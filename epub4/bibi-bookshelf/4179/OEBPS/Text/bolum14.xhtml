<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Thea Alexander - M.S. 2150</title>
  <link href="../Styles/Fontlar.css" rel="stylesheet" type="text/css" />
  <link href="../Styles/genels.css" rel="stylesheet" type="text/css" />
</head>

<body>
  <p><!--StartFragment--></p>

  <p><br />
  <br /></p>
  <hr class="c2" />

  <h1 class="sgc-1"><strong>Bölüm XIV : Atılım</strong></h1>
  <hr class="c2" />

  <p><br />
  <br /></p>

  <p>Alfa'daki odamızda bulunan kocaman yatakta uyandığımda sabahtı. Carol ve diğer Alfa arkadaşlarım bana bakıyorlardı.&nbsp;Carol boynuma sarılarak "Hoş geldin Jon" dedi.</p>

  <p>Sonra herkes beni kutladı. Lea ve Rana öbür dokuzuncu ve onuncu bilinç düzeyinde olanlarla birlikte 1976'da geçirdiğim hafta içinde yaptıklarımı izleyebilmişlerdi. En sonunda bazı Makro güçleri kullanabilmenin yanı sıra sevgi gösterebildiğimi, yönetme yeteneğimi geliştirebildiğimi ve bilgece davranabildiğimi (üç Makro erdemi kazanabildiğimi) gözlemlemişlerdi; öyle ki şimdi auramın yaydığı renk pembe, mor, yeşil, mavi ve beyaz parıltılı tertemiz bir limoni turuncuydu, ikinci bilinç düzeyine erişmiştim.&nbsp;Sabahın ilerleyen saatlerinde Danışma Merkezi'ndeki göle bakan odamda, M.D.'den bana bilinç düzeyleri ile ilgili daha ayrıntılı bilgi vermesini rica ettim. Bu çok genel bir soru olduğu için, çok geçmeden kullanabileceğimin ya da anlayabileceğimin çok üstünde bilgiler almakta olduğumu fark ettim. Yine de zaman zaman M.D.'yi kesip, belirli sorular sorarak şunları öğrenebildim:</p>

  <p>1- Makro toplumun ta başlarından beri (ki bu başlangıç 1970'lere dayanıyordu) genelde on bilinç (farkındalık) düzeyi olduğu bilinmesine karşın, 2025 yılına kadar hiç kimse üçüncü düzeyin üzerine çıkamamıştı. Sekizinci, dokuzuncu ve onuncu&nbsp;düzeye ise 2100 yılına kadar erişilememişti -bu düzeylere ulaşılması Makro toplum için de oldukça yeni bir gelişmeydi.</p>

  <p>2- Makro toplumun ilk yıllarında bilinç düzeyleri nispeten düşük olduğu için, erişilen düzeyin zaman zaman yitirilmesi de söz konusuydu. Bu duruma genelde, Makro güçlerin yada yönetim&nbsp;gücünün kötüye kullanılması neden oluyordu. Yine de son otuz yıl içinde ikinci bilinç düzeyini aşmış hiç kimse gerilememişti.</p>

  <p>3- Üst düzeyde Makro güç kullanabilen biri henüz ikinci bilinç düzeyine bile erişememiş olabilirdi, çünkü bilinç düzeyi bir insanın Makro güçleri kullanabilmekteki becerisine göre değil, kişisel tekâmülüne ya da başka bir anlatımla içinde bulunduğu Makro farkındalığa göre belirleniyordu.</p>

  <p>4- İlk yedi bilinç düzeyinden birinde olup da, farkındalığını hızla artırma çabası içinde bulunanlara, bu atılımı yapabilmek için en elverişli deneyimleri Mikro Adası sunuyordu; o halde üçüncü bilinç düzeyine bir an önce ulaşabilme fırsatını ancak oraya giderek yakalayabilirdim. Ama M.D., Mikro Adası'nda aynı zamanda ikinci bilinç düzeyini kolayca yitirme ve birinci düzeye geri dönme olasılığıyla da karşı karşıya kalabileceğim konusunda beni uyardı.</p>

  <p>Oraya ne kadar erken gidersem o kadar iyi olacağını düşünerek, Mikro Adası ile ilgili aklıma gelen her soruyu sormaya başladım. Böylece karşılaşabileceğim tehlikeler konusunda bazı önemli bilgiler edindim.</p>

  <p>1- Makro toplumdan gelen bir ziyaretçi Makro güçlerle korunmadıkça öldürülme tehlikesi altındaydı. Makro ziyaretçileri öldüren ya da onları Mikro Adası'nda sürekli yaşamak üzere Makro toplum üyeliğinden ayrılmaya ikna edenler, Mikro Adası'nın en büyük kahramanları sayılıyorlardı.</p>

  <p>2- Mikro Adası'nın şimdiki yöneticilerinin hepsi zamanın da Makro toplumun kurucu üyelerinden oldukları için bazı Makro güçler geliştirmişlerdi, ancak sahip oldukları güçleri kişisel ün ve servet kazanma yolunda kullanıyorlardı, bu durum da Ada halkına hükmetmelerine fırsat veriyordu. Güçlerini kendilerine ün getirecek ve pohpohlanmalarını sağlayacak biçimde kullanma istekleri onları baştan çıkarmıştı. Bir başka anlatımla, ruhun daha üst bilinç düzeylerine doğru gelişme süreci içinde aşması gereken en son ve en büyük engel benlik duygusuydu.</p>

  <p>3- Çok zor vazgeçebildiği için en son aşılabilen bu mikro niteliğin -benlik duygusunun- üstesinden gelebilecek ölçüde bir kişisel gelişme içinde olmalıydım, üçüncü bilinç düzeyine ancak böyle erişebilirdim. Bunu başarmak için de Makro topluma ve Makro toplumun Lea ile Rana dahil tüm üst düzey üyelerine sırtımı dayamaktan gönüllü olarak vazgeçmeliydim.&nbsp;M.D.'den bu son anlattıklarını açıklamasını istedim, o da bir benzetmeyle, eğer yüzmede ustalık kazanmak istiyorsam can yeleğini bırakmam gerektiğini söyledi. Ben de bundan, benlik duygumun üstesinden gelmek için başkasından yardım alırsam üçüncü bilinç düzeyine ulaşamayacağım sonucunu çıkardım.</p>

  <p>Mikro Adası sakinleri tarafından saldırıya uğrama düşüncesi, Griff ve Judd'la olan deneyimim nedeniyle şimdi o kadar korkutucu görünmüyordu. Yine de Makro güçlerini benim kadar ya da benden daha fazla geliştirmiş birinin saldırısına uğramam sorun yaratabilirdi.&nbsp;O akşam Carol ve Rana ile bu olasılık üzerinde konuştuk ve bazı son derece tedirgin edici bilgiler aldım. Anlaşılan, Mikro Adası yöneticileri benim oraya gitmemi bekliyorlardı.</p>

  <p>"Ama beni nasıl bekliyor olabilirler?" diye sordum Rana' ya. "Ben daha önce Mikro Adası'na hiç gitmedim ki!"</p>

  <p>Rana "Mikro Adası'nın yöneticileri Makro toplumun kurucu üyelerinden oldukları ve bazıları da oldukça yüksek düzeyde Makro güç kullanabildikleri için senden haberleri oldu" diye yanıtladı. "Telepati, durugörü ve önceden bilme (geleceği görme) yoluyla seninle ilgili pek çok şey öğrendiler."</p>

  <p>"Ve" diye Carol ekledi, "seni öldürmeye ya da Makro yaşam biçiminden vazgeçirmeye karar verdiler."</p>

  <p>"Ama neden benimle özellikle ilgileniyorlar?" diye sordum.</p>

  <p>"Çünkü" diye Rana yanıtladı, "Lea'nın dokuzuncu ve onuncu bilinç düzeyindeki diğer üyelerimizin yardımıyla ilk zaman-uzay aktarımı projemizi yönettiğini ve senin de Lea'nın ikiz ruhu olduğunu biliyorlar. Seni öldürerek, ya da daha iyisi, seni Makro toplumu açıkça suçlamaya ikna edip Mikro Adası' nda onlarla kalmanı sağlayarak projemizi bozmak istiyorlar."</p>

  <p>"Ama bu anlamsız" dedim. "Eğer onlara katılırsam üçüncü bilinç düzeyine erişemeyeceğimi ve bu nedenle zaman içindeki aktarımda sürekliliği koruma şansımı yitireceğimi bilmeleri gerek."</p>

  <p>Rana yanıt vermeden evvel beni araştırıcı bir ifadeyle uzun uzun süzdü. En sonunda "Burada sürekli kalmanın bir başka yolu daha var" dedi. "Lea, diğer üyelerimizin yardımıyla zaman içindeki aktarımı başlattığı için, 2150'de kaldığın sürece eğer adadakilerle işbirliği yaparsan, onlar bu işlemi tamamlayabilirler."</p>

  <p>"Ama... ama... bu mümkün değil!" diye bağırdım. "M.D. bana, bugüne kadar yedinci bilinç düzeyinin üstünde bulunan hiç kimsenin Mikro Adası'na iltica amacıyla gitmediğini söyledi. Oradakilerin Makro güçleri yeterli olamaz."</p>

  <p>Rana ve Carol'un sözlerime katılmadıklarını belirtir biçimde başlarını salladıklarını görünce şaşkına döndüm. Sonra Rana "Mikro Adası'nda Makro toplumun çeşitli düzeylerde Makro güç kullanabilen 1000'den fazla eski üyesi var" dedi. "Hepsi zihinlerini birleştirir de zihinsel bir ağ oluştururlarsa, senin de yardımınla zaman-uzay içindeki aktarımı tamamlamaya yetecek fiziksel gücü ortaya koyabilirler. Böylece ikiz ruhunun yardımı olmaksızın ve sen henüz üçüncü bilinç düzeyinin fiziksel dengesine erişmeden 2150'nin sürekli üyesi haline gelebilirsin." "Tanrım!" diye bağırdım. "O halde onlar bana 2150'yi üçüncü bilinç düzeyine ulaşma koşuluna bağlı olmaksızın sunabilecek durumdalar!"</p>

  <p>Rana başıyla evetledi. "Ayrıca sana sadece 2150'de sürekli kalmayı değil, aynı zamanda yönetici sınıfta yer vererek, Mikro Adası'nın en güçlü üçüncü kişisi olabileceğin bir konumu önermeyi tasarlıyorlar."</p>

  <p>"Evet" diye Carol ekledi, "o durumda sen başkanları El-gon ve başkan yardımcıları Sela'nın hemen ardından geleceksin. Elgon, Makro toplumda yedinci bilinç düzeyine kadar yükselmeyi başardıktan sonra gerileyen tek kişi. Bu onu o kadar kızdırmış ki, seksen yıl kadar önce Makro toplumdan ayrılma yolunu seçip, Mikro Adası'nın yönetimini ele geçirmiş. On yıl sonra eski alfa eşi Sela'yı da kandırarak -ki Sela o zaman altıncı bilinç düzeyindeymiş- başkan yardımcısı olarak yanına gelmesini sağlamış."</p>

  <p>"Peki ama" diye sordum, "burada ve yakın gezegenlerde yaşayan dokuzuncu ve onuncu bilinç düzeylerine erişmiş herkes ortaklaşa çaba gösterdiği halde, aktarma işlemi beni 2150' de sürekli tutacak biçimde sonuçlandırılamazken, nasıl oluyor da onlar bunu becerebiliyorlar?"</p>

  <p>"Oh, dokuzuncu ve onuncu düzeydekiler bunu pekâlâ yapabilirler" diye Carol sakince yanıtladı "ama sen üçüncü bilinç düzeyine ulaşana kadar işlemi tamamlamamayı uygun gördüler."</p>

  <p>"Dur bir dakika!" dedim. "Eğer doğru anladıysam, Makro toplumun beni şimdi de burada tutmaya yetecek gücü var, ama içinde bulunduğum farkındalık düzeyini beğenmedikleri için bunu yapmak istemiyorlar, öyle mi?"</p>

  <p>Rana "Evet, öyle," diye yanıtladı. "Ama senin şu anda düşündüğün gibi, bilinç düzeyleri konusunda züppece bir tavır içinde olduğumuz için böyle davranıyor değiliz."</p>

  <p>Biraz küskünce "O halde" dedim, "neden üçüncü bilinç düzeyine ulaşmadan Makro toplumun sürekli üyesi olmama izin&nbsp;vermiyorsunuz?"</p>

  <p>Rana "Sen en azından üçüncü bilinç düzeyinin ruhsal dengesini kazanmadan zamanda aktarım işlemini tamamlarsak" dedi, "mikro baskılara dayanamayıp kısa sürede gerileyerek birinci düzeye ineceğini, hatta belki de sürekli olarak Mikro Adası'nda yaşamayı seçeceğini sanıyoruz."</p>

  <p>"Bundan emin misiniz?" diye sordum.</p>

  <p>"Hayır" diye yanıtladı Rana içtenlikle, "ama öte yandan üçüncü bilinç düzeyine ulaşsan bile gerileyip Makro toplumdan ayrılma yolunu seçebilirsin, ondan da emin değiliz, yine de hepimiz bu kumarı göze alma konusunda anlaştık."</p>

  <p>Carol "M.D.'den öğrendiğime göre" diye ekledi, "onuncu bilinç düzeyindekilerin neredeyse üçte biri sen yedinci bilinç düzeyine erişmeden zamanda aktarım işlemini tamamlamamayı salık vermişler. Ama o zaman Lea'nın seni burada işlemi tamamlamadan sadece üç ay tutabilecek durumda olduğunu bilmiyorlarmış."</p>

  <p>Aynı anda hem düş kırıklığı içinde olmanın hem de durumu anlayışla karşılamanın verdiği karışık duygularla, yapış yapış bir soğukluk hissettim. "Zamanın kısıtlı olduğunu öğrenmeden önce hepinizin fikir birliğine vardığı en düşük bilinç düzeyi hangisiydi?" diye sordum.</p>

  <p>"Beşinci düzey" diye yanıtladı Carol.</p>

  <p>Bir an ikisine de bakakaldım, bu ürpertici bilgiyi enine boyuna kavramaya çalışıyordum. "Yani üçüncü bilinç düzeyine erişsem bile, 2150'de daha üst bilinç düzeylerine çıkama-yabilirim ve siz şimdi bana böyle bir olasılıktan söz ediyorsunuz, öyle mi?"</p>

  <p>"Bu doğru Jon" diye Rana yanıtladı. "Pek çoğu senin Makro toplumdaki geleceğine bu çağda doğup büyümediğin için kuşkuyla bakıyor. 1976'nın zaman kavramına göre üç aylık bir sürenin mikro geçmişinin çekiminden kurtulmana yetmeyeceği kanısındalar. Ama biz aramızda oyladık ve eğer kişisel gelişmen üçüncü bilinç düzeyine yükselirse, sana bir fırsat tanımaya karar verdik."</p>

  <p>Rana'yı araştıran bir bakışla uzun uzun süzme sırası bana gelmişti. Sonunda "Onuncu bilinç düzeyine özgü bilgeliğinle ve ilerisini bilme gücünle geleceğimde neler görüyorsun?" diye sordum.&nbsp;Gülümsedi ve "Gelecekle ilgili şeyler sadece olasılık olarak bilinebilir ya da tahmin edilebilir" diye yanıtladı, "çünkü istek ve inançlar değiştikçe bunlar da değişirler. Bu noktada geleceğini tahmin etmek akıllıca olmaz. Yine de olasılıkları araştırma konusunda sana yardımcı olmaktan mutluluk duyarım."</p>

  <p>Başımı sallayarak, "İkiz ruhum Lea'dan, Carol'dan Alfa'm-dan, senden ve tüm Makro toplumdan mikro bir toplumda sürekli yaşamak uğruna vazgeçebileceğim nasıl düşünülebilir, hâlâ anlayamıyorum" dedim. "Her şey bir yana, 1976'dan geriye doğru tam yirmi yedi yıl mikro bir toplumda yaşadım ve öyle bir toplumun ne kadar hastalıklı ve bencil olduğunu yakından biliyorum."</p>

  <p>Rana "Mikro bir toplum çekicidir, çünkü bencilce isteklerin doyurulmasına veya bazı çabaları gösterenlerin yurtsever, devlet adamı ya da kahraman olarak alkışlanmalarına fırsat verir" diye yanıtladı.&nbsp;Carol elimi tuttu. Sonra büyük bir duygu yoğunluğu içinde bana bakarak "Ama ben sana güveniyorum Jon" dedi. Mikro ben'inin üstesinden gelebileceğini biliyorum."</p>

  <p>"Ve ben de sana güveniyorum" diye Rana ekledi. "Onuncu bilinç düzeyindekilerin oluşturduğu meclis karşısında da sana güvenilmesi gerektiğini savundum, onları işlemin tamamlanması için üçüncü bilinç düzeyini yeterli görmeye ikna eden sav da bu oldu."</p>

  <p>Sonra Lea'nın telepatik sesini duyunca şaşırdım., "Ve ben de sana güveniyorum Jon -her zaman&nbsp;ve sonsuza kadar!"</p>

  <p>Carol ve Rana bana gülümsediler, her ikisinin de Lea'nin mesajını algıladıklarını biliyordum. Rana "Seni en iyi tanıyan biz üçümüz mikro kuşkularını yenmekte sana elbette inancımızla destek olmalıyız" dedi.</p>

  <p>"Kuşkuya düşsem bile" diye yanıtladım, "sizlerle aramdaki bağı koruma isteğim bana o anda gerekli olan olumlu dürtüyü mutlaka verecektir."</p>

  <p>"Çok iyi" dedi Carol, "o halde ortada tek bir soru kalıyor, Mikro Adası'na ne zaman gidiyoruz?"</p>

  <p>"Yarın" diye yanıtladım.</p>

  <p>Rana elini bana doğru uzattı ve "Bir hafta daha beklemenizi özellikle öneririm" dedi, "bu süre içinde Makro güçlerini daha da geliştirirsin. Geliştirebileceğin tüm güce gereksinme duyacağın kanısındayım."</p>

  <p>"Bunu geleceği gördüğün için mi söylüyorsun?" diye sordum.</p>

  <p>"Hayır" diye güldü, "mantığım öyle söylüyor."</p>

  <p>"Pekâlâ diye kabul ettim. "Bir hafta daha bekleriz ve ben Makro güçlerimi geliştirmek için elimden geleni yaparım, ama bu durumda üçüncü bilinç düzeyine erişmek ya da 2150'ye veda etmek üzere sadece iki haftalık bir sürem kalıyor."</p>

  <p>Ondan sonraki hafta boyunca Carol, Neal ve Jean'le birlikte PK kullanarak bitmez tükenmez tenis maçları yaptık.&nbsp;Ayııca 2150'ye özgü satrançla, Makro güçlerimi geliştirmekte son derece yararlı olan "aynılaşma" adlı yeni öğrendiğim bir oyunu oynadık.</p>

  <p>Bu yeni oyunda amaç bir nesne, hayvan, insan ya da eylemle "bir" olmak, onun hissettiğini onun hissettiği biçimde hissetmek, onun farkına vardıklarını fark etmek, onun gibi hareket etmek, onun bildiklerini bilmek, onunla karışıp birleşmek ve bir süre "o" olmaktı.&nbsp;Farkındalığı ne kadar artırıcı bir deneyim ve ne büyük bir keyif! Ama kendi kişiliğimden vazgeçmekte her defasında zorlandım.&nbsp;Çok çalışarak ve gerekli riskleri göze alarak en sonunda, kişiliğimin sadece mikro açıdan bakıldığında var olduğunu, gerçekte hiçbir zaman ayrı bir birey olmadığımı öğrendim.</p>

  <p>Yine öğrendim ki, önceden sahip olmadığınız bir şeyi -kişiliğinizi- yitirmenizden zaten söz edilemezdi. Bireyselliğiniz sadece yaptığınız seçimin oluşturduğu bir illüzyon olduğu için, siz ayrı olmayı istediğiniz veya buna gereksinme duyduğunuz her zaman kişiliğiniz yine var olacaktı, çünkü bir düşün yitirilmesi ya da elinizden alınması mümkün olamazdı. İnsanlarla aynılaşmak büyüleyiciydi ve çok eğiticiydi, ama aynı zamanda çok zordu ve çok acı verebiliyordu.&nbsp;Nesnelerle aynılaşmak ise yetişkinler için tehlikeli olabiliyordu. Çocuklar maceradan maceraya atılırken yaşamı heyecan verici buluyorlardı, oysa büyükler bazen yaşamın getirdiği mücadelelerden ve risklerden bıkkınlık duyabiliyorlardı. Böyle bezgin bir hal içindeyken, örneğin büyük bir meşe ağacıyla ya da kımıldamadan duran kocaman sevimli bir kayayla aynılaşıldığında, öyle kalma isteği ağır basabiliyordu. Bir eylemi yapabilmenin ön koşulu o eylemi yapmayı istemek olduğuna göre, ağaçtan ayrılıp tekrar tam bir insan olmayı meşe ağacı olmaya yeğlemek gerekiyordu.</p>

  <p>1976'da ise şifa verme çalışmalarımı sürdürmek için hastaneleri dolaşıyordum. Sadece PK değil, aynı zamanda duru-görü, telepati ve yeni geliştirdiğim 'aynılaşma' yeteneğimi kullanıyor, geleceği görmeyi öğreniyordum. Hastane koridorlarında dolaşırken bir hastanın yakında öleceğini önceden hissedersem, bu olasılığı ortadan kaldırmaya çalışıyordum. Ama böyle bir çaba içindeyken "özgür&nbsp;seçim" gerçeğini keşfetmem ilginç oldu.</p>

  <p>Bir öğleden sonra (hatırı sayılır bir telepatik güç kullanarak) başhemşireyi ve iki stajyer doktoru yoğun bakım bölümüne girmeme izin vermeleri için ikna ettim. Orada Bruno'yu buldum. Kırk beş yaşında ufak tefek bir adamdı ve o sabah bir kalp krizi geçirmişti. Onu muayene eden stajyerlere göre durum düzelmekteydi. Ama durugörüyle incelediğimde, aurasının son derece zayıf olduğunu gördüm. Geleceğine bakınca da onu cenaze arabasının içinde bir tabuta uzanmış giderken algıladım. Bunlar ölümü simgelediği için, vakit geçirmeden Bruno üzerinde çalışmam gerektiği kanısına vardım. Ama onunla bağlantı kurar kurmaz beklenmedik bir durumla karşılaştım.&nbsp;Ben onu durugörüyle incelerken, Bruno hareketsiz yatmış uyuyordu, ama uzanıp zihnine eriştiğimde "Merhaba Azar" dediğini duydum, "Yollarımız kesiştiğinden bu yana epey uzun bir süre geçti." Azar yaklaşık 50.000 yıl önce Atlantis'te yaşarken taşıdığım isimdi. O zaman şifa dağıtmakla görevli bir tapınak rahibiydim. Bu eskilerde kalmış adı duyunca, şimdi bağlantı kurduğum zihnin Atlantis'te taşıdığı bedenine şifa vermiş olduğum konusunda güçlü bir sezgiye kapıldım. "Seni birlikte yaşadığımız Atlantis döneminden tanıyor gibiyim" dedim, "peki nasıl oldu da beni bu kadar kolay hatırlayabildin?"</p>

  <p>Bruno'nun bilinçli zihni hâlâ uyuyordu, ama bilinçaltının "Eğer uyanık olsaydım, bilinçli zihnimle seni hatırlayamazdım" dediğini işittim. "Bilinçli zihnim uykuda olduğu için, bilinçaltım özgürdü, bu yüzden senin koğuşa girer girmez asistan doktoru içeride kalmana ses çıkarmaması için hipnotize etmeye başladığını gözleyebildim. Sonra seni bazı hastaları durugörüyle incelerken izledim ve zihninin bir zamanlar Azar diye çağrılan bir beden taşıdığını ve beni iyileştirmiş olduğunu hatırladım" "Gözlendiğimi fark etmemiştim" dedim. Bruno "Biliyorum" diye yanıtladı. "Bilinçli zihnin henüz açığa çıkmamış Makro güçlerinle kıyaslanırsa hâlâ çok sınırlı."</p>

  <p>"İyi ama" diye sordum şaşkınlıkla, "Makro güçleri sen nereden biliyorsun?"</p>

  <p>"Çünkü, sevgili ve eski dostum" diye devam etti, "ruhumun bir parçası şu anda senin sık sık gittiğin 2150'yi deneyimliyor. Diğer bir parçası Mikro Adası'nda ayrı bir kültürün oluşmasına çalışıyor. Gücü tanımak ve bu gücü sonuna kadar kullanmak istiyor, yine de 2085 yılına doğru ölecek..."</p>

  <p>"Bekle bir dakika!" diye onu durdurdum, "Sen burada 1976'dasın. Henüz 2000'i bile görmemişken ötesini hiç tahmin edemezsin."</p>

  <p>"Hayır Azar, ötesini düşünemeyen sensin! Sanırım, eşzamanlılık kavramım kafandaki tekâmül modeline henüz tam olarak oturtamadın.</p>

  <p>Yeri gelmişken, zihninden tekâmül-aşmamı engellemeyi tasarladığım algıladım, buna izin vermeyeceğim. Geçen defa yardımını minnetle karşılamıştım, ama bu kez istemiyorum."</p>

  <p>"Yani daha fazla yaşamak istemediğini ve ölmeyi seçtiğini mi söylemek istiyorsun?"</p>

  <p>"Doğru" diye yanıtladı. "Ayrıca bu hastanede bedenlerini bırakmaya hazır birkaç zihin daha bulacaksın."</p>

  <p>"Ama neden?" diye sordum. "Göreceli olmakla birlikte, oldukça kısa bir süre yaşadın. Seni özleyecek bir ailen olmalı."</p>

  <p>Güldüğünü duydum, "Kırk beş yıl önce fiziksel beden edindiğimde, amacımı mümkün olduğunca çabuk gerçekleştirmek ve sonra tekâmül-aşmak için kendi kendime söz vermiştim. Burada tasarladığımdan uzun kaldım."</p>

  <p>"Amacın neydi, sorabilir miyim?" dedim.</p>

  <p>"Titreşimlerimi dengelemek istiyordum" diye yanıtladı. "Öncelikle 21. yüzyıldaki yaşamımda büyük olasılıkla evlenip, sonra da terk edeceğim bir kadının, bu yaşamda oğlu olarak doğmayı seçtim. Ona sevgi ve yakınlık gösterdim ve kocasının ölümünden bu yana yirmi yıl boyunca baktım, altı ay evvel de öldü."</p>

  <p>"Elli yıl sonra oluşturacağın olumsuz titreşimleri şimdiden nasıl dengeleyebilirsin ki?" Acaba bedeniyle birlikte zihni de mi bozuluyordu, merak ettim.</p>

  <p>"Geçmiş, şimdi, gelecek gibi kavramların sadece birer mikro illüzyon olduğunu anlayacaksın Azar. Makro bakış açısından böyle kavramlar yok. Olan her şey eşzamanlıdır.</p>

  <p>Birinci soruna geri dönersek, ben kıskanç ve baskı kurmak isteyen bir kadın da oldum ve kocamın yaşamını cehenneme çevirdim. Şimdi yirmi beş yıldır bana aynı şeyleri yapan bir kadınla evliyim. İki çocuğum büyüyüp evlendiler, karımı parasal açıdan iyi durumda bırakıyorum, artık tekâmül-aşabilirim, beni geliştireceğini öngördüğüm deneyimlerimi tamamladım."</p>

  <p>"Amaçlarını gerçekleştirdiğine göre" dedim, "neden biraz daha kalıp yaşamın keyfini çıkarmıyorsun?"</p>

  <p>Zihnimde yine kahkahası yankılandı. "Bu dünyanın olabileceğinden çok daha iyi bir yere gidiyorum" dedi. "Astral bedeninle bazı fizik-ötesi boyutlara geçebilecek duruma geldiğinde, beni ziyaret etmeni isterim. Şimdilik hoşça kal!"</p>

  <p>Bruno'nun bedeni şiddetle sarsıldı, gözkapakları sertçe açıldı. Sadece ölüm sonrası titremeleri sürüyordu. Tekâmül-aşmıştı. Tüm varlığımla bir an dondurucu bir boşluk duygusuna kapıldım, çünkü Bruno'nun cansız yüzünden bana bakan Nancy'nin parlak kahverengi gözleriydi.&nbsp;Daha sonra 2150'de, Rana her insanın öleceği zamanı kendisinin seçtiğini anlattı. Bu seçim genelde bilinçli zihinle değil, ama bilinçaltıyla ya da ruhsal düzeyde yapılıyordu.&nbsp;Bruno'nun başka pek çok zihnin yardım önerimi kabul etmeyeceğini söylerken haklı olduğunu haftanın geri kalan günlerinde anladım. Acı çekmenin değerine inanan bu kadar çok insan görmek beni şaşırttı.&nbsp;Orta yaşlı bir kadını hatırlıyorum, mafsal iltihabı vardı ve durumu ciddiydi. Yardım önerdiğimde bilinçaltı "Lütfen acımı giderme" dedi, "çünkü bu acı mikro benliğime gerekli dürtüyü verip, onun çevresindekilerde psikolojik sakatlıklar yaratan ve şimdi de bedenimin sakatlanmasına neden olan o dar görüşlü, bencilce alışkanlıklarından en sonunda vazgeçmesini sağlayacaktır. Eğer acımı giderirsen, bütün bu dersleri yeni baştan almam gerekir, oysa ben şimdi büyümeyi yeğlerim."</p>

  <p>Uyanık olsa, bilinçli zihninin bu tür düşünceleri hiçbir zaman kabul etmeyeceğini fark ettim. Bilinçaltının bana söylediklerini duyabilseydi, konuşanın kendi "Yüksek Ben"i olduğunu yadsırdı. Bu dersleri daha az acı çekerek öğrenebileceği başka bir yol olup olmadığını sorduğumda, "Başkalarına verdiğim zararın sorumluluğunu yüklenmeyi bugüne kadar öğrenemedim" diye yanıtladı, "bu yüzden hep aynı dersleri alıp duruyorum. Acı eninde sonunda beni 'bu benim hatam değil' kısır döngüsünü kırmaya zorlayacak. Ancak ondan sonra yetersizliğimi kabul edebilir, bağışlayabilir, bundan ders alabilir ve üstesinden gelebilirim. Bu savaş uzun sürüyor, ama zafer mutlaka gelecek."</p>

  <p>Rana'ya kendini bağışlamanın ne anlama geldiğini sorduğumda, bunun kendini kabul etmekle aynı şey olduğunu söyledi. "Eğer kendini bağışlarsan, hatalarını olumlu bir biçimde kabul eder, böylece onları başarıya dönüştürmeyi ve gerekli dersi alarak gelişmeyi öğrenebilirsin" dedi. Ama olumsuz biçimde kabullenme, hatalara boyun eğme insanı öyle bir suçluluk duygusu içine itiyordu ki, sonuçta bu duygudan unutkanlığa sığınarak kurtulmak kaçınılmaz oluyordu. Unutkanlık ise aynı hataların defalarca tekrarlanmasına yol açıyordu.&nbsp;Rana, karma yasasını geçersiz kılan sevgi yasasından söz etti. Kendimizi sevgiyle tamamen kabul edebiliyorsak, ancak o zaman -yalnız mikro 'benimiz'i değil, aynı zamanda Makro 'benimiz'i de içerecek biçimde- benliğimizin tümüne bakabilirdik. Ve başkalarında -henüz açığa çıkmamış olsa bile- sadece kendimizde olanı görebilir ve başkalarını sadece kendimizi sevdiğimiz (kabul edebildiğimiz) oranda sevebilirdik (kabul edebilirdik).&nbsp;Rana "insan çektiği bütün hastalıkları ve uğradığı bütün zararları, haksızlıkları gerçekte kendisi yaratır" der. Üniversite hastanesindeki her hastayı tek tek inceleyene dek doğrusu bu söze pek inanmamıştım.&nbsp;Ama önce onları kendilerini bağışlamaya ikna edemezsem, hiçbirini iyileştiremediğimi fark ettim. Yine de kendini bağışlamaya hazır birkaç hasta buldum. Bu hastalar rekor denecek bir süre içinde iyileştiler ve hastane çalışanları arasında büyük bir şaşkınlığa neden oldular.</p>

  <p>Anladım ki, insanın şaşkınlığı ve duyduğu dehşet de kendisini hep ürküten o boş inançlarından kaynaklanıyordu.&nbsp;Olan biteni günü gününe yazdığım için, Karl ve Neda Mikro Adası'na yakında yapacağım ziyaret yüzünden giderek daha fazla kaygılanıyorlardı. Karl ortaya çıkabilecek tehlikeler konusundaki uyarılarını destekleyen bölümleri sürekli dile getiriyor, ben de buna karşılık oraya gitme kararımı destekleyen bölümleri tekrarlayıp duruyordum. Neda başarılı olacağımı, bu yüzden benim için endişe etmeye gerek olmadığını savunuyordu. Ama en sonunda o bile, başarım konusundaki değişmez inancının gerçekte duyduğu korkuyu bastırmaya yönelik olduğunu açıkça anladı.&nbsp;Allahtan Griff ve Judd bizi düzenli aralıklarla ziyaret ediyor ve onu oyalıyorlardı. Her ikisi de içtenlikle yaşam biçimlerini değiştirme çabası içindeydiler. Motosikletliler çetesinden ayrılmışlar ve işe girmişlerdi. Judd bir oto tamirhanesinde çalışıyordu, Griff de inşaat şirketindeydi. 2150'deki geleceğimle yakından ilgileniyorlardı.&nbsp;Böylece o hafta sona erdi ve bir sabah erkenden Carol ve ben Alfa'mıza, Beta'mıza ve Gama'mızda yaşayanların çoğuna "hoşça kal" diyerek, gölün ucundaki binaya doğru koşmaya başladık. Gama binalarının önünden geçerken, o güne kadar 2150' de görmediğim kadar çok insanla karşılaştık. Hemen hemen herkes dışarıdaydı ve bizi telepatik olarak ya da seslenerek yüreklendiriyorlardı.</p>

  <p>Büyük yönetim binasına yaklaştığımızda, Deltamız'ın geri kalan üyelerinin hava gemimizin çevresine toplanmış olduklarını gördük. Makro düzeydeki bu sayıda insanın birlikte ürettiği ve bize doğru akan o olağanüstü sevgi seli beni duygulandırmıştı. Araca doğru yönelince, Rana, Eli ve sevgili Lea'mm orada durduklarını gördüm.&nbsp;Lea'yı kucaklamak için koştum. Sessizce karşı karşıya durduk, biz zihinlerimizi sadece ikiz ruhların erişebildiği bir uyum içinde birleştirirken, kalabalıktan çıt çıkmıyordu. Benim için o gelmiş geçmiş en güzel, en sevimli ve en doyurucu kadındı. Duygularıma kapılarak, yüzümde yaşlarla onu yavaşça öptüm. O da benim yüzümü ellerinin arasına aldı ve öptü. Bu, ruhumun madde dünyasında bedenlenmesinden bu yana tanıdığı en aydınlatıcı öpücüktü.&nbsp;Lea sonra döndü, Carol'un yüzüne dokundu ve kalabalığa karışarak kayboldu. Deltarımız Hugo'nun ve Ktarımız Eli' nin ellerini sıktım. Eli'yi ilk defa Alfa'daki arkadaşlarımla tanıştığımda görmüştüm, sonra da astral bedeniyle Kton'unu dolaşırken hatırlıyordum. Çok istediğim halde onunla daha fazla birlikte olamamıştım. Bu kadar yakışıklı ve bakışları böylesine bilgelik dolu başka bir adam görmediğimden emindim. Elimi tuttu, sonra beni sıkıca kucakladı. Bir süre gözlerimin ta içine baktı ve "Sen bugüne kadar hiç sormadın" dedi, "Rana istemediği için de sana hiç kimse söylemedi, ama K.T.&nbsp;rehberin olan kadın aynı zamanda bizim Mutarımız, bu nedenle de Üçler Meclisi'nin üyesi."</p>

  <p>Biraz garip bir hale girmiş olmalıydım, çünkü M.D.'nin anlattıkları aklıma gelince soluksuz kaldığımı hatırlıyorum. Üç Mutar'dan (100'er milyon kişinin önderleri) oluşan Üçler Meclisi'nin iki erkek ve bir kadın üyesi vardı ve bu meclisin aldığı kararlar Makro toplumun bütün üyeleri için bağlayıcıydı.&nbsp;Çok özel rehberimin, Rana'nın o kadın olduğunu öğrenmek beni şaşkına çevirdi. Bu durumda Makro topluma üçüncü bilinç düzeyiyle kabul edilmemi sağlayabilmesi son derece doğal oluyordu. Ona huşu içinde ve ilk kez çekinerek baktım.</p>

  <p>Bana doğru geldi ve elimi tuttu. "Şimdi diğer görevlerimi öğrenmeni neden istemediğimi biliyorsun" dedi. "Makro toplumda büyümüş bizler birbirimizden ya da yöneticilerimizden çekinmeyiz, aramızda bir mesafe algılamayız. Ama senin farklı yetiştirildiğini biliyorum."</p>

  <p>Söyleyecek söz bulmakta zorlandım, ancak kekeleyerek "Mikro Adası'ndan döndüğümde de hâlâ benim rehberim olacak mısın?" diye sorabildim.&nbsp;Gülümseyerek "Her ikiniz de istediğiniz ve buna inandığınız sürece sizin rehberiniz olacağım"&nbsp;dedi.&nbsp;Carol'la birlikte hava gemisine bindik, kapıları kapanmaları için harekete geçirdik.&nbsp;Eli kalabalığın önüne çıktı. Gür sesi beynimde kocaman bir salonda yankılanıyormuşçasma çınlıyordu.</p>

  <p>"Bana verdiğin değer için teşekkür ederim Jon. Bil ki, bu duygun karşılıklı.</p>

  <p>Ayrıca bilmen gereken bir şey daha var. Bir ruh 30 yıl gibi kısa bir süre için 20. yüzyıla konuk oldu, tek amacı bir çocuk doğurmaktı.&nbsp;Yerine getirmesi gereken pek çok başka görevi vardı, bu yüzden orada ancak küçük oğlunu senin Karl Johnson diye tanıdığın ruhun sevgi dolu ilgisine güvenle emanet edebilecek kadar kaldı."</p>

  <p>Karşılıklı kapılar birbirine yaklaşıp birleştiler, havalandığımızda Eli'nin dile getiremediğim sorumu yanıtladığını duydum.</p>

  <p>"Bu sana güç versin sevgili oğlum... ben senin annenim."</p>

  <p><br /></p>
</body>
</html>
