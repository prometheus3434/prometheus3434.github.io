<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>1-42</title>
		<link href="css/idGeneratedStyles.css" rel="stylesheet" type="text/css"/>
<meta name="Adept.resource" value="urn:uuid:7c7741c6-b8c6-40fd-96a8-b839a32779a0"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="anabaslik" id="_idParaDest-40">FETİH 1453  </p>
			<p class="paragraf">Evet, Fetih 1453’e gittim ben de.  </p>
			<p class="paragraf">Gerçekten hayatımda izlediğim en güzel film diyebilirim size, hazır alkolün de etkisindeyken.  </p>
			<p class="paragraf">Aslında ben bir film yapsam ve buna 17 milyon dolar harcasam, insanların oturdukları yerden yaptıkları acımazsızca eleştirileri takip ederken insanlığımdan çıkardım sanırım.  </p>
			<p class="paragraf">Dolayısıyla yapılması gereken ilk yorum sanırım, “Emeği geçenlerin ellerine sağlık’’ olmalı.  </p>
			<p class="paragraf">Zaten tüm zamanların en çok gişe yapan Türk filmi unvanını bir diğer şaheser olan Recep İvedik’ten aldı. Bu arada ben de kadehimden bir yudum daha aldım.  </p>
			<p class="paragraf">Evet, bu tür filmler iş yapsın ki daha iyilerinin yapılması için yapımcılarda, senaristlerde ve oyuncularda güç olsun  </p>
			<p class="paragraf">Bu film istenilen gişeyi yapmasaydı emin olun en az on sene kimse bu işlere kalkışacak cesareti gösteremezdi. Ama başarılı bir gişe geliri elde edildiği için önümüzdeki yıllarda harika görselleri, muhteşem senaryoları ile bizleri mest edecek birçok yerli film izleyebilme şansımız doğacaktır.  </p>
			<p class="paragraf">Ancak,  </p>
			<p class="paragraf">Film hakkında elbette sadece beni bağlayan ama filmi izlerken beni gerçekten etkileyen birkaç detay hakkında övgülerle dolu bir kanaat sunmaktan geri duracak değilim  </p>
			<p class="paragraf">Öncelikle devamlı yan yana gezen, şarap içen, kahkaha atan ve birilerini birilerine kışkırtmaktan başka mesaileri olmayan Bizans imparatorunu ve etrafındaki siyasileri bu rahatlıkta böyle bir imparatorluk kurup yönetebildikleri için kutlarım. Ayrıca tahttayken giydiği elbiseyi havuza girdiğinde de çıkarmayan imparatorun devlet adamlığı ciddiyetini kutlar, bu minvalde başkanlık sisteminin ne kadar doğru bir sistem olduğunu tüm statükoculara, ulusalcılara tekrar hatırlatırım ki gerçekten alkolün pençesindeyim şu an.  </p>
			<p class="paragraf">Padişahın başvezirini (H. İbrahim Paşa) filmin başından sonuna kadar tam üç kere kelle kaybetme tehlikesi ile karşı karşıya kalmasına rağmen ‘’Padişahım İstanbul’u kuşatmayalım’’ temalı öğütleri için ayrıca takdir ediyorum. “Doğru bildiğinden şaşmayacaksın” mesajını bizlere çok net vermiş. Hatta filmin sonunda ordular artık şehre girerken bile “Padişahım yol yakınken geri dönelim” diye itiraz edecek sandım.  </p>
			<p class="paragraf">Osmanlı’ya top döken Urban Usta’nın manevi kızının, diğer işçilerle birlikte çalışmak için erkek kılığına girdiğinde eski halinden daha seksi olduğunu gördük. Ben bunu hem Allah’ın bir lütfu hem de bir makyaj sanatçısının dehası olarak değerlendiriyorum. Ayrıca o kadar askerin içinde rahat çalışmak için erkek kılığına girmiş bir kadının durup durup Ulubatlı’ya sarılması, bir zamanlar Avrupa’dan çok daha demokratik bir toplum olduğumuzun kanıtıdır.  </p>
			<p class="paragraf">Kahramanlık anlatan birçok filmde (örn: Son Samuray) karşılaşmamızın mümkün olacağı “ağır bir müzik eşliğinde kahramanımıza savaş elbiseleri giydirme’’ sahnesi bu filmde de vardı. Biliyorsunuz ki bu sahneden sonra kahramanlar savaş alanına giderler ve yeteneklerini göstermeye başlarlar.  </p>
			<p class="paragraf">Ancak Fetih 1453 filminde bu tabu da yıkıldı ve savaş elbiselerini giydikten sonra Fatih Sultan Mehmet Han’ı günlük kıyafetleri ile bir iki kere daha görme şansına eriştik.  </p>
			<p class="paragraf">Oyunculuk hakkında ne kadar övsem azdır bu filmi. Harika bir oyunculuğun yanı sıra diyalog sahnelerinde oyuncuların ellerini kollarını sağa sola sallayarak konuşmaları, usta yönetmenimizin amatör lise tiyatrolarına ve halkın sevgilisi “Gerçek Kesit” programındaki canlandırmalara selam göndermesi niteliğinde.  </p>
			<p class="paragraf">Her şey bir yana, filmin son sahnelerinde Akşemsettin rolündeki oyuncumuzun konuşurken dudağında tükürük birikmesi ve bunu 15 metrelik dev ekranda tüm detaylarıyla izlememiz gerçekten tadı damağımızda kalan bir hoşluktu.  </p>
			<p class="paragraf">Emeği geçen herkesin tekrardan ellerine sağlık.  </p>
			<p class="paragraf">Tarkan filmindeki Ahtapot’a selam eder, saygılar sunarım.  </p>
		</div>
	</body>
</html>