<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>1-25</title>
		<link href="css/idGeneratedStyles.css" rel="stylesheet" type="text/css"/>
<meta name="Adept.resource" value="urn:uuid:7c7741c6-b8c6-40fd-96a8-b839a32779a0"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="anabaslik" id="_idParaDest-23">YOKARDA ALLAH VAR   </p>
			<p class="paragraf">İşte o büyük gün gelip çatmıştı.  </p>
			<p class="paragraf">Çocukluğumun bütün hayalleri bu yarışa katılmak üzerine kuruluydu. Ve işte ömrümün en güzel rüyası artık burada gerçek oluyordu.  </p>
			<p class="paragraf">Buna aşıktım ve bence istisnasız her saniyesi gerilim yüklü, adrenalin yüklü, insanı koltuğuna çivileyebilecek başka bir şey daha olamazdı. (Beşiktaşımızın maçları hariç.)  </p>
			<p class="paragraf">Ve ben artık tarihteki ilk Türk Formula 1 Takımı’nın ilk Türk pilotuydum.  </p>
			<p class="paragraf">Elbette takım olarak diğer takımlara nazaran çok daha mütevazı bütçelerle çıkmıştık yola. Aylarca parasını alamayan arkadaşlarımız oldu. Teknik ve altyapısal eksikliklerimiz de vardı. Mesela Renault’ların altı yüksek oluyor, bizimkisi öyle değil yani.  </p>
			<p class="paragraf">Ama bizi farklı kılan, takım içerisindeki arkadaşlığın üst düzeyde olmasıydı. Formula 1 için ne kadar gerekliydi bilinmez ama tam bir kolej havası yakalamıştık.  </p>
			<p class="paragraf">Sıralama turlarında direksiyon başında uyuduğum için yarışa son sıradan başlayacak olmamız bile moralimizi bozmaya yetmedi.  </p>
			<p class="paragraf">Sorumluluklarımın bilincindeydim ve bu bilinçle starttan hemen önce elimdeki keserin sapıyla lastiklerin sertliğini son bir kez kontrol edip aracıma bindim.  </p>
			<p class="paragraf">Yarış başlamak üzereydi.  </p>
			<p class="paragraf">İlk iki denememde marş basmasa da üçüncü seferde aldı (teknik terimler bunlar) ve ikinci bir “Devrim” skandalı yaşamaktan kurtulduk.  </p>
			<p class="paragraf">Nefesimi tuttum. İçimden bildiğim bütün duaları okurken bir yandan da önümdeki araca verdim çakarları (selektör).  </p>
			<p class="paragraf">Ve işte o an… Yarış başladı.  </p>
			<p class="paragraf">Bizim hareket amirliğinden aldığım birtakım emirler doğrultusunda makas ata ata son sürat gidiyordum. Bir, iki, üç derken tam sekiz araç geçtim. Sekiz araç geçmenin vermiş olduğu özgüvenle artık sol kolumun dirsekten aşağısı dışarıya sarkmış bir biçimde duruyordu.  </p>
			<p class="paragraf">Yarış sonuna kadar birkaç araç daha geçsem takım olarak ilk puanımızı almamız işten bile değildi sanki.  </p>
			<p class="paragraf">Her şey harika gidiyordu. On beş tur geride kalmıştı.  </p>
			<p class="paragraf">6. sektörde bulunan rampanın sonundaki virajı almak üzereydim ki ileride iki aracın kazaya karıştığını gördüm ve hemen yanlarına gidip sağa çektim.  </p>
			<p class="paragraf">Takım telsizinden gelen ve şahsımdan ziyade aile eşrafımı ilgilendiren bazı sert eleştirilere göğüs gererek ve aynı anda kulaklığımı da parçalayarak aracımdan indim.  </p>
			<p class="paragraf">Kazaya karışanlardan biri Raikkonen’di. Hemen yanlarına gittim, “Geçmiş olsun, sizde bir şey var mı? Verilmiş sadakanız varmış. Cana gelmesin de” cümleleri dudaklarımdan dökülüverdi birdenbire.  </p>
			<p class="paragraf">Raikkonen’in boş ve sinirli bakışları bir an evvel olay yerinden uzaklaşmam gerektiğini hissettirdi bana. Aracıma ilerlerken kendimi tutamayarak, “En az beş milyar hasar var” dedim içimden.  </p>
			<p class="paragraf">Yarışa döndüğümde çok enteresan bir şekilde yarış lideri Alonso’nun arkamda olduğunu gördüm. Demek ki bir yerlerde benden çok daha fazla zaman kaybetmişti Sikko.  </p>
			<p class="paragraf">Yine de bir anda yarış birincisi olmama inanamıyordum. Ama bir profesyonel olarak bu noktadan sonra zaferin yakın olduğunu tahmin ettim.  </p>
			<p class="paragraf">Eğer sadece tek bir pit stop yaparsam yarışı açık ara kazanıp tarihe geçeğimi hesaplayarak pit alanına doğru sürmeye başladım.  </p>
			<p class="paragraf">Pit alanında Honda ekibinin içinde Zeytinburnu’ndan çocukluk arkadaşım olan Tuncer’i gördüm ve bir saniye bile düşünmeden aracımı üzerine sürüp “Eee, n’aber lan Tunci?” dedim büyük bir samimiyetle.  </p>
			<p class="paragraf">Kendisinin Tuncer olmadığını öğrenmem kısa ve sancılı sürdü. Japon samuray kültüründe kurallar kesindir. Levye bir kere çıktı mıydı kullanılmadan girmez yerine.  </p>
			<p class="paragraf">Kendi pit alanıma girer girmez, sağ olsunlar bizim ekipteki çocuklar karşıladılar. Ustalığını çok methettikleri Şükrü Abi geldi, şöyle bir araca baktı, “Koçum, lastikler komple değişecek, kanat sökülüp zımparalanacak, elimde iki işim var, onları bitireyim, seninkine girişiriz” dedi.  </p>
			<p class="paragraf">Cümlenin düşüklüğüne ve yapısal, hatta mantıksal bozukluğuna aldırmaksızın “Ne zaman olur araba abi?” dedim.  </p>
			<p class="paragraf">“Koçum, saat dört-dört buçuk gibi gel al arabanı” dedi.  </p>
			<p class="paragraf">Bunu kabullenmem mümkün değildi. Bu yarışı birinci bitirmeliydim artık. Hayallerimde bile düşünemediğim mutlak zaferim işte tam önümde duruyordu. Ama bir taraftan da şirket aracı, yani bir şey olsa direkt senden kesiyorlar. Hafta sonu bile vermiyorlar yarış dışında.   </p>
			<p class="paragraf">Ancak yine de kazanma hırsım galip gelmiş olacak ki stratejik bir kararla sadece depoyu fulledim ve Şükrü ustaya homurdanarak piste geri döndüm.  </p>
			<p class="paragraf">İnanılması güç bir şekilde Alonso hâlâ arkamdan geliyordu. “Hey yavrum hey, Şükrü ustaya kalsak babalara geliyorduk” diye düşünerek gaza kökledim.  </p>
			<p class="paragraf">Müthiş bir performansla devam ediyor, her turda bir önceki turdan daha iyi zamanlama yapıyordum. Yarış başındaki vehim olaydan ötürü takım lideri ile görüşmeyi kesmiştim. Bundan sonra takım telsizinden bayramdan bayrama merhabamı der, hal hatır sorar, büyüğüme karşı vazifemi yaparım, onun haricinde de işim olmaz diye düşünüyordum.  </p>
			<p class="paragraf">Arkamdaki bütün araçlar tartışmasız ve ezici önderliğime boyun eğmiş olacaklar ki birer ikişer yavaşlayıp durdular. Artık pistte şahsi şovumu sergiliyor vaziyetteydim. Son virajı da alıp son düzlükteki damalı bayrağı görünce hissettiğim gururu anlatamam. Dirsekten aşağısı kangren olmuş sol kolumu son bir gayretle kaldırıp, önce zafer, sonra da gol şov işareti ile halkı selamlayarak haklı galibiyetimi insanlarla paylaştım.  </p>
			<p class="paragraf">Fakat sevincim kısa sürdü.  </p>
			<p class="paragraf">Pistte söke söke aldığım galibiyetin kabul edilmesi bir yana, çok açık farklarla sonuncu olduğumu söyledi yarış hakemleri.  </p>
			<p class="paragraf">Çok sinirlendim “İNSAF İNSAF! YOKARDA ALLAH VAR PLAN YAPMAYIN PLAN!” diye isyan ettim resmen.  </p>
			<p class="paragraf">Fakat hiçbir işe yaramadı. Pistte kazandıklarımı masa başında kaybettim. Ben kaybedince takımım da kaybetmiş sayıldı.  </p>
			<p class="paragraf">Neymiş, Alonso bana yarış boyunca 8 defa tur bindirmiş.   </p>
			<p class="paragraf">Gerçekten Türk’ün Türk’ten başka dostu yoktu.  </p>
			<p class="paragraf">Sonra yayıncı kuruluştan mikrofon uzattılar.  </p>
			<p class="paragraf">İşte tam o anda içime Sivassporlu Hayrettin’in kaçtığını iliklerime kadar hissettim.  </p>
			<p class="paragraf">“Prensip gereği hakemler hakkında bugüne kadar hiç konuşmadım. Ha, bunda ilk kez yarışıyor olmamın da payı olabilir diye düşünüyorum. Buraya puan veya puanlar için geldik, hafta içi çok çalıştık, hocamızın bize söylediklerini pistte uyguladığımızı düşünüyorum. Baktığınız zaman ilk yirmi beş turda Alonso’nun pozisyonu bile yok. Ama ben susuyorum, biz de evimize ekmek götürüyoruz, Alonso’nun birinci olmak için hakemlere ihtiyacı yok, emek hırsızlığı yapılıyor yazık... Şu terime yazık… Akşam hep birlikte izleyeceğiz ekrandan” dedim.  </p>
			<p class="paragraf">Aksilikler bununla da kalmadı, akabinde takımdan da kovuldum.  </p>
			<p class="paragraf">“Eee bu iş böyle, patronun adamı olmadık diye, doğru bildiğimizi yapmaktan korkmadık diye yerimizden olduk. Biz öyle patron yalayacak adam değiliz. O bize ters. Her denene eyvallah çeksek biz de bey olurduk” diyerek evimin yolunu tuttum.  </p>
			<p class="paragraf">Ama ne oldu? Bak, aldılar Formula 1’i Türkiye’den.   </p>
			<p class="paragraf">Eee, yokarda Allah var, Allah…   </p>
		</div>
	</body>
</html>