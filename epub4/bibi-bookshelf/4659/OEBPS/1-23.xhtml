<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>1-23</title>
		<link href="css/idGeneratedStyles.css" rel="stylesheet" type="text/css"/>
<meta name="Adept.resource" value="urn:uuid:7c7741c6-b8c6-40fd-96a8-b839a32779a0"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="anabaslik" id="_idParaDest-21">YUVA  </p>
			<p class="paragraf">Huzurevleriyle yuvaları oldum olası birbirlerine benzetmişimdir. İstenmeyen yaşlılar ve istenmeyen çocuklar. Çalışan annelerin çocuklarına ayıracak vakitleri olmaması normaldir belki ama ya çalışmayan, evde oturan kadınlar? O tarhana kokan analar neden çocuklarına ayıracak zaman bulamadı, hiç anlamam. Doksanlı yıllar çocukların yuva ve anaokullarına hücum ettiği yıllardı. Beş buçuk yaşında yuvada okuma yazma öğrenip ilkokula başlayınca öğretmenine şımarık ve itici bir şekilde, “Ben bunları biliyorum ki” diyen, saçından tutulup yerlerde sürüklenesi çocuğu unutmam, unutamam. Hangi öğretmen bu itici sıpayı evire çevire dövmek istemez ki? Okuduğum ilkokulda bir öğretmenin hikâyesi anlatılırdı. Sözünü dinlemeyen bir öğrencisinin teneffüste sigarayla beslenme çantasını yaktığına dair. Uyarı mahiyetinde... Kafamda o sahne hep şöyle canlanmıştır. Öğretmen kısık ve çatallı sesiyle, “Bu son ihtar, bir daha beni üzersen kalem kutunu da yakarım, yakarııııııııım...” diye haykırır okul koridorlarında. İşte hikâyemiz bu kadar naif, bu kadar şirin. 1990 yılının ocak ayında ben de Maltepe’de bir yuvaya gitmekteydim. Yuvada küçücük, rengârenk masalar, minicik sandalyeler ve oynamamız için poşetlerce lego vardı. Lego çocukların zihnini geliştiriyordu o yıllarda. Ama cimri gazetelerin verdiği üç parçadan oluşan devasa legoların hiçbir çocuğun zihnini geliştirdiği görülmemiştir. Bahçesinde kaydırak, salıncak ve tahterevalli vardı yuvanın. (Ayranı yok içmeye tahtırevanla gider sıçmaya...) Yuvada her şey yolunda gözüküyordu. Küçük, sevimli kızlar vardı, sevimli çizgi film karakterleri, iyiydi ya. Bir de Berk diye bir sıpa vardı. Yuvanın erkekleri onu hiç sevmezdi. Çünkü bizden bariz bir şekilde yakışıklıydı. Bir insan beş yaşında nasıl yakışıklı olur, hiç anlamam. Hem yakışıklı hem şıktı. Herifin beş yaşında tarzı vardı. Saçları Amerikan’dı. Kafasını sağa sola hızlı hareket ettirdiğinde saçları slow motion bir şekilde dalgalanıyordu. Kızlar sadece onu öpüyor diye hıncımızdan, yuvanın diğer çirkin erkekleriyle birlikte legolardan yaptığı evin çatısını bozmuşluğumuz bile var. ‘’Bizimle iyi geçin yoksa senin ocağını söndürürüz.’’ ‘’Bu dünyada yatacak yerin yok’’ mahiyetinde. O yaşta çatı sökmek de neymiş ya? Ulan çocuk muyuz, zabıta mıyız belli değil... Oldu olacak legolarla vinç yapıp duvarlarını yıksaydık evinin. O da karşılık olarak legolardan yaptığı çocuğunu kesmekle tehdit etseydi bizi, neyse. Bir öğretmenimiz vardı, adını hatırlamıyorum, sarışın, mavi gözlüydü. İnsan çocukken hep sarışın ve mavi gözlülere âşık oluyor. Belki de çizgi film gibi geldiği içindir. Renkli renkli izlemek hoşuna gidiyor herhalde çocuğun. Bu adını hatırlayamadığım renkli kadına âşıktım ben. Bu fıstık aynı zamanda servis annesiydi. Yani sabah servise binerken düşmeyelim diye bize göz kulak oluyor, servis içinde bizlerin güvenliğini sağlıyordu. Sanki onun bile Berk’te gözü vardı. Ne Berk’miş arkadaş? İstese dünyalar onun, ama yavrumun tek derdi lego, canım benim ya. Sabahları saçıma jöle sürdüğümü hatırlarım. Normalde sadece pazar geceleri yıkanan ben, artık çarşambaları da vücudumla suyu sabunu buluşturur olmuştum. Aktım, paktım. Sanki esmerliğim bir nebze yok olmuştu, buğday tenliydim artık. Anneme yüzümü daha çok keselemesini söylüyordum. Galiba inceden Berk’e benzemeye çalışıyordum. O kadını Berk’e yâr edemezdim, benim olmalıydı. Kadınım diyebilmeliydim ona.   </p>
			<p class="paragraf">Her ne kadar kendine güvensen de, güzel giyinsen de, eğer yaşın beşse, büyük bir kusurun vardır. Tuvalet sonrası altını kendin silemezsin. Annen siler. Sana tuvaletini yapmanı, sakın ama sakın ayağa kalkmamanı ve bitince kesinlikle onu çağırmanı söyler annen. Altını silmekten acizsin, daha ne diyeyim? Çok yakışıklı olduğum bir günün sabahında, sokakta tek başıma servis beklemekteyim. Annem de camdan beni izlemekte. Elimde bir demet papatya. Birazdan servis annesine, âşık olduğum kadına o çiçeği vereceğim ve bebeğin oracıkta aklını alacağım. Dediğim gibi de oldu. Servis geldi, kapı açıldı, bir el uzandı servisten dışarı. Tuttum o eli, sıcacıktı. Beni yukarı çekti. Her ne kadar centilmen olsan da neticede çocuksun. Çocukluk ağır basıyor bazen. Asıldım o ele, biraz sallandım servisten dışarı. Sonra toparladım kendimi. Yolumun üzerinde Berk duruyordu, çaktım omuzu ona ve âşık olduğum sarışın, mavi gözlü kadının yanına oturdum. Çiçeği verdim, beni öptü. Aşkımıza artık herkes şahitti. Bütün servis sanki bizi konuşuyordu. Bir ara aynaya baktım. O yaşta bile yüzümde, “Çocuklar, ayıptır söylemesi yengeniz olur” der gibi bir ifade vardı. Servis şoförü Cengiz Abi saçımı okşadı. “Aferin, böyle centilmen ol, kadınlar sever” dedi. Yuvaya varana kadar hiç konuşmadık. Sonunda onu tavlamayı başarmıştım. Yuvaya vardığımızda karnımda bir ağrı hissettim, aşka yordum ilk başlarda. Fakat bu ağrı giderek şiddetini artırmaktaydı. Hayır, aşk ağrısı değildi bu. Bu ağrıyı tanıyordum. İshal olmuştum. Koşarak tuvalete gittim. Hem tuvaletimi yaptım hem sevgilimi düşündüm. Güzel bir yirmi dakikaydı. Tuvaletim bitmişti, artık sevdiğim kadının yanına dönebilirdim. Fakat bir sorun vardı. Şimdiye kadar altımı hep annem silmişti ve anneciğim şimdi benden çok uzaklardaydı, evdeydi. Telaştan kıpkırmızı olmuştum. Keşke evde yapsaydım. Âşık olduğum kadın dışarıdaydı, yanına gitmeliydim ama altımı silemiyordum. Ölecek gibiydim. Hani telaşlanınca kulakları kıpkırmızı olan, alev alev yanan çocuklar vardır ya, işte ben onlardandım. Korkuyordum. Orada tek başıma ölmekten korkuyordum. O sırada bir ses duydum, kapıyı araladım. Pisuvarların başında, annesinin bacakları üşümesin diye giydirdiği kırmızı külotlu çorapla boğuşan, mücadele eden bir çocuğa takıldı gözüm, telaşla sordum: “Şişt lan, kıç silmeyi biliyor musun?” Çocuk konuşmadı bile. Hayır manasında kafasını sağa sola salladı. Gerçi onun kendine bile hayrı yoktu, kıç nasıl silsin? Dedim ki: “Git sor bakalım sınıfa, kıç silmeyi bilen biri var mı diye. Aptal çocuk, pantolonunu bile çekmeden kırmızı külotlu çorabıyla koşturarak çıktı tuvaletten. Tam bir görev adamı. On dakika sonra tek başına döndü tuvalete ve dedi ki: “Sordum sınıfa, sadece bir kişi biliyormuş, o da istemedi senin kıçını silmek, sadece kendisininkini silermiş.” Pezevenge bak sen. Bir de ilkeleri var. Yalnızca kendi kıçını silermiş. Ne yapacağımı hiç bilmiyordum. Kendimi hiç bu kadar çaresiz hissetmemiştim. Oturdum klozete, başladım ağlamaya. Gözyaşlarım sel olmuştu. Ama onları silmek kolaydı. Göz, kıç gibi değildi. Dakikalarca ağladım. Ağlarken biraz daha tuvaletim olduğunu hissettim. Hem ağladım hem yaptım. Sonra biri kapıyı tıkladı. Çok sevinmiştim. Sonunda kıçımı silecek kişi gelmiş, aranan taze kan bulunmuştu. Kapıyı araladım. Kırmızı külotlu çorap giyen çocuk hemen oracıkta sırıtıyordu. Yanında da âşık olduğum kadın, servis annesi vardı. Hiç âşık olduğunuz bir kadına kıçınızı sildirmek zorunda kaldığınız oldu mu? Nasıl bir his şöyle anlatayım. Bir daha sıçmaya tövbe edersiniz. Aylarca peşinden koştuğum, evlilik hayalleri kurduğum kadın şimdi kıçımı siliyordu. Gözyaşlarımı tutamıyordum. Âşık olduğum kadın, “Yavrum, rahat dur, tamam bitti” tarzı cümlelerle beni teskin etmeye çalışıyordu. Benimse tek söyleyebildiğim şey, “Örtmenim bakma , n’olur bakma” idi...   </p>
			<p class="paragraf">Size o gün yuvada akşamı nasıl ettiğimi anlatmak istemiyorum. Sadece şunu bilmenizi isterim ki, gün içinde servis annesinden köşe bucak kaçtım. Beni gördüğü anlarda kendini tutamayıp gülümsüyordu. Hissediyordum. Benimle inceden t.şşak geçer gibi bir havası vardı. Gözlerinden okunuyordu. Artık âşık değildim yelloza. Bir an evvel servisin gelmesini ve beni eve götürmesini istiyordum. Annemi özlemiştim. Kış günüydü. Ocaktı. Havada ocak soğuğu vardı. Yağmur yağıyordu. Saat 18.00 sularıydı ve hava kararmıştı. Yuvanın önünde yaklaşık yirmi çocuk, servisin gelmesini bekliyorduk. Mümkün olduğunca eski aşkımdan uzak durmaya çalışıyordum. Servis geldi ve tüm çocuklar servise doluştu. Ben en son bindim. En arkadaki beşli koltuğun tam ortasına oturdum. Servis annesi en önde, şoförümüz Cengiz Abi’nin yanındaki koltukta oturuyor ve ona bir şeyler anlatıyordu. Kesin benden bahsediyordu orospu. Bir ara Cengiz Abi’nin kahkahası duyuldu serviste. İçim sıkıldı, iyicene gömüldüm koltuğa. Boyum kısa olduğu için onların arkaya baktıklarında beni görme ihtimalleri yoktu. Ama ben onları görebiliyordum. Önümde bulunan ikili koltuğun kafa koyma yerlerinin arasında minik bir boşluk vardı, oradan izliyordum olup biteni. Servisteki çocuklar yavaş yavaş evlerine bırakılmaya başladı. Yağmur çok şiddetliydi. Göz gözü görmüyordu. Serviste sadece iki çocuk kalmıştı. Bir de ben. Kendimi çocuktan saymıyordum artık. Çünkü benim acım yüceydi, yıpranmıştım. O ara Cengiz Abi, bizim evin sokağından hızlıca geçti, durmadı. Servis annesi arkaya baktı, sonra kafasını çevirdi ve yola devam ettiler. Beni göremedikleri için eve de bırakmadılar. Benim dışımda geriye sadece iki çocuk kalmıştı ve onlar kardeşti. Onları aynı evin önünde indirdiler. Serviste Cengiz Abi, eski aşkım servis annesi ve ben kalmıştık. Ama onların benim varlığımdan haberleri yoktu. Cengiz Abi, arabayı ıssız bir yere çekti. Dilim kilitlenmişti sanki. Olduğum yere mıhlanmıştım. Sesim çıkmıyordu, hareket edemiyordum. Sadece izliyordum. Cengiz Abi ellerini servis annesinin bacaklarına koydu. Bir müddet gezdirdi. Servis annesi de Cengiz Abi’yi boynundan öpmeye başladı. Anlam veremediğim şeyler yaşanıyordu bir kış günü servisin içinde. Sadece bakıyordum. Cengiz Abi seri bir hareketle koltuğu geriye yatırdı ve servis annesinin yattığı koltuğa geçti. İçimden, “Herhalde uykuları geldi, hava da karardı, uyuyacaklar” diye düşündüm. Uyumadılar. Uyutmadılar. Bir süre baktım, sonra sıkıldım. Tüm cesaretimi toplayıp seslendiğimi hatırlarım servis annesine. “Öğretmenim, beni eve bırakmayı unuttunuz” diye. Cengiz Abi ve servis annesinin yüzlerinde oluşan ifadeyi hâlâ hatırlarım. Apar topar eve bırakılışımı, gördüklerimi kimseye söylememem konusunda defalarca kez tembih edilişimi, eve geldiğimde annemin ve babamın bana sıkıca sarılışlarını hatırlıyorum. Yaşadıklarımı bir bir anlattım. Ertesi gün Cengiz Abi ve servis annesi işten kovuldu. Beni, gördüklerimi anlatmamam konusunda bundan yirmi iki yıl önce tembihlemişlerdi. Bense anlatmakla kalmıyorum, kitabıma yazıyorum. Özür dilerim Cengiz Abi. Sana gelirsek, sarı yelloz. Senden özür dilemiyorum, sana iyi oldu...   </p>
			<p class="resim"><span><img alt="25_fmt.png" class="_idGenPageitem-28" src="image/25_fmt_fmt.jpeg"/></span>   </p>
			<p class="paragraf">Dedem Tevfik Gümüşoluk. ‘’Gümüşoluks’’ on air since 1968...  </p>
			<p class="resim"><span><img alt="26_fmt.png" class="_idGenPageitem-29" src="image/26_fmt_fmt.jpeg"/></span>   </p>
			<p class="paragraf">Hepiniz tuvalete akıllı telefonlarınızla giriyorsunuz ama bir dönem bu imkânımız yoktu, herkes sıkıntıdan deterjan paketlerinin üzerindeki yazıları okuyordu.  </p>
			<p class="yildiz">***  </p>
			<p class="paragraf">İşyerinde tuvalete girdiğinde, senden önce giren kişinin tuvaleti çok pis halde bıraktığını görmek ve dışarıda tuvalet sırasında bekleyenler senden bilmesinler diye başkasının pisliğini temizlemek...  </p>
			<p class="yildiz">***  </p>
			<p class="paragraf">Banyoda küvet ıslakken ayağın birden kayması ve çıplak bir şekilde düşmemek için çırpınmak, kendini dışarıdan o halde görsen saygın azalır...  </p>
			<p class="yildiz">***  </p>
			<p class="paragraf">Sırtımızda yıllardır lif değmeyen, kör bir nokta var. Ensenin yaklaşık 25 cm altında. Anne, baba yardımı almadan orayı liflemen imkânsız...  </p>
			<p class="yildiz">***  </p>
			<p class="paragraf">90’lı yıllarda kese ve lif satan kadınlar peyda olmuştu. Ani bir hareketle çantasından çok sayıda rengârenk lif çıkartıp, senin gözünü alır, lifler gücünü emdiğinde de en az 5 tane satıp hızla ortamdan uzaklaşırlardı.   </p>
			<p class="paragraf">Tuvalette çişini yaparken biri kapıyı çalıyor, sen de ‘’Dolu’’ derken, o çişte anlık bir kesinti oluyor ya, boş derse aniden dalan müdürün yarattığı etki gibi.  </p>
		</div>
	</body>
</html>