<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>1-8</title>
		<link href="css/idGeneratedStyles.css" rel="stylesheet" type="text/css"/>
<meta name="Adept.resource" value="urn:uuid:7c7741c6-b8c6-40fd-96a8-b839a32779a0"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">   </p>
			<p class="anabaslik" id="_idParaDest-6">ANNELER ÜZERİNE TAMAMEN KURGU BİR ARAŞTIRMA VE BEN   </p>
			<p class="paragraf">Anneler... Bir toplumun inşasında kum, harç, vinç, hepsi... Peki, dünyanın tüm annelerini araştırmaya kalksak ortaya nasıl bir tablo çıkar? Bu kapsamlı araştırmayı bize, dünyaca ünlü Kırgızistan istatistik firması Ulan Bator yapmış.  </p>
			<p class="paragraf">Mesela Uruguaylı annelerin yüzde 63’ü çocuklarını birbirinden ayırıyor. “Bir uçurumun kenarında, iki çocuğunuzun elini son anda tutsanız ve yalnızca birini kurtarabilecek olsanız hangisini seçerseniz?” sert önermesine, şuh bir kahkaha atıp, “Tabii ki büyük ve erkek olanı” diye cevap veriyorlar. İnsanın Uruguaylı annelere çocuklarının damızlık birer büyükbaş olmadığını hatırlatası geliyor.  </p>
			<p class="paragraf">İspanyol annelerininse başı masal okumakla dertte.Birbirinden farklı birçok hayvan barındıran çocuk masallarında tavşanı, ayıyı ve sineği aynı sesle okuyan İspanyol anneler, kafası karışan çocuklarının yüzde 94’ünün hepten uykusunu kaçırıyor, kendileri de ağlamaya başlıyor. Onlar da bir süre sonra çareyi çocuklarını döve döve uyutmakta buluyor. Darpla uyuyan çocukların yüzde 42’si ileride muhasebecilik, alüminyum doğrama, gişe biletçiliği gibi sevmediği işlerde çalışıyor. Şimdi sıkı durun, bu çocukların hemen hemen tamamı hırsız oluyor. Hem de nitelikli değil.   </p>
			<p class="resim"><span><img alt="4_fmt.png" class="_idGenPageitem-7" src="image/4_fmt_fmt.jpeg"/></span>   </p>
			<p class="paragraf">Gelelim Uzakdoğu’ya. Güney Koreli annelerin yüzde 77’si kendi iç çamaşırlarını erkek çocuklarına giydiriyor. Bunun ileriki hayatında karısını anlamasına yardımcı olacağını düşünüyorlar. Birden fazla evlenen annelerden ikinci kocasına, birinci kocasını tüfekle vurmalarını söyleyenlerin oranı neyse ki yalnızca binde 8.   </p>
			<p class="paragraf">Son olarak Romanya’da evladının rızkını kendi yiyen annelerin oranı yüzde 34. Belli ki Rumen annelerin kuşlardan yahut penguenlerden öğreneceği çok şey var. Annelerimiz... Dil, din, ırk ayırmadan ayaklarının altını öpelim.  </p>
		</div>
	</body>
</html>