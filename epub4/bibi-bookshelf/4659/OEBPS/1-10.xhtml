<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>1-10</title>
		<link href="css/idGeneratedStyles.css" rel="stylesheet" type="text/css"/>
<meta name="Adept.resource" value="urn:uuid:7c7741c6-b8c6-40fd-96a8-b839a32779a0"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">   </p>
			<p class="anabaslik" id="_idParaDest-8">ŞAKA KALDIRMAYAN DURUMLAR  </p>
			<p class="sol">A) İlk paraşüt deneyimi  </p>
			<p class="paragraf">Bazı zamanlar vardır, şaka kaldırmaz. Şaka hayatın hamurudur, harcıdır, devir daimidir kabul, ancak her zaman değil. Çok heyecanlı ya da müşkül durumda insana bazı şakalar yapılmaz. İki kahkaha toplayayım diye adamın sinir sistemiyle top gibi oynanmaz. Onca hayat tecrübesinden sonra saçları ağarmış dedelerimizin, her daim yeni şarap içmiş gibi olan sesleriyle, “Evlat, beni iyi dinle, eden bulur!” demesi boşuna değildir.  </p>
			<p class="paragraf">Misal, ilk kez paraşütle atlayan adamı düşünelim. “Abi, al bi son sigara iç. Ne olur yavaş iç yavaş iç dönmeyeceksen’’ denmez. Ya da “İpini çektiğinde açılmazsa getir değiştiririz”... Adamın dini bağımlılığı sorgulanmaz. “Birader hangi duaları biliyorsun?” Yahut kafa karıştıran yersiz bir esprinin de yeri değildir. “Dur atlama, siz kardeşsiniz. Korkma, toprak olacaksın, sonra bir çiçek belirecek, o çiçeğe bir arı konacak” gibisinden bir film sahnesi benzetmesi de şık değil. Yapmayın bunları. İlk paraşüt bu, boru değil.  </p>
			<p class="sol">B) Markette hesabı çıkışmayan adam  </p>
			<p class="resim"> <span><img alt="8_fmt.png" class="_idGenPageitem-11" src="image/8_fmt_fmt.jpeg"/></span>  </p>
			<p class="paragraf">Modern hayatın hemen her gün yakamızı bırakmayan gerginlik alanı kasa önleridir. Grosmarkette pazarlık yapıp indirimi kabul ettirenini de gördüm vaktiyle, ancak istisnai bir durum bu. Kredi kartının limitinin yetip yetmeyeceğine dair var olan şüphe, bazen ete kemiğe bürünüp bir adam oluyor. Saçları epeydir yıkanmamış, geceden kalma, bitik, yere bakan, boş vermiş gibi bir adam. İşte tam bu noktada limit yetmemişken, nakit de yokken şaka yapılmaz. Ayıptır.  </p>
			<p class="paragraf">- Madem paran yok, ne diye alışveriş yapıp yolu tıkıyosun birader?  </p>
			<p class="paragraf">- Hepsine 50 kâğıt vereyim, bana sat.  </p>
			<p class="paragraf">- Senin gibi 1-2 kişiyi Taksim’de sallandıracaksın, bak bakalım yapabiliyo musun bir daha böyle.  </p>
			<p class="paragraf">- Ne demişler. ayağını yorganına göre uzat.  </p>
			<p class="paragraf">- Valla istersen borç vereyim ama 1000 dolar var, döviz bürosu yoktur buralarda şimdi.  </p>
			<p class="paragraf">- Burayı bilmem ama otoparkçı acımaz.  </p>
			<p class="paragraf">- Ben de seni arıyordum, bana olan borcunu bugün rica etsem.  </p>
			<p class="sol">C) Nikâh Masasında Bırakılmış Adam  </p>
			<p class="resim"><span><img alt="9_fmt.png" class="_idGenPageitem-12" src="image/9_fmt_fmt.jpeg"/></span>   </p>
			<p class="paragraf">Runaway Bride. Filmler içerisinde empatisi en az yapılanıdır diyebilirim. İzlerken ha ha ha, ho ho ho güldüğümüz sahnelerin her birinde masada kalmış bir erkek vardı. Damatlığıyla, akrabaların gözü önünde. Sonrasını hiçbirimiz merak etmedik. Kameraman Julia Roberts’ı takip etti. Biz de haliyle geride kalan adamlardan bihaberdik. İşte şaka kaldırmayan durumlar deyince düğünleri atlamak olmaz. Damat dipteyken, yeri de delmişken, çukurlardan çukur beğenmişken yanına gidip şaka yapılmaz. Yapma güzel kardeşim. Haberini almayalım.  </p>
			<p class="paragraf">- Ben bi çeyreklik takmıştım da birader, gelinde kaldı. Hazır düğün de iptal, senin şu ceketin üzerindeki 100 lirayı iğnesinden çıkarıyorum ben.  </p>
			<p class="paragraf">- Boş ver delikanlı, bir dahaki sefere sen gidersin, eşit olur.  </p>
			<p class="paragraf">- Oğlum zaten kız çirkindi diyeceğim de, sen de Brad Pitt sayılmazsın, hatta dur bakayım, az ışıkta göremedim, sen bayağı tipsizmişsin, koş yakala, billahi bulamazsın bi daha.  </p>
			<p class="paragraf">- Allah tamamına erdirsin.  </p>
			<p class="paragraf">- Abi, beni yenge gönderdi, kaçarken çantasını unutmuş, onu bir ara anneme bıraksın diyor.  </p>
			<p class="paragraf">- Yandaki düğünde de damat gelini bırakmış, yapayım mı aranızı?  </p>
			<p class="paragraf">- Abi, ben bunun filmini izlemiştim, gel biliyorum nerde olduğunu.  </p>
			<p class="resim"><span><img alt="10_fmt.png" class="_idGenPageitem-13" src="image/10_fmt_fmt.jpeg"/></span>   </p>
		</div>
	</body>
</html>