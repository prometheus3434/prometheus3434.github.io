<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>1-9</title>
		<link href="css/idGeneratedStyles.css" rel="stylesheet" type="text/css"/>
<meta name="Adept.resource" value="urn:uuid:7c7741c6-b8c6-40fd-96a8-b839a32779a0"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">   </p>
			<p class="resim"><span><img alt="5_fmt.png" class="_idGenPageitem-8" src="image/5_fmt_fmt.jpeg"/></span>   </p>
			<p class="anabaslik" id="_idParaDest-7">BABALAR ÜZERİNE TAMAMEN KURGU BİR ARAŞTIRMA VE BEN   </p>
			<p class="paragraf">Babalar... Çekirdek ailelerin yıkılmaz bekçileri. Peki, gerçekten o kadar korkusuzlar mı? Gelin rakamlarla açıklayalım.   </p>
			<p class="paragraf">Güvenilir araştırma şirketi deyince akla ilk gelenlerden İskoç The Gregor ‘un 121 ülkedeki sonuçları, sizleri de oturduğunuz yere mıhlayacak cinsten.  </p>
			<p class="paragraf">Brezilya’da bir aile çay bahçesinde iki çocuğu ve karısıyla otururken birden çıkagelen çok güzel bir kadının, “Benim için aileni hemen şimdi bırakır mısın?” sorusuna hiç düşünmeden “Elbette” diyenlerin oranı yüzde 38.  </p>
			<p class="paragraf">Litvanya’da köpeğinin adıyla ortanca çocuğunun adını karıştıranlar yüzde 11.  </p>
			<p class="paragraf">Sicilya’da kızının ev ödevini yaparken arka arkaya üç dört soruda çaresiz kalarak kalemi kırıp, defteri yakıp, kızını okuldan alıp haftasına evlendirenler ise yüzde 23.  </p>
			<p class="paragraf">Bulgaristan’da eve sarhoş gelip mahallede nara attığı gecelerde sokakta büyük oğlu tarafından tartaklanan babalar yüzde 41’lik bir oranı işaret ediyor. Evde tekme yemeye devam edenlerse yüzde 29’u buluyor.  </p>
			<p class="paragraf">Danimarkalı babaların cebinde ise akrep var. Lise bitene kadar evladına bir Danimarka kuruşu harçlık vermeyen babalar yüzde 57. Haftanın en az 3 gecesi eve almayan, sokakta kalıp yaşamayı öğrensin diyenlerse yüzde 42. Daha ilginci, harçlığı ve neredeyse iki günde bir kalacak yeri olmayan bu çocukların yüzde 92’si diplomat, akademisyen yahut başarılı bir ticaret adamı oluyor. Merserize kumaş alıp satıyor, yurtdışına gelinlik ihraç ediyor...  </p>
			<p class="paragraf">Uganda’da her ay aldığı maaşı karısına az söyleyip üstünü verimli toprağa gömenler yüzde 47. Domatesle, çilekle, biberle beraber yeryüzüne çıkan paranın maaş artışına yol açacağına inanılıyor.  </p>
			<p class="paragraf">Babalarımız... Dil, din, ırk ayırmadan, söylediklerinde pantolonlarını getirelim, kafamıza göre cepleri kurcalamayalım.  </p>
			<p class="resim"><span><img alt="6_fmt.png" class="_idGenPageitem-9" src="image/6_fmt_fmt.jpeg"/></span>  </p>
			<p class="resim"><span><img alt="7_fmt.jpeg" class="_idGenPageitem-10" src="image/7_fmt_fmt.jpeg"/></span>  </p>
		</div>
	</body>
</html>