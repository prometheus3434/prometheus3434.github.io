<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>1-20</title>
		<link href="css/idGeneratedStyles.css" rel="stylesheet" type="text/css"/>
<meta name="Adept.resource" value="urn:uuid:7c7741c6-b8c6-40fd-96a8-b839a32779a0"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="anabaslik" id="_idParaDest-18">ERGENLİK-KONTROLSÜZ GÜÇ  </p>
			<p class="paragraf">Ergenlikte çok fazla mastürbasyon yaparsak otuz yaşından sonra spermimiz bitiyor muydu? Elimizin üzerinde yarım saat oturursak elimiz uyuşuyor ve mastürbasyon yaptığımızda vücut uyuşukluktan ötürü o eli başka birisinin eliymiş gibi mi algılıyordu? Ergenlik ne saçma bir dönem... Ama bir soru var ki yıllarımızı çaldı bizim. Mastürbasyon sivilce yapıyor mu? Bir ergenin beyninin %50’sini kadınlar, diğer %50’sini de bu soru işgal eder. Elimizdeki tek veri lise yıllarında sınıfta, “Buyurun, dün gece yaptım, hemen çıktı” diyerek alnındaki koca sivilceyi gösteren ergendir. Bu soru insanoğlu var olduğu sürece sorulmaya, cevabı da gizemini korumaya devam edecektir. Eski apartmanda kapıcımızın kızı Ayşe vardı. Aşk mıydı, sevgi miydi hatırlamıyorum ama Ayşe’yi öpmelere doyamıyordum. Kızı yakaladığım her fırsatta, apartman boşluğu, bakkal, kömürlük, arsa demeden öpüyordum da öpüyordum. Babamın arabasının brandasının altında bile sıkıştırmışlığım vardır Ayşe’yi. O da herhalde memnundu halinden, şikâyetçi olduğunu hiç duymadım. Arada bir ittiğini hatırlarım sadece beni. Yaşlarımız çok küçük olduğu için bu flört, hava kararınca sona eriyordu. Ayşe’nin kısa ama güçlü abisi vardı. Adı Remzi. Bir keresinde bizi Ayşe’yle öpüşürken bastı. Ben beş, Ayşe yedi, Remzi dokuz yaşındaydı. İsteseler abi-kardeş beni ne döverlerdi! O telaşla ne yapacağımı bilemedim, yerde gördüğüm koca taşı Remzi’nin kafasına fırlattım. Bu arada artık yerlerde eskisi gibi güzel, iri taşlar yok. Ne oldu o çatapat ezdiğimiz güzelim taşlara? Neyse. Remzi’nin kafasından kanlar akıyordu. Kaçmam gerektiğini anlamıştım, bir şeyler ters gidiyordu. Ayşe’den son bir öpücük aldım ve başladım mahallede koşturmaya. Koşarken ayağım mazgala girdi ve terliğin birini düşürdüm. Avantajımı yitirmiştim. Arkamdan, abisinin kafasını yardığım eski aşkım ve Remzi, yedi ile dokuz yaşın verdiği enerji ile süratle geliyorlardı. Aradaki mesafe giderek kapanıyordu. Ben beş yaşındaydım. Benim enerjim belliydi. Bir sokak boyu koşmalık enerji... Sonra yarım saat soluklanma, hatta atletin zamanında değiştirilmezse ya da sırtına havlu konulmazsa ateşlenip, yataklara düşme tehlikesi, öfff. Beş yaşın enerjisi çok kötü. Mucizelere inanır mısınız? Ben o gün inanmaya başladım. Tam yakalanmak üzereydim ki sokağın ucunda annem belirdi elinde pazardan aldığı poşetlerle. O yaşlarda anne, baba demek, kavganın bitmesi demek. Annemi gördüğüme hiç bu kadar sevinmemiştim. Annem içinde karpuz olan poşeti Remzi’yle bana verdi taşımamız için. Allahım bu nasıl bir çiledir? Beş dakika önce kafasını yardığım eski aşkımın abisiyle beraber bizim eve karpuz taşıyorduk. Yol bitmiyordu. Remzi’nin kafasından kan akıyordu ama annem durumun farkında değildi. Annem o sırada pazarda bir şey unutup unutmadığını kontrol etmek için poşetleri sayıyordu. Bir yandan da malta eriği yiyordu. Hatta çekirdeğini ağzıyla dışarı atarken çıkan ses Remzi, Ayşe ve beni epey güldürdü. Allahım. Yanımda yüzünden kanlar akan ama yine de gülen bir Remzi vardı. Ana-oğul on dakika içinde çocuğu psikopata çevirmiştik. Ama içimi rahatlatan bir şey vardı. Muhtemelen günahım anneme yazılmıştı. Çünkü mahalledeki çocuklardan duyduğuma göre günahlar on bir yaşına kadar anneye yazılıyordu. Annem Remzi, Ayşe ve bana malta eriği verdi. Bir yandan poşet taşıyorduk, bir yandan yiyorduk. Remzi artık insan değildi. Gülüyor, kanıyor ve öttüre öttüre malta eriği yiyordu. Bir ara bir bahçenin yanından geçerken Remzi çevik bir hareketle ağaçtan bir çiçek kopardı ve o çiçeği sesli bir şekilde iki elinin arasında patlattı. Evet, Remzi resmen elinde çiçek patlattı. Kan kaybı yetilerine mani olmuyordu. Eve vardığımızda annem bana para verdi kendime, Ayşe’ye ve Remzi’ye dondurma almam için. Ayşe’yle kendime çilekli Max, Remzi’ye büyük boy Kornetto aldım. Remzi’yle barıştık. Ayşe’yle öpüştük...  </p>
			<p class="paragraf">Ergenlik yıllarında nedense erkekler çevrelerine sürekli güçlerini kanıtlamak isterler. Eve dumbell, kum torbası alınır. Body’e yazılanlar olur. Ama aralarında bir tanesi vardır ki tam hayvanın evladı, tam kontrolsüz güç. İki buçuk litrelik kolanın ağzını (kapağını) çok sıkan ergen. İşte bu herif anneye, ablaya tam bir eziyet. Annenin, “Gel aç şunun ağzını, sen evde yoktun, bütün gün içemedim, canım nasıl istedi biliyor musun sen? Hayvan gibi sıkmışsın ağzını” demesine karşılık olarak, “Ne alakası var abi, al işte açtım” der, açar ve gider. Gücünü orada gösteriyor hayvan herif.   </p>
			<p class="paragraf">On dört yaş alkolle tanıştığım yaştı. Eve gizli gizli bira sokmalar, babanın paketinden araklanan sigaralar, yıllardır vitrinde duran viskilerin çaktırmadan içilmesi, yerine elma suyu konulması vs. Ama alkol şişede durduğu gibi durmuyordu. Kadıköy Moda Sahili’nde arkadaşlarla alınan aşırı alkol sonucu kusmama mücadelemle gece yarısı eve gelişimi hatırlarım. Eve çok sarhoş gelen ergen ve annenin bu durumu babaya çaktırmama mücadelesi. Film konusu gibi. Anne, oğlunu böyle durumlarda hemen odasına sokar ve yatağına yatırır. Fakat bir sorun vardır, delikanlı istifra etmelidir. Oğlunun yanaklarının düzenli aralıklarla şişip indiğini gören anne, oğlunun kusmak istediğini varsayar ve leğen getirmek üzere banyoya koşar. Terbiyesizlikte sınır yoktur. Anneyle lanlı konuşmalar çok meşhurdur bu yaşlarda. Hem ergen hem sarhoş. Cengiz Han’da yoktur böyle özgüven, neyse. Anne gelene kadar mertcivan çoktan bırakmıştır yavruyu halıya. Kafa da yerindedir artık. Lanların yerini anneciğimler alır...  </p>
			<p class="paragraf">Babayla, anneyle kavga edip evi terk etme dönemidir ergenlik. Hayatını babadan aldığı harçlıklarla idame ettirdiği için, bir ergenin gidebileceği en uzak mesafe iki sokak ötesidir. Anneyle babanın gönlü rahattır. Bir milyon ergenle yapmış olduğumuz anketler bize gösterdi ki bir ergen anneye babaya kızdığında maksimum arabayla on dakikalık, yürüyerek yarım saatlik mesafeye kaçabilmiştir.  </p>
			<p class="paragraf">Ergenlik yılları annenin seni alışverişte rezil ettiği yıllardır. Çocukken pazarda seni tezgâhın arkasında giyinmeye zorlayan anne, artık daha insaflıdır. Kabinde giyinmene izin verir, ama... Kabinde tam kot pantolonunu çıkarıp iç çamaşırınla kaldığın anda annen perdeyi süratle açar ve der ki: “Nasıl oldu pantolon?” Tezgâhtar kızla göz göze gelirsin, kız başlar gülmeye. Sense o güzelim beyaz donunla annene asabi bakışlar fırlatırsın. Bol sivilceli bir surat, beyaz slip don ve anne. Hangi kadın böyle bir erkeği arzulamaz ki?  </p>
			<p class="paragraf">Bu dönemde okullarda çıkma teklifi had safhadadır. Güzel, çirkin ayırmadan önüne gelen, kantine inen, sınıftan çıkan, koridordaki kaloriferin başında duran bütün kızlara çıkma teklif edilir. Beden derslerinde eğer kızlar ve erkekler sınıfta dönüşümlü olarak giyiniyorsa, anahtar deliğinin başında sıra olunur ama genelde delikten bakıldığında sadece boş öğretmen masası görülür. Merdiven altı da en çok bu yıllarda yapılır. Merdiven altlarına sotalanan gençlik bacak ve kıç avındadır. Ama genelde bolcana tayt görülür. Zaten o gün tayt giymemiş bir kız varsa bu bilgi okulda süratle yayılır. Erkeklerin sınıfta kendi aralarında yaptıkları geğirme yarışmaları hiyerarşiyi belirler. Bir de ne yersen ye, senden yemeğin sonunda azıcık bırakmanı isteyen tipler vardır. Patatesli ekmek mi yedin, sonunda azıcık bırakacaksın ona. O, öğrencilerin artıklarıyla yaşar. Vatoz gibidir...  </p>
			<p class="paragraf">Geldik sınıfın cimcimesine. Sınıfın en sessiz hapşıran kızı. O hapşırdığında çıkan ses şudur: “Ipsssıııı!” Güzel desen değil, seksi desen alakası yok, kimseyle çıkmaz, tam bir cimcime. Hayatı hapşırık ve derslerde başarı üzerine kurulu zayıf, narin bedenli kız. Belki sorsan o da ister heybetli hapşırmayı, dağları yıkmayı, kartalları kaçırmayı ama yok işte, kırk dört kilodan anca bu kadar çıkıyor demek ki, ne yapsın. Her hapşırığında gözler ona çevrilir, gülümsenir ve derse devam edilir...  </p>
			<p class="resim"><span><img alt="20_fmt.png" class="_idGenPageitem-23" src="image/20_fmt_fmt.jpeg"/></span>   </p>
			<p class="paragraf">1989 İlker Gümüşoluk. Çapkın babanın amacına ulaşmak için dünyaya getirdiği evlat.  </p>
			<p class="paragraf">Evde sıkılıp dışarı çıkmak isteyen gence, anne babanın verdiği değişmeyen tepki: “Ne var bu dışarıda? Otur evde fıstık gibi.”   </p>
			<p class="yildiz">***  </p>
			<p class="paragraf">Yokluk nedir bilir misin? Anlatayım. Her kim ki ergenlik yıllarında amca, teyzekızını arkadaşlarına “sevgilim” diye tanıttı, işte o dünyanın en fakiriydi...  </p>
			<p class="yildiz">***  </p>
			<p class="paragraf">Gömleği pantolonun içine sokmayıp dışarıda bıraktığın gün, asiliğe ilk adım attığın gündür...  </p>
			<p class="yildiz">***  </p>
			<p class="paragraf">Lise kavgasında dudağın patlar, burnun kanarken, ilkokul kavgasında en fazla önlüğünün yakası kopar...  </p>
			<p class="yildiz">***  </p>
			<p class="paragraf">Lise yıllarında, sınav öncesi sırasına küçük küçük kopya yazıp, hocası yerini değiştirdiğinde, sırasını kucaklayıp giden adamlar vardı...  </p>
			<p class="yildiz">***  </p>
			<p class="paragraf">Eve çok sayıda misafir geldiğinde odası vestiyer olarak kullanılanlar, yatağının üzerinde türlü kokuda kadın montu olanlar, gün isyan günüdür...  </p>
			<p class="paragraf">Beş, altı arkadaşın para birleştirip doğum günü hediyesi alması ve hediye verilirken o altı kişinin hediyenin bir ucundan tutması, görülesi manzara...  </p>
			<p class="yildiz">***  </p>
			<p class="paragraf">Cumartesi gecesi evde olmaktan, plansızlıktan utanıp okuldan bir kız arkadaşı arayınca dışarıda havası yaratmak için balkona çıkan çocuklar vardı, ne acı...  </p>
			<p class="yildiz">***  </p>
			<p class="paragraf">Dershanelerin Türkiye birinci, ikinci ve üçüncüleri nedense ölümüne çirkin oluyor. Eğer sivilcen, gözlüğün ve yağlı bir tenin yoksa başarıyı asla yakalayamazsın. Her şey on numaraymış gibi fotoğraflarının dershane camına asılması da beni benden alıyor...  </p>
			<p class="paragraf">  </p>
		</div>
	</body>
</html>