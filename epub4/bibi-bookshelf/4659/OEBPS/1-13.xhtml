<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>1-13</title>
		<link href="css/idGeneratedStyles.css" rel="stylesheet" type="text/css"/>
<meta name="Adept.resource" value="urn:uuid:7c7741c6-b8c6-40fd-96a8-b839a32779a0"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">   </p>
			<p class="resim"><span><img alt="12_fmt.jpeg" class="_idGenPageitem-15" src="image/12_fmt_fmt.jpeg"/></span>  </p>
			<p class="anabaslik" id="_idParaDest-11">İNGİLİZCE VE BEN   </p>
			<p class="paragraf">Hayat yolunda en çok içimde kalan şeylerden biri İngilizceyi tam manasıyla öğrenemeyişimdir. Bir türlü iki cümleyi ardı ardına kurma yahut anlama yetim olmadı, olamadı. Sokaklarda adres sorulunca sular seller gibi şakıyan insanları görünce, bunca geçen vakit içerisinde hangi noktalarda hangi tercihleri yaptık da beginner ve advance olarak ikiye ayrıldık diye düşünürüm. Ne zaman özgeçmiş doldursam konuşma, anlama, yazma kısımlarına farklı şeyler yazar, en azından birinde diğerinden daha iyi olduğuma inandırmaya çalışır, “Hobileriniz” kısmına gezmek, kitap okumak yazarak düşünen bir hayvan olduğum hususunda işverenlerin bir tereddüdünün kalmamasına uğraşırım. Tüm bunlardan sonra ilk mülakatı geçebildiğim herhangi bir yer olursa sevdiklerimi yemeğe çıkarır, yemeğin masrafını onlardan borç alırım. İşe alınmadığımı bir yerlerden duyacaklarından, yemeğin parasını tahsil hususunda çok da ısrarcı olmazlar. Böyle böyle bu yaşıma geldim.  </p>
			<p class="paragraf">Ne diyorduk, İngilizce denilen dil, onu bilmediğinizi size sıklıkla hatırlatır.  </p>
			<p class="paragraf">Bana da hatırlattı. ÜDS. Üniversite Dil Sınavı. 80 soruydu, yanlış doğruyu götürmüyordu. Sallamak serbestti yani. Bir paragraf sorusuyla baş başa kalmıştım. Paragraf yaklaşık 11-12 satırdı. Sadece dört kelimenin anlamını biliyordum. En azından öyle zannediyordum. “Go, come, fly ve cow...’’ Meğer parçada crow diyormuş, yani karga. Ben onu cow okudum. Yani inek. Tüm paragrafın bende yarattığı merak “Geliyor mu, gidiyor mu bu kodumunun uçan ineği?” idi. La Fonten olabilir diye içimden geçirdim. Sonuçta konuşmasa da bir hayvanın hikâyede rolü vardı. Sonra en uzun şıkkı işaretledim. O gün o sınavdan 100 üzerinden 6 aldım. İçimden dedim ki: “Ulan herhalde kaydırdım!”   </p>
			<p class="paragraf">Klasik diye tabir ettiğimiz bir sınavda 40-50 bekleyip 26 almıştım. İtiraz etmek hususunda endişelerim vardı. Öğretmen sınav kâğıdım elinde, bana İngilizce bir şeyler sorabilirdi. Vereceğim Sanskritçe cevaplar, var olan 26 puanımın da elimden bir kuş misali uçmasına sebep olabilirdi. Gene de risk aldım. Az risk alan biriyimdir. Bu tip cesaret gösterileri bende nabız artışı, hızlı nefes alıp verme, küçük tansiyon iki, büyük tansiyon 5 gibi sonuçlar doğurur. Dersten sonra İngilizce öğretmeninin odasına gittik. Daha ilk soruda “in the morning’’ yazacağım yerde ”at the mornik’’ yazmıştım. K harfinin altı iki kez çizilmişti. Parmağıyla tam orayı gösterip, “Daha ne diyeyim sana be çocuk. 26 puan vermişim. Evim var, üstüne mi yapayım?” dedi. Birlikte sustuk. Bir şeyi hiç bilmeyen insanların ağzı, konu hiç bilmediklerinden başlamışsa bildiği başka şeylerde de açılmaz. Daha da hiç ağzımı açmadım. Ne o gün, ne sonra...  </p>
			<p class="paragraf">Bir seferinde bir İngilizce sınavından 78 aldım. Çan eğrisi vardı. Beni bi dövdüler. O gün bugün a umbrella, do a cake. Tam bir passive’im. Ne eylemi gerçekleştiriyorum, ne de olan bitenden haberim var. Neither or nor...  </p>
		</div>
	</body>
</html>