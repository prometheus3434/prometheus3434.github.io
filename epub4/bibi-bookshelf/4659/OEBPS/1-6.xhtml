<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>1-6</title>
		<link href="css/idGeneratedStyles.css" rel="stylesheet" type="text/css"/>
<meta name="Adept.resource" value="urn:uuid:7c7741c6-b8c6-40fd-96a8-b839a32779a0"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="anabaslik" id="_idParaDest-4">UZUNLUK VE BEN   </p>
			<p class="paragraf">İyi günler. Ben 2 metreyim. 2 metre bir insanın hayatla olan ilişkisi normal insandan biraz farklı. Bunları bilelim, öğrenelim. Bu arkadaşlarımıza yardımcı olalım.  </p>
			<p class="paragraf">Türkiye’de otobüsler dolu olunca herkes merdivenlere oturur ya hani. Lise yıllarımdan birinde Bursa’da uzak mesafe bir yerden bir yere gideceğim. Elimde dershane klasörüm, bindim otobüse tıklım tıkış. En azından, dedim, kimseyi rahatsız etmeyeyim. En arkadaki merdiven de boş, oraya oturayım. Bir güzel yerleştim. Bayırdan aşağıya gidiyoruz. Şoför frene bastı. Tutacağı tuttum. Herkes baktı “Mutant lan bu” diye. Dedim, akraba evliliğiyim ben. Annemle babam evlenmeden eltiymiş, dedim. Bu tümcem nah işte orda da böyle itici oldu. Baktım onca kalabalık üzerimde pis bir sinerji oluşturmak üzere. Oturduğum yerden düğmeye bastım, indim.  </p>
			<p class="paragraf">Haftasına emlakçıya gittim. 3+1 bir ev geziyoruz. Dedim ne kadar bu ev? Dedi 1.5 milyar. Dedin bana çok. Tek kalacağım ben. Valla dedi, indiremeyiz. E iyi dedim. Bir iki gün sonra bir arkadaşım, şurda şurda bir ev baktım dedi, 900 milyon dedi. Nerde nerde dedim. Şurda şurda dedi. Ulan benim baktığım ev. Gittim hemen emlakçıya. Dedim ulan terbiyesiz, bana niye 1.5 milyar dedin ya? “Sana deniz manzaralı” dedi.  </p>
			<p class="paragraf">Önceki akşam beni 2 metre 3 cm bir adamla tanıştırdılar. Adı Kubilay. Yemin ediyorum, o zamana kadar bana n’apıldıysa hepsini Kubilay’a yaptım. Hepsini. Dedim “Kubilay, hayvan gibisin lan sen. İnsan içine alıyorlar mı seni? O boy bende olacaktı var ya... Kubilay, sesim geliyor mu? Kubilay sen şimdi çorba içiyorsun ya, midene inene kadar soğuyor mu len” dedim. “Şşş, sen nasıl kız bulucan lan” dedim. Kubilay bütün söylediklerimi soğukkanlılıkla karşıladı ama bu son söylediğime dayanamadı. “Gel lan buraya” dedi. “Geliyorum” dedim. Koluma girdi, beni bir yere götürüyor. Bir ayna bulduk. “Bak oraya” dedi. Bakıyorum dedim. “Sen mi büyüksün?” dedi, “Hayır, ben büyüğüm ben Yaşar Usta” dedi. “S.ktir git, git kendini çok sevdirmeden” dedim. Sonra biz tutkulu boğuştuk. Aslında hikâyenin kalanı böyle değil ama sen nerden bileceksin kalanını. Kişisel hikâyelerin en güzel tarafı budur. G.tünden uydur uydur anlat.  </p>
		</div>
	</body>
</html>