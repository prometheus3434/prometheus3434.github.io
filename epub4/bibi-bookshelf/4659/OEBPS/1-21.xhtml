<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>1-21</title>
		<link href="css/idGeneratedStyles.css" rel="stylesheet" type="text/css"/>
<meta name="Adept.resource" value="urn:uuid:7c7741c6-b8c6-40fd-96a8-b839a32779a0"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="anabaslik" id="_idParaDest-19">ÇOCUKLUK  </p>
			<p class="paragraf">İki çeşit çocuk yetişir bu topraklarda. Annesinden harçlık alanlar, annenin sana verdiği harçlığı zorla senden alanlar. Serseriler... Babaların it kopuk diye tabir ettiği tayfa. İyi bir serseri kendini yüz metreden belli eder. Bir serserinin çükü asla rahat değildir. Gün boyu çükün yeri değiştirilir. Gün içinde ofisboy gibi oradan oraya savrulur durur. Şu hayatta herhalde hiçbir şey beni İdris kadar mutsuz etmemiştir. “İdris The Serseri”. Maltepe bölgesine o bakıyordu o yıllarda. Buz mavisi yırtık kot pantolon, çıplak ayağa giyilen kolej ayakkabı, siyah sahte deri ceket, tespih ya da anahtarlık. O yıllarda bir serseriyi bunlar olmadan hayal edemezdin. Bir keresinde mahallede boş boş gezinirken İdris ve çetesine yakalandığımı hatırlarım. İdris benden hazır olda durmamı istemişti. Durmuştum. Altı yaşındaydım. İdris on yaşındaydı ve abileri vardı. Benimse ablam. Dezavantajın kralı bendeydi. Çetesinde üç kişi vardı İdris’in ve toplam yaşları yirmi üçtü. Bir temmuz günü, öğlen sıcağında mahallenin ortasında hazır olda bekleyen bir tiptim. Bir ara İdris’in ağzına türlü şekiller vererek tükürük topladığını gördüm. 90’lı yıllar, ağızda tükürük toplanan yıllardı. İdris değişik sesler çıkartıyordu ve ağzı giderek şişiyordu. Yeşilimsi yavru yoldaydı. İdris ani bir hareketle ayağa kalktı ve yanıma geldi. Saniyeler sonra alnımda devasa, jölemsi bir varlık hissettim. İdris şu cümleyi kurdu: “O, çenenden düşene kadar duruşunu bozmayacaksın.” Bu nedir ya? İstanbul’un göbeğinde yaşadığım eziyete bak. O an yaşadığım pişmanlığı hiç unutmam. Niye evden çıkmıştım ki sanki? Commodore 64 neyime yetmiyordu? İki dakika kadar duruşumu bozmadığımı hatırlarım. Sonra alnımdaki yavru düştü, ben de kaçtım. O yıllarda mahallelerde çete savaşları çok meşhurdu. Bir çeteye dahil olmak en garantisiydi. Ama hiçbir çete kabul etmiyordu beni, çünkü henüz sünnet olmamıştım. Ve sünnet olmama daha üç yıl vardı...  </p>
			<p class="paragraf">Sünnet… Erkekliğe giden ilk adım. Mahallenin eski sünnetlileri sürekli seni korkuturlardı. (Eski sünnetlilerden kim kaldı be, heeey heeeey?) “Baltayla kesecekler oğlum” diye. Balta nedir ya? Eğer daha önce sünnet olmuş, deneyimli bir abin yoksa, ablan varsa, sünnet olacağın ana kadar gerçekten baltayla kesileceğine inanırsın. Sünnet anından ziyade sünnet sonrası ilgimi çekmiştir hep. Sana paşa muamelesi yapılır evde. İlk birkaç gün nazından geçilmeyen, şımarık sünnet çocuğu zamanla başlar evin içinde koşturmaya. Herkes onun hizmetindedir. Teyzeler, yengeler, halalar, enişteler, dayılar ve tabii ki teyzekızları. Don giymemek için gayet geçerli bir mazereti olan sünnet çocuğu evin içinde salınırken, ara sıra teyzekızlarının dikkatini celp eder o çük. Sadece teyzekızlarının değil, eve gelen meraklı komşu kızları da çükten nasiplerini alırlar. Göz takılır da takılır. Evin içinde ne kadar insan varsa gözleri aynı yere odaklanmıştır. Kimse gözünü ondan alamaz.   </p>
			<p class="paragraf">Sünnet altınlarım uzun yıllar boyunca annemle aramda gerginlik sebebi olmuştur. En büyük korkum annemin benden habersiz altınlarımı bozdurması ve bu parayla evin ihtiyaçlarını karşılamasıydı. Yirmi iki adet çeyrek, sekiz adet yarım ve bir adet tam altın. Birkaç yıl öncesine kadar altınlarımı düzenli aralıklarla annemden isteyip sayıyordum. Annemden harçlık istediğim bir günde annemin, “Vermiyorum sana para mara” demesi üzerine bir kese sünnet altınımı kaptığım gibi düştüm Maltepe sokaklarına. Hiç, bir kese altınla sokakta dolaştın mı? O kadar güzel bir duygu ki. Özgüvenin tavan yapıyor. Ama en büyük sıkıntı acıkmak. Bir kese altınla geziyorsan şayet acıkmayacaksın. Tombik ekmekte et döner yemek için kuyumcuya girip çeyrek altın bozdurduğumu hatırlarım.   </p>
			<p class="paragraf">Çocuk tam bir geri zekâlıdır. Çocukluğu boyunca babası işten eve geldiğinde onu bulamasın diye her gece aynı saatte aynı yere saklanır. Babanın, perdenin arkasında çocuğunu gördüğü halde bulamıyormuş gibi yapması, yalancıktan endişeli gibi davranması çocuğu şımartır da şımartır.  </p>
			<p class="paragraf">Çocukluğun en güzel yanı annenin kek yaparken yumurta, un, kakao, yağ ve şekerden oluşan karışımı parmaklaman için seni mutfağa çağırmasıdır. Kek kalıbına döküldükten sonra tencerenin dibinde kalan karışım afiyetle sıyrılır. O gün anneyle iyi geçinilir.   </p>
			<p class="paragraf">Günümüz çocukları playstation’la oynayıp vakit geçirirken, 90’lı yılların çocukları annelerinin verdiği bir parça hamurla eğlenmek zorundaydı. Bildiğin poğaça hamuru. Türlü şekiller verilen hamur zaman içinde sertleşir ve bir kenara bırakılırdı. Çok ses çıkaran oyuncak modası doksanlı yıllarda başlamıştı. Bu oyuncakların çoğu sadece bir adet saat piliyle çalışıyordu ve bu pil hâlâ sırrını çözemediğim bir şekilde o oyuncağa muazzam bir enerji sağlıyordu. Gün içinde ev işleriyle uğraşıp bitkin düşen anne bir de çocuğun bu sinir bozucu sesler çıkaran oyuncağına katlanmak durumundaydı.  </p>
			<p class="paragraf">Misafirlikte görülüp beğenilen, arzulanan bir yiyeceğin can çok çekmesine rağmen teklif edildiğinde istenmeyişi, ısrarla reddedilişi çocuğa yaraşır bir harekettir. Çocuk aptaldır.  </p>
			<p class="paragraf">Bir gece yarısı karşı komşumuz Şabanların evinde gördüğüm pişmaniye beni delirtir. Defalarca kez sormalarına rağmen nedense pişmaniye sevmediğimi söylemiştim. Eve geldiğimde pişmaniye için canımı verecek halde olduğumu hatırlarım. Babamdan bana pişmaniye bulmasını istemiştim. Antalya otogarında üç kutusu beş liraya satılan pişmaniye o an hiçbir yerde yoktur. Karaborsası olsa bin liradan alıcı bulur. Pijamasının üzerine giydiği paltoyla bir saat sonra kapıda, elinde bir kutu pişmaniyeyle beliren babam yine kahramanım olmuştur.   </p>
			<p class="resim"><span><img alt="21_fmt.png" class="_idGenPageitem-24" src="image/21_fmt_fmt.jpeg"/></span>  </p>
			<p class="paragraf">Ablam Burcu Gümüşoluk. Sirkte çekilmiş bu fotoğraf, uzun yıllar kafamı kurcaladı. Ablamın kucağındaki maymun, annemin iddiasına göre benmişim. Küçükken buna inanıp, gizli gizli ağladığımı hatırlarım…  </p>
			<p class="resim"><span><img alt="22_fmt.jpeg" class="_idGenPageitem-25" src="image/22_fmt_fmt.jpeg"/></span>    </p>
			<p class="paragraf">Atari salonunda “Street Fighter” oynarken annesine yakalanıp, kulağından çekilerek zorla eve götürülen çocuğun boşta kalan oyununa devam etmek, büyük mutluluktu...  </p>
			<p class="yildiz">***  </p>
			<p class="paragraf">Kömürlük diye korku filmi çeksen 2 milyon gişe garanti. 1985 yılından önce doğan herkesin en az 1 tane kömürlükle alakalı kötü anısı vardır...  </p>
			<p class="yildiz">***  </p>
			<p class="paragraf">Dünya üzerindeki hiçbir şey, bir çocuğu ‘’23 Nisan’ın cumartesi gününe denk gelmesi’’ kadar üzemez...  </p>
			<p class="yildiz">***  </p>
			<p class="paragraf">Çocukluğumun çizgi filmlerinde en çok rastladığım, nasıl koktuğunu çok merak ettiğim ve hayatım boyunca kesinlikle karşılaşamayacağım hayvan, kokarca...  </p>
			<p class="yildiz">***  </p>
			<p class="paragraf">Ortaokulda, oynadıkları her maçta 7-0,11-0 gibi skorlarla yenilmelerine rağmen, adlarını büyük özgüvenle “ŞEYTANLAR” diye koyan okul takımları vardı.  </p>
			<p class="yildiz">***  </p>
			<p class="paragraf">Şu dünyada hiçbir şeyden korkmadım, bayram sabahı takım elbise giyen çocuktan korktuğum kadar...  </p>
			<p class="paragraf">Eyvah! Yangın! İmdat! Anne, eteklerim zil çalıyor! Ünlemi öğretmek işte bu kadar basitti ilkokulda...  </p>
			<p class="yildiz">***  </p>
			<p class="paragraf">Çocukken kömürlükten bisikleti çalınanlar bir araya gelseler ve topluca Konya›ya yerleşseler, metrekareye 40 kişi düşer...  </p>
			<p class="yildiz">***  </p>
			<p class="paragraf">“Street Fighter”da Chun Lee diye bir Japon kızı vardır... Kaybedince yere düşer ve eteği açılır. Sene: 92. Yer: Maltepe Atari Salonu. İlker: Çok mutlu...  </p>
			<p class="yildiz">***  </p>
			<p class="paragraf">Gelmiş geçmiş en büyük zevk... Çocukken terlediğinde, bahçesini hortumla sulayan amcaya, “Amca azcık kafama tutar mısın?” demek ve mutlu son...  </p>
			<p class="yildiz">***  </p>
			<p class="paragraf">İsim-şehir oyununda yüksek puan alayım diye “A” harfiyle başlayan isme “Aleyna” yazarken, karşındakinin hiç düşünmeden “Ali” yazması, seni de üzmüyor mu?  </p>
			<p class="yildiz">***  </p>
			<p class="paragraf">90’lı yıllarda ranzanın üst kısmında yatıp, gece uykusunda ranzadan düşen çocuk vardı. Bir de yattığı yerden sırıtıp, uykusuna devam eden abi...  </p>
			<p class="yildiz">***  </p>
			<p class="paragraf">Çocukken misafirlikte bir şey kırmanın bana yaşattığı utancı daha da ömrüm boyunca yaşamam...  </p>
			<p class="yildiz">***  </p>
			<p class="paragraf">İstop oynarken, topu havada yakalayamamanın verdiği sinirle “Macenta” diye bağırıp, sağa sola koşturan psikopat çocuk, amacın ne?   </p>
		</div>
	</body>
</html>