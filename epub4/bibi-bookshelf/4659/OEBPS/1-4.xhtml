<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>1-4</title>
		<link href="css/idGeneratedStyles.css" rel="stylesheet" type="text/css"/>
<meta name="Adept.resource" value="urn:uuid:7c7741c6-b8c6-40fd-96a8-b839a32779a0"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="anabaslik" id="_idParaDest-2">RADYO VE BEN  </p>
			<p class="paragraf">Eskişehir’de, 2003 yılı Mart ayında asıl mesleğim olan radyo programcılığına başladım. “Radyo programcısı olmak ister misiniz? Ne duruyorsunuz, gelin konuşalım” gibi bir ilan gördüm bir gün. Üniversite radyosu ilanıydı bu. Düzenledikleri partileri hep bilirdim. Havalı havalı gençler yabancı müzikler çalar, binlerce kişilik seyirci topluluğu hep birlikte dans ederlerdi. Radyo programcısı bu gençler hem öğrenci hem de çalışan statüsünde olup, okuldan maaş da alırlardı. İlk mülakatta ön elemeyi geçtim. 30 kişi kadar kaldık. 5-6 kişi alınacaktı.   </p>
			<p class="paragraf">Eğitimde ilk dersin sonunda “Aranızda bu işi yapabileceğine, çok önemli bir radyo programcısı olacağına inanan kim var?” sorusuna sadece ben, yüksek sesle, işaretparmağımı kaldırarak “Ben ben ben” dedim. Bir ortamda herkes tarafından aynı anda itici bulunduğunuzda sol kolunuz bi uyuşuyor. Yani bende öyle oldu. “Kim bu salak be” bakışları birleşti ve vücut oldu. Kalktı geldi, sol kolumu büktü, iyice büktü, büktü bıraktı. Gözlerini belertti ve bir daha böyle çıkıntılıklar yaparsam uyuşmuş olan koluma son kez bakıyor olacağımı söyledi... O gün o sınıfta olan herkesten daha sonra başladım radyo programcılığına. O mikrofon meğer “Ben ben ben” dediğimde benden epey uzaklaşmış. Geç oldu ama gene de başladım. Maaş bağladılar. Hem derslere girmiyor, hem maaş alıyordum. Birtakım kız yurtlarından yayın çıkışıma geliniyordu. Hayat bana güzeldi. 4 yıllık üniversite tahsilim 6 yılda zor bitti.  </p>
			<p class="paragraf">2006 Ekim gibi İstanbul’a geldim. Radyo D’de Hakan Gündüz vardır, bilmeyeni azdır. Çok hevesli olduğumu görünce yayınını açtı bana. haftanın 2-3 günü konuk olurdum. Ne yapıyor, ne ediyor, nasıl hazırlanıyor soruları, yerini bu saatte nasıl kalkıyora bıraktı. “Ben var ya, hayatta sabah programcısı olmam. Trilyon verseler gene olmam. Uyku abi. Gece 10’da yatacak değilim” derdim o günler. Tek başıma sektöre açılmaya karar verdim. Sektör beni dışarı itti. Otobüste bir kızla kesişirken senden daha yakışıklı olduğu açık ve net bir adam otobüse biner de, gitsin, ölsün, ayağı kaysın, tekmeyle ben kovayım dersin ya hani... Ben sektöre fazlaydım. İticiliğim devam ediyordu. Hâlâ “Ben ben ben” diyordum. Bir süre çizgi film seslendirdim. Tası tarağı topladım, gerisin geriye Eskişehir’e döndüm. 4-5 ay kadar içinde 52’lik iskambil kartı, okul yemekhanesi, bozuk para sesi, ıslak terlikler, menemen, pet bardak olan ve kira olmayan bir hayat yaşadım. Tam bir yüktüm. 26 yılını devireli 5 ay olmuş, 2 metre bir yük. Arkadaşlarının sırtında bir kambur. Ama hâlâ anlatan eden, beden dili durmayan, hep muhabbet peşinde bir yük.  </p>
			<p class="paragraf">2007 Ekim’de “Sabah Problemi” diye bir iş yaptık. 5 sabah aynı ikili. Ezgi ve ben. 4 ay sonra çat diye bitiverdi.  </p>
			<p class="paragraf">2008 Ekim’den beri her sabah hayatta kalkmam dediğim bir saatte, 05.45’te kalkıyorum. 94.5 Rock FM de “Rabarba” diye bir show programı sunuyorum. 5 sabahım, 5 konuğum var her hafta. Tanımadığım binlerce dinleyicim, arkadaşım var. Şimdi de okuyucum olsun istiyorum. Du bakalım...  </p>
			<p class="paragraf">21. yy.da samimiyet kurtaracak insanları. Unutma bu lafımı e mi. Bi yerlerden tanıdık gelebilir. Zaten sağdan soldan arak her zamanki gibi. Yok yok, nereye arak? Çok değişik bi cümle olmadığı için hemen üzerime almak istemedim. Anonim diyelim geçelim. İyi günler dilerim.  </p>
		</div>
	</body>
</html>