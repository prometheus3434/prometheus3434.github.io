<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>1-19</title>
		<link href="css/idGeneratedStyles.css" rel="stylesheet" type="text/css"/>
<meta name="Adept.resource" value="urn:uuid:7c7741c6-b8c6-40fd-96a8-b839a32779a0"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="anabaslik" id="_idParaDest-17">İKİLİ İLİŞKİLER  </p>
			<p class="paragraf">Kız tavlamanın doğuştan gelen bir yetenek olduğuna inanmışımdır hep. Öğrenilebilir belki ama hemencecik de unutulabilir. Bir zamanlar çapkın bir adamdım. İki ay çapkınlık yapmadım, sonra unuttum. “Bisiklete binmek gibi” tabiri bence çok yanlış. İki ay bisiklete binmedim, onu da unuttum ben. Eminönü taraflarında, uzaktan kumandalı oyuncak araba satan ve bu arabaları daha cazip hale getirmek için yollarda kullanan adamlar vardır. Yoldan güzel bir kız geçtiğinde bu arabayı kızların bacaklarına doğru sürerler. Bazen bir küfür, bazen bir tebessüm… Adam deniyor en azından. Eminönü’nden günde beş bin kız geçtiğini düşün. İki bini güzel olsa, bini yalnız olsa, dokuz yüz ellisi küfretse, geriye kalır elli tebessüm. Hiç fena değil. Rakam güzel. Bence gerçek çapkın budur. Adam yılmıyor. İşyerindeki kızı herkes tavlar. Amaç, yabancıyı tavlayabilmek. Erkekler arasında bir inanış vardır. Yüzü güzel olan kadının vücudu çirkin, vücudu güzel olan kadının yüzü çirkin olur diye. Bize göre genelde bu inanış doğrudur. Yanından geçen kadını baştan aşağı süzdüğü yetmiyormuş gibi bir de dönüp kıçına bakma huyu erkeğin vazgeçilmezidir. Annelerin eski fotoğraflarına bakarken kasıla kasıla, “Valla şekerim, gençliğimde İstiklal Caddesi’nde bir yürürdüm, bir bakan dönüp bir daha bakardı” demeleri aslında bize her şeyi daha net biçimde anlatıyor. Bu ülkede yetmişli yıllarda da, seksenli yıllarda da kıça büyük bir tutkuyla bakılmış. Defalarca kez, yılmadan, usanmadan. Yanından geçen kadını koklamak için burun deliklerini kocaman açan adamlar da vardır bu ülkede. Ve saf sabun kokan kadınlar... Temiz kokarlar. Şehvet yoktur, tutku yoktur, cinsellik asla yoktur, sadece ve sadece temizlik vardır. Teyzekızıyla aynı kefededir.  </p>
			<p class="paragraf">Çocukluğum boyunca sürekli duyduğum ama hiçbir zaman önemini kavrayamadığım bir söz ‘’Anasına bak, kızını al’’. Ne ki şimdi bu? Annesiyle birlikte dolaşan güzel bir kız gördüğümde babamın kulağıma eğilip yavaşça, “Bu ileride evlensin anasına döner, yüz kilo olur, gençliğine kanma” demesi beni kadınlar hakkında derin düşüncelere sevk etmiştir. Ve geldik adam suratlı kadınlara. Bazı kadın var, suratına dikkatlice baktığında babasının tipini tahmin edebiliyorsun, aynı babası. Hatta fazlasıyla babası. Hani bebek severken, “Aynı babası” denir ya, işte o benzerliği, o andırmayı binle çarp. Kadın suratlı adamlar da vardır tabii. O da aynı anası.  </p>
			<p class="paragraf">Eski aşkını unutmak için il, ilçe silen adam... Sevgiliyle bebek sahilde yenen ilk waffle, Kadıköy’de içilen ilk bira, Bostancı sahilde yenen ilk kokoreç... Ayrılık sonrası cep telefonunun melodisini değiştiren adamı bilir misin? Sevgilisini unutmak için başka zil sesi ayarlar telefonuna. Çünkü eski zil sesi ile sevgilisi aramaktadır. Beyin çoktan kodlamıştır. Aynı hesap. Eski sevgiliyi unutmak için Bebek sahil, Kadıköy, Bostancı feda edilir. Gerekirse bütün gün evde takılınır, mala dönülür ama oralara gidilmez.  </p>
			<p class="paragraf">90’lı yıllarda çok meşhur bir aşk hikâyesi vardı. İngiliz Sarah ve Kahramanmaraşlı Musa. Türk genciyle Antalya dolaylarında tanışan ve büyük aşk yaşayan turist kız. Böyle aşklar genelde Türkiye’nin bir köyünde sonlanıyor. Yabancı kız anayı babayı karşısına alıyor, pılısını pırtısını topluyor, atlıyor ilk uçağa, geliyor Türkiye’ye. Adana’nın, Trabzon’un bir köyüne yerleşiyor sevdiği adamın yanına, evleniyor, giyiyor yöresel kıyafetleri, başlıyor inek sağmaya, çay toplamaya.  </p>
			<p class="paragraf">Anlamadığım şu; bu kadar kültür şoku yaşamaya gerçekten de gerek var mı? Arkadaş azıcık da sen fedakâr ol. Kız gelmiş İngiltere’den, anasına babasına sırt çevirmiş sırf senin yüzünden, sen de git İstanbul’dan bir ev tut. En azından metropolde yaşasın kız. Arada bir frapuccino içebilsin, sezar soslu salata yiyebilsin. Çay toplatmak da neymiş?  </p>
			<p class="paragraf">Özellikle ergenlik yıllarında ortaya çıkan konut problemi, Türk gencinin cinselliğini arabalara taşımıştır. Hâlâ yolda yürürken ıssız bir bölgede kenara çekilmiş bir araba gördüğümde, şiddetli bir şekilde arabanın içinde seks olduğunu düşünürüm. Bir de yolda zikzaklar çizerek, dengesiz bir hızla giden araba gördüğümde aynı düşünceye kapılırım. Bu arabanın içindekiler rahat durmuyor, derim kendi kendime.  </p>
			<p class="paragraf">Karşı cinsle ilk buluşmada adı konmamış bazı kurallar vardır. Bunların en önemlisi şudur ki; ne yap et, konuyu eski sevgililere getirme. Eski sevgili konusu açıldığında süratle kapatman gerekir bir erkek olaraktan. Çünkü dert dinleyen adam olursan gizemini yavaştan yitirirsin ve dost olma yolunda hızlı, emin adımlarla ilerlersin. Kadınlar dostlarıyla yaramazlık yapmazlar. (Yoksa yaparlar mı?) Erkeklerde durum biraz daha farklıdır. En yakın kız arkadaşına, dostuna âşık olmamış adam yoktur diyebilirim. Hele bu dost senin hayal kırıklıklarında içini döktüğün, seni her zaman dinleyen bir kadınsa, yandın. Büyük aşk budur işte.  </p>
			<p class="paragraf">“Ya ben kızlarla anlaşamıyorum, benim bütün iyi arkadaşlarım erkek” diyen kız... Hayatta başarılar tatlım.  </p>
			<p class="paragraf">Türkiye’de arkadaşının işi görülsün diye hoşlanmadığın kızla flört etme diye bir durum söz konusudur. İki erkek arkadaş mekânda takılırken bu adamlardan biri başlar bir kızla kesişmeye. O kızın yanında da başka bir kız arkadaşı vardır. Daha çirkincene. Arkadaşının, “Abi idare et, sen de yanındaki kızla takıl, ayıralım şu kızları” ısrarını geri çevirmek çok zordur. Kızlar bir araya geldiklerinde mantıksız davranmazlar. Onları ayırmak, mantıklarını kırmak gerekir.   </p>
			<p class="paragraf">Annelere göre kızlarının sevgilileri ya da erkek arkadaşları yoktur. Kızlarının görüştükleri biri vardır. Bu söylem eşe dosta anlatırken kulağa daha hoş gelir.  </p>
			<p class="paragraf">Mutsuzluk... Facebook’ta hoşlandığın kızın “tatil” yazan albümüne girmek, bikinili fotoğraf görmeyi beklerken, tekneden sallanan bir çift ayakla karşılaşmak...  </p>
			<p class="yildiz">***  </p>
			<p class="paragraf">Gece barda umduğunu bulamayıp, kendini çereze veren var. O saatten sonra onun için karşı cins yok, kadın yok. Badem var, beyaz leblebi var...  </p>
			<p class="yildiz">***  </p>
			<p class="paragraf">Şu hayattaki en büyük kayıp komşu kızına âşık olup, bakkala anne terliğiyle gidememektir...  </p>
			<p class="yildiz">***  </p>
			<p class="paragraf">Sabahları kendini göstermeyip, gün içinde aniden burnun kenarında beliren beyaz sivilce, seninle toplantıya da girildi, çapkınlık da yapıldı...  </p>
			<p class="yildiz">***  </p>
			<p class="yildiz">Dünyanın en itici görüntüsü kesinlikle ayak başparmağının tırnağı mor olan adam. Kadınından hiç bahsetmiyorum bile... ***  </p>
			<p class="paragraf">İki dakika önce sigara içmiş olmasına rağmen, hoşlandığı kız sigaraya çıkıyor diye bir sigara daha yakan adamlar var. Gerçek fedakârlık budur...  </p>
			<p class="paragraf">Facebook’ta gece kızla mesajlaşırken, kıza sert bir şey yazıyorsun da, kızdan uzun süre cevap gelmeyince, bir smiley ekliyorsun ya, öyle işte...  </p>
			<p class="yildiz">***  </p>
			<p class="paragraf">Çakmakla bira açan adamın kız versiyonu, uçlu kalemle saç toplayan kızdır...  </p>
			<p class="resim"><span><img alt="18_fmt.png" class="_idGenPageitem-21" src="image/18_fmt_fmt.jpeg"/></span>   </p>
			<p class="yildiz">Yabancı kahvaltısı. Yabancı bununla doyar.  </p>
			<p class="resim"> <span><img alt="19_fmt.jpeg" class="_idGenPageitem-22" src="image/19_fmt_fmt.jpeg"/></span>  </p>
			<p class="yildiz">Bizim kahvaltımız böyle işte. Yatakta hayal et.  </p>
			<p class="paragraf">“Yatakta kahvaltı” hep lüksü, konforu çağrıştırmasına rağmen, aslında külfetten başka bir şey değil...  </p>
		</div>
	</body>
</html>