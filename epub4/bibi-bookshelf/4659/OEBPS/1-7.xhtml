<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>1-7</title>
		<link href="css/idGeneratedStyles.css" rel="stylesheet" type="text/css"/>
<meta name="Adept.resource" value="urn:uuid:7c7741c6-b8c6-40fd-96a8-b839a32779a0"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="anabaslik" id="_idParaDest-5">HAYATA DAİR AYRINTILAR VE BEN   </p>
			<p class="paragraf">Şu son dönemde gözlem yapmak, hayata dair ayrıntıları bulmak çıkarmak, tespit yapmak moda. Ben öyle değil. Mal gibi yaşıyorum, başıma gelenleri anlatıyorum.   </p>
			<p class="paragraf">Bir test sınavında tam cevap kâğıdını iade edecekken 1-2 dakika filan kalmış artık; sırf 4 tane d şıkkı arka arkaya geldi diye senin de içine bir kuşku düşüyor mu? Ulan tam vereceksin kâğıdı, bir gözün takılıyor, “Lan!” diyorsun, “bu işte bir i.nelik var, en iyisi ben bunlardan birini sileyim.” Hiçbir bilimsel gerekçesi yokken ortadaki 2 tane d şıkkından birini silip, toplamdaki e şıkkı sayısının az olduğuna kanaat getirip, hücrelerimizde var olan eşitlik kaygısıyla e ile değiştiriyorsun. Bunu yapanın bir rahatlaması var, ohh mis. Kaç aldın hacı? Altı (yüz üzerinden). Öğrencinin gene de kendiyle ilgili şüphesi yoktur. Herhalde kaydırdım der.  </p>
			<p class="resim"><span><img alt="2_fmt.jpeg" class="_idGenPageitem-5" src="image/2_fmt_fmt.jpeg"/></span>   </p>
			<p class="paragraf">Bir sınavda duyup duyabileceğin en saçma sorulardan biri şudur: “0.5 uç var mı?” Bu soruya niyeyse “0.7 var” diye cevap veren çocuk var. Ulan bana ne? Nispet mi yapıyorsun. Varsa var 0.7. Ben sana onu mu sordum? Sonra o 0.7 ucu 0.5 kaleme sokmaya çalışan başka bir çocuk var. Kaleme bakıyor, uca bakıyor, “Alır bu bunu” diyor. Daha fenası, sokuyor. Orda büyük mucize var. Ama aynı çocuğa saat kaç diye sor, kolunu ısırdığı gibi “Eti kemik geçiyor” diyor. Bu ikisi aynı bünyede nasıl olur, ben de bunu anlamıyorum.  </p>
			<p class="paragraf">Ben kompozisyon yazamazdım küçükken. Öğretmen hangi konuyu verirse versin, başlığım bence bana özgüydü. Misal, Anafartalar ile ilgili bir kompzosyon mu yazmam gerek, başlık “Anafartalar ve Ben”. Avrupa Birliği ile ilgili bir kompozisyon mu isteniyor, başlık hep aynı; “Avrupa Birliği ve Ben”. Şimdi tamam başlığı koydum da, e birader bir İtalya görmüşlük, bir Fransa hakkında 3 cümlelik fikir sahibi olmuşluk yok ki. Zaten yaşım 9. Mahalleden yürümek dışında bir taşıtla çıkmışlığım yok. İstikamet olarak da okul yönü harici bir yöne gitmişliğim yok. Giriş paragrafına başlıyorum. “Geçenlerde dayımgillere gittiydik...” O konu dayımlardan Avrupa Birliği’ne gelene kadar g.tüm çatlıyordu. Zaten giriş paragraflarım gelişmeden daha uzun sürüyordu. Sayfa bittiğinde ve fazla sayfa isteyecek cesareti kendimde bulamadığımda, gelişmenin son 2 satırını ayıracak şekilde sonuç paragrafı kılığına sokuyordum. Öğretmen nerden anlayacaktı. Bıraksın allasendi. İnsanlık tarihinin neresinden başladığı tam belli olmayan birtakım muallak paragrafa giriş yöntemleri var mesela. “İnsanoğlu yüzyıllardan bu yana...” Ulan ne biliyorsun insanoğluyla ilgili... Daha 10 yılı devirememişsin. Hangi yüzyıl? ‘‘Yukarıdaki paragraflardan da anlaşılabileceği üzere.’’ Yani hani anlamadıysan, tamamen senin kafanın basmamasından. Ha koçuma.  </p>
			<p class="paragraf">Bir de matematik sınavları bi tuhaftı. İlkokul 5’ti herhalde... Fena sinirlenmiştim öğretmenime. İstenen neyse onu yaptım. Soruda çarpanlarına ayırmam isteniyordu, ben de çarpanlarına ayırdım. Soldaki artılar sağ tarafa eksi olarak geçti. Birbirlerine bölünenler mi ararsın, birbirlerini götürenler mi... En son x=x buldum. Rönesans yaşadım bu noktada. Aydınlandım. Ulan, dedim, zaten kendiymiş. Kandırıldım o vakit ben. Resmen 10 dakikadır bilinmeyenin kendini arıyorum. En iyisi çıkışta öğretmenin arabasını çizeyim. Hak etti.  </p>
			<p class="resim"><span><img alt="3_fmt.jpeg" class="_idGenPageitem-6" src="image/3_fmt_fmt.jpeg"/></span>  </p>
		</div>
	</body>
</html>