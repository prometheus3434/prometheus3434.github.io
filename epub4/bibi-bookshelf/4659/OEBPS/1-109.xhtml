<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>1-109</title>
		<link href="css/idGeneratedStyles.css" rel="stylesheet" type="text/css"/>
<meta name="Adept.resource" value="urn:uuid:7c7741c6-b8c6-40fd-96a8-b839a32779a0"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="anabaslik" id="_idParaDest-106">GERÇEK BİR KORKU HİKÂYESİ   </p>
			<p class="paragraf">Hayat her zaman çok komik geçmedi elbet.  </p>
			<p class="paragraf">Bazen hüzün oldu, bazen pişmanlık oldu, bazen kederle doldu. Bazen de herkesin yaşayamayacağı, yaşasa da kaldıramayacağı birtakım doğaüstü olaylarla karşılaştım.  </p>
			<p class="paragraf">Böyle mizah içerikli bir kitapta neden bundan bahsediyorsun diye soracak olursanız, bugüne kadar bir kişiye bile anlatamadığım bu olayı hepinizle birden paylaşma isteği diyebilirim.  </p>
			<p class="paragraf">Ben yeteri kadar korktum, biraz da birlikte korkmalıyız belki de. Çünkü benim hayatım gerçekten çok değişti bu olaydan sonra.  </p>
			<p class="paragraf">Bir zamanlar, fotoğraf makinesi hayaletleri fotoğraflayabiliyormuş fikrine kapılarak bir projeye başlamıştım.  </p>
			<p class="paragraf">Hemen bir dijital fotoğraf makinesi alarak hayalet fotoğraflama çalışmalarına hız verdim. Karanlık sokakların en kuytularında yürüyor, mezarlıkların içinden geçiyor, bilinmeyen ve girilmeye cesaret edilmeyen neresi varsa tam içine girip yüzlerce fotoğraf çekiyordum.  </p>
			<p class="paragraf">Hayalet ya da ruh ya da adı her neyse benim için bir korku objesi olmaktan çok mutlaka elde etmem gereken bir ava dönüşmüştü.  </p>
			<p class="paragraf">Başıma neler gelebileceğini bir an bile düşünmeden avımın peşindeydim artık.  </p>
			<p class="paragraf">Çektiğim fotoğrafları bilgisayarıma yükleyip çok yüksek bir teknoloji ile en ufak ayrıntılarına kadar saatlerce inceliyor ama bir başarı elde edemiyordum.  </p>
			<p class="paragraf">Her büyük başarının öncesindeki uzun süreli başarısızlık süreci beni pes etmemeye zorluyordu.  </p>
			<p class="paragraf">Ancak, hüsranla geçen birkaç yılın sonunda, tam bu işin saçmalıktan ibaret olduğunu ve artık bu projeden vazgeçmem gerektiğini düşünmeye başlamışken, kimsesizler mezarlığının içinde geceleyin çekmiş olduğum fotoğrafların birinde bir şey dikkatimi çekti.  </p>
			<p class="paragraf">Kimsesizler mezarındaki mezar taşlarında isim yazmıyordu ama benim çektiğim fotoğraflarda nefesimi kesen bir detay vardı.  </p>
			<p class="paragraf">İşte bu detayları kitap çok okunur da ikinci kitap çıkacak gibi olursa ikinci kitapta,  </p>
			<p class="paragraf">Daha olmadı Rock FM 94.5’te Mesut Süre’nin sunduğu “Rabarba” isimli programda,  </p>
			<p class="paragraf">Daha da olmadı @kemalayca twitter adresinden paylaşırım.  </p>
			<p class="paragraf">  </p>
			<p class="paragraf">Sevgiyle kalın.</p>
		</div>
	</body>
</html>