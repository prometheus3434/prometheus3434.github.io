<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dipnotlar</title>
</head>

<body>
  <center>
    <h2>Dipnotlar</h2>
  </center>

  <p><a href="../Text/BOLUM2.xhtml#footnote1" id="bookmark1">1</a> Öneri sahibinin köylülerin tanrıya yakın olmasını tercih ettiği anlaşılmaktadır!</p>

  <p><a href="../Text/BOLUM2.xhtml#footnote2" id="bookmark2">2</a> Bu uygulama etrafında dönen tartışmalar son derece ilginçtir. İlk bakışta kolhoz çiftçilerinin de nakdi ödemelerden memnun olacağı tahmin edilebilir. Ne var ki, piyasanın bozucu etkisi burada da kendisini göstermektedir. Köylüler ayni ödemeyi, tarımsal ürünleri pazara daha pahalı fiyattan sürebileceklerini bildikleri için arzulamaktadırlar. Özellikle Stalin döneminde nakdi ödeme konusunda fazlasıyla titiz davranıldı.</p>

  <p><a href="../Text/BOLUM2.xhtml#footnote3" id="bookmark3">3</a> Bilindiği gibi, Marx ve Engels, komünist toplumda çalışmanın “temel yaşamsal gereksinim olacağı”nı yazarlar. Burada doğal hale gelmiş, bir alışkanlığa dönüştürülmüş çalışmadan söz edilmektedir. Dikkat edilmediği takdirde, bugün de yaşamak için işgücünü satmayı temel bir gereksinim olarak gören proletarya için değişen fazla şey olmadığı söylenebilir. Oysa, çalışma temel bir gereksinime dönüştüğü oranda insan yaşamını kuşatan, onu kurutan temel faaliyet olmaktan çıkacaktır.</p>

  <p><a href="../Text/BOLUM2.xhtml#footnote4" id="bookmark4">4</a> Bu ekibin has kadrolarından Aleksandr Yakovlev’in “belli bir inandırıcılığa sahip olmak için bugün hâlâ Lenin’e başvuruyoruz. Ülkede muhafazakar görüşler hâlâ çok güçlü olduğundan, Lenin’e dayanmak gerektiğini düşünüyorum" deyişini, Garbaçov’un ise Livaneli’ye “o dönemde etrafımda toplanan komünistlerle baş edebilmem için Lenin bana yardımcı olmuştu” itirafında bulunuşunu hiç unutamıyorum.</p>

  <p><a href="../Text/BOLUM2.xhtml#footnote5" id="bookmark5">5</a> Sovyet insanının sosyalizme dönük inananı sarsmak için yürütülen sistematik faaliyetin en rafine örneklerinden biri hiç kuşkusuz Omon Ra’dır. Karşıdevrim sonrasında birbirinden ilginç romanlar yazan Viktor Pelevin, Sovyetler Birliği’nde uzay çalışmalarının aslında, içine girenleri yan fantastik bir dünyaya çeken bir teatral düzenek olduğunu ileri sürerken, Rusya’nın 1917-1991 arasında gerçeküstü bir yöne gittiğini kanıtlama uğraşındadır. Reel sosyalizmden intikam ancak böyle alınsa gerek. Aynı Pelevin, Çapayev ve Boşluk (Türkçe’de “Buda’nın Serçe Parmağı” adıyla yayımlandı) romanında da, adına türküler yakılan içsavaşın efsanevi Kızılordu komutanı Çapayev’i (hazır bir efsaneyken!) yine fantastik bir dünyanın içinde sıradanlaştırmayı dener.</p>

  <p><a href="../Text/BOLUM2.xhtml#footnote6" id="bookmark6">6</a> Sovyetler’in gururu ünlü kamyon. Bu kamyonları üreten fabrikanın o kadar geniş bir kapasitesi vardı ki, özelleştirme kampanyaları sırasında Yeltsin’in pazarlamacı ekibi ne yapacağını şaşırdı.</p>

  <p><a href="../Text/BOLUM3.xhtml#footnote7" id="bookmark7">7</a> Sol Komünizm broşürü Lenin tarafından Komintem’in İkinci Kongresi için hazırlanmıştır.</p>

  <p><a href="../Text/BOLUM3.xhtml#footnote8" id="bookmark8">8</a> Josip Broz Tito, Sosyalizmin Merkezinde İnsan Olmalı, 1969, Self-Management, 1983, Belgrad içinde, s. 132.</p>

  <p><a href="../Text/BOLUM3.xhtml#footnote9" id="bookmark9">9</a> Kitabı son kez gözden geçinken Sungur Savran’ın Rusya gezisinin ardından kaleme aldığı bir yazıyı okuma fırsatım oldu. İlginç yönleri olan bir yazıydı; Stalin konusundaki tahmin edilecek ve değişmeyecek yargılarını bir kenara koyarsak, Savran Sovyetler Birliğinin hakkını vermek konusunda içten bir çaba içindeydi. Konumuz açısından ilginç olan, Savran’ın Rus solcularını Hruşçov konusundaki suskunluklarına içerlemesi hatta bazılarıyla bu konuyu ciddi ciddi tartışmasıydı. Şaşırmış olsalar gerek! Düşünün, Türkiye’den birisi geliyor ve Rusya’da kimsenin önemsemediği birisi hakkında som sorup hır çıkarıyor... Rusya, ilginç bir ülke. Kabul etmemiz gerekiyor ki, Türkiye de!</p>

  <p><a href="../Text/BOLUM3.xhtml#footnote10" id="bookmark10">10</a> Barış İçinde Bir Arada Yaşama, kavramsal düzeyde olmasa bile, bir yaklaşım olarak Lenin tarafından formüle edilmiş, Stalin tarafından birçok kez Sovyetlerin uluslararası yerine ilişkin değerlendirmelerde zikredilmiştir. Bu nedenle sorumluluk Hruşçov’a ait olmadığı gibi, formülasyonun kendisinde bir sorun da yoktur. Ancak Hruşçov’un perspektifsizlik sıkıntısı çeken ülkesini ve uluslararası hareketi bu formülün içine hapsetmesi ve 1960 yılında komünist partilerinin ortak toplantısında “kapitalizmi maddi üretim alanında yenilgiye uğratmak” gibi evlere şenlik bir mücadele alanı açması; bir açıdan bakıldığında (üçüncü dünya cephesinden) devrimci, öte taraftan (Avrupa’dan) bakıldığında alabildiğine geri bir açılım olan “kapitalist olmayan yol” takıntısını ardıllarını da saracak bir motto haline getirmesi elbette önemsiz değildir. Ancak çözülüşün şiddeti bize daha önemli şeyler olduğunu göstermiştir. Hruşçov, Sovyetler Birliği’nin ikinci savaştan hemen sonra aleyhe işlemeye başlayan kum saatini ters çevirmediği, çok değerli olan bir zamanı heba ettiği ve partisinin enerjisini Stalin taşlamakla harcadığı için suçlanabilir ama çözülüşün merkezine yerleştirilemez.</p>

  <p><a href="../Text/BOLUM3.xhtml#footnote11" id="bookmark11">11</a> Burada gerçekten Yeltsin’in yalancısıyız, çünkü Moskova yakınlarındaki Uspenskoye köyünde gerçekleşen bu olaya ilişkin sayısız öykü anlatılmıştı o sıralar. Bunların önemli bir bölümü gazetelerde yayınlanmıştı. Doğal olarak en fazla itibar göreni, Yeltsin’in içkiyi yine fazla kaçırıp, köprüden aşağıya yuvarlandığı senaryoydu. Yeltsin ise ısrarlıydı, kendisine bir araç çarparak suya düşmesine neden olmuştu.</p>

  <p><a href="../Text/BOLUM3.xhtml#footnote12" id="bookmark12">12</a> Bakmayın böyle dediğime, bildiğiniz gibi kendisi bir konferans zenginidir. Para almadan şuradan şuraya adımını atmamış, bir çift laf etmemiştir.</p>

  <p><a href="../Text/BOLUM3.xhtml#footnote13" id="bookmark13">13</a> SBKP’nin son döneminde ideoloji işlerinden sorumluydu.</p>

  <p><a href="../Text/BOLUM3.xhtml#footnote14" id="bookmark14">14</a> Garbaçov döneminde Leningrad Belediye Başkanlığı yaptı.</p>

  <p><a href="../Text/BOLUM3.xhtml#footnote15" id="bookmark15">15</a> Garbaçov döneminde Moskova Belediye Başkanlığı yaptı.</p>

  <p><a href="../Text/BOLUM3.xhtml#footnote16" id="bookmark16">16</a> Afanasiyev’den sonra partinin günlük gazetesi Pravda’nın başına getirildi.</p>

  <p><a href="../Text/BOLUM3.xhtml#footnote17" id="bookmark17">17</a> Mihayil Garbaçov’un SBKP’nin başına nasıl geldiği de herkesin merak konusudur. Oysa işlerin akışına terk edildiği, mücadelenin önemini yitirdiği bir partide, Sovyet determinizmi yine iş başındadır. Garbaçov’un önünü açan “terfi”, onun Merkez Komite Sekretaryası’na seçilmesidir. O zamanki genel sekreter Brejniyev, hiç yüz yüze temas etmediği bu kişi hakkında sağdan soldan duyduğu “iyi şeyler” üzerine “deneyimli” Gromiko’ya danışmış, onun da “tanımıyorum ama beğeniliyor” referansı üzerine Garbaçov’a genel sekreterlik yolunu açan adım atılmıştır.</p>

  <p><a href="../Text/BOLUM3.xhtml#footnote18" id="bookmark18">18</a> Bu olanaklar sorgulanmalıydı ama herhalde Moskova’yı içinde yüzme havuzu bulunan özel yapım Amerikan limuzinlerinin cirit attığı bir görgüsüzler kenti haline getiren Yeltsin tarafından değil!</p>

  <p><a href="../Text/BOLUM3.xhtml#footnote19" id="bookmark19">19</a> Boris Yeltsin, “Bu Gidişe Karşıyım” başlığını taşıyan ve henüz Sovyetler Birliği döneminde yayınlanan kitabında, bir tarafa kendisini öteki tarafa Ligaçov’u yerleştiren Garbaçov’un her iki tarafı da idare etmenin yolunu bulduğunu söylemektedir. Bu bir sınıf mücadelesidir. Bu tür denge oyunlarında kaybeden hep devrimcilerdir. İyi niyetli ama asla liderlik vasıflan taşımayan Yegor Ligaçov’un çift taraflı “iyi polis” tezgahına düşmesi son derece üzücüdür.</p>

  <p><a href="../Text/BOLUM3.xhtml#footnote20" id="bookmark20">20</a> soL dergisinin Şubat 2005 sayısına konuya ilişkin “Silahlı Kuvvetler Darbe Yapmalıydı” başlığında kısa bir yazı hazırlamıştım. Yazının yer aldığı dosya ağırlıklı olarak Türk Silahlı Kuvvetleri’ne ayrılmıştı ve daha sonra Genelkurmayın talebiyle Adalet Bakanlığı dosyadaki yazılar hakkında soruşturma başlattı. Soruşturma kapsamına alınmayan yazı benimki oldu. Anlaşıldığı kadarıyla, Sovyetler’de bile olsa, Genelkurmay “darbe” çağrılarından rahatsız olmamaya devam ediyordu!</p>

  <p><a href="../Text/BOLUM3.xhtml#footnote21" id="bookmark21">21</a> Komite Garbaçov tarafından reddedildikten bir gün sonra, basın toplantısı düzenleyerek yönetime el koyduğunu ve Garbaçov’un sağlık durumunun iyi olmadığını açıkladı. Ancak basın toplantısında asıl kendi sağlık durumlarının pek iyi olmadığı görüldü. O gün televizyonda açıklamayı seyredenler özellikle komite başkanı Yanayev’de bir tuhaflık olduğunu kabul edecektir. Dönemi anlatan Rus komünistleri, ekibin Garbaçov’un işbirliğini kabul etmemesiyle birlikte ne yapacağını şaşırdığını, karmaşık ekonomik, siyasal ve uluslararası sorunlar karşısında çareyi sabaha kadar içmekte bulduğunu söylüyorlar. Zaten darbe de pek ayık kafayla yapılmışa benzemiyordu. İktidardan alaşağı ettikleri adam elinde telefon baba Bush’tan yardım istiyor, daha da beteri liboş subaylara talimat veriyor, Yeltsin soytarısı mermi dağıtılmayan Kızılordu askerlerinin gözü önünde tankların üzerinde tepiniyor ve koskoca Sovyetler Birliği, en fazla birkaç bin kişilik bir gösterici topluluğuna teslim oluyor. Bizim darbecibaşımız Evren bile duruma isyan etmiş ve açıklamayı yapmıştı: Böyle darbe olmaz! Ne yapsındı o böyle darbeyi?</p>

  <p><a href="../Text/BOLUM3.xhtml#footnote22" id="bookmark22">22</a> 1991 Nisan ayında, yani ülke en kritik aylara girdiğinde, Moskova’da tanıştığım Sovyetskaya Rassiya gazetesi editörlerinden German Rijikov, o sıralarda ne olup bittiğine dair doğrudan bilgi alabildiğimiz az sayıdaki kaynaktan birisiydi. Kendisini 19 Ağustos’ta “ne oluyor” diye aradığımda aynı soruyu bana yöneltecek kadar habersizdi gelişmelerden. Bu elbette kendi sorunu değildi. Partinin sol kanadına mensup, sosyalizm için sonuna kadar mücadele edecek bir kararlılığa sahip ve orta kademe sorumluluklar taşıyan MoskovalI bir komünisti “gün bugündür” diyerek harekete geçirecek bir örgütlenme yoktu, cunta liderleri ise işin içine “sokak” girerse, kendi başlarının da ağrıyacağını düşünüyorlardı. Rijikovla 21 Ağustos’ta görüştüğümde ise “burada her şey bitti, kendinize iyi bakın” demişti.</p>

  <p><a href="../Text/BOLUM3.xhtml#footnote23" id="bookmark23">23</a> Sovyet deneyine daha dostça bakanlar arasında bile Sovyetler Birliği’nin “demokrasi kıtlığı” nedeniyle bu hale geldiğini düşünenlere rastlanmaktadır. Çok partili sistemde ısrarcı olmamalarına karşın, “demokratik bakış”ın sahiplerinde yalnızca Sovyet deneyiminin ürünü olduğunu düşünmediğim bir eziklik duygusunun yanı sıra, burjuva liberter eğilimlerin etkisi kolayca hissedilmektedir. Bu örneklerde çok seslilik ve özgür tartışmanın yaratıcı ve gelişkin düşüncenin biricik kaynağı olduğu tezine saplanıp kalınması, küçük burjuva benmerkezciliğin dizginlenemediğinin göstergesidir.</p>

  <p><a href="../Text/BOLUM3.xhtml#footnote24" id="bookmark24">24</a> Bu yanıtlarda Lenin, parti diktatörlüğü ile proletarya diktatörlüğü arasındaki ayrımı iyice silikleştirerek sonrasında Stalin’in “proletarya diktatörlüğü özünde partinin diktatörlüğüdür” diye yazmasını kolaylaştırmıştır.</p>

  <p><a href="../Text/BOLUM3.xhtml#footnote25" id="bookmark25">25</a> L. İ. Brejniyev, uzun süren parti liderliği sırasında hem siyasal tarzı hem de fizyonomisiyle Sovyet bürokrasisi imajının pekişmesine fazlasıyla yardımcı oldu. Hakkında yüzlerce fıkra üretildi, bu fıkralara Türkiyeli katkılar da yapıldı, hatta eski cumhurbaşkanlarından Cevdet Sunay için anlatılan öyküler Sovyet Rusya’ya uyarlanarak Brejniyev’e yakıştırıldı. Çözülüş sonrasında sürdürülen antikomünist kampanyaları daha etkili kılmak için Alman gericilerinin kullandığı malzemelerden birisi Brejniyev ile Demokratik Almanya Cumhuriyeti Devlet Başkanı Eric Honecker’in Rus geleneklerine uygun bir biçimde kucaklaşıp dudak dudağa öpüştükleri bir fotoğraftı. Söz konusu fotoğrafın devasa boyutlarda basılıp kent merkezlerinde asıldığını gördüğümde ilk aklıma gelen bu pek estetik olmayan manzaradan Alman zenginlerinin neden rahatsız oldukları sorusuydu. Onlar pek zarifti de, ben mi fark edememiştim acaba?</p>

  <p><a href="../Text/BOLUM3.xhtml#footnote26" id="bookmark26">26</a> Burada aslında “mıntıka temizliği” yazacaktım, ancak ÖDP’nin eski genel başkanı Ufuk Uras, 1 Mayıs 2005’te yaptığım konuşmada “solda mıntıka temizliği yapıyoruz” dememi militarist kavramlar kullanma merakıyla açıkladığından olacak, elim gitmedi. Ne var ki siyaset teorisinde, dahası marksist literatürde askerlikten devşirme o kadar kavram var ki, yazı ya da konuşmalarımda bunlardan kaçınmayı becerebileceğimi düşünmüyorum. Ne yapalım ister MGK’cı derler, ister militarist! Oysa benim aklıma 1999’da Öküz dergisinde “yaptığımız şeyleri iyi satamıyoruz galiba” diyen bir parti genel başkanını “liberalizm ruhuna işlemiş, ticari terimlerden kurtulamıyorsun” diye uyarmak ya da yine aynı kişi partisinin “abdestinden kuşku duyulmaması gerektiği’ni söylediğinde “tarikatlere bu kadar yanaşmayacaktın” diye çıkışmak hiç gelmemişti.</p>

  <p><a href="../Text/BOLUM3.xhtml#footnote27" id="bookmark27">27</a> Kemal Okuyan, “Ne Yapmal”cılar Kitabı, Yazılama yayınevi.</p>

  <p><a href="../Text/BOLUM3.xhtml#footnote28" id="bookmark28">28</a> SBKP yönetiminde komünizme geçiş konusunda kafalar her zaman karışıktı. Bir yandan geçişe vurgu yapılırken, öte yandan ülkenin kimi başlıklardaki göreli geriliği, “henüz sosyalist aşamadayız”la açıklanıyordu. Bazen de, 1960’da, dünya komünist partilerinin toplantısında ilan edildiği gibi, “komünizme ancak bütün sosyalist ülkelerle birlikte geçilebilir” türünden daha sağlıklı ama bir dizi başka sorun barındıran formülasyonlar öne çıkarılıyordu. Doğrusu, toplumu sosyalist kuruluş sürecinde daha ileri aşamalar için aktif bir mücadeleye çağırmak ve komünizme dönük tahayyülü gereksiz yere yıpratmamaktı.</p>

  <p><a href="../Text/BOLUM3.xhtml#footnote29" id="bookmark29">29</a> Burada “küçük burjuva” kavramını özellikle kullandım. Sovyetler Birliği’nde karşıdevrim bir burjuva sınıfa dayanmadı, bu sınıf Sovyetler Birliği’nin eşi benzeri olmayan bir biçimde yağmalanması sırasında gerçekleşen ilkel birikim sayesinde yaratıldı. Bununla birlikte, karşıdevrimin ve yağmanın motor gücü, yönelimleri ve Garbaçov reformları sayesinde elde ettikleri küçük maddi olanaklar itibariyle küçük burjuva olarak adlandırabileceğimiz iyi eğitilmiş kentlilerdi.</p>

  <p><a href="../Text/BOLUM3.xhtml#footnote30" id="bookmark30">30</a> Sovyet edebiyatının önemli örneklerini yeniden basan ya da ilk kez Türkçe’ye kazandıran Evrensel Basım Yayın’ın son derece önemli bir boşluğu doldurduğunu düşünüyorum. “Savaş edebiyatı” olarak burun kıvrılan Sovyet romanında sıradan örneklere rastlanabileceği gibi, değeri tartışılmayacak çok sayıda yapıt da yer alır. Hepsini “sosyalist gerçekçilik” başlığı altında toplamak neye yarar bilmiyorum. Bildiğim, onlarda “insan” olduğudur. Bu insanların çokça savaşmak durumunda kalmış olmaları onların kusuru olarak görülemez. “Savaşmayıp sevişenlerin edebiyatı”ndan ise henüz bir şey çıktığı görülmemiştir. Ne dostluk, ne sevgi, ne derinlik...</p>

  <p><a href="../Text/BOLUM3.xhtml#footnote31" id="bookmark31">31</a> Bu kişiler arasında en ünlüsü hiç kuşkusuz Mihayil Suslov’du. Yazdıkları, Sovyetler Birliği Komünist Partisi’nin ideolojik mücadele alanını hiç ama hiç önemsemediğini kanıtlamaktan başka bir şeye yaramıyordu.</p>

  <p><a href="../Text/BOLUM3.xhtml#footnote32" id="bookmark32">32</a> Birçok komünist partisi bu işbölümünde SBKP’yi taklit etti. Birkaç istisna ile komünist partilerin üst düzey yöneticileri arasında teorik üretkenliğiyle de dikkati çeken pek kimse bulunmuyordu. O “iş” başkalarınındı! Bu nedenle “eski güzel” günlerde birçoğumuz Uruguay Komünist Partisi Genel Sekreteri Rodney Arismendi ye hayrandık; yeni ve dişe dokunur şeyler yazıyor, Brejniyev’den alıntılarla yetinmiyordu.</p>

  <p><a href="../Text/BOLUM4.xhtml#footnote33" id="bookmark33">33</a> Birinci Dünya Savaşı’nın ardından yükselen devrimci dalgayı tetikleyen olağanüstü karmaşık dinamikler olduğunu kabul etmek gerekiyor. Bu dalganın şiddetini asla küçümsememekle birlikte, söz konusu yılların trajik biçimde bir önceki yüz yıldan devrolan uzun bir devrimci dönemin kapanışını simgelediğini düşünüyorum. 1917 Ekim Devrimi, dönemin görkemli kapanışıdır ve insanlık henüz bu çapta bir devrimci döneme şu ana kadar tanıklık etmemiştir.</p>

  <p><a href="../Text/BOLUM4.xhtml#footnote34" id="bookmark34">34</a> Son dönemde yayınlanan bazı çalışmalarda Sovyetler Birliği’nin İkinci Dünya Savaşındaki kaybının 25 milyonun altında olmadığı söyleniyor. Savaştan hemen sonra Sovyet hükümeti, “yıkım’ın boyudan emperyalist ülkelerce anlaşılmasın diye ölü sayısını 7 milyon olarak açıklamıştı. Sonra işin aslı ortaya çıkmaya başladı. Ne kadar acı... Şimdilerde birkaç milyon insanın daha faşist barbarların saldırısı sırasında can verdiğini okuyoruz... Ve ne yazık ki bu sayılar pek az kişi için bir anlam taşıyor... 20 ya da 25, belki 28 milyon!</p>

  <p><a href="../Text/BOLUM4.xhtml#footnote35" id="bookmark35">35</a> Stalin’in Fransa ve İtalya’daki “devrimci” girişimlerin ABD ve İngiltere tarafından zalimce bastırılacağını ve Sovyetlerin buna seyirci kalamayacağını hesapladığı açıktır. Müdahalesizlik, Avrupa proletaryasının bütün mevzileri, hareketsiz kalan SSCB’nin ise savaşta elde ettiği prestiji yitirmesi anlamına gelecekti. Müdahale ise, yeni bir savaş!</p>

  <p><a href="../Text/BOLUM4.xhtml#footnote36" id="bookmark36">36</a> Hatırlatmak istiyorum ki, İkinci Dünya Savaşı’nın sonlarından itibaren ABD’nin başında Sovyetler Birliği’ni silah gücüyle dize getirme isteğini gizlemeyen Truman, onun yanında “Sovyetlere derhal atom bombası atalım” diye yalvaran çok sayıda senatör vardı. Kongre ve Senato’da bu öneriler açık açık değerlendiriliyordu. Sovyetler Birliği’nin de nükleer silahlara sahip olduğu anlaşıldıktan sonra fazla bir şey değişmedi. Bu kez “bizde daha çok bomba var" diyorlardı ya da “onlar bize saldırmadan biz onlara saldırmalıyız"...</p>

  <p><a href="../Text/BOLUM4.xhtml#footnote37" id="bookmark37">37</a> “Dışarıdan konuşmak” adil olmamakla birlikte, bu partilerin, “Sovyet kaygısı” ne olursa olsun, kendi özgür iradeleriyle davranmaları gerektiğini söylemeden edemeyeceğim. Bir ülkede devrimci olanaklar varsa, o ülkedeki komünistlere o olanakları değerlendirmek düşer.</p>

  <p><a href="../Text/BOLUM4.xhtml#footnote38" id="bookmark38">38</a> Sovyetler Birliği dışişleri bakanlarından Andrey Gromiko, Çin Halk Cumhuriyeti lideri Mao’nun 1958’de bir Sovyet heyetine “eğer ABD nükleer silahlarla saldırırsa, ordumuz ülkenin iç kesimlerine doğru çekilecek ve ABD ordularının işgal operasyonuna başlamasını bekleyecek. Bu ana kadar Sovyetler Birliği’nin ABD’ye herhangi bir karşılık vermemesinde yarar var” dediğini yazıyor. Sovyet heyeti şaşkınlık geçiriyor. Çin önderliğinin biraz da Uzakdoğu kültürünün etkisiyle “savaş’ın getireceği yıkımı her zaman hafife aldığı, bunun birçok durumda tehlikeli sonuçlar yaratacağını kabul edebiliriz. Ancak bu ülkenin ABD tehdidine karşı öyle ya da böyle bir strateji geliştirmesinden daha doğal ne olabilir? Sovyetler Birliği, bir müttefikine nükleer silahlarla saldırıldığında buna gereken karşılığı vermeyecekse, ülke ekonomisi için büyük maliyetleri olan “silahlanma yarışı”na katılmak niye?</p>

  <p><a href="../Text/BOLUM4.xhtml#footnote39" id="bookmark39">39</a> Sovyet yöneticileri “nükleer silahlan ilk kullanan ülke olmayacaklan”nı sık sık dile getirdiler. Bununla birlikte bazı üst düzey subaylar 1980’lerin ilk yansında ABD’nin bir nükleer saldırısına yıkıcı yanıtlar vererek savaşı kazanacaklarını açıkça vurgulamaya başladılar. Genelkurmay Başkanı Nikolay Ogarkov’un başını çektiği bu ekip, aslında Sovyetler Birliği’nin ABD’nin kuşatmasına dönük son karşı koyma girişimlerinin aktörleriydi. Sovyet yönetimi bazı tereddütlerle de olsa, savunma politikalarına ABD’ye meydanın boş olmadığını gösteren öğeler eklemeye başlamıştı. Nükleer füze yüklü Tayfun denizaltılarının ABD kıyılarına sokularak aylar boyu okyanus derinliklerinde sessizce beklemesinin, yine nükleer başlıklı roketler taşıyan Sovyet gemilerinin Akdeniz’de sık sık boy göstermeye başlamasının bu tür bir anlamı vardı. Ancak bütün bunlar uzun sürmedi. Garbaçov’un ilk işi Sovyet Ordusu’ndaki şahinleri temizlemekti. Batının yardımıyla “sertlik” yanlısı komutanlara türlü komplolar kuruldu. Kızıl Meydan’a CIA operasyonuyla pırpırlı uçak indirilerek “ülke güvenliğini sağlayamayan” hava savunma generalleri görevden alındı. Yasak bölgede saatlerce uçan Güney Kore uçağım düşürme emri veren subaylara dönük cadı kazanı kaynatılmaya devam edildi.</p>

  <p><a href="../Text/BOLUM4.xhtml#footnote40" id="bookmark40">40</a> Kore savaşı, temkinsiz adımlar atarak ABD’yi çok güç duruma düşüren, çatışmaları Çin Halk Cumhuriyeti topraklarına yaymak isteyen General Mac Arthur’un sonunu getirmiştir. Başkan Truman’ın konuya ilişkin yorumu basittir “O genel bir savaşı göze alıyordu, ben bunu yapamadım.”</p>

  <p><a href="../Text/BOLUM4.xhtml#footnote41" id="bookmark41">41</a> Bu ülkelerin Sovyet tarihindeki yerine son bölümde değineceğim.</p>

  <p><a href="../Text/BOLUM4.xhtml#footnote42" id="bookmark42">42</a> SBKP’nin Avrupa komünizmine karşı 1980’lerin hemen başında belli bir tavır aldığı gözlense de, bu tavır ideolojik açıdan sığ, siyasal açıdan etkisizdi.</p>

  <p><a href="../Text/BOLUM4.xhtml#footnote43" id="bookmark43">43</a> Müttefikler, faşizmden kurtarılan bütün ülkelerde, Almanya’ya karşı mücadeleye şu ya da bu biçimde katkı koyan tüm siyasi güçleri kapsayan hükümetler kurmak konusunda bir tür uzlaşı içindeydiler. Bu nedenle Sovyetler Birliği’nin etki alanında kalan ülkelerde İngiltere’nin desteklediği güçlerle bir bölümü oldukça zayıf olan komünist partileri arasında kıyasıya bir hegemonya mücadelesi gerçekleşti. Bu mücadeleye çoğu kez SSCB doğrudan müdahale etmek durumunda kaldı. İtalya ve Fransa’da komünist partileri “Amerikan demokrasisi”nin yerleşmesine yardımcı olarak koalisyon hükümetlerinde yeraldılar. Yunanistan Komünist Partisi ise “anlaşmak" durumunda olduğu İngiliz yanlısı kralcılara karşı kafasını dik tuttu, monarşinin kaldırılmasında diretti, yalnız kendisinin değil, kralcı ordunun da silahsızlandırılmasını talep etti ve bunlar kabul edilmeyince 1947’ye kadar süren yeni bir silahlı başkaldırı örgütledi.</p>

  <p><a href="../Text/BOLUM4.xhtml#footnote44" id="bookmark44">44</a> “Emperyalizmden arındırma” sanıyorum daha uygun düşüyor.</p>

  <p><a href="../Text/BOLUM4.xhtml#footnote45" id="bookmark45">45</a> Bu anlaşmaya ilişkin düşüncelerime ayrıntılı bir biçimde <i>Stalin’i Anlamak</i> kitabında yer vermiştim, burada hiç girmiyorum. (kitabın 3. Baskısı Yazılama Yayınevi tarafından gerçekleştirilmiştir)</p>

  <p><a href="../Text/BOLUM4.xhtml#footnote46" id="bookmark46">46</a> Londra’daki hükümetin başında önceleri Sikorski vardı. Daha sonra Mikolayczyk başbakan oldu.</p>

  <p><a href="../Text/BOLUM4.xhtml#footnote47" id="bookmark47">47</a> Daha az önemli olmakla birlikte, İkinci Dünya Savaşı’ndan önce bütün emperyalist ülkeler tarafından Sovyetler Birliği’ni test etmek için kışkırtılan ve zorlu savaşlardan sonra Kızılordu tarafından yenilgiye uğratılan Finlandiya için de benzer bir yaklaşım söz konusuydu. Bu ülkenin düşmanlığı engellenmeden Leningrad’ın “normal bir yaşam”a geçmesi söz konusu bile olamazdı.</p>

  <p><a href="../Text/BOLUM4.xhtml#footnote48" id="bookmark48">48</a> Halk demokrasileri ilk birkaç yıldan sonra Sovyetlerin de yardımıyla benzersiz büyüme hızlarına ulaştılar, eğitim ve sağlık alanında göz kamaştırıcı adımlar attılar, temel tüketim maddelerinin tedarikinde önemli bir yol aldılar. Öyle ki, yıllar sonra kilise ve CIA destekli Dayanışma Sendikası “masum talepler” dile getirir, batılı basın “açlık ve yoksulluk” edebiyatı yaparken, Polonya’da kişi başına düşen et tüketimi bütün Avrupa’nın üstüne çıkmıştı!</p>

  <p><a href="../Text/BOLUM4.xhtml#footnote49" id="bookmark49">49</a> Beriya’nın 1953 yılında DAC’da büyük karışıklıklara yol açan olaylarda birinci dereceden sorumluluğu olduğu, sağda solda Demokratik Almanya’yı “gereksiz” bir ülke olarak değerlendirdiği biliniyor. Bu olaylar Beriya’nın tasfiyesini hızlandırdı. Kötü bir hikaye yazıcısı olan Nikita Hruşçov’un Beriya’nın tasfiyesinin bu boyutuna, kendi felsefesini de yine batılılara şirin gözükmek temelinde kurduğu için, pek değinmiyor. Oysa Lavrentiy Beriya’nın ortadan kaldırılmasında Demokratik Almanya konusunda son derece kararlı bir tutum sergileyen ve DAC yönetimini yalnız bırakmayan Kızılordu generalleri belirleyici bir rol oynuyorlar.</p>

  <p><a href="../Text/BOLUM4.xhtml#footnote50" id="bookmark50">50</a> Yugoslavya’daki özyönetim saçmalığına karşı Sovyetler Birliği ideolojik alanda asla yeterli bir mücadele yürütmemiştir. Bu nedenle Hruşçov’un 1955’ten itibaren emperyalist ülkelerle ilişkileri yumuşatmak için bir kapı olarak gördüğü Yugoslavya’ya çiçek uzatırken “canım biz de size karşı hatalı davrandık, unutalım gitsin” tavrını göstermesi kolay olmuştur.</p>

  <p><a href="../Text/BOLUM4.xhtml#footnote51" id="bookmark51">51</a> Sovyet yönetiminin tavrı, Çinli komünistlerde olası bir saldın durumunda SSCB’nin ÇHC’yi koruma taahhütlerini yerine getirmeyeceği” izlenimi yarattı. Mao’nun Sovyetlerden nükleer silah talebinin reddedilmesi bu izlenimi elbette güçlendirdi.</p>

  <p><a href="../Text/BOLUM4.xhtml#footnote52" id="bookmark52">52</a> Vietnam’da ABD’ye karşı savaş, iki ülke arasındaki ilişkilerin düzelmesi için çok büyük bir fırsattı ama bu fırsat da kullanılamadı.</p>
</body>
</html>
