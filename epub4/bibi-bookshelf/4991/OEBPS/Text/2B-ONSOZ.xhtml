<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>İkinci Baskıya Önsöz</title>
  <link href="../Styles/main.css" rel="stylesheet" type="text/css" />
</head>

<body>
  <h2>İkinci Baskıya Önsöz</h2>

  <p><i>Anti-tezler</i>’i ikinci baskıya içim rahat yolladığımı söyleyebilirim. Kitapta Sovyetler Birliği’ne “çözülüş” eksenli sağlam bir yaklaşım geliştirildiği düşüncesindeyim. Amacımın geniş bir külliyattan istediklerimi seçerek hacimli bir kitap hazırlamak olmadığını birinci baskıya önsözde belirtmiştim. Nihayetinde kendi de “tez”lerden oluşan <i>Anti-tezler’i</i> gereksiz bütün yüklerden arındırmaya çalıştım. İçimin rahatlığı, aradan geçen sürenin bu tezleri sağlamlaştırdığını görmemden kaynaklanıyor.</p>

  <p>Kitabı, sözünü doğrudan söyler hale getirmek için çok uğraştım. Bu uğraş ve “alıntı” denizine girmeyi tercih etmemem nedeniyle ortaya çıkan metni “bilimsel” bulmayanlar elbette oldu. Benim kriterim ise 27 teze tek tek yönelttiğim itirazlar ve tezlerimin kendi içlerinde ve tarihsel olaylar karşısındaki tutarlılığı. Burada bir sorun görmüyorum ve ilk baskıya gelen tepkiler, “tutarlılık” iddiamın okur tarafından genellikle paylaşıldığı yönünde.</p>

  <p><i>Anti-tezler</i>’de belki en fazla spekülasyona açık başlık, Garbaçov’un SBKP Genel Sekreteri seçildiğindeki niyetleridir. Sovyetler Birliği’ne ilişkin benzer tarihsel referanslardan hareket eden birçok Marksist bu konuda farklı yaklaşımlar içinde. Ben kitapta vurguladığım gibi, Mihayil Garbaçov’un başından itibaren bizim sosyalizm olarak algıladığımız toplumsal sistemden kurtulmayı planladığını düşünenlerdenim. Burada yanılabilirim, Garbaçov gerçekten ülkeyi kurtarmak gibi soylu bir hedefle yola çıkmış, sonra yıkıcı bir rol üstlenmiş olabilir.</p>

  <p>Lakin Garbaçov’un liderlik koltuğundaki serüveni bana bu olasılığı besleyen veriler sunmuyor, bu bir. İkincisi, şu ya da bu aşamada “hain” statüsüne yerleşmiş birine ilişkin bulgular, böylesi bir konuda “eşit ağırlık” taşısaydı bile, hem “hain” hem “hesapçı” demeyi tercih eder; Garbaçov’un iyi niyetine kurban olduğu fikrinden uzak dururdum.</p>

  <p>Ve içim yine rahat olurdu...</p>

  <div class="onsoz_dip">
    Kemal Okuyan<br />
    Ekim 2009
  </div>
</body>
</html>
