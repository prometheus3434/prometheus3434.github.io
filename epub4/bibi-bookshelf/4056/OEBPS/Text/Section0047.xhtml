<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h3 style="margin-bottom:2.4pt;mso-para-margin-bottom:.2gd">46</h3>

  <p>Dr. Otis Coli sigarasını altın uçlu bir ağızlığa yerleştirdikten sonra dişleri arasına aldı. Daha sonra araştırma aracının elektronik anatomisine devam etti.</p>

  <p>"Bu Amerikalılar çok akıllı doğrusu," dedi. "Bu aygıt hakkında bilimsel dergilerde bir şeyler okumuştum, ama yakından hiç görmemiştim."</p>

  <p>Quebec Denizcilik Enstitüsü müdürü oiah Coli, Henri Villon tarafından görevlendirilmişti. Gör kaşları, yakasına kadar uzanan beyaz saçları ve sanki koyun kırpma makasıyla düzeltilmiş bıyıkları vardı.</p>

  <p>Brian Shaw, Coli'nin yanında durmuş yapılan açıklamayı dinliyordu. "Nasıl bir şey?"</p>

  <p>"Teknolojinin bir harikası," dedi Coli. "Görsel bilgi ultrasonik ses dalgalarıyla ana gemiye gönderiliyor, burada bilgisayarlarca değerlendiriliyor. Sonra bilgisayarların verdiği görüntü videoteypte büyük bir netlikle izlenebiliyor."</p>

  <p>"O halde onca şamataya ne gerek vardı?" dedi Foss Gly. Balıkçı teknesinin önüne monte edilmiş küçük bir vincin üstüne tünemişti.</p>

  <p>Shaw öfkesini bastırmaya çalıştı. "Senin umurunda değil belki, ama siz aygıtı tekneye çıkardığınızda kameraları sürekli olarak görüntü yayınlamaktaydı. Böylece NUMA gemisindekiler yalnızca gözaltında bulunduklarını anlamakla kalmadılar, yüzlerimizi de videoteyplerine kaydettiler." "Ne çıkar bundan?"</p>

  <p>"Başkanları şu anda bir helikopter çağırmakla meşguldür herhalde," dedi Shaw. "Gece olmadan bu band Washington'a ulaşır. Yarın bu saatlerdeyse kimliğimizi ortaya çıkarırlar."</p>

  <p>Gly, "Belki seninkini," dedi sırıtarak. "Arkadaşımla benim maskelerimiz vardı. Unuttun mu?"</p>

  <p>"Ama olan oldu. Amerikalılar bizim enkazı yağmalamak için dalan buralı dalgıçlar olmadığımızı anlayacaklar. Böylece nasıl bir durum karşısında olduklarını bilerek ona göre önlem alacaklar."</p>

  <p>Gly omuz silkip kauçuk giysisinin fermuarını açmaya başladı. "Eğer bu mekanik balık karşımıza çıkmasaydı, bombayı yerleştirip bütün tekneyi uçurmuş olurduk. O zaman da Amerikalılar ortaya çıkaracak bir şey bulamazlardı."</p>

  <p>Shaw, "Şansızlık işte," dedi. "Ne kadarını tamamlamıştınız?"</p>

  <p>"Kıç tarafından gelen ışıklan gördüğümüzde daha yeni başlamıştık." "Patlayıcılar nerede?" "Bıraktığımız yerde, enkazın baş kasarısında"</p>

  <p>"Kaç kilo?"</p>

  <p>Gly bir hesap yaptı. "Harris de, ben de altı sefer yaptık, her birinde yüz kiloluk patlayıcı taşıdık." Shaw, "Yani bin iki yüz kilo," dedikten sonra Dr.Coli'ye döndü. "Patlatırsak ne olur?"</p>

  <p>"Şimdi mi?"</p>

  <p>"Şimdi."</p>

  <p>"Trisynol TNT'den tam tamına üç kat daha güçlüdür." Coli başını Ocean Venturer'a çevirip baktı. "Patlamanın yol açacağı şok dalgaları NUMA gemisini de parçalar."</p>

  <p>"Ya Empress of Ireland?"</p>

  <p>"Pruvasını paramparça edip üst yapının ön bölümünü tahrip eder. Daha gerilerdeyse belki birkaç duvar bükülüp, birkaç güverte aşağı çökebilir."</p>

  <p>"Ama enkazın orta kesimi hasar görmez."</p>

  <p>Coli, "Doğru," dedi. "Yalnızca masum insanlarla ölümüne yol açmakla kalırsınız."</p>

  <p>Shaw, "Demek böyle yapmanın bize hiçbir yararı olmayacak," dedi.</p>

  <p>"Zaten ben kesinlikle böyle bir işe katılmam."</p>

  <p>Gly, "Ee, ne yapacağız peki?" diye sordu.</p>

  <p>"Şimdilik," dedi Shaw. "Oturup izlemeye devam edeceğiz, bu arada kendimize bir de yeni tekne bulmamız gerek. Hiç kuşku yok, Amerikalılar bu tekneyi bellemişlerdir."</p>

  <p>Gly bu yanıtı tiksintiyle karşıladı. "Yapıp yapabileceğin bu mu yani?"</p>

  <p>"Bana yeter. Daha iyi bir fikrin var mı?"</p>

  <p>"Ben hepsini havaya uçuralım derim," dedi Gly. "Eğer gözün yemiyorsa ben yaparım."</p>

  <p>"Yeter!" diye çıkıştı Shaw, gözlerini Gly'a dikerek. "Amerikalılarla savaşmıyoruz burada, üstelik aldığım emirlerde cinayete göz yumacağım diye bir şey yok. Ancak kana susamış manyaklar gereksiz yere, zevk için öldürür. Sana gelince, Müfettiş Gly, bundan sonra tartışma istemiyorum. Sana ne söyleniyorsa onu yapacaksın."</p>

  <p>Gly küstahça omuz silkip sesini çıkarmadı. Zaten bir şey söylemesine de gerek yoktu. Shaw'un bilmediği, başka kimsenin bilmediği bir şey vardı: Glyp atlayacıların arasına bir de radyolu detonatör yerleştirmişti.</p>

  <p>Bombayı patlatmak için istediği an bir düğmeye basması yeterdi.</p>
</body>
</html>
