<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h3 style="margin-bottom:2.4pt;mso-para-margin-bottom:.2gd">38</h3>

  <p>"Karar verme zamanı geldi."</p>

  <p>NUMA merkezinde operasyonlar odasının bir duvarını boydan boya kaplayan hidrografik haritalaro bakan Sandecker bu sözleri ortaya söylemişti. Yumr uğunu Hudson nehrinin bir kesimini gösteren haritaya dayadı.</p>

  <p>"Önce Manhattan Limited'le başlayalım?" Durdu, bitişikteki haritayı göstererek, "Yoksa Empress of İreland'le mi?" Odanın içine dönüp maşada oturan dört kişiye baktı. "Hangisine öncelik verelim?"</p>

  <p>Yüzünde Honolulu'dan Washington'a yapmış olduğu uzun uçak yolculuğunun bütün yorgunluğu okunan Heidi Milligan bir şey söyleyecek gibi olduysa da sonra caydı.</p>

  <p>"Önce hanımlar," dedi Al Giordino sırıtarak.</p>

  <p>"Su altında yapılacak çalışmalar konusunda konuşmak bana düşmez," dedi Heidi. "Fakat bence antlaşmanın okunabilir bir nüshasını gemide bulma şansımız daha fazla."</p>

  <p>Sandecker, "Neden böyle düşündüğünüzü lütfen açıklar mısınız?" diye sordu.</p>

  <p>Heidi, "Hava yolculukları başlamadan önce," diye başladı açıklamaya. "Denizaşırı yolculuklara çıkan diplomatik kuryeler su geçirmesin diye mutlaka taşıdıkları belgeleri birkaç kat muşambaya sararlardı. Buna benzer bir olay anımsarım. Lusitania battıktan altı gün sonra bir İngiliz kuryesinin ölüsü kıyıya vurmuş ama yanında taşıdığı önemli belgeler en küçük bir hasar görmemişti."</p>

  <p>Sandecker açıklamadan memnun kalarak Heidi'ye doğru başını salladı. Böyle bir kadının ekipte olması iyiydi doğrusu. "Sağolun, binbaşı. Bize ilk umut pırıltısını vermiş oldunuz."</p>

  <p>Giordino esnedi. Bütün geceyi Pitt'in proje üzerindeki açıklamalarını dinleyerek geçirdiğinden, uyanık durmak için büyük güçlük çekmekteydi. "Belki Richard Essex de kendi nüshasını muşambaya sarmıştır."</p>

  <p>Heidi hayır anlamında başını salladı. "Büyük olasılıkla deri bir el çantası içinde saklamıştır."</p>

  <p>"Bunun da hasar görmemiş olması mümkün değil," dedi Sandecker.</p>

  <p>Giordino, "Ben hâlâ tren fikrini savunurum," dedi. "Empress elli beş metre derinlikte yatıyor, bu derinlik tüple yapılacak dalış için güvenlik sınırının epey altında. Oysa tren olsa olsa on üç, on dört metredir. St.Lawrence körfezinden gelen tuzlu su yetmiş beş yılda gemiyi yiyip bitirmiştir. Oysa tren tatlı suda daha iyi korunmuştur."</p>

  <p>Sandecker kalın çerçeveli gözlükleri ardından baykuş gibi bakan ufak tefek bir adama döndü. "Sen ne düşünüyorsun, Rudi?"</p>

  <p>NUMA lojistik müdürü Rudi Gunn önünde karaladığı not defterinden başım kaldırıp baktı. Gunn olasılıklar üzerinde durmazdı. Onun için yalnızca olgular önemliydi, yüzdeler değil. "Ben gemi yanlışıyım," dedi alçak bir sesle. "Manhattan Limited'i çıkarmanın tek kolaylığı bizim sınırlarımız içinde olması. Fakat Hudson nehrinin saatte üç buçuk mil hızında bir akıntısı vardır. Dalgıçların sağlıklı bir çalışma yapamayacakları kadar güçlü bir akıntı. Ve Al'ın da belirttiği gibi, lokomotif ve vagonlar büyük olasılıkla çamura gömülmüştür. Bu da bizim tarama operasyonu yapmamızı gerektiriyor ki, bildiğiniz gibi en güç işlerden biridir."</p>

  <p>Giordino, "Derin sularda bir geminin sudan çıkarılması, çok sığ bir yerden bir Pullman vagonun çıkarılmasından hem daha zor, hem de daha uzun zaman gerektiren bir iştir," diye üsteledi.</p>

  <p>"Doğru," dedi Gunn. "Ama Empress'in nerede yattığını biliyoruz. Oysa Manhattan Limıted'in mezara bugüne dek bulunabilmiş değil."</p>

  <p>"Trenler durduğu yerde erimez. Arayacağımız alan topu topu bir milkare bile değil. Proton magnetometreyle yapacağımız bir taramayla bir saat içinde hemen buluruz."</p>

  <p>"Lokomotifle vagonları hâlâ birbirlerine bağlıymış gibi konuşuyorsun. Köprüden uçtuktan sonra bütün nehir yatağına saçılmışlardır. Haftalar boyu uğraşıp bize yaramayan bir vagonu çıkarmamız da mümkün. Bu olasılığı kabul edemem."</p>

  <p>Giordino bir türlü pes etmiyordu. "Peki, parça parça dökülen on dört bin tonluk bir teknenin içinde küçücük bir paket bulma olasılığı daha mı fazla?"</p>

  <p>"Olasılıkları düşünmüyoruz." Dirk Pitt ilk kez söze karışıyordu. Masanın bir ucunda oturmuş, ellerini başının arkasında kenetlemişti. "Bence iki yerde aynı zamanda başlayalım."</p>

  <p>"Gücümüzü bölmeyi göze alabilir miyiz?" Gunn kuşkuyla baktı.</p>

  <p>"Ne kadar zamanımız var, diye sorsak daha iyi olur," dedi Pitt.</p>

  <p>Giordino, "Zaman sınırı var mı?" diye sordu.</p>

  <p>Sandecker, "Hayır, işi bitirmemiz gereken belli bir tarih yok," dedi. Haritaların başından çekilip masaya geldi ve oturdu. "Fakat eğer Kuzey Amerika Antlaşmasının bir nüshası varsa. Başkan bunun bir an önce eline geçmesini istiyor." Amiral başını iki yana salladı. "Yetmiş beş yıllık bir kâğıt parçasını ne yapacakları ve bunun ne acelesi olabileceğini bana açıklamadı. Bu nedenle Dirk haklı. Birini bitirdikten sonra ikincisine geçecek zamanımız yok."</p>

  <p>Giordino, Pitt'e bakıp iç çekti. "Pekâlâ, demek bir taşla iki kuş vuracağız."</p>

  <p>"İki taşla," diye düzeltti Pitt. "Bir yandan bir keşif ekibi geminin teknesine girmeye çalışırken, başka bir ekip de Manhattan Limited'i arayacak, daha doğrusu, Richard Essexin içinde bulunduğu özel vagonu bulmaya çalışacak."</p>

  <p>Sandecker, "En çabuk ne zaman başlayabiliriz çalışmalara?" diye sordu.</p>

  <p>Pitt gözlerini boş duvara dikip düşündü. "Araç gereçleri ve personeli toparlamak için kırk sekiz saat, gemiyi yükleyip donatmak için de yirmi dört saat gerekli. Havanın elverişli olması durumunda beş gürt içinde Empress'in üstünde demir atabiliriz."</p>

  <p>"Ya Manhattan Limited?"</p>

  <p>"Magnetometre ve diğer gereçlerle donanmış bir tekneyi iki gün içinde hazırlatırım," dedi Giordino.</p>

  <p>Zaman tahminlerini biraz iyimserce bulduysa da, Sandecker adamlarına hiçbir soru sormadı. Bu işin en usta adamlarıydılar ve o güne dek onu hiç düş kırıklığına uğratmamışlardı. Ayağa kalkıp başıyla Giordino'ya, olur, işareti verdi. "Peki, Al, Manhattan Limited' in araştırmasını sen yöneteceksin. Rudi, sen de Empress of Ireland'in sudan çıkarılmasıyla görevlisin." Sandecker, Pitt'e döndü. "Dirk, sen de her iki projenin başkanlığını yapacaksın."</p>

  <p>Heidi, "Benim nereden başlamamı uygun görüyorsunuz?" diye sordu.</p>

  <p>"Gemiden. Dizayn projelerini, güverte planlarını, Harvey Shields'e tahsis edilmiş devlet kamarasının yerini bilmek isteriz. Ve de antlaşma nüshalarını bulmamıza yardım edecek her türlü bilgiyi."</p>

  <p>Heidi başını salladı. "Kazayla ilgili soruşturma Quebec'te başlatılmıştı. Gemiden çıkarılabilen bulguların listesiyle başlarım işe. Sekreteriniz ilk uçakta bana bir yer ayırabilirce, hemen yola çıkarım."</p>

  <p>Heidi gerçekten bitkin görünüyordu, ama zaman o denli önemliyken Sandecker centilmenlik edip genç kadına birkaç saat uyuyabilirsin bile diyemedi. Amiral birkaç saniye durup karşısındaki kararlı yüzlere şöyle bir baktı.</p>

  <p>"Haydi o zaman," dedi. "Başlayabiliriz."</p>
</body>
</html>
