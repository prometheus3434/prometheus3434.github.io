<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h3 style="margin-bottom:2.4pt;mso-para-margin-bottom:.2gd">17</h3>

  <p>Ottawa'nın dışında, sanayi tesislerinin bir köşesinde eski ve bakımsız bir benzin istasyonu vardı. Kuruluşu İkinci Dünya Savaşının hemen sonrası kadar eskiydi, boyası gitmişti, ofis bölümünün camlan pislikten geçilmiyordu. Orada burada yıllardan beri satışı yapılmayan bir lastik ilanı görünüyordu.</p>

  <p>Henri Villon, Mercedes'ini benzin pompasına yanaştırdı. İstasyon bakıcısı onarmakta olduğu arabanın altından çıkıp yanına geldi. Ellerini bir paçavraya silerek, "Ne kadar istiyorsunuz?" diye sordu yüzünde bezgin bir ifadeyle.</p>

  <p>Villon, "Doldurun lütfen," dedi.</p>

  <p>Bakıcı yakında bir otobüs durağında beklemekte olan yaşlı çifti farkedip onların duyabileceği bir sesle, "Beş galon sınırı var, biliyorsunuz, petrol sıkıntısı," dedi.</p>

  <p>Villon başını sallayarak kabullendi, bakıcı benzin pompalamaya başladı. Adam işini bitirdikten sonra arabanın önüne gidip ön kapağı açması için işaret etti. Villon isteneni yapıp ön kapağın kilidini açtı.</p>

  <p>"Pervane kayışına bir baksanız iyi olacak, oldukça yıpranmış."</p>

  <p>Villon arabadan çıkıp adamın yanma gitti ve eğilip motoru bakmaya başladı. Sesini yükseltmeden, "Beceriksizliğin ortalığı nasıl karıştırdı farkında mısın?" diye sordu.</p>

  <p>Foss Gly da gözlerini motora dikti. "Olan oldu. Son dakikada hava bastırdı, ilk atış hedefe gitmedi. Hepsi bu işte."</p>

  <p>Villon, "Hepsi bu değil, işte!" diye çıkıştı. "Elliye yakın insan boşu boşuna öldü. Eğer hava güvenliği müfettişleri kazanın gerçek nedenini öğrenirlerse. Yavru Kurt Örgütü dahil, tüm örgütleri didik didik araştırırlar. Basın organları en tanınmış yirmi gazetecinin öldürülmüş olduğunu anlayınca yer yerinden oynayacak. En kötüsü, herkes Özgür Quebec Örgütünden kuşkulanacak."</p>

  <p>"Kimse ÖQÖ'nün bu işle bir ilgisi olduğunu bulamaz." Gly'ın sesi kesindi.</p>

  <p>"Lanet olsun!" Villon yumruğunu arabanın kaportasına indirdi. "Şu Sarveux bir ölseydi. Hükümet karışıklığından yararlanıp Quebec için istediğimiz eylemi yapardık."</p>

  <p>"Kremlin'deki dostların da zevkten dört köşe olurlardı"</p>

  <p>"Bir daha bu boyutlarda bir fiyasko yaparsak, bizi destekleyeceklerini sanmam."</p>

  <p>Gly sanki motorla ilgileniyormuş gibi elini uzattı. "Kızıllara kucak açmanın gereği ne? Bir kez kancayı taktılar mı, bir daha kolay kolay bırakmazlar."</p>

  <p>"Bu seni ilgilendirmez, ama komünist çizgide bir hükümet, varlığını tek başına sürdürmek için Quebec'in tek umududur."</p>

  <p>Gly kayıtsızca omuz silkti ve motorla ilgilenir gibi görünmeye devam etti. "Benden ne istiyorsun?"</p>

  <p>Villon bir an düşündü. "En küçük bir paniğe bile kapılma. En iyisi sen ve uzmanlar takımı dediğin yardımcıların şu andaki göstermelik işlerinize devam edin. Hiçbiriniz Fransız olmadığınız için sizden kuşkulanılması olasılığı çok az."</p>

  <p>"Oturup beklerken yakalanma olasılığımız yok mu?"</p>

  <p>"İçişleri bakanı olduğumu unutuyorsun, her türlü güvenlik kararı benim masamdan geçer. Size yönelik herhangi bir ipucu hemen bürokrasi çarkı içinde eriyip gidecektir."</p>

  <p>"Ülkeyi terketseydik, kendimi daha güvenlikte hissederdim."</p>

  <p>"Olayları hafife alıyorsun. Bay Gly. Hükümetim çatırdıyor. Eyaletler birbirlerinin boğazına sarılmış durumda. Herkesin aklındaki soru. Kanada ne zaman parçalanacak? Bu günün yaklaştığını biliyorum. Charles Sarveux de biliyor, Thames nehrine bakan o eski taş binada birbiriyle çene yarıştıran İngilizler de. Yakında, çok yakında Kanada herkesin bildiği Kanada olmaktan çıkacak. İnan bana, bu karmaşa içinde sen de kaybolup gideceksin."</p>

  <p>"Evet, kayıp ve işsiz bir adam olacağım."</p>

  <p>Villon, "Geçici olarak," dedi. "Senin kirli hizmetlerini ödeyecek hükümetler, parafı kurutuşlar ve zengin adamlar oldukça hiçbir zaman işsiz kalmazsın. Bay Gly."</p>

  <p>Gly tembel tembel başını sallayıp konuyu değiştirdi. "Bir sorun çıktığı takdirde seni nasıl bulabilirim?"</p>

  <p>Villon iyice yaklaşıp Gly'ın kolunu çelik bir mengene gibi sıktı. "İki şeyi unutmamalısın. Birincisi, hiçbir sorun olmayacak. İkincisi, her ne olursa olsun, benimle temas kurmaya kalkışma. ÖQÖ'yie ilişkimi yüzeye çıkaracak en küçük riskten bile kaçınmalıyım."</p>

  <p>Acı ve şaşkınlıkla Gly'ın gözleri bir an kapandı. Bir soluk alıp Villon'un sıkmakta olduğu kolun kaslarını şişirdi. İki adam da hiç istiflerini bozmadan öyle duruyorlardı Sonra Gly'nin ağzı tatmin olmuş bir gülücükle yavaş yavaş yayıldı, gözleri Villon'un gözlerine takılmıştı.</p>

  <p>Villon elini gevşetti ve gülümsedi. "Kutlarım. Gücün ve dayanıklılığın neredeyse benimki kadar."</p>

  <p>Gly kolunu ovuşturma isteğini bastırdı. "İki iş arası halter çalışmak iyi oluyor."</p>

  <p>Villon, "Yüzlerimiz de benzemiyor değil," dedi Mercedes'in direksiyonuna geçerken. "İğrenç burnun olmasa bizi gören kardeş bile sanabilir."</p>

  <p>"Sen o kardeşliği al da..." Gly'ın sesi saldırgandı. Hâlâ otobüs beklemekte olan yaşlı çifte baktı, sonra da benzin pompasında yazılı para tutarına. "Borcunuz on sekiz dolar altmış sent," dedi.</p>

  <p>"Hesaba geçirin," dedi Villon ve uzaklaştı.</p>
</body>
</html>
