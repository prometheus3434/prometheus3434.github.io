<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h3 style="margin-bottom:2.4pt;mso-para-margin-bottom:.2gd">54</h3>

  <p>Pitt ve Heidi birlikte güvertede durmuşlar, ayın doğuşunu izlemekteydiler.</p>

  <p>"İşin bu aşamaya gelebileceğini hiç düşünmemiştim," dedi Heidi alçak bir sesle.</p>

  <p>"Suya küçük bir taş attın," dedi Pitt. "Dalgalara hâlâ yayılıyor."</p>

  <p>Heidi, Pitt'e yaslandı. "Ne garip, bir üniversite arşivinde bulunan buruşmuş bir mektup kaç kişinin yaşamını etkileyiverdi. Keşke hiç bulaşmasaydım."</p>

  <p>Pitt kolunu genç kadının omzuna atıp hafifçe sıktı. "Keşke'leri düşünmenin hiçbir yararı yoktur."</p>

  <p>Heidi karşılarında duran Kanada destroyerine baktı. Güverteleri ve üstyapısı ışıklar içindeydi. Jeneratörlerinden çıkan uğultu kolayca duyulabiliyordu. Nehrin karşısından bir sis bulutu giderek yaklaşıyordu.</p>

  <p>"Yarbay Weeks'in tanıdığı süreyi aşınca ne olanca ki"</p>

  <p>Pitt saatine baktı. "Yirmi dakika sonra anlayacağız."</p>

  <p>"Öyle utanıyorum ki..."</p>

  <p>"Ne oluyor sana, kuzum, ruhunu temizleme zamanın mı geldi yoksa?"</p>

  <p>"Eğer ben Brian Shaw'a çenemi açmasaydım, bu gemi burada olmazdı."</p>

  <p>"Sana ne diyorum... keşke'lerle, eğerlerle düşünmenin anlamı yoktur."</p>

  <p>"Ama onunla yatağa da girdim. Bu gerçek işi daha da kötüleştiriyor. Eğer birinin canı yanacak olursa... ben..." Heidi sonunu getirmedi. Pitt onu yatıştırmak için sımsıkı sarıldı. Birkaç dakika konuşmadılar. Neden sonra kibar bir öksürük sesi duyuldu. Pitt dönüp baktı, Rudi Gunn yukarda, kumanda köprüsündeydi.</p>

  <p>"Yukarı gelsen iyi olur, Dirk. Weeks sürekli bastırıyor. Ayrılacağımızı gösteren hiçbir belirti olmadığını söylüyor. Ben de artık uyduracak mazeret bulamıyorum."</p>

  <p>"Gemide veba olduğunu ya da isyan çıktığını falan söyledin mi?"</p>

  <p>Gunn, "Şakanın sırası değil," dedi ciddilikle. "Ayrıca bir de radarda bize yaklaşan bir hedef görünüyor. Ana kanal üzerinden üstümüze doğru gelen gelen bir gemi. Korkarım konuğumuz destek istedi."</p>

  <p>Weeks kumanda köprüsünden yaklaşan sise baktı. Elinde soğumakta olan bir fincan dolusu kahve vardı. Genellikle uysal ve hoşgörülü olduğu halde, NUMA gemisinin ısrarla bilgi vermekten kaçınması iyice tepesini attırıyordu. Radar ekranı üzerine eğilmiş ikinci komutanına sordu. "Neye benzetiyorsun?"</p>

  <p>"Büyük bir gemi, başka bir şey değil. İrice bir tanker ya da yük gemisidir. Işıklarını görebiliyor musunuz?"</p>

  <p>"Kısa bir an göründüler. Sis görünümü tümüyle örttü."</p>

  <p>"St.Lawrence nehrinin laneti," dedi ikinci komutan. "Nehrin bu bölümünün ne zaman sisle örtüleceğini kimse kestiremez."</p>

  <p>Weeks dürbününü alıp bu kez Ocean Venturer'a çevirdi. NUMA gemisinin de ışıkları sis altında giderek solmaya başlamıştı. Birkaç dakika sonra hepten görünmez olacaktı.</p>

  <p>İkinci komutan oturduğu yerde doğrulup gözlerini ovuşturdu. "Ekrandaki hedef bizimle çarpışacak bir rotada geliyor."</p>

  <p>Weeks hemen mikrofona sarıldı. "Telsiz odası, komutan konuşuyor. Bana hemen güvenlik frekansını ayarlayın."</p>

  <p>"Hedef yavaşladı," dedi ikinci komutan.</p>

  <p>Köprü üstündeki hoparlöre can gelene dek bekledi Weeks. Sonra da yayına başladı. "Pointe au Pere'in sıfırbiryedi derece açığında bulunan gemiye sesleniyorum. Burası Kraliyet Donanmasından Kanada gemisi Huron. Yanıt verin lütfen. Tamam."</p>

  <p>Yalnızca hoparlördeki parazit sesi geldi.</p>

  <p>Weeks iki kez daha seslendi, fakat sonuç aynıydı.</p>

  <p>"Hızı üç mile indi. Şu anda bin iki yüz metre yakınımızda bulunuyor."</p>

  <p>Weeks erlerden birine sis kornası getirmesini emretti. Demir atmış gemi var anlamına gelecek biçimde bir kısa, iki uzun, bir kısa çaldılar kornayı.</p>

  <p>Yine karşılık yoktu. Yabancı gemi hâlâ görünmemişti.</p>

  <p>"Oceans Venturer'la bizim aramıza giriyor," dedi ikinci komutan.</p>

  <p>"Neden karşılık vermiyor bu herifler? Neden açıktan geçmiyor serseriler?"</p>

  <p>"Bir korkutsak iyi olur belki de?"</p>

  <p>Weeks'in gözleri parladı birden. "Evet, galiba böyle bir şey yapmamız gerek." Mikrofonu aldı eline ve yayın düğmesine bastı. "Kanada gemisi Huron'dan iskele gerimizdeki gemiye sesleniyorum. Hemen kendinizi tanıtlamazsanız ateş açıp sizi havaya uçuracağız."</p>

  <p>Beş saniye kadar bir süre geçti. Sonra yabancı geminin kumanda köprüsündeki hoparlör bir Texaslı ağzıyla gümbürdedi. "Burası ABD güdümlü roket kruvazörü Phoenix. Hazır olunca çek silahını, ahbap."</p>
</body>
</html>
