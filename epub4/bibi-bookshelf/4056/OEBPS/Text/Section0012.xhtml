<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h3 style="margin-bottom:2.4pt;mso-para-margin-bottom:.2gd">11</h3>

  <p>Öğleden sonra iki sularında John Essex ceketinin yakasını iyice kaldırmış, ilikleri ürperten kuzey rüzgârı altında istiridye tarlasında çalışmaktaydı.</p>

  <p>Potomac nehrinin hemen yanındaki yapay göletlerden birinden doldurduğu tepsiyi incelediği sırada adının seslenildiğini işitti. Dönüp baktı, deniz subaylarının Glydiği mavi paltoya sarınmış bir kadın göletlerin arasındaki patika üzerinde duruyordu. Yetmiş beş yaşının gözlerine oynadığı bir oyun değilse, oldukça güze! bir kadındı seslenen. Analiz takımını hemen toplayıp kadına doğru yürüdü.</p>

  <p>"Bay Essex?" Kadın dostça gülümsedi. "Daha önce telefon etmiştim. Adım Heidi Milligan."</p>

  <p>"Rütbenizi söylememiştiniz, binbaşı," dedi Essex,. Heidi'nin omzundaki işaretlere baktıktan sonra. Kadına sıcak bir gülümsemeyle karşılık verdi. "Ama tutup bunu sorun yapacak değilim. Eskiden beri denizcilere sevgim vardır. Sizi eve götürüp bir çay ikram edebilir miyim?"</p>

  <p>"Çok iyi olur," dedi Heidi. "Ama umarım işinize engel olmam."</p>

  <p>"İşim daha sıcak bir havayı bekleyebilir. Aslında burada kalıp zatürree olmaktan kurtarıyorsunuz beni, size teşekkür borçluyum."</p>

  <p>Heidi burnunu dikip bir iki soluk aldı. "Burası balık pazarı gibi kokuyor."</p>

  <p>"İstiridye sever misiniz, binbaşı?"</p>

  <p>"Sevmez olur muyum? İnci çıkar içlerinden, değil mi?"</p>

  <p>Essex güldü. "Tam kadınca bir yanıt. Oysa bir erkek yalnızca mide yönünden alırdı bu sofuyu."</p>

  <p>"Cinsel istekleri kamçılama niteliğinden de söz ederlerdi herhalde."</p>

  <p>"O niteliği biraz tartışılır aslında."</p>

  <p>Heidi yüzünü buruşturdu. "Korkarım çiğ &nbsp;istiridyeyle aram hiç iyi olmadı."</p>

  <p>"İyi ki çoğu insan sizin gibi düşünmüyor. Geçen yıl şu gördüğünüz göletlerden dönüm başına on beş bin ton istiridye sağladık. Bu miktar kabuklarından çıkarıldıktan sonra üstelik."</p>

  <p>Eve doğru yürüdükleri sırada Essex istiridye tarlalarıyla ilgili birçok teknik ayrıntıyı anlattı; Heidi vargücüyle çok ilgi duymuş gibi görünmeye çalışıyordu. Eve girip Heidi'yi rahat deri bir koltuğa oturttuktan sonra, Essex elinde bir çaydanlıkla geldi. Çay servisini yaparken, Heidi yaşlı adamı belli etmeden incelemeye başladı.</p>

  <p>John Essex'in yüzünün üst kısmı canlı mavi gözleri ve çıkık elmacık kemikleriyle dikkati çekiyordu. Alt kısmıysa bembeyaz bir bıyık ve sakalla örtülüydü. Üzerindeki eski tulum, muşamba ceket ve ayağındaki lastik çizmelere karşın, bir zamanlar Londra'da Amerikan Büyükelçisi olarak görev yapmış bu adamın zarifliği hemen belli oluyordu.</p>

  <p>"Evet, binbaşı," dedi Essex, Heidi'ye çay bardağını uzatarak. "Ziyaretiniz resmi midir?"</p>

  <p>"Hayır, efendim, kişisel bir konuyla ilgili."</p>

  <p>Essex'in kaşları yükseldi. "Otuz yıl önce böyle başlayan bir konuşma kalbimi yerinden hoplatırdı. Ama şimdi ne yazık ki, yalnızca eski bir yıkıntının merakını uyandırmakla kalıyor."</p>

  <p>"Ülkenin en saygın diplomatlarından biri için eski bir yıkıntı denemez."</p>

  <p>Essex, "Cok eskidendi o," deyip güldü. "Size nasıl yardımcı olabilirim?"</p>

  <p>"Doktora tezimle ilgili bir araştırma yaparken, Başkan Wilson'un Herbest Asquith'e yazmış olduğu bir mektup geçti elime." Heidi sözünü kesip çantasından mektubun metnini çıkardı. "Bu mektup İngiltere'yle Amerika arasında yapılan bir anlaşmadan söz ediyor."</p>

  <p>Essex gözlüğünü takıp mektubu iki kez okudu. Sonra başını kaldırıp baktı. "Bunun sahte olmadığından emin misiniz?"</p>

  <p>Heidi yanıt vermeden, çantasından iki adet büyütülmüş fotoğraf çıkardı ve yaşlı adamın tepkisini bekledi.</p>

  <p>Resimde William Jennings Bryan gülerek bir arabaya binmeye hazırlanıyordu. Arkasında iki adam durmuş, neşeli bir konuşma içindeydiler. Richard Essex'in ağzı geniş bir gülücükle yayılmış, yanında bulunan Harvey Shields ise kafasını geri atmış, belli ki, kahkahalarla gülmekteydi. Arabanın kapısını açmış bekleyen şoförse gülüşmeye katılmadan dimdik duruyordu.</p>

  <p>Essex hiç renk vermeden bir süre fotoğrafa baktı. "Sizin ortaya çıkarmak istediğiniz şey nedir, binbaşı?"</p>

  <p>"Kuzey Amerika Antlaşması," diye yanıtladı Heidi. "Dışişleri Bakanlığı kayıtlarında ve tarihi arşivler arasında izine rastlayamadım. Böylesine önemli bir belgenin hiçbir iz bırakmamacasına ortadan kayboluşu inanılır gibi değil."</p>

  <p>"Demek bu konuda sizi aydınlatabileceğimi düşünüyorsunuz."</p>

  <p>"Bu resimde William Jennings Bryan'ın yanında bulunan Richard Essex sizin dedenizdi. Size bırakmış olabileceği bir yazı ya da mektup belki bir kapı aralayabilir umuduyla tüm aile geçmişinizi araştırdım."</p>

  <p>Essex konuğuna süt ve şeker sundu. Heidi iki küp şeker alıp çayına kattı. "Korkarım, boşuna zaman kaybediyorsunuz. Dedemin tüm kişisel yazışmaları ölümünden sonra Kongre Kitaplığına verilmişti."</p>

  <p>Heidi, "Bir deneyim," dedi.</p>

  <p>"Kitaplığa gittiniz mi?"</p>

  <p>"Bu sabah dört saatimi orada geçirdim. Dedenizin ölümünden sonra kalan belgelerin sonu yok gibi."</p>

  <p>"Bryan'ın yazışmalarını da araştırdınız mı?"</p>

  <p>Heidi, "Bundan da bir sonuç çıkaramadım," diye itiraf etti. "Byran bütün dini bütünlüğüne ve hatipliğine karşın, dışişleri bakanlığı sırasında önemli bir yazı bırakmamış."</p>

  <p>Essex düşünceli düşünceli çayını yudumladı. "Richard Essex çok titiz bir insandı, Bryan da tüm diplomatik yazışmalar için ona güvenirmiş. Dedemin yazılarında en küçük ayrıntıların bile gözden kaçmadığını görürsünüz. Dışişleri Bakanlığında onun elinden geçmemiş pek az konu bulabilirsiniz."</p>

  <p>"Dedeniz bana esrarengiz bir insan gibi geldi." Sözcükler Heidi kendini tutamadan ağzından dökülüvermişti.</p>

  <p>Essex'in gözleri donuklaştı. "Neden bunu söylediniz?"</p>

  <p>"Müsteşar olarak kayıtları çok güzel belgelenmiş. Fakat Richard Essex'in insan olarak tanıtıldığı hiçbir belge yok. Tabii, olağan Kim Kimdir tipi bir özgeçmiş köşesinde doğum yeri, ailesi, okuduğu okullar gibisinden bilgi çok düzenli olarak sıralanmış. Ama kişiliğinin ya da karakterinin bir tanımını, sevdiği, sevmediği şeyler hakkında en küçük bir bilgi bile bulamadım. Kendi yazdığı belgeler bile hep üçüncü şahıs ağzıyla yazılmış. Bir ressamın boyamayı unuttuğu bir portre gibi."</p>

  <p>Essex, "Böyle biri hiç yok muydu, demek istiyorsunuz?" diye sordu yarı alayla.</p>

  <p>Heidi, "Hayır," dedi soruyu ciddiye alarak. "Her şeyden önce sizin varlığınız bunun bir kanıtı."</p>

  <p>Essex gözlerini çay bardağına dikmiş, sanki orada bir resim görüyormuşçasına bakıyordu. "Doğru," dedi neden sonra. "Bakanlıkla ilgili yazdıkları ve aile albümündeki birkaç resmi dışında dedemi anabileceğimiz pek az şey vardır."</p>

  <p>"Çocukluğunuzdan hiç anımsıyor musunuz?"</p>

  <p>Essex hayır anlamında kafasını salladı. "Hayır, çok genç yaşta öldü. Kırk iki yaşında, benim doğduğum yıl."</p>

  <p>"Bin dokuz yüz on dört."</p>

  <p>"Tam tamına Mayısın yirmi sekizi."</p>

  <p>Heidi şaşkınlık içinde yaşlı adama baktı. "Beyaz Saray'da antlaşma imzalanmasından sekiz gün sonra."</p>

  <p>Essex, "İstediğiniz gibi düşünebilirsiniz, binbaşı," dedi sabırla. "Ama antlaşma falan olmadı."</p>

  <p>"Fakat kanıtları yok sayamazsınız herhalde."</p>

  <p>"Gerek Bryan, gerekse dedem sayısız kez Beyaz Saray'a girip çıkmışlardı. Fotoğrafın arkasındaki el yazısı da, hiç kuşku yok, bir yanlışlık. Mektuba gelince onu da siz yanlış anlama çekiyorsunuz."</p>

  <p>Heidi, "Fakat olgular birbirini tutuyor," diye ısrar etti. "Wilson'un sözünü ettiği Sir Edward, İngiltere dışişleri bakanı Sir Edward Grey'di. Mektuptaki tarihten bir hafta önce İngiltere'ye yüz elli milyon dolar kredi açılmış olduğu da kayıtlarda görünüyor."</p>

  <p>Essex, "O günler için çok büyük bir para, kabul ederim," dedi. "Fakat Birinci Dünya Savaşı öncesi Britanya imparatorluğu bir yandan bir sosyal reform programı uygulamaya çalışıyor, bir yandan da çıkması için silah satın alıyordu. Açıkçası, vergileri arttıracak yeni bir yasa çıkarabilinceye dek idare edecek paraya gereksinmesi vardı. Böyle bir borç olağandışı sayılmaz. Hele bu günün uluslararası ilişkilerine bakacak olursanız, son derece sıradan bir olay sayılır."</p>

  <p>Heidi ayağa kalktı. "Sizi rahatsız ettiğim için bağışlayın, Mr. Essex. Öğleden sonranızı daha fazla meşgul etmeyim."</p>

  <p>Yaşlı adamın gözleri eski pırıltısıyla canlanıverdi. "Beni istediğiniz zaman meşgul edebilirsiniz."</p>

  <p>Tam kapıya geldiğinde Heidi durup döndü. "Bir şey daha var. Kitaplıkta dedenizin tuttuğu günlük en son ay olan Mayıs dışında eksiksiz olarak duruyor. Bu bölümü kayıp olsa gerek."</p>

  <p>Essex omuz silkti. "Bunda şaşacak bir şey yok. O ayın günlüğünü tamamlayamadan ölmüştü. Notları ofisini temizlerlerken o karmaşada kaybolmuş olmalı."</p>

  <p>Essex, Heidi'nin arabası ağaçlar arasından gözden kayboluncaya dek pencerenin önünde durup baktı. Omuzlan iyice çökmüş, kendini adamakıllı yaşlı ve yorgun hissetmeye başlamıştı. Zevkli oymalarla süslü antika bir dolabın önüne geldi ve köşelerde bulunan dört melek başından bir tanesini yerinden oynattı. Dolabın altında, halının birkaç santimetre üstünde dümdüz, küçük bir çekmece açıldı. Çekmecenin içinde deri ciltli ince bir kitap vardı; her haliyle yıllar öncesine ait olduğu belliydi.</p>

  <p>Essex bir koltuğa oturup gözlüklerini taktı ve okumaya başladı. Yıllar boyunca zaman zaman yapmış olduğu bir şeydi bu. Gözleri artık sayfalardaki sözcükleri görmüyordu bile, kitabın içeriğini çoktan ezbere biliyordu.</p>

  <p>Güneş batıp gölgeler uzayarak karanlığa dönüşünceye dek oturduğu yerden kalkmadı. Kitabı göğsüne dayamış, vicdanı sızılar içinde, kararsızlığın büyük işkencesini duymaktaydı.</p>

  <p>Gömülmek istenen geçmiş, bu yaşlı adamı karanlık bir odada kıstırıvermişti.</p>
</body>
</html>
