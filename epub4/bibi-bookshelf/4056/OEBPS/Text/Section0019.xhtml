<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h3 style="margin-bottom:2.4pt;mso-para-margin-bottom:.2gd">18</h3>

  <p>Villon kızarmış ekmeğine tereyağ sürerken gazetedeki başlığı okumaktaydı.</p>

  <p>BAŞBAKANIN UÇAĞINA SALDIRAN TERÖRİSTLERİN İZİ BULUNAMIYOR</p>

  <p>Foss Gly izini iyi kaybettirmişti. Soruşturmayı bizzat Villon yönetmekteydi, bildiği kadarıyla, olayın kokusu da giderek azalıyordu zaten. Yetkisini akıllıca kullanarak kesin kanıt olmadıkça, suikastla ÖQÖ arasında bir yakıştırma yapılmamasını sağlamıştı.</p>

  <p>Aklına Gly gelince, Villon'un birden rahatı kaçtı. Bu adam yalnızca paraya tapan kiralık bir katildi. Onun gibi kudurmuş bir köpeğin tasmasından sıkı tutulmazsa ne yapacağı belli olmazdı.</p>

  <p>Kapı ağzında Villon'un karısı belirdi. Açık kahverengi saçlı, mavi gözlü güzel bir kadındı. "Seni telefondan arıyorlar, çalışma odanda."</p>

  <p>Villon çalışma odasına gelip telefonu aldı. "Evet. ben Villon."</p>

  <p>"Ben polis şefi McComb, efendim," dedi karşıdaki ses. "Umarım, kahvaltınıza engel olmadım."</p>

  <p>Villon, "Yok, yok," dedi yalan söyleyerek. "Siz Atlı Polis Birliğinin şefisiniz, değil mi?"</p>

  <p>"Evet, efendim. Max Roubaix'le ilgili istediğiniz dosya şu anda masamın üzerinde duruyor. Bir kopyasını çıkarıp ofisinize göndereyim mi?"</p>

  <p>Villon, "Gerekmez," dedi. "Lütfen telefonda özetle anlatıverin."</p>

  <p>McComb, "Biraz kalınca bir dosyadır," dedi.</p>

  <p>"Beş dakikaya sıkıştırıverin." diyen Villon kendi kendine gülümsedi. O anda McComb'un aklından geçenleri okur gibi oluyordu. Bir bakanın kaprisini yerine getirmek için tatil günü uykusundan kalkıp tozlu dosyalar içinde gömülmüştü.</p>

  <p>"Sayfalar en azından yüzyıllık, üstelik elle yazılmış, elimden geldiğince okuyayım. Evet, önce çocukluğu... yaşamının ilk yıllan epey belirsiz. Doğum tarihi yok. Yetim olduğu kayıtlı, çeşitli ailelerin evinde barınmış. İlk suç kaydı on iki yaşındayken olmuş. Yerel yargıcın önüne tavuk öldürmek suçuyla çıkmış."</p>

  <p>"Tavuk mu dediniz?"</p>

  <p>"Her yerde satılan tel kesicilerle kafalarını koparmış hayvanın. Cezasını tavuklarını öldürdüğü çiftçinin yanında çalışarak çekmiş. Daha sonra atlara terfi etmiş. Kimin yaptığı anlaşılana dek bir at sürüsünün gırtlağını kesmiş."</p>

  <p>"Kana susamış genç bir psikopat."</p>

  <p>"O zamanlar herkes ona köyün geri zekâlısı diye bakıyormuş," dedi McComb. "Ruhsal bozuklukların neden olduğu dürtüler hiç kimsenin sözlüğünde yokmuş. Hayvanları böyle öldüren bir çocuğun aynı şeyi insanlara yapabileceğini kimse kavrayamamış. Atların kırımı suçuyla Roubaix iki yıl hapse mahkûm olmuş, ama on dört yaşında olduğu için polis komiserinin evinde bahçıvan yardımcısı gibi çalışarak süresini doldurmuş. Serbest bırakıldıktan hemen sonra yakın çevrelerde yaşayanlar her gün yollarda boğularak öldürülmüş ayyaşların, sokak berduşlarının cesetlerini bulur olmuşlar."</p>

  <p>"Bütün bunlar nerede oluyor?"</p>

  <p>"Şimdiki Moose Jaw kentinin elli millik çevresinde."</p>

  <p>"Tabii baş sanık olarak Roubaix'yi tutuklamışlardır."</p>

  <p>McComb, "O zamanın polis örgütü şimdiki kadar hızlı çalışmıyordu," diye itiraf etti. "Ama yine de Roubaix'den kuşkulanılmış. Bunun üzerine Roubaix kuzeybatıdaki ormanlara kaçmış ve 1885 yılında Riel ayaklanmasına dek ortalarda görünmemiş."</p>

  <p>"Bu ayaklanma Fransız tacirlerle, Kızılderililer tarafından başlatılmıştı." dedi Villon tarih bilgisini anımsayarak.</p>

  <p>"Kendilerine Metis adını vermişlerdi. Başlarında Lois Riel vardı. Roubaix de Riel'in ordusuna katılıp en büyük katil olarak Kanada efsanesine geçmiş oldu."</p>

  <p>"Ortada görünmediği süre boyunca ne yapmış?"</p>

  <p>"Altı yıl için hiçbir kayıt yok. Ona atfedilen bir sürü öldürme olayı var, ama herhangi bir kanıt ya da görgü tanığı yok. Yalnızca ona özgü bir yöntem uygulanmış."</p>

  <p>"Yöntem mi?"</p>

  <p>"Evet, tüm kurbanlar boğazlarına aldıkları darbeler sonucu öldürülmüş," dedi McComb. "Çoğunlukla boğularak. Roubaix bıçak kullanmaktan kaçınırmış. Ö zamanlar kimse işin üstüne varmamış. Halkın ahlâk kuralları farklıymış. Böylelerine toplumun pisliğini temizleyen bir hayırsever gözüyle bakılırmış."</p>

  <p>"Anımsadığım kadarıyla, çok sayıda atlı polis öldürmesiyle ün yapmıştı."</p>

  <p>"Tam on üç polis öldürmüş."</p>

  <p>"Roubaix adamakıllı güçlü bir adam olmalı."</p>

  <p>"Pek değil," dedi McComb. "Aslında çelimsiz ve hastalıklı biri olarak tanımlanıyor. İdamından önce onu muayene eden doktor ciğerlerinin veremden paramparça olduğunu saptamış."</p>

  <p>"Peki o zaman, böylesine çelimsiz bir adam nasıl oluyor da göğüs göğüse savaş eğitimi görmüş askerleri altedebiliyor?"</p>

  <p>"Roubaix bir kablo kalınlığında ham deriden yapılmış bir kement kullanıyormuş. Kurbanının gırtlağını boyun kemiğine kadar kesebilen pis bir silah. Genellikle kurbanlarını habersiz yakalarmış, ya da uyurlarken. Vücut geliştirme çevrelerinde epey ününüz vardır, Bay Villon, ama şu kadarını söyleyeyim, yataktayken Roubaix'nin kemendini boynunuza geçirirse, sizi eşiniz bile boğabilir."</p>

  <p>"Bu kement hâlâ varmış gibi konuşuyorsunuz."</p>

  <p>"Hâlâ var," dedi McComb. "Görmek isterseniz polis müzesinin cinayetlerle ilgili bölümünde sergileniyor. Diğer kitle katilleri gibi Roubaix de gözde silahına büyük bir özenle bakıyormuş. Kemendinin ahşap elciklerindeki işlemeleri görseniz, gerçekten büyük bir sanat eseri."</p>

  <p>"Zamanım uygun olursa bir bakarım," dedi Villon. Aklına Sarveux'nün hastanede Danielle'e söylediği sözler takılmıştı. Bir anlam çıkaramıyordu. Villon bir kez daha şansını denemek istedi. "Roubaix'nin dosyasını kısaca tanımlamak gerekseydi, bir cümleyle nasıl anlatırdınız?"</p>

  <p>McComb, "Tam olarak ne istediğinizi anlayamadım?" diye sordu.</p>

  <p>"Şöyle sorayım. Max Roubaix neydi sizce?" Karşı tarafta bir suskunluk oldu. Villon, McComb' un kafasındaki dişlilerin dönüşünü duyar gibiydi. Neden sonra polis şefi konuştu. "Bence Roubaix'ye adam boğma fetişi olan bir manyak denebilir."</p>

  <p>Villon önce bir gerildi, sonra gevşedi. "Çok teşekkür ederim."</p>

  <p>"Başka bir emriniz..."</p>

  <p>"Hayır, istediğim bilgiyi sağladınız, teşekkür ederim."</p>

  <p>Villon dalgın dalgın ahizeyi yerine koydu. Gözünün önüne elinde kemendiyle, iş başında hastalıklı bir adam geliyordu. Soluğu kesilmek üzereyken kurbanının yüzünde beliren şaşkınlık, ne olduğunu anlayamama ifadesi.. gözler donuklaşmadan önce beliren son pırıltı.</p>

  <p>Sarveux'nün, Danielle'e sayıklar gibi söylediği sözler biraz olsun anlam kazanmıştı.</p>
</body>
</html>
