<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h1 style="margin-bottom:2.4pt;mso-para-margin-bottom:.2gd" title="BEŞİNCİ BÖLÜM Manhattan Limited">BEŞİNCİ BÖLÜM</h1>

  <h2 class="sigil_not_in_toc" style="margin-bottom:2.4pt;mso-para-margin-bottom:.2gd">MANHATTAN LIMITED</h2>

  <h3 class="sigil_not_in_toc" style="margin-bottom:2.4pt;mso-para-margin-bottom:.2gd">64</h3>

  <div>
    <p><i>MAYIS 1989 OUEBEC, KANADA</i></p>
  </div>

  <p>Quebec Havaalanından yükselen Boing 757'nin jet motorları bir süre sonra gürültüsünü hafifletmişti. Sigara içilmez uyarı ışığı söndükten sonra Heidi güvenlik kemerini çözüp alçılı bacağını daha rahat bir biçime soktu ve pencereden dışarı bakmaya başladı.</p>

  <p>Uçak New York yönüne doğru güneye dönerken^ aşağıda mavi bir kurdele gibi görünen St.Lawrence de gözden kaybolmuştu.</p>

  <p>Heidi pencereden bakarken son günlerde başından geçen olayları bir bir yeniden yaşar gibi oldu. Ocean Venturer'ın altında olan patlamanın getirdiği şok ve büyük acılar... Phoenix revirinde gördüğü candan ilgi ve bakım... Bacağındaki alçıda bir dövmecide bulunan örnek kitaplarından çok resim ve imza vardı. Çıkık omzunun yerleştirildiği Rimouski Hastanesinde tanıdığı doktorlar ve hemşireler... Onlarla Fransızca konuşmaya çalışarak herkesi güldürmesi... Bu insanların tümü artık düşlerde kalan görüntüler oluyordu. Onları bir daha göremeyeceği için içi burkuldu.</p>

  <p>Sessizce yanına oturan adam koluna dokunana dek farketmedi.</p>

  <p>"Selam, Heidi."</p>

  <p>Karşısında Brian Shaw'u görünce şaşkınlıktan dilini yutacak gibi oldu.</p>

  <p>"Neler düşündüğünü tahmin ediyorum," dedi Shaw alçak bir sesle. "Fakat seninle konuşmam gerekiyordu."</p>

  <p>Heidi'nin ilk şaşkınlığı hemen öfkeyle yer değiştiriverdi. "Hangi pislikten sürünüp çıktın yine?"</p>

  <p>Heidi'nin yüzü kıpkırmızı olmuştu. Shaw, "Seni duygusuzca kullanmış oldum, farkındayım," dedi. "Bunun için son derece üzgünüm."</p>

  <p>"Hep görev aşkına tabii," dedi Heidi alayla. "Bilgi sızdırmak için bir kadını yatağa götürüp, edindiği bilgiyle on iki suçsuz insanı öldürmek... Benim kitabımda senin gibilerine iğrenç derler Bay Shaw."</p>

  <p>Shaw yanıt vermedi. Amerikan kadınları İngiliz kadınlarına göre çok farklı ifade ediyorlardı duygularını. "Çok üzücü ve anlamsız bir trajedi," dedi "Olanlardan ben sorumlu değilim, bunu senin ve özellikle Dirk Pitt'in bilmesini istiyorum."</p>

  <p>"Daha önce de yalan söyledin. Neden sana inanayım?"</p>

  <p>"Patlayıcıları uçuranın Foss Gly olduğunu söylersen, Pitt bana inanacaktır."</p>

  <p>"Foss Gly mı?"</p>

  <p>"Pitt tanıyor."</p>

  <p>Heidi kuşkucu gözlerle baktı. "Bana bunu telefonla da söyleyebilirdin. Neden buraya kadar geldin? Benden biraz daha bilgi sızdırmak için mi? Empress of Ireland'den antlaşmayı alıp almadığımızı öğrenmek için mi?"</p>

  <p>"Antlaşmayı bulamadınız," dedi Shaw.</p>

  <p>"Kör atış yapıyorsun."</p>

  <p>"Pitt'in Washington'dan kalkıp New York'a gittiği ve Hudson'da araştırmanın sürdüğünü biliyorum.. Benim için yeterli kanıt."</p>

  <p>"Benden ne istediğini hâlâ söylemedin?" dedi Heidi.</p>

  <p>Shaw gözlerini dikti. "Benim başbakanımdan sizin devlet başkanınıza bir mesaj iletmeni istiyorum."</p>

  <p>"Sen delirmişsin."</p>

  <p>"Hiç de değil. İngiliz hükümeti sizin hükümetinizin şu anda ne peşinde olduğunu resmen bilmiyor görünümünde. İki ülkeyi resmi düzeyde karşı karşıya getirmek için de daha erken. Bu konu iki dost ülkenin olağan diplomatik kanallarla görüşemeyeceği denli duyarlı. Tüm haberleşmelerin dolaylı yollardan yapılması uygun olacak. Hiç olmamış şey değil bu. Aslında Ruslar bayılır böyle işlere."</p>

  <p>Heidi, "Ama ben tutup devlet başkanının karşısına çıkamam," dedi şaşkınlık içinde.</p>

  <p>"Gerek yok zaten. Mesajı Alan Mercier'e ilet yeter. Gerekeni o yapar."</p>

  <p>"Ulusal güvenlik danışmanı mı?"</p>

  <p>"Evet."</p>

  <p>Heidi iyice şaşırmıştı. "Ne diyeceğim ona?"</p>

  <p>"Yalnızca İngiltere'nin bir kâğıt parçası yüzünden Avrupa Uluslar Topluluğu ülkelerinden birini asla gözden çıkarmayacağını iletiver. Ülkenin sınırlarını çiğnemek gibi bir eyleme başvurulursa, en sert askeri müdahaleyi yapmakta duraksamayacağız."</p>

  <p>"Yani Amerika'yla İngiltere arasında bir..."</p>

  <p>"Siz kazanırsınız tabii, ama bu Atlantik İttifakı ve NATO'nun da çökmesi olur. Başbakanım salt Kanada'yı almak için bu denli yüksek bir bedeli gözden çıkarmayacağınızı umuyor."</p>

  <p>"Kanada'yı almak için mi?" dedi Heidi. "Bu saçma bir şey."</p>

  <p>"Öyle mi? Peki, neden o zaman sizinkiler bir antlaşma nüshası bulmak için didinip duruyorlar?"</p>

  <p>"Başka nedenler olmalı."</p>

  <p>"Belki de..." Shaw, Heidi'nin elini tuttu. "Ama ben hiç sanmıyorum."</p>
</body>
</html>
