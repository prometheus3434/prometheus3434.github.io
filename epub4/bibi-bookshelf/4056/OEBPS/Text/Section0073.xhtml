<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h3 style="margin-bottom:2.4pt;mso-para-margin-bottom:.2gd">72</h3>

  <p>Telefon çaldığında gecenin on biriydi. Sandecker yatakta okuduğu kitabı yanına bırakıp ahizeyi aldı.</p>

  <p>"Sandecker."</p>

  <p>"Yine Pitt."</p>

  <p>Sandecker yatakta doğruldu. "Şimdi nereden arıyorsun?"</p>

  <p>"Albany'den. Yeni bir durum var."&nbsp; v</p>

  <p>"Nehir operasyonunda sorun mu çıktı?"</p>

  <p>"Operasyonu iptal ettim."</p>

  <p>Sandecker derin bir iç geçirdi. "Nedenini söyler misin, lütfen?"</p>

  <p>"Yanlış yerde arıyormuşuz."</p>

  <p>"Of Tanrım," diye yakındı Sandecker. "Lanet olsun. Eminsin, değil mi?"</p>

  <p>"Hiç kuşkum yok."</p>

  <p>"Bir dakika bekleyiver." Sandecker komodinin üzerinde bir kutuya uzanıp içinden çıkardığı puroyu yaktı. Küba'yla olan ticaret ambargosu 1985 yılında kalkmış olmasına karşın, Honduras purolarını Havana'lara yeğliyordu. Sandecker iyi bir puroyla her şeyin kontrol altına alınabileceğine inananlardandı. İri bir duman bulutu üfürdükten sonra yeniden ahizeyi aidi.</p>

  <p>"Dirk."</p>

  <p>"Buradayım."</p>

  <p>"Başkan'a ne diyeceğim ben?"</p>

  <p>Yanıt gelmedi. Sonra Pitt tane tane konuşarak karşılık verdi. "Başarma olasılığımızın milyonda birden binde bire yükseldiğini söyleyin."</p>

  <p>"Bir şey mi buldunuz?"</p>

  <p>"Öyle demedim."</p>

  <p>"O halde ne üzerine çalışıyorsunuz?"</p>

  <p>"Yalnızca içime doğan bir şey."</p>

  <p>Sandecker, "Benden istediğin bir şey var mı?" alye sordu.</p>

  <p>"Lütfen Heidi Milligan'ı bulun. New York'ta Gramercy Park Otelinde kalıyor. Eski demiryolu arşivlerini karıştırıp New York Quebec Northern Demiryolu Şirketinin Albany'le Deauville Hudson köprüsü arasındaki hatlarını ve yan hatlarını gösteren bir harita bulsun. 1880'le 1914 yılları arası olacak."</p>

  <p>"Tamam, onunla konuşurum. Telefon numarası var mı?"</p>

  <p>"İstihbarattan soracaksınız."</p>

  <p>Sandecker purosundan derin bir soluk daha çekti. "Pazartesi için umut var mı?"</p>

  <p>"Bilmiyorum. Bu işler aceleye gelmiyor."</p>

  <p>"Başkan antlaşma nüshasına bel bağladı.</p>

  <p>"Neden?"</p>

  <p>"Bilmiyor musun?"</p>

  <p>"Sorduğum zaman Moon açıklamadı."</p>

  <p>"Başkan Kanada parlamentosunda bir konuşma yapacak, iki ülkenin birleşmesi için çağında bulunacak. Alan Mercier bana bu sabah haber verdi. Quebec bağımsızlığını ilan ettikten sonra deniz eyaletleri de bu konuyu düşünmeye başlamışlar. Başkan batı eyaletlerinin de katılacağını umuyor. İşte Kuzey Amerika Antlaşmasının imzalanmış bir nüshası burada devreye giriyor. Ne tehdit, ne başka bir şey, yalnızca aradan bürokratik engelleri çıkarıp İngiltere'nin itirazlarını ve müdahalesini önlemek için. Başkan'ın birleşik bir Kuzey Amerika için bu çağırıyı yapmasına tam elli sekiz saat kaldı. Şimdi anlıyor musun?"</p>

  <p>"Evet," dedi Pitt suratı asılarak. "Şimdi anlıyorum. Bana son dakikada haber verdikleri için Başkanv e çevresindeki o küçük gruba çok teşekkür ettiğimi söyleyin, olmaz mı?"</p>

  <p>"Daha önce açıklasalardı farkeder miydi?"</p>

  <p>"Bilmem, etmezdi herhalde."</p>

  <p>"Heidi seni nerede arasın?"</p>

  <p>"De Soto'yu köprü yakınına bağlayacağız. Haberleşme merkezi olur."</p>

  <p>Söyleyecek başka bir şey kalmamıştı. Sandecker, "İyi şanslar," dedi.</p>

  <p>"Sağolun," dedi Pitt de.</p>

  <p>Sandecker bir dakikada Heidi'nin otelinin numarasını bulmuştu. Hemen numarayı çevirdi ve bekledi.</p>

  <p>"İyi akşamlar, Gramercy Park Oteli," dedi uykulu bir kadın sesi.</p>

  <p>"Binbaşı Milligan'ın odasını bağlayın, lütfen."</p>

  <p>Bir sessizlik. "Evet, 367 numaralı oda. Şimdi bağlıyorum."</p>

  <p>"Alo," dedi bir adam.</p>

  <p>Sandecker, "Binbaşı Milligan'ın odası mı?" diye sordu sabrı tükenerek.</p>

  <p>"Hayır, efendim, ben müdür yardımcısıyım. Binbaşı bu akşam dışarı çıktı."</p>

  <p>"Ne zaman döneceğini biliyor musunuz?"</p>

  <p>"Fotoğraf gibi bir belleğiniz olmalı," dedi Sandecker kuşkulanarak.</p>

  <p>"Anlayamadım?"</p>

  <p>"Lobiden geçen bütün müşterilerinizi tanır mısınız?"</p>

  <p>"Bir seksen boyunda, bir bacağı alçıda güzel bir kadın olursa tanırım."</p>

  <p>"Anlıyorum."</p>

  <p>"Bir not bırakmak ister misiniz?"</p>

  <p>Sandecker bir an düşündü. "Hayır. Sonra yine ararım."</p>

  <p>"Bir dakika kapatmayın, efendim. Galiba biz konuşurken buradan geçip asansöre girdi. Biraz beklerseniz santrala bildireyim odasını bağlasın."</p>

  <p>367 numaralı odada Brian Shaw telefonu masanın üzerine bırakıp banyoya gitti. Köpüklerle örtülü küvetin içinde Heidi, bir elinde bir içki kadehi, alçılı bacağı küvetin yanından dışarı sarkmış yatıyordu.</p>

  <p>"Köpükler arasından doğan Venüs." dedi Shaw gülerek. "Keşke bir kamera olsaydı."</p>

  <p>"Şampanya şişesine uzanamıyorum," dedi Heidi, lavabonun yanında kova içinde duran şişeyi göstererek. Shaw başını sallayıp şişeyi aldı, Heidi'nin kadehini doldurdu, geri kalanını da genç kadının göğüslerine boşalttı.</p>

  <p>Heidi küçük bir çığlık koparıp Shaw'a su atmaya çalıştı. Shaw çevik davranıp isabet almadan kapıya kadar kaçtı. "Sana sorarım bunun hesabını," diye bağırdı Heidi.</p>

  <p>"Savaş ilan etmeden önce söyleyim, telefondan arıyorlar."</p>

  <p>"Kim?"</p>

  <p>"Sormadım. Başka bir yaşlı zampara herhalde." Shaw küvetle komodin arasındaki duvar telefonunu işaret etti. "Buradan konuş istersen. Ben öbürünü kapatırım."</p>

  <p>Heidi'nin sesini telefonda işitir işitmez Shaw hemen telefonu kapar gibi yaptı fakat konuşmayı sonuna kadar dinledi. Heidi'nin Sandecker'le konuşması bitince genç kadının kapatması için bekledi. Fakat Heidi kapatmadı.</p>

  <p>Uyanık kız, diye düşündü Shaw. Demek ona güvenmiyordu.</p>

  <p>On saniye sonra Heidi telefonu kapattı. Shaw hemen santralı aradı.</p>

  <p>"Buyurun."</p>

  <p>"Bir dakika sonra 367 numaralı odayı arayıp Brian Shaw'la görüşmek ister misiniz, lütfen? Kim olduğunuzu da söylemeyin."</p>

  <p>"Bu kadar mı?"</p>

  <p>"Shaw telefona gelince hemen kapatıverin."</p>

  <p>"Peki, efendim."</p>

  <p>Shaw banyoya döndü, kapı aralığından bakıp, "Barıştık mı?" dedi.</p>

  <p>Heidi güldü. "Sana yapsaydım hoşuna gider miydi?"</p>

  <p>"Pek aynı şey olmazdı. Yapılarımız çok farklı."</p>

  <p>"Şimdi şampanya kokacağım."</p>

  <p>"Ne güzel."</p>

  <p>Her iki telefon da çaldı.</p>

  <p>"Sanadır herhalde," dedi Shaw kayıtsızca.</p>

  <p>Heidi uzanıp telefonu açtı, sonra da ahizeyi Shaw'a uzattı. "Brian Shaw'u arıyorlar. İstersen içerden konuş."</p>

  <p>"Benim gizlim saklım yok," dedi Shaw hin hin gülerek.</p>

  <p>Shaw bir süre bir şeyler konuştuktan sonra telefonu kapadı. Öfkeli bir ifade takındı. "Lanet olsun, konsolosluktan arıyorlardı. Biriyle görüşmem gerekiyormuş."</p>

  <p>"Gecenin bu saatinde mi?" diye sordu Heidi.</p>

  <p>Shaw eğildi, Heidi'nin alçıdan çıkan ayak parmaklarını öptü. "Meraktan çatla. İki saate kalmaz dönerim."</p>

  <p>***</p>

  <p>Long Island Demiryolu Müzesi bekçisi lokomotiflere hastalık derecesinde düşkün, emekli bir muhasebeciydi. Sergilenen lokomotifler arasından yürürken, gecenin bu saatinde bir FBI ajanına yatağından kalkıp kapı açtığı için homurdanıp duruyordu.</p>

  <p>Antika bir kapı önüne gelip durdu, büyükçe bir halkaya dizili anahtarlar arasında kendisine gerekli olanı aradı. Sonra kapıyı açıp elektrik düğmesini çevirdi.</p>

  <p>Kapı eşiğinde durup koluyla Shaw'un girişini engelledi. "FBI'dan biri olduğundan emin misin?"</p>

  <p>Shaw bu sorunun budalalığı karşısında iç geçirip üçüncü kez sahte kimliğini gösterdi. Bekçinin dikkatle okumasını sabırla bekledi.</p>

  <p>"Emin olun, Bay Rheingold..."</p>

  <p>"Rheingold. Şu bira markası gibi."</p>

  <p>"Özür dilerim, fakat inanın durum bu denli ivedi olmasa sizi böyle rahatsız etmezdik."</p>

  <p>Rheingold, Shaw'un yüzüne dik dik baktı. "Bana söyler misiniz, nedir bütün bu olanlar?"</p>

  <p>"Korkarım söyleyemem."</p>

  <p>"Bir skandal vardır mutlaka. Eminim bir skandal yüzünden soruşturma yapıyorsun."</p>

  <p>"Açıklayamam."</p>

  <p>"Yoksa bir tren soygunu mu? Epey gizli tutuluyor olmalı. Altı haberlerinde hiç sözü edilmedi."</p>

  <p>"Bir an önce başlayabilir miyiz?" dedi Shaw sabrı taşarak. "Acelem var."</p>

  <p>"Peki, peki, yine de bir sorayım demiştim, canım."</p>

  <p>Her yanı raflarla çevrili bir bölmeye girdiler. Raflarda demiryolları hakkında çoğu artık piyasada bulunmayan kitaplar vardı. Bekçi bir kitaplığın en sonunda durdu; alt raflarda büyük evrak çantaları vardı. Gözlüğünü takıp etiketleri yüksek sesle okudu.</p>

  <p>"Evet... New Haven Hartford hattının haritası. Lake Shore Michigan Southern arası, Boston Albany arası... hah, tamam, işte New York-Quebec Northern hattının haritası." Adam çantayı masanın üzerine koyup açtı. "Zamanında çok güze! bir hattı. Manhattan Limited adında bir ekspres çalışıyordu bu hatta. Hangi bölümü sizi ilgilendiriyor?"</p>

  <p>Shaw, "Ben bulurum, sağol," dedi.</p>

  <p>"Bir kahve içer miydiniz? Yukardaki ofisimde hemen yapabilirim. Birkaç dakikada hazır olur."</p>

  <p>"Çok naziksiniz. Bay Rheingold. Kahve makbule geçer doğrusu."</p>

  <p>Rheingold başını sallayıp bölmeden çıktı. Fakat birden durup geri geldi ve içeri baktı. Shaw masaya gömülmüş, rengi atmış haritaları inceliyordu.</p>

  <p>Kahveyle birlikte geri geldiğinde, evrak çantası kapatılmış ve raftaki yerine bırakılmıştı.</p>

  <p>"Bay Shaw?"</p>

  <p>Yanıt yoktu. Kitaplık bölmesi bomboştu.</p>
</body>
</html>
