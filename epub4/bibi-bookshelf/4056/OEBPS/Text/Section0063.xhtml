<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h3 style="margin-bottom:2.4pt;mso-para-margin-bottom:.2gd">62</h3>

  <p>Dr. Abner McGovern masasında oturmuş yumurtalı sandviçini yerken, aklı karşısındaki çelik masada yatan kadavradaydı.</p>

  <p>McGovern'ın aklı ermiyordu bir türlü. Jules Guerrier'in cansız gövdesi hiç de yardımcı olmamıştı doğrusu. Ceset üzerinde yapılan testlerin çoğu dört beş kez yeniden yapılmış, asistanları laboratuvar sonuçlarını ve Quebec adli tabiplerinin gönderdikleri raporu kimbilir kaç kez incelemişlerdi. Ve hâlâ tam olarak ölüm nedenini saptayamamışlardı.</p>

  <p>MçGovern öyle kolay kolay pes etmeyecek insanlardandı. Şimdi de teslim olmaya niyeti yoktu. Kesin bir nedeni olmadan hiçbir yaşam sona ermezdi.</p>

  <p>Guerrier'in sağlığı acınacak durumdaydı. Ama herkesin de bildiği gibi, müthiş bir yaşam tutkusu ve azmi vardı. Bu gücü püf diye bir lamba gibi sönemezdi.</p>

  <p>Bütün bedensel işlevlerin durmasından başka bir neden olmalıydı. Dışardan yaratılan bir neden. Her türlü zehir için gerekli testler yapılmıştı. Ama zehir kullanılmamıştı. Ne de tırnak aralarında, saç diplerinde ve ağız içinde en küçük bir enjeksiyon belirtisi vardı.</p>

  <p>McGovem'in ikide bir aklına takılan olasılık havasızlıktan boğulma sonucu ölümdü. Oksijen yetersizliği sonucu ölüm pek az iz bırakırdı. Polis örgütünde kırk yıldan beri çalışmakta olduğu halde, havasız bırakılarak öldürülmüş pek az kurban görmüştü.</p>

  <p>Ellerine yeni bir çift eldiven geçirip bir kez daha cesedin başına geldi. O öğleden sonra üçüncü kez cesedin ağzının içini inceledi. Her şey olması gerektiği gibiydi. Ne bir çürüme, ne de dudak arkalarında bir sararma.</p>

  <p>Yine sonuç çıkmamıştı.</p>

  <p>Masasına dönüp düş kırıklığı içinde koltuğuna çöktü; ellerini iki yana açarak boş gözlerle yere bakmaya başladı. O anda eldiveninin başparmağında değişik bir renk farketti. Merak edip parmağını bir kâğıdın üzerine sildi, pembemsi bir iz çıkmıştı.</p>

  <p>Hemen yerinden kalkıp yeniden Guerrier'in başına gitti. Büyük bir dikkatle cesedin damaklarını bir havluyla sildi. Sonra büyülteçle havluyu inceledi. "Olur şey değil," diye mırıldandı cesetle konuşur gibi. "Dâhiyane bir buluş doğrusu."</p>

  <p>***</p>

  <p>Sarveux kendini son derece yorgun hissediyordu. Quebec'in bağımsızlık kararına karışmama siyaseti, hem kendi partisinde, hem de batıdaki İngilizce konuşan bölge temsilcileri tarafından müthiş bir muhalefetle karşılanmıştı. Ulusal birliğin bozulmasına göz yumması, özellikle deniz eyaletleri tarafından çok sert tepki görmüştü. Sarveux bu öfkeyi beklemekteydi. Yeni Quebec devleti onları Kanada'nın bütününden koparmış oluyordu.</p>

  <p>Çalışma odasında içkisini yudumlayarak günün yorgunluğunu atmaya çalışırken telefon çaidı. Sekreteri, arayanın Komiser Finn olduğunu söyledi.</p>

  <p>Sarveux bir iç çekip telefonu açtı.</p>

  <p>"Bay Sarveux?"</p>

  <p>"Evet?"</p>

  <p>Finn, "Cinayetmiş," dedi doğrudan.</p>

  <p>"Kanıt var mı?"</p>

  <p>"Hiç kuşku bırakmayacak biçimde."</p>

  <p>Sarveux'nün eli ahizeye sımsıkı kenetlenmişti. Tanrım, diye geçirdi içinden, hiç bitmeyecek mi? "Nasıl olmuş?"</p>

  <p>"Başbakan Guerrier yüzüne bir yastık bastırılarak öldürülmüş. Katil son derece akıllıymış. İz bırakmamak için tiyatro makyajı kullanmış. İlk ipucunu aldıktan sonra ne istediğimizi bilerek aradık ve yastıklardan birinin kumaşında diş izleri bulduk."</p>

  <p>"Boucher'in peşini bırakmayın."</p>

  <p>"Gerek yok," dedi Finn. "İngiliz haberalma servisinden aldığınız rapor çok işe yaradı. Kapı zilindeki parmak izi Foss Gly'ın sağ işaret parmağından."</p>

  <p>Sarveux gözlerini yumdu. "Peki, nasıl oluyor da Boucher, Gly'ı Villon sanabiliyor?"</p>

  <p>"Bilmiyorum. Ama rapordaki fotoğrafa bakınca bir benzerlik göze çarpıyor. Guerrier'e yapmış olduğu makyajı unutmayalım. Eğer adli tabiplerimizi aldatabildiyse, kendini Villon'un kopyası haline sokacak bir dâhi olabilir."</p>

  <p>"Gly hâlâ sağmış gibi söz ediyorsun?"</p>

  <p>"Alışkanlık," dedi Finn. "Cesedi görünceye dek sağ kabul ederim. Soruşturmaya devam etmemi ister misiniz?"</p>

  <p>"Evet, fakat her şeyin çok gizli tutulmasını istiyorum," dedi Sarveux. "Adamlarınıza bu konuda güvenebilir misiniz?"</p>

  <p>"Kesinlikle," dedi Finn.</p>

  <p>"Villon'u gözaltında tutmaya devam edin, Guerrier'i de yeniden mezarına bırakırsınız."</p>

  <p>"Anlaşıldı."</p>

  <p>"Bir şey daha var, komiser."</p>

  <p>"Efendim?"</p>

  <p>"Bundan böyle buraya gelerek rapor vermenizi: istiyorum. Telefon görüşmeleri pek güvenli değildir."</p>

  <p>"Anlıyorum. Yakında sizi yeniden arayacağım. Hoşçakalın, başbakanım."</p>

  <p>Telefonu kapadıktan sonra Sarveux'yü bir düşüncedir almıştı. Yoksa Henri Villon ÖQÖ'nün şu bir türlü izi bulunamayan başkanı mıydı? Ya Foss Gly? Peki o neden Henri Villon'un kimliğine bürünüyordu?</p>

  <p>Bu soruların yanıtlarını bulması bir saat kadar sürdü, ama sonunda yorgunluğundan en küçük bir iz, bile kalmamıştı.&nbsp;&nbsp;&nbsp;&nbsp; &nbsp;</p>
</body>
</html>
