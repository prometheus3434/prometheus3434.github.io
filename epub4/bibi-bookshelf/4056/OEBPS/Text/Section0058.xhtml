<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h3 style="margin-bottom:2.4pt;mso-para-margin-bottom:.2gd">57</h3>

  <p>Nedendir bilinmez, Ocean Venturer hâlâ batmamıştı.</p>

  <p>Büyük olasılıkla, buzları toslayıp parçalayacak biçimde yapılmış olan çifte teknesi gemiyi kurtarmıştı. Küpeştesi çeşitli yerlerinden ezilmiş, kirişleri parçalanmış, omurgası bükülmüştü. Hasar çok ağırdı, fakat gemi hâlâ batmıyordu.</p>

  <p>Vincin devrilişini gören Pitt kafası uyuşuk bir durumda kontrol odasının penceresinden baktı. Dengesini korumakta güçlük çekiyordu. Altındaki zemin otuz derecelik bir açıyla yana yatmıştı.</p>

  <p>Geminin çok ağır bir hasar aldığı açıktı. Bunu düşününce aklına enkaz başındaki dalgıçlar geldi. Korkunç patlama kimbilir onları nasıl etkilemişti. Silkinip kendini toparlamaya çalıştı; mantığını kullanarak yapılması gereken işleri kafasında sıraladı ve harekete geçti.</p>

  <p>Telefona sarılıp çarkçıbaşını aradı. Bir dakika kadar bekledikten sonra telefona şaşkınlık içinde bir ses yanıt verdi. "Makine dairesi."</p>

  <p>"Sen misin, Metz?"</p>

  <p>"Biraz bağırın, duyamıyorum."</p>

  <p>Makine dairesi ve alt güvertelerdeki sarsıntı çok daha fazlaydı. Bunu düşünen Pitt ahizeye vargücüyle bağırdı.</p>

  <p>"Metz, ben Pitt!"</p>

  <p>"Şimdi daha iyi," diye karşılık verdi Metz. "Neler o<a id="ayhan"></a>luyor yahu?"</p>

  <p>"Sualtında bir patlama olduğunu sanıyorum."</p>

  <p>"Hay lanet olsun, ben de Kanadalılar bize torpil attı sanmıştım."</p>

  <p>"Hasar raporu nedir?"</p>

  <p>"Sanki bin yerden musluk açılmış gibi. Her yerden su fışkırıyor. Pompaların yeterli olacağını sanmam. Tekne bölümünden haber alana dek söyleyeceklerim bu kadar."</p>

  <p>"Yaralı var mı?"</p>

  <p>"Hepimiz sarhoş jimnastikçiler gibi takla attık. Galiba Jackson'un dizi parçalandı, Gilmore'un da kafatası çatladı. Bundan başka birkaç kişinin kulak zan patladı. Tabii ufak tefek bereleri saymıyorum."</p>

  <p>Pitt, "Beş dakikada bir beni ara," dedi. "Ve ne olursa olsun jeneratörlerin durmasına engel ol."</p>

  <p>"Söylemene gerek yok. Onlar durursa işimiz bitik."</p>

  <p>Pitt telefonu yerine koyup endişeyle yerde yatan Heidi'ye baktı. Gunn genç kadının yanına diz çökmüş, başını kolları arasına almıştı. Heidi yarı baygın, boş gözlerle olmadık bir açıda kıvrılmış sol bacağına bakmaktaydı.</p>

  <p>"Ne garip," diye fısıldadı. "Şu kadarcık bile acı yok."</p>

  <p>Acısı birazdan başlar, diye düşündü Pitt. Heidi' nin yüzü bembeyaz kesilmişti. Pitt kadının elini tuttu. "Bir sedye bulana dek hiç kımıldamadan yat," dedi.</p>

  <p>Pitt birkaç şey daha söyleyip onu biraz avutmak istiyordu fakat zaman yoktu.</p>

  <p>Hoker yerden iskemlesini kaldırdı, konsol paneli kararmış, ekranlar bomboştu.</p>

  <p>"Çabuk onarmaya bak," dedi Pitt. "Sualtı ekibinin ne durumda olduğunu öğrenmemiz gerek."</p>

  <p>Ağır yara almamış NUMA mühendisleri ve uzmanları yavaş yavaş kendilerine gelerek gemilerini kurtarmak için amansız bir çabaya girmişlerdi. Ciddi yara alanlar revir bölümüne taşınmış, fakat bu küçük tesisin kapasitesi hemen dolduğu için bazıları koridorlara yatırılmıştı. Kurtarmayla ilgili çok önemli görevleri olmayanlar, devrilen vincin enkazını söküp atmaya uğraşıyorlardı. Buz gibi sular bellerine kadar yükselmişti. Sualtına inmek için hemen bir dalgıç ekibi toplandı.</p>

  <p>Pitt kurtarma harekâtını yönetirken birbiri ardına mesajlar geliyordu. Hâlâ şok etkisinden kurtulamamış telsiz operatörü Pitt'e döndü. "Phoenix'in komutanı arıyor. Yardım ister miyiz diye soruyor."</p>

  <p>"İstemez olur muyuz!" diye bağırdı Pitt. "Söyle gemisini bize yanaştırsın. Kaç tane pompası ve ne kadar onarım ekibi varsa versin."</p>

  <p>Yanıt beklerken Pitt ıslak bir havluyu alnına bastırdı.</p>

  <p>"Mesaj geldi," diye bağırdı telsiz operatörü heyecanla. "Komutan dayanın diyor. Sancak tarafımıza bağlanacaklar." Aradan birkaç saniye geçti. "Huron’dan Yarbay Weeks gemiyi terkedip terketmeyeceğimizi soruyor."</p>

  <p>"Çok hoşuna giderdi terketseydik," diye hırladı Pitt. "Bütün sorunu bitmiş olurdu."</p>

  <p>"Yanıt bekliyor."</p>

  <p>"Nehir dibine inene dek gemiyi terketmeyeceğimizi söyle. Sonra da pompa ve adam isteğimizi yinele..."</p>

  <p>"Pitt?" Metz'in sesi Pitt'in kulaklığını doldurdu.</p>

  <p>"Söyle, Metz."</p>

  <p>"Göründüğü kadarıyla, geminin kıçı en ağır hasarı almış. Ortadan pruvaya doğru tekne sağlam ve kuru. Ama geriye gittikçe her yan çatlaklarla dolu. Korkarım, kurtarmak olanaksız."</p>

  <p>"Daha ne kadar su yüzünde kalabiliriz?"</p>

  <p>"Su bu hızla yükselirse yirmi, yirmi beş dakika sonra jeneratöre ulaşır, sonra da kısa devre yapmasına neden olur. Bunun sonucu pompalar çalışmaz ve on dakika içinde batarız."</p>

  <p>"Yardım geliyor. Yan kapıları aç da askeri gemilerden gelecek onarım ekipleriyle pompalama gereçlerini alabilelim."</p>

  <p>"Biraz acele etseler iyi olur, yoksa bizi bulamazlar."</p>

  <p>Telsiz operatörünün el sallaması üzerine Pitt yanına gitti.</p>

  <p>"Sappho l'le temas kurdum. Sizi telefonla görüştüreyim."</p>

  <p>"Sappho I, ben Pitt, lütfen cevap verin."</p>

  <p>"Ben Sappho l'den Klinger."</p>

  <p>"Ne durumdasınız?"</p>

  <p>"Enkazın yüz elli metre güney doğusunda pruvamız çamura saplanmış durumdayız. Teknemiz sarsıntıya dayandı ...tabii gümbür gümbür öten bir çan içindeymiş gibi olduk ...ön lumbozlarımızdan birinde çatlak var, su alıyoruz."</p>

  <p>"Oksijen yetecek gibi mi?"</p>

  <p>"Evet. Ama oksijenimiz bitmeden on beş saat önce boğulmuş oluruz."</p>

  <p>"Aracı terkedip yüzeye çıkabilir misiniz?"</p>

  <p>"Ben belki çıkabilirim," dedi Klinger. "Yalnızca bir dişim kırıldı sarsıntı sırasında. Ama Marv Powers' in durumu kötü. Her iki kolu kırık, kafasında da pis bir yarık var. Yüzeye çıkabileceğini sanmam."</p>

  <p>"Biraz daha dayanın, Klinger. En kısa zamanda sizi alacağız. On dakikada bir beni ara."</p>

  <p>Pitt köprüye çıkıp aşağı baktı. Dört tane dalgıç kendilerini suya bıraktılar.</p>

  <p>"Görüntü aldım," diye sevinçle haykırdı Hoker. Monitorlardan biri birden canlanmıştı.</p>

  <p>Ekranda gediğin üst güverteden görünümü belirmişti. Destek sütunları çökmüş, alttaki güvertelerse içeri göçmüştü. JIM giysili dalgıçlardan ve basınç odası dalgıçlarından hiçbir iz yoktu.</p>

  <p>Kameranın duygusuz ekranı yalnızca buruşmuş gibi duran çelik yığınında bir krater gösteriyordu, ama Pitt bu görüntüye açık bir mezara bakar gibi bakmaktaydı.</p>

  <p>"Tanrı günahlarını bağışlasın," diye mırıldandı Hoker. "Tümü ölmüş olmalı."</p>
</body>
</html>
