<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h3 style="margin-bottom:2.4pt;mso-para-margin-bottom:.2gd">71</h3>

  <p>Giordino rayların hemen yanındaki platform üzeninde yerini aldı. Bir elinde büyük bir fener vardı. Rüzgâr hızı saatte on mile düşmüştü. Depo duvarının bir köşesine sinen Giordino yağmurdan korunabiliyordu.</p>

  <p>Chale o denli şanslı değildi. Tren yolu üzerinde çeyrek mil kadar uzakta ray arabasında beklemekteydi. Belki onuncu kez pillerin uçlarını kurutup lokomotif lambasına ve hoparlörlere ulaşan kordonları kontrol etti.</p>

  <p>Pitt kapı eşiğine çıkıp eliyle işaret verdi. Giordino bu işareti görünce, tren yolu üzerine inip fenerini açıp kapayarak Chase'e işaret gönderdi.</p>

  <p>"Çok şükür," diye homurdanan Chase, batarya düğmesine basıp arabayı harekete geçirmek için manivelayı pompalamaya başladı.</p>

  <p>Lambanın aydınlattığı ıslak raylar üzerinde ray arabası harekete geçti. Tekerleklerin çıkardığı gıcırtı rüzgârın gürültüsüyle boğuluyordu. Pitt, Chase'in ofise doğru geliş hızını kestirmeye çalıştı. Bunu yeterli görünce yeniden ofise girdi.</p>

  <p>"Başlıyoruz," dedi.</p>

  <p>"Soygun anını yeniden canlandırmakla ne öğrenebileceğinizi sanıyorsunuz?" diye sordu Magee.</p>

  <p>Pitt, "Birkaç dakika sonra bunu daha iyi anlayacağım," diye yanıtladı.</p>

  <p>Annie, "Bayağı heyecanlı oluyor," dedi.</p>

  <p>"Annie, sen telgrafçı Hiram Meechum olacaksın,, ben istasyon görevlisi Sam Harding," dedi Pitt. "Bay Magee, siz konunun uzmanı olduğunuz için Clement Massey rolü sizin, olayı adım adım siz canlandıracaksınız."</p>

  <p>"Elimden geleni yaparım," dedi Massey. "Ama yetmiş beş yıl öncesinin aynı konuşmalarını ve hareketlerini canlandırmamız olanaksız."</p>

  <p>"Kusursuz olması gerekmez," dedi Pitt gülerek. "Olayı şöyle kabataslak bir yaşasak yeter bize."</p>

  <p>Magee omuz silkti. "Pekâlâ... şimdi durun bakalım... Meechum satranç tahtasının başında, masasında oturuyordu. Harding hemen o sırada Albany'den gelen telefona yanıt verdiği için Massey girdiğinde telefonun başında bulunuyordu."</p>

  <p>Magee kapıya yürüdü, sonra döndü, parmaklarına tabanca biçimi verdi. Gök gürültüsüne karışan lokomotif sesi giderek yaklaşmaktaydı. Magee birkaç saniye bekledikten sonra başını sallayıp işaret verdi. "Bu bir soygundur." dedi.</p>

  <p>Annie ne diyeceğini bilemeden Pitt'e baktı.</p>

  <p>"İlk şaşkınlıkları geçtikten sonra, görevliler biraz direnmiş olmalılar," dedi Pitt.</p>

  <p>"Evet, Sam Harding'le görüştüğümde, Massey'e kasada para olmadığını söylemeye çalıştıklarını anlattı. Ama Massey dinlememiş. İlle de kasayı açmalarını istemiş."</p>

  <p>"Demek ki duraksamışlar," dedi Pitt.</p>

  <p>Magee, "İlk başta," diye cevap verdi. "Sonra Harding kabul etmiş, ama önce trene bayrak sallamayı şart koşmuş. Massey bunun hile olduğunu söyleyip kabul etmemiş. Bu arada biraz sinirlenip ateş etmiş ve Meechum'un satranç tahtasını delmiş."</p>

  <p>Annie yüzünde boş bir ifadeyle düşünceye daldı. Sonra kendi düş gücünün etkisine kapılarak elinin tersiyle satranç tahtasını deviriverdi, taşlar yere dağıldı.</p>

  <p>"Harding köprünün yıkılmış olduğunu söyleyip yalvardı. Ama Massey kulak asmıyordu."</p>

  <p>Ray arabasının taşıdığı lokomotif farı pencereyi aydınlatıyordu. Magee'nin gözleri artık sanki başka bir zaman dilimine bakar gibiydi.</p>

  <p>"Sonra ne oldu?" dedi Pitt.</p>

  <p>"Meechum bir el feneri kaptı, platforma çıkıp treni durdurmak için bir atılım yaptı. Massey de ateş edip onu kalçasından vurdu."</p>

  <p>Pitt, "Annie, lütfen?" dedi.</p>

  <p>Annie iskemlesinden kalkıp kapıya doğru birkaç adım yürüdü ve yere yattı.</p>

  <p>Ray arabası yüz metre ötedeydi. Pencereden vur an ışık ofisin içini aydınlatıyordu.</p>

  <p>"Kapı?" dedi Pitt telaşla. "Açık mı, kapalı mı?"</p>

  <p>Magee anımsamaya çalıştı.</p>

  <p>"Çabuk, çabuk!" dedi Pitt.</p>

  <p>"Massey bir tekmede kapatmıştı."</p>

  <p>Pitt kapıyı itip kapadı. "Sonra?"</p>

  <p>"Açın şu kasayı! Massey aynen böyle demiş."</p>

  <p>Pitt hemen kasanın başına geçip önünde dizleri üzerine eğildi.</p>

  <p>Beş saniye sonra tepesinde Chase kan ter içinde kolu pompalarken ray arabası geçti. Hoparlörlerden yükselen ses eski ahşap binayı sarsıyordu. Giordino da elindeki feneri pencerelere doğru tuttu. Eksik olan tek şey; çelik vagon tekerleklerinin çıkardığı takırtı olmuştu.</p>

  <p>Magee tepeden tırnağa ürperdiğini hissetti. Sanki aslını hiç bilemeyeceği bir geçmişi yaşar gibiydi.</p>

  <p>Annie yerden kalkıp ellerini beline dayadı. Kocasının yüzüne bakıyordu.</p>

  <p>Magee, "Ne kadar da gerçeğe benzedi," diye mırıldandı. "Bu kadar olur doğrusu."</p>

  <p>Pitt, "Çünkü yeniden canlandırma oyunumuz tıpkı 1914'te olduğu gibiydi," dedi.</p>

  <p>Magee dönüp Pitt'e baktı. "Ama o zaman gerçek Manhattan Limited vardı."</p>

  <p>Pitt hayır anlamında kafasını salladı. "O zaman Manhattan Limited yoktu."</p>

  <p>"Yanılıyorsun. Harding ve Meechum treni gördüler."</p>

  <p>Pitt, "Gördüklerini sandılar," dedi alçak bir sesle.</p>

  <p>"Ama olamaz..." diye başladı Magee, sonra gözleri büyüdü, aklı iyice karışmıştı. "Ama olamaz... ikisi de deneyimli demiryolu görevlisiydi... yanılmış olamazlar."</p>

  <p>"Meechum yaralı olarak yerde yatıyordu. Kapı kapalıydı. Harding kasanın önünde eğilmiş, sırtı kapıya dönüktü. Gördükleri tek şey ışıklardı. Bir de ses duydular. Geçen bir tren sesini veren eski bir gramofondu."</p>

  <p>"Ama köprü... trenin ağırlığıyla çökmüştü. Bu da düzmece olamaz ki."</p>

  <p>"Massey köprünün çeşitli kesimlerini havaya uçurdu. Büyük bir patlamayla bütün vadiyi ayağa kaldıracağını biliyordu. Küçük dozlarda barut kullanarak köprünün önemli yapı noktalarına yerleştirdi. Gök gürültülerine denk getirerek bunları birer bire patlattı. Çok geçmeden köprünün orta bölümü çöküp nehre uçtu."</p>

  <p>Hâlâ şaşkınlık içindeki Magee tek kelime söylemedi.</p>

  <p>"İstasyonun soygunu yalnızca bir düzmeceydi, dikkati başka yöne çekmek için. Massey'in aklında o on sekiz dolardan çok daha büyük şeyler vardı. Aslında Manhattan Limited'in taşımakta olduğu iki milyon dolarlık altın sikkenin peşindeydi."</p>

  <p>"Neden onca zahmete girmiş peki?" diye sordu Magee. "Treni kolayca yolda durdurup soygunu yapabilirdi."</p>

  <p>Pitt, "O Hollywood filmlerinde olur," diye karşılık verdi. "Ama gerçek yaşamda hor zaman bir pürüz çıkar. Söz konusu sikkelerin her biri yirmi dolar değerinde, otuz bir gram ağırlığındaydı. Basit bir matematikle iki milyon dolar edebilmesi için tam yüz bin adet sikke olması gerektiğini bulabiliriz. Bu da üç tondan fazla bir ağırlık yapar. Trenin gecikmesi üzerine aramaya gelecek şerif takımı yetişmeden birkaç adamın üç tonluk sikkeyi götürmeleri olanaksızdı."</p>

  <p>"Pekala," dedi Giordino. "Her şeyi göze alıp herkesin aklındaki soruyu soracağım. Eğer tren buradan geçmediyse ve Hudson nehrine uçmadıysa, nereye gitti?"</p>

  <p>"Sanırım Massey lokomotifi eline geçirdi, treni ana hattan çıkarıp hâlâ saklı olduğu yere götürdü."</p>

  <p>Pitt eğer Napolyon'un ruhu olduğunu söyleseydi ya da az önce Venüs'ten gelmiş olduğunu iddia etseydi, yaptığı açıklama belki daha az kuşkuyla karşılanırdı. Megee açık açık aklının yatmadığını belli ediyordu. Yalnız Annie'nin inanma eğilimi olduğu belliydi.</p>

  <p>"Bazı yönlerden bakılacak olursa, Bay Pitt'in kuramı o denli uyduruk değil," dedi.</p>

  <p>Magee karısına yaramaz bir çocuğa bakar gibi baktı. "Yolculardan bir teki bile kurtulup olayı anlatamamış, soygunculardan biri ölüm döşeğinde itiraf etmemiş, ortada bulunan tek bir ceset bile yok muymuş yani? Koskoca bir trenden bunca yıl en küçük bir iz bile görünmeyecek... olacak şey değil."</p>

  <p>"Bugüne dek görülmüş en büyük ortadan kaybolma olayı," dedi Chase.</p>

  <p>Pitt konuşulanları dinlemiyor gibiydi. Birden Magee'ye döndü. "Albany buraya ne kadar uzaklıkta?"</p>

  <p>"Yirmi beş mil civarında. Neden sordun?"</p>

  <p>"Mathottan Limited'i yakından en son Albany istasyonundayken görmüşlerdi."</p>

  <p>"Yoksa buna inanıyor musun?"</p>

  <p>Pitt, "İnsan inanmak istediği şeylere inanır," dedi. "Efsaneler, hayaletler, din ya da doğaüstü olaylar... Bense taş gibi somut bir maddenin yetmiş beş yıldır kimsenin bakmayı akıl edemediği bir yerde olduğuna inanıyorum."</p>

  <p>Magee iç geçirdi. "Ne düşünüyorsun?"</p>

  <p>Pitt bu soruya şaşırmış gibi göründü. "Buradan Albany'e kadar terkedilmiş hattın her bir karışıklık yerini inceleyeceğim. Ta ki nereye gittiği bilinmeyen küçük bir yan hat bulana dek."</p>
</body>
</html>
