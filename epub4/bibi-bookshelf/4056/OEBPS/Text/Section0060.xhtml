<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h3 style="margin-bottom:2.4pt;mso-para-margin-bottom:.2gd">59</h3>

  <p>Saatler ilerledikçe Ocean Venturer'in personelinin moralleri yükseliyordu. Gerek Phoenix, gerekse Huron'un sağladığı adam ve araç gereç yardımıyla alt güverteleri basan su durdurulmuştu. Vincin döküntüleri de temizledikten sonra eğim on dokuz dereceye kadar düzelmişti.</p>

  <p>Heidi dahil tüm ağır yaralılar daha büyük sağlık tesisi bulunan Phoenix'e taşınmaktaydı. Heidi'nin sedyesi götürülürken Pitt yanına geldi.</p>

  <p>"Pek iyi bir seyir olmadı korkarım," dedi Pitt. Genç kadının gözlerine dökülen saçlarını eliyle itti.</p>

  <p>"Yine de geldiğime pişman değilim," dedi Heidi hafifçe gülümseyerek.</p>

  <p>Pitt eğilip genç kadını öptü. "İlk fırsatta gelip seni görürüm."</p>

  <p>Sonra da dönüp kontrol odasına çıkan merdivenleri tırmandı. Rudi Gunn kapıda onu bekliyordu.</p>

  <p>"Nehrin aşağı kesiminde su üstünde yüzen bir</p>

  <p>JIM giysisi göründü. Huron bir sandalla çekmeye çalışıyor."</p>

  <p>"Dalan kurtarma ekibinden bir haber geldi mi?"</p>

  <p>"Ekip şefi Art Dunning az önce aradı. Basınç odasını daha bulamamışlar, ama patlamanın Empress'in pruvasında olduğunu söyledi. Tüm baş kasarası yok olmuş. Ama asıl giz, buraya kimin patlayıcı yerleştirdiği."</p>

  <p>"Biz gelmeden önce yerleştirilmişti," dedi Pitt.</p>

  <p>"Ya da sonra."</p>

  <p>"Bizim güvenlik halkamızdan geçerek bu miktarda patlayıcı getirmiş olmalarına olanak yok."</p>

  <p>"Shaw'un adamı olacak o goril geçti ama."</p>

  <p>"Belki bir kez geçebilir, ama birkaç kez değil... hele sualtı patlayıcıları gibi ağır bir yükle birlikte... Patlayıcılarını Empress'in pruvasında toplayıp, daha sonra yerleştirecekleri en uygun yeri saptayacaklardı."</p>

  <p>"Enkazı havaya uçurup biz gelmeden antlaşmayla birlikte her şeyi ortadan kaldırmış olacaklardı."</p>

  <p>"Ama biz erken gelip planlarını altüst ettik. Uzaktan kontrollü araştırma aracını da bu yüzden kaçırdılar. Patlayıcıları saptayacak diye korktular."</p>

  <p>"Shaw bize engel olmak için böyle bir kıyımı göze alacak denli çaresiz miydi acaba?"</p>

  <p>"Buna ben de şaşıyorum," dedi Pitt. "Hiç de öyle bir insan kasabına benzemiyordu."</p>

  <p>O anda ağır ağır kontrol odasına giren başçarkçı Metz, Pitt'in dikkatini çekti. Neredeyse yere yığılacak kadar bitkin görünüyordu. Tepeden tırnağa sırılsıklamdı. Her yanı mazot kokuyordu.</p>

  <p>"Bilin bakalım ne oluyor?" Metz yorgun yorgun gülümsedi. "Gemimiz batmayacak. Tabii eski durumunda değil, ama bizi eve götürene dek dayanır."</p>

  <p>Patlamadan bu yana Pitt'in aldığı en iyi haberdi.</p>

  <p>"Su baskınını durdurabildiniz mi?"</p>

  <p>Metz evet anlamında başını salladı. "Bir saat öncesine göre yirmi santimetre daha batmış durumdayız. Bana birkaç dalgıç verebildiğin zaman su alan delikleri dışardan kapattırabilirim."</p>

  <p>"Huron'un pompalarını sökebilir miyiz?"</p>

  <p>Metz, "Olabilir," dedi. "Kendi gereçlerimiz ve Phoenix'in sağlayacağı yardımla idare edebiliriz."</p>

  <p>Pitt zaman kaybetmeden başındaki kulaklığın mikrofonuna haykırdı.</p>

  <p>"Klinger!"</p>

  <p>Yanıt gelmesi birkaç saniye sürdü. Klinger'in dili dolanıyordu. "Selam baylar, ben Nautilus denizanasının komutanı Kaptan Nemo'yum. Tamam."</p>

  <p>"Kim dedin?"</p>

  <p>"Şu Deniz Altında Yirmi Bin Fersah'daki adam... var ya hani. Büyük film. Küçükken Seattle'da görmüştüm. En kral yeri o dev ahtapotla dövüştükleri sahneydi."</p>

  <p>Pitt kısa bir şaşkınlık geçirdikten sonra durumu anladı. "Klinger!" diye bağırdı. "Karbondioksit düzeyin çok yüksek! Anlıyor musun? Hava temizleme üniteni kontrol et. Tekrar ediyorum. Hava temizleme üniteni kontrol et."</p>

  <p>"Hey, şu işe bak," dedi Klinger neşe içinde. "Gösterge şu anda yüzde on karbondioksit soluduğumuzu gösteriyor."</p>

  <p>"Dinle beni, Klinger! Karbondioksit düzeyini yüzde sıfır nokta sıfır beşe düşürmen gerek. Oksijen yetersizliği içindesin."</p>

  <p>"Temizleme ünitesini açtım. Tamam mı canım."</p>

  <p>Pitt rahat bir soluk aldı. "Biraz daha dayan ve yer gösterici aygıtını çalıştır. Birazdan Huran gelip seni yukarı çekecek."</p>

  <p>"Nasıl istersen," dedi Klinger geveleyerek.</p>

  <p>"Sızıntı ne durumda?"</p>

  <p>"İki üç saat içinde bataryaları su basar."</p>

  <p>"Oksijenini arttır. Tamam mı? Oksijenini arttır. Haydi, yemekte görüşmek üzere."</p>

  <p>Pitt yanındaki Gunn'a döndü, fakat Gunn ne yapılacağını çoktan anlamış ve harekete geçmişti. Kapı eşiğinde dönüp Pitt'e baktı. "Huron'a gidip Sappho r in kurtarılmasını yöneteceğim."</p>

  <p>Pitt açık pencereden dışarı bakınca, Phoenix'in işkampavyasından güverteye alınan JIM giysisini gördü. Baş kısmı açılmıştı. Phoenix personelinden üt kişi giysinin içinden hareketsiz bir adam çıkarıp güverteye yatırdılar. Bir tanesi Pitt'e baktı ve baş parmakları havada bir işaret verdi. "Yaşıyor!"</p>

  <p>Şimdilik sualtı aracındaki iki kişiyle JIM giysili dalgıçlardan biri sağ olarak kurtarılmış, gemi de hâlâ su üstünde kalabilmişti. Pitt şanslarının devamı için dua etti.</p>

  <p>***</p>

  <p>Dunning ve adamları basınç odasını daha önce bırakılan yerden iki yüz metre ötede bulabildiler. Dış bölüme açılan kapı fena halde sıkışmıştı. Dört adam ellerinde çelik çubuklarla uzun süre uğraştıktan sonra kapıyı açabildiler. Kapı açıldıktan sonra herkes durup önce Dunning'in girmesini bekledi.</p>

  <p>Dunning içeri girince basınçlı hava duvarına çarpar gibi oldu. Hemen sırtındaki hava tüpünü çıkardı, biraz duraksadıktan sonra ana bölmeye geçti. Ocean Venturer'a bağlı olan elektrik kablosu kopmuş olduğundan bölme karanlıktı. Dunning fenerini yakıp bölme içinde gezdirdi.</p>

  <p>Bölmede bulunan herkes ölmüş, balık istifi birbiri üzerine yığılmıştı. Derileri morarmış, gövdelerdeki en az yüz yaradan akan kan yerde büyük bir göl oluşturmuştu. Kan gölü soğuktan pıhtılaşmaya başlamıştı bile. Cesetlerin ağız ve kulaklarında görülen kan sızıntıları, ölümlerin sarsıntı sonucu bir anda olduğunu gösteriyordu. Daha sonra patlamanın gücüyle oradan oraya fırlatılan basınç odası, zaten ölmüş olan dalgıçların bu duruma gelmelerine yol açmıştı.</p>

  <p>Dunning bir yandan öksürüyor, bir yandan da gırtlağına kadar yükselen kusmuğu bastırmaya çalışıyordu. Mide bulantısı ve ölümün kokusuyla titremeye başladı. Ancak beş dakika sonra kendine gelebildi ve Ocean Venturer'a rapor verebildi.</p>

  <p>Mesajı alan Pitt gözlerini yumup konsolun paneline yaslandı. İçinde öfke yoktu, yalnızca büyük bir üzüntü duymaktaydı. Onun bu durumunu gören Hoker, yüzündeki ifadeden acı gerçeği anlamıştı. "Dalgıçlar mı?"</p>

  <p>"Dunning'le konuştum," dedi Pitt. "Basınç odasındakiler... hepsi ölmüş. Sarsıntı sonucu. İki tanesi kayıp. Eğer patlama sırasında açıkta kaldıysalar hiç umut yok. Cesetleri getiriyorlarmış." Hoker'in konuşacak hali yoktu. Birden yaşlanmış ve yitik bir görünüş almıştı. Yeniden video konsolunun başına geçti. Hareketleri ağırdı ve mekanik alışkan</p>

  <p>Iıklar sonucu yapılıyordu. Pitt de birden artık devam edemeyecek denli bitkin hissetti kendini. Bütün bu proje, her şey boşunaydı işte. On tane iyi insan kaybetmişlerdi, ellerine geçen hiçbir şey yoktu.</p>

  <p>Kulaklığına gelen güçsüz sesi önce duyamadı. Neden sonra birinin kendisini aramakta olduğunu fark edebildi.</p>

  <p>"Evet, ben Pitt. Ne var?"</p>

  <p>Yanıt boğuk geldi, ne söylendiği anlaşılmıyordu. "Biraz daha bağırın, işitemiyorum. Ses volümünü açın." "Şimdi iyi mi?" diye gümbürdedi kulaklıktaki ses.</p>

  <p>"Evet. Kimsiniz? &nbsp;"Collins." Bunu izleyen sözcükler anlaşılmadı.</p>

  <p>"...bayıldığımdan beri bağlantı kurmaya çalışıyorum. Ne oldu bilmiyorum. Birden burası cehenneme döndü.</p>

  <p>Haberleşme kordonunu ancak onarabildim."</p>

  <p>Pitt, Collins adını birden anımsayamadı. Ocean Venturer'da geçirdiği kısa süre içinde en az yüz kişinin adını ve çehresini tanıyamayacak denli meşguldü.</p>

  <p>"Sorunun nedir?" diye sordu Pitt biraz sabırsızca. Aklı başka sorunlardaydı.</p>

  <p>Uzun bir suskunluk oldu. "Galiba burada sıkıştım kaldım," dedi Collins alaycı bir sesle. "Eğer zahmet olmaz da beni buradan kurtarırsanız çok sevinirim."</p>

  <p>Pitt, Hoker'ın omzuna dokundu. "Bu Collins kim, aşağıda hangi görevdeydi?"</p>

  <p>"Bilmiyor musun?"</p>

  <p>"Bilsem sormazdım değil mi?" diye homurdandı Pitt. "Sıkışıp kaldım, diyor, yardım istiyor."</p>

  <p>Hoker şaşkınlık içinde Pitt'e bakıyordu. "Collins JIM giysili dalgıçlardan biri. Patlama sırasında aşağıdaydı."</p>

  <p>"Adam beni yılın en büyük budalası sanacak," diye mırıldanan Pitt hemen mikrofona haykırdı. "Collins derhal durumunu ve kesin konumunu bildir."</p>

  <p>"giyside hasar yok. Biraz çizik, bir iki yeri hafifçe içine göçtü, o kadar. Eğer disko dansı yapmaya kalkmazsam oksijenim yirmi dört saat kadar yeter." Pitt, Collins'in esprisine güldü, bu adamı tanımış olmayı isterdi. "Nerede olduğuma gelince... Biliyorsam arap olayım. Belime kadar çamura gömülmüş durumdayım," üstüme de bir yığın ıvır zıvır döküldü, kolumu bile zor kımıldatıyorum."</p>

  <p>Hoker merak içinde Pitt'e bakıyordu. "Tüm ağırlıklarını ve çekme kablosunu atıp serbest çıkış yapabilecek durumda mı?" diye sordu.</p>

  <p>Pitt hayır anlamında başını salladı. "Yarıya kadar çamura saplanmış, enkazın içinde."</p>

  <p>"Çamura mı saplanmış dedin?"</p>

  <p>"Evet."</p>

  <p>"O zaman tam ikinci mevki güvertesine kadar düşmüş olması."</p>

  <p>Bu olasılık Pitt'in de aklına gelmişti, fakat umuda kapılmaya cesaret edemiyordu. "Bir sorayım," dedi alçak bir sesle. "Collins?"</p>

  <p>"Merak etmeyin, bir yere gitmedim." "Hedef bölgeye düşmüş olabilir misin?" "Ben de onu merak ediyorum," dedi Collins. "Büyük patlamadan sonra kendimden geçmişim. Burada yer yerinden oynadı. Daha yeni çevremi görebilecek duruma geldim."</p>

  <p>"Şöyle bir bakınsana. Neler gördüğünü anlat bize."</p>

  <p>Pitt büyük bir sabırsızlıkla yanıt beklemeye başladı. Bir yandan da gözü karşıda bulunan Huron'daydi. Sappho I kıç kesimindeki vinçle yukarı çekiliyordu. Birden kulaklıkları sesle doldu. "Pitt?"</p>

  <p>"Dinliyorum."</p>

  <p>Collins'in tüm özgüveni gitmiş, sesine bir çekingenlik gelmişti. "Galiba Storstad'ın Empress'e çarpıp deldiği noktadayım. Buradaki hasar oldukça eski... aşınmış, otlar bitmiş..." Collins anlatımını kesti. Yeniden konuşmaya başladığında sesinde korku gizliydi. "Kemikler var burada. İki tane iskelet görüyorum, hayır üç tane. Moloz altında kalmışlar. Tanrım, sanki burası bir yeraltı mezarı gibi."</p>

  <p>Pitt bir anda Collins'in gördüğü şeyleri gözünün önüne getirdi ve kendisinin böyle bir durumda neler hissedebileceğini düşündü. "Devam et. Başka ne var?"</p>

  <p>"Bu zavallıların kalıntıları biraz üstte kalıyor, ama uzansam kafalarını okşayabilirim." "Yani kafatasfarını demek istiyorsun." "Öyle. Bir tanesi biraz daha küçük, herhalde bir çocuğun. Diğerleri yetişkin insanların. Bir tanesini eve götürmek isterdim doğrusu."</p>

  <p>Konuşmanın yönü giderek değişiyordu. Pitt Collins'in akıl dengesinden kuşku duyar gibi oldu. "Ne yapacaksın eve götürüp? Hamlet'i mi oynamayı düşünüyorsun?"</p>

  <p>"Yok yahu," dedi Collins. "Çene kemiğinde en azından dört bin dolarlık altın diş var."</p>

  <p>Birden Pitt'in beyninde bir şimşek çaktı, görmüş olduğu bir fotoğrafı gözünün önüne getirmeye çalıştı. "Collins, şimdi beni dikkatle dinle. Üst çeneye bak. Öndeki iki tavşan dişin çevresi altın kaplamalı dişlerle çevrili mi?"</p>

  <p>Collins hemen yanıt vermedi; geçen kısa zaman Pitt'i neredeyse çıldırtacaktı. Collins'in o anda yanıt veremeyecek denli şaşırmış olduğunu bilmiyordu.</p>

  <p>"Olur şey değil... böyle şey olamaz," diye mırıldanmaya başladı Collins. "Adamın ön diş takımını olduğu gibi tarif ettin."</p>

  <p>Olayların gelişmesi öyle beklenmedik ve şaşırtıcı olmuştu ki, Pitt bile bir an dilini yuttu, bu rastlantı sonucu Harvey Shields'i bulmuş olduklarını neden sonra kavrayabildi.</p>
</body>
</html>
