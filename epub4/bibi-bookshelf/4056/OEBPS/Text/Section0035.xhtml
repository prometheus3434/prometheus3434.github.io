<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h3 style="margin-bottom:2.4pt;mso-para-margin-bottom:.2gd">34</h3>

  <p>Danielle yattığı yerde sigara dumanının tavana doğru yükselişini izledi. Ottawa dışındaki dağ evinin sıcacık yatak odasında yanında yatmakta olan sert' ve biçimli erkeğin farkında bile değildi.</p>

  <p>Doğrulup saatine baktı. Mola zamanı sona ermişti, daha uzun sürdüremediği için üzüntü duydu. Sorumluluğu gelip çatmıştı, gerçeklerle baş başa katmak zorundaydı.</p>

  <p>"Gitme zamanın geldi mi?" dedi yatak arkadaşı.</p>

  <p>Danielle başını salladı. "Evet, sadık eş rolümü sürdürüp hastaneye giderek kocamı ziyaret etmeliyim."</p>

  <p>"Sana acıyorum. Hastaneler beyaza boyanmış karabasanlardır."</p>

  <p>"Artık alıştım."&nbsp;&nbsp;&nbsp;&nbsp; &nbsp;,</p>

  <p>"Charles'ın durumu nasıl?"</p>

  <p>"Doktorlar birkaç hafta sonra eve dönebileceğini söylüyorlar."</p>

  <p>"Eve dönüp de ne yapacak? Ülke yönetimsiz kaldı. Yarın bir seçime gidilecek otsa, en küçük bir kazanma şansı yok."</p>

  <p>"Bizim lehimize." Danielle yataktan kalkıp giyinmeye başladı. "Jules Guerrier de ortadan kalktığına göre. kabineden istifa edip Quebec başkanlığı için adaylığını koyabilirsin."</p>

  <p>"Çok uygun bir konuşma hazırlamam gerek. Önemli olan tam bir kurtarıcı gibi ortaya çıkabilmek. Batan gemiden kaçan ilk fare gibi görünmek istemiyorum."</p>

  <p>Danielle yatağa gelip oturdu. Erkeğin kokusu yine içini gıcıklamaya başlamıştı. Elini adamın göğsüne koyup kalbini dinledi.</p>

  <p>"Bu öğleden sonra her zamanki gibi değildin, Henri."</p>

  <p>"Nasıl oluyor bu?"</p>

  <p>"Sevişirken daha hoyrattın. Acımasız gibi."</p>

  <p>"Değişiklikten hoşlanacağını düşündüm."</p>

  <p>"Hoşlandım." Danielle güldü, sonra eğilip adamı dudaklarından öptü. "İçimdeyken bile farklı gibiydin."</p>

  <p>"Ne fark buldun anlayamadım doğrusu."</p>

  <p>"Ben de, ama hoşuma gitti."</p>

  <p>Danielle istemeye istemeye kendini çekti ve ayağa kalktı. Paltosunu ve eldivenlerini giydi. Sevgilisi yatakta, onu izliyordu.</p>

  <p>Danielle birden aklına gelmiş gibi durup bakmaya başladı. "Jules Guerrier'in ölümünü nasıl doğalmış gibi gösterdiğini bana hiç anlatmadın."</p>

  <p>"Bazı şeyleri bilmemen daha iyi olur."</p>

  <p>Danielle yüzüne tokat yemiş gibi oldu. "Daha önce gizlimiz saklımız yoktu."</p>

  <p>"Artık var."</p>

  <p>Danielle bu ani soğukluğa nasıl tepki göstereceğini bilemedi. Onu ilk kez böyle görüyordu, çok şaşırmıştı.</p>

  <p>"Öfkeli gibisin. Söylediğim bir şeye mi kızdın?"</p>

  <p>"Senden daha çok şey vermeni beklerdim, Danielle."</p>

  <p>"Daha mı?"</p>

  <p>"Charles hakkında gazetelerde bulamayacağım hiçbir şey anlatmadın bana."</p>

  <p>Danielle merakla baktı. "Neyi bilmek istiyorsun?" "Adamın kafasından geçenleri. Diğer kabine üyeleriyle yaptığı konuşmaları. Bölünmeden sonra Quebec'e göstereceği tutum nedir? İstifa mı edecek? Lanet olsun be, benim bunları öğrenmem gerek, sense bana hiçbir şey vermiyorsun."</p>

  <p>"Charles kazadan sonra çok değişti. Her şeyini gizli tutuyor. Bana eskisi gibi açılmıyor ki."</p>

  <p>"O zaman artık benim işime yaramazsın." Danielle yüzündeki kırgınlığı ve öfkeyi göstermek İstemedi, fakat patlayacak gibi olmuştu.</p>

  <p>"Bir daha benimle temas etmeye kalkma," diye devam etti. "Tabii söyleyecek önemli bir şeyin yoksa. Artık bu sıkıcı seks oyunları için tehlikeye girmek istemiyorum."</p>

  <p>Danielle kapıya doğru koştu, sonra başını çevirip bağırdı. "Seni orospu çocuğu!" Hıçkırıklarını bastıra bastıra arabasına doğru koşarken, nasıl olmuş da bu adamın içindeki canavarı görmemiş olduğuna şaşıyordu. Yatak odasından yükselen kahkaha sesi Danielle" arabasına kadar izledi. Hastaneye gidene dek de kulaklarında çınlamaya devam etti.</p>

  <p>O sırada az önce ayrıldığı yatakta Foss Gly'ın gerinerek, son sınavını da başarıyla vermiş olmanın keyfini çıkardığını bilmiyordu.</p>
</body>
</html>
