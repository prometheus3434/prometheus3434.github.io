<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h3 style="margin-bottom:2.4pt;mso-para-margin-bottom:.2gd">74</h3>

  <p>Öğleden sonra saat dörtte Heidi, Albany Havaalanında uçaktan indi. Giordino onu karşılamak için gelmişti. Heidi, Giordino'nun getirdiği tekerlekli koltuğa binmeyi red edip arabaya kadar koltuk değneğiyle yürüdü.</p>

  <p>"İşler nasıl gidiyor?" diye sordu.</p>

  <p>"Pek umut verici değil. Ben gemiden ayrıldığımda, Pitt havadan çekilen fotoğrafların içine gömülmüştü. Hiçbir yerde tali hat görünmüyor."</p>

  <p>"Ben bir şey buldum galiba."</p>

  <p>Giordino, "Artık şans biraz yüzümüze gülse iyi olur," diye mırıldandı.</p>

  <p>"Yılgın görünüyorsun."</p>

  <p>"Okul günlerimdeki hevesliliğim pek kalmadı doğrusu."</p>

  <p>"İşler o,denli kötü mü?"</p>

  <p>"Düşün bir. Başkan yarın öğleden sonra Kanada parlamentosu önünde konuşacak. Mahvolduk. O zamana dek antlaşmayı bulmamıza olanak yok... eğer böyle bir antlaşma gerçekten de varsa tabii..., bundan pek emin değilim ya."</p>

  <p>"Pitt ne düşünüyor?" diye sordu Heidi. "Yani trenin nehir dibinde değil de, başka bir yerde oluşu konusunda?"</p>

  <p>"Trenin köprüye hiç varmamış olduğuna inanıyor."</p>

  <p>"Peki, sen neye inanıyorsun?"</p>

  <p>Giordino yüzünde hiçbir ifade olmaksızın yola bakmaktaydı. Sonra birden gülümsedi. "Dirk'le tartışmanın boşuna soluk harcamak olduğuna inanıyorum."</p>

  <p>"O kadar inatçı mıdır?"</p>

  <p>"Hayır," dedi Giordino. "Genellikle haklıdır da ondan."</p>

  <p>***</p>

  <p>Pitt saatlerdir önündeki büyütülmüş fotoğraflara bakmaktaydı. Gözünde büyülteçli gözlükler, gördüğü her resmi kafasında üç boyutlu duruma getirmeye uğraşıyordu.</p>

  <p>Cayırları küçük koruluklardan ayıran çitler, otomobiller, evler, yeşil örtü üzerine rengarenk bir damla dökülmüş gibi tümü büyük bir netlikle görülebiliyordu. Hatta bazı yerlerde otlar arasından demiryolu makasları bile seçilebilmekteydi.</p>

  <p>Köprü başından Albany'nin sanayi kesimine dek olan düz hattı defalarca inceledi. Bir tali hat belirtisi yoktu.</p>

  <p>Giz hâlâ özelliğini koruyordu.</p>

  <p>Heidi ve Giordino De Soto'nun harita odasına girdiklerinde, Pitt koltuğuna yaslanmış, neredeyse umudunu kesmiş durumdaydı. Ayağa kalkıp Heidi'yle kucaklaştı.</p>

  <p>"Bacağın nasıl?"</p>

  <p>"İyileşiyor, sağol."</p>

  <p>Heidi'nin oturmasına yardım edildi. Giordino koltuk değneklerini alıp bir duvara dayadı.</p>

  <p>"Al hâlâ bir sonuç çıkaramadığınızı söyledi," dedi Heidi.</p>

  <p>Pitt başını salladı. "Öyle görünüyor."</p>

  <p>"Biraz daha kötü haber getirdim sana."</p>

  <p>Pitt ses çıkarmadan bekledi.</p>

  <p>"Brian Shaw her şeyi biliyor," dedi Heidi doğrudan.</p>

  <p>Pitt genç kadının gözlerindeki mahcubiyeti kol ayca görebiliyordu. "Her şey sözü çok şeyi kapsıyor."</p>

  <p>Heidi üzgün üzgün başını iki yana salladı. "Demiryolu müzesindeki eski hat haritasını ben inceleyemeden çalıp gitti."</p>

  <p>"Eğer nerede kullanacağını bilmiyorsa pek işine yaramaz."</p>

  <p>"Galiba tahmin ediyor," dedi Heidi alçak bir sesle.</p>

  <p>Pitt bir an hiç konuşmadan bekledi, Heidi'yi sorguya çekme dürtüsünü bastırmaya çalışıyordu. Olan olmuştu artık. Shaw'un nasıl olup da bu bilgiyi edindiği artık önemli değildi. Nedendir bilinmez, içinde buruk bir kıskançlık duydu. Heidi bu yaşlı adamda ne buluyordu sanki?</p>

  <p>"O zaman Shaw bu bölgededir."</p>

  <p>"Karış karış aramaya başlamıştır," diye ekledi Giordino.</p>

  <p>Pitt, Heidi'ye döndü. "Haritalar Shaw'un hiçbir işine yaramayabilir. Havadan çekilen resimlerde tali hata benzer bir şey yok."</p>

  <p>Heidi çantasını kucağına alıp kilidini açtı. "Ama tali hat vardı," dedi. "Mondragon Hook Junction denen bir yerde ana hattan ayrılıyordu."</p>

  <p>Odadaki herkes birden heyecanlanmıştı.</p>

  <p>"Nerede bu yer?" diye sordu Pitt.</p>

  <p>"Eski bir harita olmadan tam olarak gösteremem."</p>

  <p>Giordino hemen vadinin topoğrafik haritalarını gözden geçirdi. "Buradaki haritaların en eskisi 1965 yılına ait."</p>

  <p>"Bu Mondragon Hook'u nasıl buldun?" diye sordu Pitt.</p>

  <p>"Cok kolay," dedi Heidi. "Ben olsaydım, bir lokomotifle yedi Pulman vagonu ömür boyu kimsenin bulamaması için nereye saklardım, diye düşündüm.</p>

  <p>Tek yanıt yeraltıydı. Bunun üzerine daha eski tarihlere dönüp 1914 öncesi Albany'den gönderilmiş mallar listesini araştırdım. Aradığımı da buldum; sekiz ayrı yük treni kireçtaşı taşımıştı bu hatta."</p>

  <p>"Kireçtaşı mı?"</p>

  <p>"Evet, bu yük Mondragon Hook adında bir istasyondan yüklenip New Jersey'deki bir çimento fabrikasına gönderiliyormuş."</p>

  <p>"Ne zaman?"</p>

  <p>"Bin sekiz yüz doksanlarda."</p>

  <p>Giordino pek umutlu görünmüyordu. "Bu Mondragon Hook buradan yüzlerce mil uzakta olabilir."</p>

  <p>Heidi, "Albany'nin biraz güneyinde olması gerek," dedi.</p>

  <p>"Nereden biliyorsun?"</p>

  <p>"Tren şirketi Albany içinden geçen maden yüklü trenleri kayıtlara geçirmemiş. Ama Germantown istasyonunda lokomotif değiştirilmiş olduğu için böyle bir kayıt buldum."</p>

  <p>Pitt, "Germantown nehire on beş mil uzaklıktadır," dedi.</p>

  <p>Heidi, "Bunun üzerine eski jeolojik haritaları karıştırdım," diye devam etti. Çantasından bir harita çıkarıp masanın üzerine yaydı. "Germantown'la Albany arasındaki tek yeraltı kireçtaşı ocağı burada bulunuyor." Kalemiyle noktayı işaretledi. "Deauville Hudson köprüsünün dokuz mil kuzeyi, bir mil batısında."</p>

  <p>Pitt büyülteçli gözlüğü takıp hava fotoğraflarını inceledi. "İşte, ocağın hemen doğusunda bir çiftlik var. Ev ve ağıl hatla ilgili tüm izleri kapatmış."</p>

  <p>"Evet, görüyorum," dedi Heidi heyecanla. "New York otoyoluna çıkan bir de karayolu var."</p>

  <p>Giordino, "Üzerine asfalt dökülmüş, görememiş olman doğal," dedi.</p>

  <p>"İyi bakacak olursanız, eski rayların bir bölümünün yoldan yüz metre açılarak bir kıvrım yaptığını ve dik bir tepenin önünde son bulduğunu göreceksiniz."</p>

  <p>Heidi de büyülteçli gözlüğü takıp baktı, "insan ne aradığını bilince her şeyi ne kadar rahat görebiliyor."</p>

  <p>Giordino, "Ocak hakkında bir şeyler öğrenebildin mi?" diye sordu Heidi'ye.</p>

  <p>"Evet" dedi Heidi. "Gerek ocak, gerekse ocağa kadar uzanan demiryolu hattı Forbes Madencilik Şirketine aitmiş. Ocağı 1882'den 1910'a dek işletmişler, fakat son yıl su baskını olmuş. İşletmeyi bırakıp araziyi çevredeki çiftlik sahiplerine satmışlar."</p>

  <p>"Bozgunculuk yapmak istemem ama," dedi Giordino. "Bu ocak ya yalnızca üstü açık bir çukursa?"</p>

  <p>Heidi düşünceli düşünceli baktı. "Ne demek istediğini anlıyorum. Eğer şirket kireçtaşını tepenin içinden çıkarmadıysa, trenin burada gizlenmiş olması olanaksız tabii." Fotoğrafı dikkatle inceledi. "Kesin konuşmak zor, çok yoğun bir bitki örtüsü var, ama göründüğü kadarıyla yüzeyde çukur falan yok."</p>

  <p>Pitt, "Mutlaka gidip bir araştırmamız gerek," dedi.</p>

  <p>Giordino, "Tamam," dedi. "Ben seni götürürüm arabayla."</p>

  <p>"Ben yalnız gideceğim. Bu arada sen Moon'u ara, buraya adam göndersin... bir deniz piyade takımı. Bakarsın Shaw da fedailerini getirir. Bir de bize çok usta bir maden mühendisi göndersin. Sonra çevredeki yaşlılarla bir konuş, ocakla ilgili eskiden olmuş garip olaylar anımsıyorlar mı bakalım. Heidi, sen de istersen git, bölgenin eski yayıncılarını bul, eski gazeteleri karıştırıp köprünün çöküşüyle ilgili arka sayfalarda herhangi bir haber yazısı var mı ar ayıver. Ocağı inceledikten sonra durum iyice belli olur artık."</p>

  <p>Giordino, "Pek fazla zamanımız kalmadı," dedi. "Başkan on dokuz saat sonra konuşmasına başlayacak."</p>

  <p>"Anımsatmana gerek yok," dedi Pitt paltosuna uzanırken, "Şimdi bir an önce şu tepenin içine girmemiz gerekiyor."</p>
</body>
</html>
