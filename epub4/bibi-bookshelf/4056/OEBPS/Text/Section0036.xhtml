<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h3 style="margin-bottom:2.4pt;mso-para-margin-bottom:.2gd">35</h3>

  <p>Pitt odasına getirildiğinde, Başkan'ın protokol müdürü başıyla uyduruk bir selam verip yerinden bile kalkmadı. Yüzünde en küçük bir gülümseme olmadan başını kaldırıp baktı. "Oturun, Bay Pitt. Başkan birkaç dakika sonra sizinle görüşecek."</p>

  <p>Tokalaşmak için bir belirti de olmayınca, Pitt çanf tasını yere koyup pencerenin yanında bir koltuğa otu/ du.</p>

  <p>Daha otuzunda bile olmayan ve IV. Harrison Moon gibi şatafatlı bir ad taşıyan protokol müdürü üç telefona yanıt verip masasının üzerindeki kâğıtları çeşitli yerlerine yerleştirdikten sonra tenezzül edip Pitt' in oturduğu yere doğru baktı.</p>

  <p>"Şunu bilmenizi isterim ki, Bay Pitt, bu görüşme istediğiniz oldukça kural dışıdır. Başkan'ın zamanı üçüncü sınıf memurlarla sohbet edemeyecek kadar değerlidir. Eğer babanız Senatör George Pitt başvurarak çok ivedi bir durum olduğunu söylemeseydi, Beyaz Saray'ın kapısından bile giremezdiniz."</p>

  <p>Pitt adamın kendini beğenmişliği karşısında saf bir poz takındı. "Vay canına yahu, böyle onurlandırıldığım için zevkten dört köşe oluyorum."</p>

  <p>Protokol müdürünün yüzü asıldı. "Başkanlık makamına biraz saygı gösterirseniz iyi olur."</p>

  <p>Pitt, "Senin gibi zıpçıktıları çalıştıran bir Başkan'a nasıl saygı duyulur ki?" diye alayla sordu.</p>

  <p>VI. Harrison Moon poposuna bir tekme yemiş gibi kaskatı kesildi. "Ne cesaretle..."</p>

  <p>Tam o sırada Başkan'ın sekreteri odaya girdi. "Bay Pitt, Başkan sizinle görüşmek için hazır."</p>

  <p>"Hayır!" diye bağırdı Moon ayağa fırlayarak. "Randevu iptal edildi!"</p>

  <p>Pitt, Moon'a yaklaşıp ceketinin yakalarından yakaladı ve kendine doğru çekti. "Sana bir öğüt vereyim, evlat, sakın ne oldum delisi olma." Sonra adamı hatifçe itti. Ama biraz sertçe itmiş olacak, Moon koltuğuna çöktükten sonra hızını alamayıp yere düştü.</p>

  <p>Pitt şaşkınlık içinde bakan sekretere kibar bir selam verdi. "Bana yolu göstermek için zahmet etmeyin, oval ofise daha önce de girmiştim."</p>

  <p>Protokol müdürünün tersine, Başkan, Pitt'i büyük bir nezaketle karşılayıp elini sıktı. "Titanik ve Vixen projelerinde göstermiş olduğunuz üstün başarıyı okudum, Bay Pitt. Dudılbag operasyonundaki becerinize de hayran kaldım. Sizinle geç de olsa tanışabildiğim için onur duyuyorum."</p>

  <p>"Bu onur bana ait."</p>

  <p>"Lütfen oturun," dedi Başkan.</p>

  <p>"Korkarım zamanım yok," dedi Pitt.</p>

  <p>"Anlayamadım?" Başkan'ın bir kaşı merakla kalkmıştı.</p>

  <p>"Protokol müdürünüz bana kabalık edip kötü davrandı, ben de ona zıpçıktı deyip biraz hırpaladım."</p>

  <p>"Ciddi mi söylüyorsunuz?"</p>

  <p>"Evet, efendim. Korkarım, birazdan güvenlik görevlileri içeri girip beni yaka paça Beyaz Saray'dan atarlar."</p>

  <p>Başkan çalışma masasına gidip iç haberleşmenin düğmesine bastı. "Maggie, benden yeni talimat alana dek rahatsız edilmek istemiyorum."</p>

  <p>Başkan'ın yüzünde geniş bir gülücük görünce Pitt'in içi rahatlamıştı. "Harrison bazen kendini kaybediyor. Alçakgönüllüğü öğrenmesi için iyi bir ders aldı hiç olmazsa."</p>

  <p>"Çıkarken kendisinden özür dilerim."</p>

  <p>"Gerek yok." Başkan, Pitt'in karşısında yüksek arkalı bir koltuğa oturdu. "Babanızla olan dostluğumuz çok eskilere gider. Kongreye ikimiz de aynı yıl seçilmiştik. Telefonda söylediğine göre, insanın aklını yerinden hoplatan bir sırrı açığa çıkarmışsınız."</p>

  <p>"Babamın yakıştırmalarını bilirim," diyerek güldü Pitt. "Fakat bu kez yüzde yüz haklıdır."</p>

  <p>"Lütfen anlatın."</p>

  <p>Pitt çantasını açıp içindeki belgeleri bir bir çıkarmaya başladı. "Sizi bir tarih dersiyle sıkmak istemezdim, Sayın Başkanım, ama olayın temeline inmek için gerekli."</p>

  <p>"Sizi dinliyorum."</p>

  <p>"1914 başlarında," diye söze başladı Pitt. "Almanya İmparatorluguyla savaş, İngiliz gözüyle, kaçınılmaz gibiydi. Mart ayı gelmeden o zaman donanma bakanı olan Winston Churchill kırk kadar ticari gemiyi silahla donatmıştı bile. Genel Kurmay ilk çatışmaların başlangıcı olarak eylül ayını öngörmekteydi. Bu savaşın gerek insan, gerekse kaynaklar açısından ne büyük kayıplara yol açacağını bilen Savaş Bakanı Lord Kitchener, araç gereç ve cephanelerinin ancak üç aylık bir seferberliğe yetecek kadar olduğunu öğrenince beyninden vurulmuşa dönmüştü. Bir yandan da İngiltere yeni bir sosyal reform programına girişmiş, bunun bir sonucu olarak halka ağır vergi yükümlülüğü bindirilmişti. Öte yandan silahlanma giderleri, borç faizleri, sosyal yardım ödenekleri falan derken, ülkenin ekonomisi kesin bir çöküntüye gidiyordu."</p>

  <p>"Demek İngiltere Birinci Dünya Savaşına girdiğinde hazinenin dibini kazıyordu," dedi Başkan.</p>

  <p>"Tam da öyle değil. Almanlar Belçika'ya girmeden kısa bir süre önce bizim hükümetimiz İngilizlere yüz elli milyon dolarlık bir kredi açmıştı. En azından kayıtlarda kredi olarak gösteriliyordu. Aslında bu bir ön ödemeydi."</p>

  <p>"Korkarım anlayamadım."</p>

  <p>"Başbakan Herbert Asguith ve Kral V, George 2 Mayıs günü bir odaya kapanıp gizlice görüştüler ve çaresizlik içinde bir karara vardılar. Aynı gizlilikle Başkan Wilson'a açılıp önerilerini sundular. Wilson öneriyi kabul etti. Bunun üzerine Dışişleri Bakanı William Jennings Bryan'ın müsteşarı olan Richard Essex’le İngiliz dışişleri bakan yardımcısı Harvey Shields kısaca Kuzey Amerika Antlaşması olarak bilinen antlaşmanın taslağını hazırladılar."</p>

  <p>"Peki, bu antlaşmanın özü neydi?" diye sordu Başkan.</p>

  <p>"İngiltere bir milyar dolar karşılığında Kanada'yı Amerika Birleşik Devletleri'ne satıyordu."</p>

  <p>Başkan kulaklarına inanamayarak bir süre oturduğu yerde kalakaldı. "Bir daha söyler misiniz?"</p>

  <p>"Bir milyar dolar karşılığı Kanada'yı satın aldık."</p>

  <p>"Bu saçma bir şey," dedi Başkan.</p>

  <p>"Ama doğru," diye üsteledi Pitt. "Savaş patlamadan önce Kanada'nın imparatorluğun sırtında bir yük olduğunu söyleyenler arasında liberaller de vardı, muhafazakârlar da."</p>

  <p>"Bana bir kanıt gösterebilir misiniz?" diye sordu Başkan.</p>

  <p>Pitt Wilson mektubunun bir kopyasını verdi. "Bu, Başkan Wilson'un 4 Temmuz tarihinde Herbert Asquith'e yazdığı mektuptur. Bir tümcenin olduğu yerde kâğıdın buruşmuş olduğunu farkedeceksiniz. Spektografik bir test uygulayıp okunmayan sözcükleri buldum. Sonuç şöyle çıktı: 'Oldukça haris olan yurttaşlarım olup biteni öğrenselerdi, kesinlikle beklemezler, kuzey komşumuzun sevgili ülkemize ait olduğunu bile bile bile hareketsiz kalmazlardı.'"</p>

  <p>Başkan mektubu birkaç dakika inceledikten sonra kahve masasının üstüne koydu. "Başka bir şey var mı?"</p>

  <p>Pitt bu kez herhangi bir yorum yapmadan Bryan, Essex ve Shields'in Beyaz Saray'dan ayrılırken çekilmiş olan resmi gösterdi. Bundan sonra en büyük kozunu çıkardı ortaya.</p>

  <p>"Bu da Richard Essex'in masasında tuttuğu günlüğün Mayıs ayı bölümü. Kuzey Amerika Antlaşmasıyla son bulan görüşmelerin tüm ayrıntıları yazılı. Son kayıt 1914 yılının 22 Mayıs günü işlenmiş. Antlaşmaların son imzalarını atmak için Kanada'ya gittiği gün."</p>

  <p>"Antlaşmalar, dediniz, çoğul kullanarak."</p>

  <p>"Söz konusu her ülke için birer tane olmak üzere, üç nüsha vardı. İlk imzalayanlar Asquith ve Kral George olacaktı. Shields sonra bu tarihi belgeyi Washington'a getirdi ve Wilson'la Bryan'a imzalattı. İki gün sonra Essex ve Shields trenle Ottowa'ya hareket edip burada Kanada başkanı Robert Borden'ın imzasını aldılar."</p>

  <p>"Peki, o zaman niye Kanada resmen Birleşik Devletlere katılmadı?"</p>

  <p>"Bir dizi talihsizlik sonucu," diye açıkladı Pitt. "Harvey Shields bin kadar yolcuyla birlikte Empress of Ireland adlı transatlantiğin bir kömür şilebiyle çarpışması sonucu St.Lawrence nehrinde boğuldu. Shields'in ölüsü ve antlaşmanın İngilizler'e ait nüshası bulunamadı."</p>

  <p>"Ama Essex Amerikan nüshasıyla birlikte Washington'a geldi herhalde."</p>

  <p>Pitt başını salladı. "Essex'in içinde bulunduğu tren Hudson nehri üzerindeki köprüden aşağı uçtu. Bu felaket tarihin en gizemli olaylarından biri olarak kabul ediliyor, çünkü ne trenin, ne de yolcuların en küçük bir izi bile bulunamadı."</p>

  <p>"Fakat Kanadalıların elinde hâlâ bir nüsha var demektir."</p>

  <p>Pitt, "İşte burada bütün izler bitiyor," dedi. "Gerisi tahmin yürütmeye kalıyor. Bilindiği kadarıyla, Asquith'in kabinesi ayağa kalkmıştı. Churchill başta olmak üzere bütün bakanlar, Başbakan ve Kralın en büy ük sömürgelerini haber bile vermeden satmaya kalktıklarını öğrenince küplere binmiş olmalılar."</p>

  <p>"Kanadalıların da bu antlaşmadan pek hoşlanmış olduklarını sanmam."</p>

  <p>"Antlaşmanın iki nüshası yok olduktan sonra sadık bir İngiliz olan Sir Robert Borden'in da üçüncü nüshayı yok etmesi doğaldır. Böylece Wilson Amerika'nın hakkını arayacak her türlü kanıttan yoksun kalıyordu."</p>

  <p>"Bu boyutlarda bir antlaşmayla ilgili bütün resmi belgelerin ortadan kayboluşu inanılır gibi değil," dedi Başkan.</p>

  <p>"Wilson mektubunda sekreterine antlaşmayla tüm yazıları yok etmesi için emir verdiğini bildiriyor. Emin değilim, ama büyük olasılıkla İngiliz dışişleri bakanlığında bu belgeler hâlâ saklanıyordun Belgeleri yakıp atmak İngilizlerin geleneksel huylarına ters düşer. Bu konuda ne yazılıysa şu anda Victorian tipi bir binada tozlar arasında yatıyor olabilir."</p>

  <p>Başkan ayağa kalkıp odada dolaşmaya başladı. "Şu antlaşmanın metnini bir incelemek isterdim."</p>

  <p>Pitt, "İnceleyebilirsiniz," dedi gülümseyerek. "Essex antlaşmanın taslağını günlüğüne geçirmiş."</p>

  <p>"Bende kalabilir mi?"</p>

  <p>"Tabii."</p>

  <p>"Bu günlük nasıl geçti elinize?"</p>

  <p>"Torunu saklamıştı," dedi Pitt ayrıntıya girmeden.</p>

  <p>"John Essex mi?"</p>

  <p>"Evet."</p>

  <p>"Neden acaba bunca yıl bunu bir sır olarak sakladı?"</p>

  <p>"Ortaya çıkarsa büyük bir uluslararası kargaşalığa neden olacağından korktu herhalde."</p>

  <p>Başkan, "Haklı da olabilir," dedi. "Eğer basın organlarının haber sıkıntısı çektiği bir dönemde açıklansaydı, sınırın her iki yanında halkın nasıl tepki göstereceğini kimse bilemezdi. Wilson haklı: Amerikalılar gerçekten de haristir. Kanada'yı devralmak isteyebilirler. Kongrenin ne hale geleceğini de ancak Tanrı bilir."</p>

  <p>Pitt, "Bir çıkış yolu var," dedi.</p>

  <p>"Nasıl?"</p>

  <p>"Ödemenin kaydı yok. Ön ödeme kredi olarak kayıtlara geçirilmiş. Antlaşmanın bir nüshası çıksa bK le, İngilizler haklı olarak itiraz ederler, hiçbir ödeme yapılmamış olduğunu öne sürerler."</p>

  <p>"Evet," dedi Başkan. "Ödeme yapılmamış olması antlaşmayı feshedebilir."</p>

  <p>Başkan pencereye doğru yürüyüp hiç konuşmadan bir süre dışardaki görünümü izledi. Sonra dönüp Pitt'e baktı. "Sizden başka Kuzey Amerika Antlaşmasından haberi olan var mı?"</p>

  <p>"Wilson mektubu üzerine araştırmaya başlayan Binbaşı Heidi Milligan, fotoğrafı ortaya çıkaran senato tarih uzmanı, babam ve tabii Amiral Sandecker. İlk amirim olduğu için yaptığım soruşturmadan ona bilgi vermem gerekirdi."</p>

  <p>"Başka kimse yok mu?"</p>

  <p>"Aklıma gelen başka kimse yok."</p>

  <p>"O zaman bu kadarla kalsın, olmaz mı?"</p>

  <p>"Nasıl isterseniz, Başkanım."</p>

  <p>"Bu konuyu bana getirdiğiniz için size çok teşekkür ederim, Bay Pitt."</p>

  <p>"Araştırmayı derinleştirmemi ister misiniz?"</p>

  <p>"Hayır, antlaşmayı yine mezarına bırakmak iyi olur sanıyorum. Kanada ve İngiltere'yle ilişkilerimizi zedelemenin bir anlamı yok. Kimse bilmediğine göre gizli kalmasının hiçbir sakıncasını görmüyorum."</p>

  <p>"John Essex de sizinle aynı görüşteydi herhalde."</p>

  <p>"Ya siz, Bay Pitt, siz de aynı görüşte misiniz?"</p>

  <p>Pitt çantasını kapatıp ayağa kalktı. "Ben deniz mühendisiyim. Başkanım. Rotamı politikadan uzak tutarım."</p>

  <p>Başkan, "Akıllıca bir rota," dedi gülümseyerek. "Gerçekten akıllıca."</p>

  <p>Pitt çıktıktan beş saniye sonra Başkan iç haberleşmeyi açtı. "Maggie, bana holografta Douglas Oates'u bulur musun?"</p>

  <p>Koltuğuna yaslanıp beklemeye başladı.</p>

  <p>Başkan olarak Beyaz Saray'a yerleşir yerleşmez ilk işi ofisine bir holograf sistemi kurdurmak olmuştu. Millerce ötede bile olsa kabine üyeleriyle görüştüğü zaman adamların yüz ifadelerini, jestlerini ve dışa vuran tepkilerini görmekten çocuksu bir zek alıyordu.</p>

  <p>Az sonra odanın ortasında dalgalı saçlı, gri çizgili giysili bir adamın üç boyutlu görüntüsü belirdi. Adam deri bir makam koltuğunda oturmaktaydı.</p>

  <p>Dışişleri Bakanı Douglas Oates başıyla selam verip gülümsedi. "Günaydın, Sayın Başkanım. Savaş nasıl gidiyor?"</p>

  <p>"Douglas, Amerika Birleşik Devletleri 1914 yılından bu yana İngiltere'ye ne kadar para verdi?"</p>

  <p>"Verdi mi?"</p>

  <p>"Evet, hani şu savaşta borç olarak verilip sonra silinen ekonomik yardım falan gibi."</p>

  <p>Oates omuz silkti. "Bayağı büyük bir miktardır herhalde."</p>

  <p>"Bir milyar doları aşar mı dersin?"</p>

  <p>"Rahat rahat," dedi Oates. "Neden sordun?"</p>

  <p>Başkan bu soruyu duymazlıktan geldi. "Hemen bir kurye ayarla. Ottawa'daki dostumuza ilginç bir şey göndereceğim."</p>

  <p>Oates, "Petrol yatağıyla ilgili yeni bir haber mi var?" diye sordu yine.&nbsp;&nbsp;&nbsp;&nbsp; '</p>

  <p>"Daha da iyisi. Kanada olayında elimize yeni bir koz geçti."</p>

  <p>"Aman biraz şansımız açılsın."</p>

  <p>Başkan'ın yüzünde pençesinin altında bir farek ıstırmış kedinin ifadesi vardı, "ingilizlerin dikkatini asıl oyundan saptıracak enfes bir numaramız var."</p>
</body>
</html>
