<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h3 style="margin-bottom:2.4pt;mso-para-margin-bottom:.2gd">51</h3>

  <p>Gly ölü gibi yatıyordu. Kolları iki yana açılmış, bacakları bükülmüştü. Söndürülmüş bir balona benziyordu.</p>

  <p>Shaw, "Bu işi nasıl becerdin?" diye hayretle sordu.</p>

  <p>Pitt elindeki büyücek İngiliz anahtarını gösterdi. "Bazen de boru sökmek için kullanılır."</p>

  <p>"Öldü mü?"</p>

  <p>"Sanmam. Onu öldürebilmek için top ateşi falan gerekli herhalde."</p>

  <p>Shaw peş peşe birkaç kez derin soluk alıp başına masaj yapmaya başladı. "Tam zamanında müdahale ettiniz, sağolun. Bay... aa..."</p>

  <p>"Adım Pitt, Bay Shaw. Oyun oynamayı da bırakın artık. Birbirimizi yeterince tanıyoruz."</p>

  <p>Shaw kafasını birinci vitesten ikiye geçirdi. Bir düşmanından büyük bir şansla kıl payı kurtulmuş, şimdi ikincisiyle karşı karşıyaydı. "Büyük bir kumar oynuyorsunuz, Bay Pitt. Adamlarım her an şu kapıdan içeri girebilir."</p>

  <p>"Eğer kapıdan biri girecek olursa," dedi Pitt. "Benim adamlarımdan biri olacaktır. Sen bu yürüyen kas duvarıyla vals yaparken, adamların uslu uslu makine dairesine kapatıldı."</p>

  <p>Shaw, "Sizi kutlarım," dedi. "Sessiz ve derinden gidip büyük işler beceriyorsunuz."</p>

  <p>Pitt elindeki İngiliz anahtarını rüzgâr ceketinin cebine koydu. "Adamlarınız çok uysal davrandılar. Ama otomatik tüfeklerin namlusuna bakan herkes aynı tepkiyi gösterdi herhalde."</p>

  <p>Shaw'un sırtı fena halde sızlıyordu. Dudakları büzülmüş, yüzü sararmıştı. Birkaç kez eğilip kalkarak kan dolaşımı sağlamak istedi, fakat acısı daha da arttı.</p>

  <p>Pitt, Shaw'un hareketlerini izledi. "M16'ya raporunu verdikten sonra bir kemik uzmanına görünsen iyi olur.</p>

  <p>Shaw, "Öneriniz için teşekkür ederim," dedi. "Nasıl oluyor da bunu bilebiliyorsunuz?"</p>

  <p>"Araştırma aracının kameralarına bakar bakmaz büyük bir ün yaptın. Heidi Milligan tanıtladı seni, CIA de geçmişinle ilgili bilgileri sağladı."</p>

  <p>Shaw gözlerini kıstı. "Binbaşı Milligan geminizde mi?"</p>

  <p>"Önceden tanışıyormuşsunuz. Heidi çok güzel bir kızdır, üstelik akıllıdır da. Bizim tarihi araştırmalarımızı üstlendi."</p>

  <p>"Anlıyorum," dedi Shaw. "Kurtarma operasyonunuzda size yol gösteriyor."</p>

  <p>"Eğer Harvey Shields'in kamarasına giden yolu gösteriyor demek istediysen, evet, haklısın."</p>

  <p>Shaw Amerikalıların açık konuşmalarını hep şaşkınlıkla karşılardı. Bunun karşısında Pitt ise İngilizlerin dolambaçlı ifadelerinden hep rahatsız olurdu,</p>

  <p>"Buraya neden geldiniz, Bay Pitt?" "Buradan çekip gitmenizi bildirme zamanı geldi, diye düşünmüştüm." "Çekip gitmemizi mi?"</p>

  <p>"Oturup bizi izlemenize engel olacak bir yasa yok, Bay Shaw. Ama adamlarınızı kurtarma alanının dışında tutun. Son gelen adamınız hırtlık etmeye kalktı."</p>

  <p>"Bay Gly'dan söz ediyorsunuz sanırım." Shaw başıyla yerde hareketsiz yatan adamı gösterdi.</p>

  <p>Pitt de yerdeki adama baktı. "Tahmin etmeliydim."</p>

  <p>"Bir zamanlar onunla baş edebilecek güçteydim," dedi Shaw buruk buruk.</p>

  <p>Pitt bütün odayı ısıtan bir sıcaklıkla gülümsedi. "Umarım altmış altı yaşımda ben de senin formunda olurum."</p>

  <p>"Yaşımı iyi tahmin ettiniz."</p>

  <p>"Seksen beş kilo, bir seksen dört boyundasın. Bedeninde çeşitli yara izleri var. Sağ elini kullanırsın. Bunlar tahmin değil, Bay Shaw. Yaşam öykünün bir nüshası var elimde. Çok ilginç bir yaşamın olmuş."</p>

  <p>"Olabilir, ama sizin başarılarınız benimkileri epey gölgede bırakır." Shaw da gülümsemeye başlamıştı. "Gördüğünüz gibi, ben de sizin hakkınızdaki dosyayı okumuş bulunuyorum."</p>

  <p>Pitt saatine baktı. "Artık Ocean Venturer'a dönmem gerek. Tanıştığımıza sevindim."</p>

  <p>"Sizi aracınıza kadar geçireyim. Hayatımı kurtaran birine en azından bu kibarlığı yapmalıyım."</p>

  <p>Dışarıda, güvertede iki adam beklemekteydi. Biçim ve irilik bakımından ikisi de kutup ayısına benziyordu. Bir tanesi Shaw'u görünce, "Bir sorun var mı, efendim?" diye sordu.</p>

  <p>Pitt başını salladı. "Yok. Hazır mıyız gitmeye?"</p>

  <p>"Herkes bizi bekliyor."</p>

  <p>"Tamam, sen git, ben de şimdi geliyorum."</p>

  <p>Her iki adam da Shaw'a "sakın bir numara yapmaya kalkma" gibisinden bir bakış atıp römorkun yanında bekleyen işkampavyaya atladılar.</p>

  <p>Pitt, "General Sims'e saygılarımı iletin," dedi.</p>

  <p>Shaw giderek artan bir saygıyla Pitt'e baktı. "Bilmediğiniz bir şey var mı?"</p>

  <p>"Bilmediğim o kadar çok şey var ki." Pitt şeytanca güldü. "Her şeyden önce tavla oynamasını bilmem. Bir türlü öğrenecek zamanım olmadı."</p>

  <p>Shaw'un hayranlığı artıyordu, fakat Pitt'in yüzeydeki sıcaklığının altında buz gibi bir kurnazlığın varlığı da gözünden kaçmamıştı. "İlerde size öğretmek isterim. Tavlada oldukça ustayımdır."</p>

  <p>"Çok sevinirim."</p>

  <p>Pitt. elini uzattı.</p>

  <p>Onca yıllık casusluk yaşamında Shaw ilk kez bir düşmanla el sıkışıyordu. Uzun uzun Pitt'in gözlerine baktı. "Size iyi şans dilemeyeceğim için beni bağışlayın, Bay Pitt, fakat antlaşmayı bulmanız gerekiyor. Sizin büyük kazancınıza karşılık, benim ülkem her şeyini kaybedecek. Bunu anlayacağınızı umarım."</p>

  <p>"İşin ucunda ne olduğunu ikimiz de biliyoruz."</p>

  <p>"Sizi öldürmek zorunda kalırsam çok üzülürüm."</p>

  <p>"Ben de bundan hoşlanmayacağım." Pitt tam işkampavyaya atlayacakken el salladı. "Umarım bir bacağını falan kırarsın, Bay Shaw."</p>

  <p>Shaw, "Ocean Venturer'in işkampavyası gözden kaybolana dek arkasından baktı. Sonra da yorgun yorgun makine dairesine gidip Dr. Coli ve römork personelini serbest bıraktı.</p>

  <p>Kamarasına döndüğünde Foss Gly yoktu.</p>
</body>
</html>
