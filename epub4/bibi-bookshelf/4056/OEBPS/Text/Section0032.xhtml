<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h3 style="margin-bottom:2.4pt;mso-para-margin-bottom:.2gd">31</h3>

  <p>Gözleri kör eden ışık bir anda yok olmuş, trenin gürültüsü gecenin içinde eriyip gitmişti.</p>

  <p>Pitt durdu, ne olduğunu anlayamamanın şaşkınlığı içinde gözlerini karanlığa alıştırmaya çalıştı. Yine kulak kesildi, fakat yalnızca kuzey rüzgârının uğultusu duyuluyordu. Donmak üzere olan ellerinin acısıyla yerinden fırlayacakmış gibi atan kalbinin çarpıntısını ancak farketti.</p>

  <p>İki dakika geçti, bir şey olmadı. Terkedilmiş hat boyunca hafif bir koşu tutturdu; birkaç metrede bir durup yerdeki kar örtüsünü inceliyordu. Ters yöne uzayan kendi ayak izleri dışında kar örtüsü bozulmamıştı. Aklı karmakarışık durumda, yarım mil kadar hayalet trene ait bir iz bulabilmek umuduyla yürüdü. Gözüne hiçbir şey çarpmamıştı.</p>

  <p>Sert bir nesneye ayağı takılıp yere kapaklandı. Bir yandan sakarlığına söverken, bir yandan da et yordamıyla o nesneyi bulmaya çalıştı. Parmakları birbirine paralel iki metal şeritle buluştu.</p>

  <p>Olur şey değil, bunlar raydı.</p>

  <p>Yerinden kalkıp yoluna devam etti. Keskin bir dönemeci geçtikten sonra bir evin penceresinden televizyonun dışarı süzülen mavi pırıltısını gördü. Raylar evin önünden geçmekteydi.</p>

  <p>Evin içinde bir köpek havlamaya başladı, az sonra açılan bir kapıdan dışarı ışık vurdu. Pitt gölgelerin arkasına gizlendi. Dev gibi bir çoban köpeği dışarı çıkıp rayların üstüne atladı, buzlu havayı birkaç kez kokladıktan sonra daha fazla oyalanmadan arka bacağını kaldırdı ve işini gördü. Sonra da hızla evin içine girip şöminenin önündeki sıcak yerine döndü. Kapı kapandı.</p>

  <p>Pitt eve yaklaştığı sırada büyük siyah bir şey dikkatini çekti. Evin yanında arkasına kömür vagonu takılı bir lokomotif duruyordu. Pitt çekine çekine lokomotife çıkıp ateş bölümüne elini değdirdi. Metal buz gibi soğuktu. Eline pas lekesi geldi... kazan çok uzun zamandan beri yakılmamıştı.</p>

  <p>Pitt lokomotiften inip eve yürüdü ve kapıyı çaldı.</p>

  <p>Köpek görevini yaparak bir havlama dizisine başladı. Az sonra kapı açıldı, buruşmuş bornozuyla bir adam belirdi. Işık arkasından geldiği için yüzü gölgede kalmaktaydı. Adamın eni neredeyse kapı girişi kadardı.</p>

  <p>"Bir şey mi istediniz?" dedi adam.</p>

  <p>"Rahatsız ettiğim için bağışlayın," dedi Pitt en şirin gülümsemesiyle. "Ama sizinle bir şey konuşabilir miyim?"</p>

  <p>Adam önce soğuk soğuk baktı, sonra başını salladı. "Tabii, içeri buyurun."</p>

  <p>"Adım Dirk Pitt."</p>

  <p>"Ben de Ansel Magee."</p>

  <p>Bu ad bir çağırışım yaptıysa da Pitt anımsayamadan adam kükrer gibi seslendi. "Annie, bak, konuğumuz var."</p>

  <p>Mutfaktan uzun boylu bir kadın çıktı. Kocasının tam tersine, kadın bir kalem gibi inceydi. Pitt onun eskiden manken olduğunu düşündü. Elinde bulaşık bezi, üstünde kırmızı bir ev ceketi ve mutfak önlüğüyle kadın son derece zarifti.</p>

  <p>"Eşim Annie," diye tanıştırdı Magee. "Bu da Bay Pitt."</p>

  <p>Annie, "Nasılsınız?" dedi sıcak bir sesle. "Gördüğüm kadarıyla, bir fincan kahveyi geri çevirmezsiniz."</p>

  <p>"Çok iyi olur," dedi Pitt. "Şekersiz olsun lütfen."</p>

  <p>Kadının gözleri büyüdü. "Ellerinizin kanadığını biliyor musunuz?"</p>

  <p>Pitt ellerindeki sıyrıklara baktı. "Az önce raylara takılıp düştüm, o sıra sıyırmış olmalıyım. Soğuktan öyle uyuştu ki, hiç farketmedim bile."</p>

  <p>Annie, "Siz şöyle ateşin yanına geçip ısının," diyerek Pitt'i şöminenin karşısındaki çember biçiminde kanepeye götürdü. "Şimdi ellerinize bakarız." Hemen mutfağa gidip bir tas sıcak su getirdi. Sonra da antiseptik almak için banyoya gitti.</p>

  <p>Magee, "Kahveyi ben getiririm," dedi.</p>

  <p>Aydınlıkta yüzünü görünce Pitt adamı tanıdı. "Siz ünlü yontucu Ansel Magee'siniz."</p>

  <p>Magee, "Korkarım, sizinle aynı fikirde olmayan sanat eleştirmenleri var," dedi tatlı tatlı gülerek.</p>

  <p>Pitt, "Alçakgönüllüsünüz," dedi. "Washington'daki Ulusal Sanat Galerisinde serginizi görebilmek için uzun bir kuyruk beklediğimi anımsıyorum."</p>

  <p>"Modern sanata meraklı mısınız, Bay Pitt?"</p>

  <p>"Pek anladığımı iddia edemem. Benim asıl tutkum antika makinelerdir. Eski otomobil ve uçak koleksiyonu yaparım." Ama bu düpedüz yalandı işte.</p>

  <p>Magee, "Demek ortak bir yanımız var," dedi. "Ben de eski trenlere tutkunumdur." Uzanıp televizyonu kapadı.</p>

  <p>"Özel demiryolunuzu gördüm."</p>

  <p>"1944 Atlantik tipi," dedi Magee sanki ezber ödevini veriyormuş gibi. "Baldwin Fabrikasından 1906 yılında çıkmıştı. Chicago - lowa hattında Overland Limited'i çekti. Zamanının en hızlı trenlerindendi."</p>

  <p>Pitt, "En son ne zaman işletildi?" diye sordu, fakat hemen yanlış bir ifade kullanmış olduğunu farketti.</p>

  <p>"Yarım mil uzunluğunda bir hat döşedikten sonra iki yaz önce ateşlemiştim. Komşu çocuklarını bindirip bir aşağı bir yukarı gezdirdim. Ama bir kalp krizi geçirdikten sonra bir daha uğraşamadım. O günden beri bir köşede duruyor işte."</p>

  <p>Annie, Pitt'in elindeki yaraları temizlemeye başlamıştı. "Yalnızca bir şişe tentürdiyot bulabildim. Biraz yakabilir."</p>

  <p>Annie yanılıyordu. Pitt'in ellerinde hâlâ duyarlılık yoktu. Kadın parmaklarını sararken ses çıkarmadan izledi. Annie işini bitirdikten sonra geri durup eserine bir baktı.</p>

  <p>"Tıp ödülünü kazandırmaz, ama hiç olmazsa evinize gidene dek idare eder."</p>

  <p>Pitt, "Elinize sağlık, çok iyi oldu," dedi.</p>

  <p>Magee koltuğuna yaslandı. "Ee, Bay Pitt, bana sormak istediğiniz şey nedir?"</p>

  <p>Pitt hemen konuya girdi. "Manhattan Limited hakkında bilgi topluyorum."</p>

  <p>Magee, "Anlıyorum," dedi ama anlamadığı belliydi. "Sanırım bu ilginiz trenin tarihçesinden çok yapmış olduğu son sefer üzerinedir."</p>

  <p>Pitt, "Evet," diye itiraf etti. "Kaza hakkında derinliğine açıklama yapılmamış bazı noktalar var. Eski gazeteleri karıştırdım, fakat yanıt almaktan çok yeni yeni sorularla karşılaştım."</p>

  <p>Magee kuşkulu gözlerle baktı. "Gazeteci misiniz?"</p>

  <p>Pitt kafasını salladı. "Ulusal Denizaltı ve Denizcilik Örgütünün özel projeler müdürüyüm."</p>

  <p>"Devlet memurusunuz yani?"</p>

  <p>"Evet, maaşımı Sam Amca ödüyor. Ama Deauville Hudson köprüsü felaketiyle ilgili merakım tümüyle kişiseldir."</p>

  <p>"Merak mı? Bana tipik bir saplantı gibi geliyor. Bu dondurucu havada, gece karanlığında kim buralara gelir yoksa?"</p>

  <p>Pitt, "Zamanım biraz dar da," dedi. "Yarın sabah Washington'da olmam gerekiyor. Köprüye bakmak için başka zamanım yoktu. Hem geldiğimde daha karanlık basmamıştı."</p>

  <p>Magee biraz rahatlamış göründü. "Sizi böyle sorguya çektiğim için bağışlayın, Bay Pitt, ama benim bu küçük barınağıma gelen ilk yabancı sizsiniz. Birkaç tane seçme dostum ve iş arkadaşlarım dışında herkes beni New York eteklerinde kalıp dökmekten başka bir iş bilmeyen yarı deli bir adam sanıyor. Böyle yaşamamın bir amacı var. Gizlenip kalmaktan çok memnunum. Bir sürü eleştirmenin gürültüsü, bütün gün kapımı çalan gazeteciler falan derken, inanın rahat çalışamıyorum. Ama burada, Hudson vadisinde gizlenerek bir şeyler yaratabilirim."</p>

  <p>Annie, "Biraz daha kahve ister misiniz?" diye sordu.</p>

  <p>"Lütfen," dedi Pitt.</p>

  <p>"Biraz da elmalı pasta yer misiniz?"</p>

  <p>"Çok iyi olur, kahvaltıdan beri bir şey yemedim."</p>

  <p>"O zaman size yiyecek bir şey hazırlayayım."</p>

  <p>"Hayır, teşekkür ederim, pasta yeter."</p>

  <p>Annie odadan çıkınca Magee konuşmaya devam etti. "Umarım, ne demek istediğimi anlıyorsunuz, Bay Pitt."</p>

  <p>Pitt, "Mahremiyetinizi ilan edecek değilim," dedi.</p>

  <p>"Size güveniyorum," dedi Magee.</p>

  <p>Pitt'in parmaklan hissetmeye başlamıştı, fena halde canını yakıyordu. Annie'nin getirdiği pastaya iştahlı bir çiftlik işçisi gibi iki elle birden atıldı.</p>

  <p>Pitt, "Trenlere düşkün olduğunuza," dedi iki lokma arasında. "Köprüye de bu denli yakın oturduğunuza göre, faciayla ilgili eski dosyalarda bulunmayan epey bilginiz vardır herhalde."</p>

  <p>Magee uzun bir süre gözleri ateşe takılı kaldı, sonra da konuşmaya başladı. "Haklısınız tabii. Manhattan Limited'le ilgili garip olayları ben de inceledim. Şansım varmış, olay gecesi istasyon nöbetçisi olan Sam Harding'le ölmeden birkaç ay önce görüşebildim. Seksen beş yaşındaydı, ama belleği bir bilgisayarınki gibiydi. O adamla konuşmak tarihi yaşamak gibi bir şeydi doğrusu. O gece olanlar gözümün önünde oluyormuş gibi canlandı."</p>

  <p>"Tam tren geçeceği sırada bir soygun olmuş," dedi Pitt. "Soyguncu istasyon görevlisinin bayrak sallayarak trendeki yüz yolcuyu kurtarmasını önlemiş. Tıpkı bir roman gibi."</p>

  <p>"Ama roman değildi, Bay Pitt. Tıpkı Harding'in polise ve gazetecilere anlattığı gibi olmuştu. Telgraf memuru Hiram Meechum'un kalçasındaki kurşun da anlatılanları kanıtlıyordu."</p>

  <p>Pitt, "Bu olayı biliyorum ben de," dedi.</p>

  <p>"O halde soyguncunun hiç yakalanmamış olduğunu da biliyorsunuzdur. Harding ve Meechum adamın Clement Massey adında biri olduğundan emindiler. O sıra gazetelerde adı Dapper Doyle olarak geçiyordu. Giyimine çok düşkün, usta bir soyguncu."</p>

  <p>"Yer yarılıp ortadan kaybolması biraz tuhaf." "Savaştan önce her şey çok farklıydı. Yasa uygulayıcıları da şimdiki durumlarında değildi. Doyle uyanık bir adamdı. Soygun suçuyla birkaç yıl hapis yatmak ayrı şey, dolaylı olarak da olsa kadın, erkek, çocuk, yüz kişinin ölümüne yol açmak ayrı bir şey. Eğer yakalanmış olsaydı, tek celsede onu sehpaya göndermeyecek bir jüri düşünemiyorum."</p>

  <p>Pitt pastasını bitirip arkasına yaslandı. "Tren enkazının neden bulunamayışı hakkında bir görüşünüz var mı?"</p>

  <p>Magee kafasını salladı. "Söylenenlere göre, bataklığa gömülmüş. Buranın dalgıç kulüpleri hâlâ trene ait bir parça bulabilmek umuduyla dalıp duruyorlar. Birkaç yıl önce bir mil kadar ötede bir lokomotif lambası bulundu. Genel kanı bunun Manhattan Limited'e ait olduğu yolundaydı. Bana sorarsanız, er geç nehir yatağı yer değiştirip enkazı ortaya çıkaracak."</p>

  <p>Annie, "Biraz daha pasta almaz mısınız. Bay Pitt?" diye sordu.</p>

  <p>"İçim çekiyor, ama almayım, sağolun," dedi Pitt ayağa kalkarak. "Ben artık gitsem iyi olacak. Birkaç saat sonra uçağım kalkıyor. Konukseverliğiniz için çok teşekkür ederim."</p>

  <p>Magee, "Gitmeden size bir şey göstermek isterim," dedi. Koltuğundan kalkıp bir odaya girdi, birkaç dakika sonra elinde bir gaz lambasıyla çıktı. "Beni izleyin," dedi eliyle yol göstererek.</p>

  <p>Pitt yontucunun gösterdiği kapıdan girince, burnuna eski ahşap kokusu doldu. Gördüğü kadarıyla, burası antika eşyalarla döşenmiş bir ofise benziyordu. Odanın ortasında yuvarlak karınlı bir soba vardı, borusu hemen üstünden tavana yükseliyordu. Gaz lambasının portakal renkli aydınlığında Pitt köşede duran bir kasa farketti. Kasa kapısı eski bir kervan arabası resmiyle süslenmişti.</p>

  <p>Pencereli bir duvarın önünde iki yazı masası vardı. Bunlardan biri üstten sürmeliydi, açılıp kapanabiliyordu. Üzerindeyse eski model bir telefon vardı. Öbür masanın bir köşesinde bir telgraf anahtarı görünmekteydi. Kabloları kıvrımlar yaparak tavana yükseliyordu.</p>

  <p>Duvarda bir Seth Thomas saatle çeşitli reklamları içeren afişler vardı.</p>

  <p>"Sam Harding’in Ofisi," dedi Magee övünçle. "Soygun gecesi olduğu gibi döşedim."</p>

  <p>"Demek o zaman sizin eviniz..."</p>

  <p>Magee, "Orijinal Wacketshire istasyonudur," diye tamamladı. "Benden önceki sahibi olan çiftçi burayı inek yemlerini saklamak için depo olarak kullanıyormuş. Annie'yle birlikte oturup binayı restore ettik. Yazık, gün ışığında göremediniz. Mimarisi gerçekten ilginçtir. Yapım yılı 1880'e dek gidiyor."</p>

  <p>"Çok güzel korumuşsunuz," dedi Pitt.</p>

  <p>Magee, "Çoğu istasyona göre daha iyi bir yazgısı varmış gerçekten," dedi. "Bir iki ufak değişiklik yaptık tabii. Eskiden yük deposu olan yeri şimdi yatak odası olarak kullanıyoruz, şimdiki oturma odamız da o zaman bekleme salonuymuş."</p>

  <p>"Mobilyalar orijinal mi?"</p>

  <p>"Çoğu. Satın aldığımızda Harding'in masası yerindeydi. Sobayı bir çöp yığınından çıkardık. Annie de kasayı Selkirk'de bir nalburda görüp almış. Ama asıl büyük ödül işte budur."</p>

  <p>Magee deri bir örtüyü kaldırıp altından bir satranç takımı çıkardı. Abanoz ve huş ağaçlarından elle yontulmuş olan taşları çatlamış ve adamakıllı aşınmıştı.</p>

  <p>"Hiram Meechum'un satranç takımı," diye açıkladı Magee. "Bana dul eşi verdi. Massey'in tabancasından çıkan kurşun hâlâ içinde saplı duruyor."</p>

  <p>Pitt bir süre satranç takımını inceledi. Sonra da pencereden dışardaki karanlığa baktı. "Buradaki varlıklarını hisseder gibi oluyor insan."</p>

  <p>"Çoğu kez buraya gelip tek başıma otururum, o gece olanları gözümün önüne getirmeye çalışırıma "Manhattan Limited'in gümbür gümbür geçtiğini de görür müsünüz?"</p>

  <p>"Bazen," dedi Magee dalgınlıkla. "Eğer düşlerimin akışı kesilmezse..." Sonra susup Pitt'e baktı. "Garip bir soru. Neden sordunuz?"</p>

  <p>"Hayalet tren," diye yanıtladı Pitt. "Hâlâ eski hat üzerinden hayalet gibi geçtiği söyleniyor da."</p>

  <p>Magee, "Hudson vadisi söylentilerin doğuş kaynağıdır," dedi. "Başsız süvari'yi bile gördüğünü söyleyenler çıkmıştır. Biri bir masal anlatır, hemen bu bir söylenti haline gelir sonra. Biraz zamanla süslenip yerel kültürle de abartılınca, alın size birinci sjnıf bir efsane işte. Köprü çökmesinden birkaç yıl sonra çıktı ortaya bu hayalet tren masalı. Tıpkı kafasını giyotinde yitirmiş adamın kafasını arama serüveni gibi. Manhattan Limited de, inananların söylediğine göre, nehri aşabilene dek gökyüzündeki deposuna giremeyecekmiş."</p>

  <p>Pitt güldü. "Bay Magee, çok kuşkucu bir insansınız."</p>

  <p>"Evet, bunu inkâr etmem doğrusu."</p>

  <p>Pitt saatine baktı. "Artık gerçekten gitmem gerek."</p>

  <p>Magee yolu gösterdi, iki adam eski istasyon platformunda el sıkıştılar.</p>

  <p>Pitt, "Çok güzel bir gece geçirdim," dedi. "Konukseverliğiniz için size de, eşinize de çok teşekkür ederim."</p>

  <p>"Çok sevindik geldiğinize. Lütfen yine gelin. Trenler hakkında konuşmaya bayılırım."</p>

  <p>Pitt biraz durakladı. "Yalnız bir şeyi unutmasanız iyi olur." "Neymiş o?" "Efsanelerin garip bir özelliği vardır," dedi Pitt,g özlerini Magee'nin gözlerine dikerek. "Çoğu gerçek olaylardan kaynaklanır."</p>
</body>
</html>
