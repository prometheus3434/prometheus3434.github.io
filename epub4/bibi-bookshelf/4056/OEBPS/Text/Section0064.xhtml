<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h3 style="text-align: start; margin-bottom: 2.4pt;">63</h3>

  <p>NUMA'nın küçük jeti alana inerken, Sandecker ve Moon heyecanla beklemekteydiler. Jetin motorları sustu, yolcu kapısı açılarak merdiven indirildi. İki elinde alüminyum bir kutuyla Pitt ağır ağır merdivenlerden indi.</p>

  <p>Pitt'in yüzündeki müthiş bitkinliği gören Sandecker epey üzülmüştü. Yanına gidip elini omzuna koydu. 8u arada Moon alüminyum kutuyu Pitt'in elinden aldı.</p>

  <p>"Feci durumda görünüyorsun," dedi Sandecker, "En son ne zaman uyudun?"</p>

  <p>Pitt donuk donuk baktı. "Bilmem. Günlerden ne?"</p>

  <p>"Cuma."</p>

  <p>"Emin değilim ama... galiba en son pazartesi gecesi uyudum."</p>

  <p>"Aman Tanrım, dört gün olmuş."</p>

  <p>O sırada yanlarına gelen arabanın içine bindiler. Moon kutuyu bagaja yerleştirdi. Pitt hemen uyuyuverdi. Sandecker'in sarsmasıyla uyanırken, daha gözlerini yeni kapamış gibi hissediyordu. Arlington Arkeoloji Fakültesine gelmişlerdi.</p>

  <p>Yanında iki üniformalı koruma görevlisi eşliğinde beyaz laboratuvar önlüklü bir adam kapıya çıktı. Altmış yaşlarında, hafif kamburca duran ve Dr. Jekyll'in Mr. Hyde olmuş yüzüne benzeyen bir adamdı.</p>

  <p>"Ben Dr. Melvin Galasso," dedi elini uzatmadan. "Çantayı getirdiniz mi?"</p>

  <p>Pitt başıyla Moon'un ellerinde tuttuğu alüminyum kutuyu gösterdi. "Burada."</p>

  <p>"Umarım kurumasına fırsat vermemişsinizdir. Dış örtüsünün yumuşak olması gerek."</p>

  <p>"Gerek el çantası, gerekse yağlı muşambaya sarılı paket hâlâ St.Lawrence'in suyu içinde."</p>

  <p>"Ne durumda buldunuz?"</p>

  <p>"Sapına kadar çamura gömülüydü."</p>

  <p>Galasso açıklamalardan hoşnut kalarak başını salladı. Sonra dönüp kapıdan girdi ve laboratuvara doğru yürümeye başladı. "Pekâlâ, baylar," dedi arkasına bile dönmeden. "Bakalım ne getirmişsiniz."</p>

  <p>Dr. Galasso belki kibarlıkta iddialı değildi, ama sabır yönünden nice taşlar çatlatabilirdi. İki saati yalnızca muşambaya sarılı paketi çantadan çıkarmaki çin harcadı. Ders verir gibi, yapacağı en küçük işlemi bile uzun uzun açıklıyordu.</p>

  <p>"Tabandaki çamur en büyük kurtarıcınız olmuş." dedi. "Bakın, deri kısmını görüyorsunuz, en küçük bir bozulma yok, hâlâ yumuşak."</p>

  <p>Elinde bir ameliyat neşteriyle çantanın yanında dörtgen bir delik kesti. İçindekilere hasar vermemek için büyük özen gösteriyordu. Paketten biraz büyücek bir plastik tabaka kesip delikten içeri soktu. "Paketin örtüsüne dokunmamakla akıllılık etmişsiniz, Bay Pitt. Eğer çantanın içinden almaya kalksaydınız mutlaka dağılırdı."</p>

  <p>Moon, "Muşamba suya dayanmaz mı?" diye sordu.</p>

  <p>Galasso dönüp bilgiç bilgiç baktı. "Su çözücüdür. Yeterince zaman verilse koskoca bir savaş gemisini bile eritebilir. Oysa muşamba yalnızca kimyasal ?işlem görmüş bir kumaştır. Bu nedenle, suyun etkisiyle yok olması doğaldır."</p>

  <p>Açıklamasını bitiren Galasso yeniden işinin başına döndü.</p>

  <p>Plastik tabakayı istediği biçimde paketin altına yerleştirdikten sonra gıdım gıdım çekmeye başladı. Neden sonra hâlâ suları damlayan biçimsiz şey tümüyle çıkmış, yetmiş beş yıldan beri ilk kez gözler önüne serilmişti.</p>

  <p>Kimseden çıt çıkmıyordu. Galasso bile söyleyecek bir şey bulamamıştı. Moon titremeye başlamış, yanındaki lavaboya dayanma gereksinmesini duymuştu. Sandecker kızıl sakalını yoluyor, Pitt dördüncü kahvesini içiyordu.</p>

  <p>Galasso büyük bir dikkatle muşamba örtüyü açmaya başladı. Önce üzerinde bir havlu gezdirerek kuruttu. Sonra elli kıratlık bir elması kesen kuyumcu gibi, pakete her açıdan dikkatle baktı. Çeşitli noktalarına kalemiyle işaret koydu.</p>

  <p>Sonra artık paketi açma işlemine başladı. İnsanı çıldırtan bir yavaşlıkla birer birer muşambanın katlarını ayırdı. Odada bulunanlara yüzyıllar gibi gelen bir süre sonunda paket açılmıştı. "Evet, gerçek ant geldi çattı," dedi Galasso.</p>

  <p>Moon yanında bulunan telefondan hemen Başkan'ı aradı. Sandecker yaklaşıp Galasso'nun omuzu üzerinden baktı. Pitt'in yüz ifadesiyse hiçbir duygu göstermiyordu.</p>

  <p>İnce, her an dağılacak gibi duran kapak kaldırıldı ve yana kondu.</p>

  <p>Olanaksız kabul edilen işi başarmışlardı, ama karşılığı büyük bir düş kırıklığıydı.</p>

  <p>Duygusuz nehir suyu muşambanın içinden sızmış ve Kuzey Amerika Antlaşmasının İngiliz nüshasını hamur haline getirmiş, okunacak bir şey bırakmamıştı.</p>
</body>
</html>
