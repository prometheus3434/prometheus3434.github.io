<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h3 style="margin-bottom:2.4pt;mso-para-margin-bottom:.2gd">15</h3>

  <p>Londra dışında bir köşeye atılmış gibi duran Manuden köyü acı acı çalan çan sesiyle bir cenaze törenine tanık olmaktaydı. Serin, ama güzel bir gündü, güneş küçük bulut parçalarının arasından takılmadan; geçiyordu.</p>

  <p>Bayrağa sarılı askeri tabut toprağa verilmek üzere beklerken, köy papazı dua etti.</p>

  <p>Törende bulunan elli altmış kişilik grup içinde oldukça şık giyimli, altmış yaşlarında bir kadın dua sözlerini duymuyordu bile. Tüm dikkati birkaç adım ötesinde tek başına duran bir adam üzerinde toplanmıştı.</p>

  <p>En azından altmış altı yaşında olmalı, diye düşündü kadın. Adamın rasgele taranmış siyah saçları yer yer grileşmiş, alnı biraz açılmıştı. Yüzü hâlâ güzeldi ve eski acımasız ifadesi şimdi epey yumuşamış görünüyordu. Kadın onun hâlâ sırım gibi atletik yapısını görünce elinde olmadan biraz kıskandı; kendisi enine doğru yayılma eğilimindeydi. Adamın gözleri kilisenin kulesine bakıyordu, fakat aklından bin türlü düşünce geçtiği belliydi.</p>

  <p>Tabut toprağa indirilip kalabalık dağıldıktan sonra adam çukura yaklaştı ve sanki geçmişe açılan bir pencereye bakarcasına mezara bakmaya başladı.</p>

  <p>"Yıllar sana insaflı davranmış," dedi kadın arkasından sokularak.</p>

  <p>Adam döndü ve ancak o an kadının varlığını farketti. Sonra da kadının çok iyi anımsadığı, o insanı bir anda eriten gülümsemesiyle yaklaşıp yanaklarından öptü.</p>

  <p>"Olur şey değil," dedi adam. "Aklımda kaldığından daha da çekici olmuşsun."</p>

  <p>"Hiç değişmemişsin," dedi kadın gülerek; bir yandan biraz sıkılarak elini gri saçlarında gezdirdi. "İltifat etmeden duramazsın."</p>

  <p>"Görüşmeyeli ne kadar oldu?"</p>

  <p>"Görevden yirmi beş yıl önce ayrılmıştın."</p>

  <p>"Deme! Bana en azından iki yüzyıl gibi geldi."</p>

  <p>"Artık adın Brian Shaw."</p>

  <p>"Evet." Shaw başıyla mezarı işaret etti. "Emeklf olurken yeni bir kimlik edinmemde çok ısrar etmişti."</p>

  <p>"Akıllı bir tutum. Hun kralı Atilla'dan daha çok</p>

  <p>"düşmanın vardı. Seni tepeleyen SMERSH ajanı herhalde Sovyetler Birliği'nde ulusal kahraman falan ilan edilirdi."</p>

  <p>"Artık endişe edecek bir şey yok," dedi adam gülerek. "Hem eski düşmanlarımın hâlâ sağ olacaklarını hiç sanmam. Zaten şimdi yaşlı bir adamım. Kelleme fiyat biçseler bir litre benzin bile tutmaz."</p>

  <p>"Hiç evlenmedin." Bu bir sorudan çok açıklama gibi söylenmişti.</p>

  <p>Shaw kafasını salladı. "Kısa bir evliliğim oldu, oma karım öldürüldü. Anımsarsın."</p>

  <p>Kadın biraz kızarır gibi oldu. "Galiba senin bir karın olabileceğini hiç kabul edememiştim."</p>

  <p>"Ya sen?"</p>

  <p>"Sen ayrıldıktan bir yıl sonra evlendim. Kocam kripto analiz şubesinde çalışıyordu. Adı Graham Huston. Şimdi Londra'da emekli maaşlarımız ve açtığımız antika dükkânının geliriyle rahat rahat geçiniyoruz."</p>

  <p>"Hiç de eski günlerin yaşamına benzemiyor."</p>

  <p>"Hâlâ Batı Hint Adalarında mı yaşıyorsun?"</p>

  <p>"İklimi biraz ters gelmeye başladı, ben de memlekete döndüm. Wight Adasında küçük bir çiftlik satın aldım."</p>

  <p>"Seni çiftçi olarak düşünemiyorum."</p>

  <p>"Ben de seni antika satarken..."</p>

  <p>Mezar kazıcılar yolun karşısındaki birahaneden çıkıp çukuru kapamak için işe koyuldular. Kısa zamanda kürek kürek atılan toprak tabutu örtmüştü.</p>

  <p>Shaw, "Bu adamı ne kadar da severdim," dedi. "Öldürecek hale geldiğim zamanlar da olmuştu, oma çoğu kez bir baba gibi kucaklamak istemişimdir."</p>

  <p>"O da seni özel bir sevgiyle severdi," dedi kadın. "Sen bir görevle gönderildiğin zaman huzursuz olur, içi içini yerdi. Öbür ajanlarıysa satranç taşları gibi görürdü."</p>

  <p>"Onu herkesten iyi sen tanırdın," dedi Shaw. "Bir insan yirmi yıllık sekreterinden pek az şey saklayabilir."</p>

  <p>Kadın belli belirsiz başını salladı. "Bundan rahatsız olurdu. Çoğu kez aklından ne geçtiğini okumuşumdur ve..." Kadının sesi titredi, artık mezara bakamıyordu. Başını çevirdi. Shaw kadının koluna girdi ve ağır ağır kilise bahçesinden çıkardı.</p>

  <p>"Bir kadeh birlikte içecek zamanın var mı?"</p>

  <p>Kadın çantasını açıp bir mendil çıkardı ve burnunu sildi. "Ne yazık ki, hemen Londra'ya dönmem gerekiyor."</p>

  <p>"Demek ayrılık saati geldi, Bayan Huston."</p>

  <p>"Brian," diye mırıldandı kadın, sanki bu ad gırtlağını acıtıyormuş gibi, ama adamın gerçek adını da söylemedi. "Seni Brian Shaw olarak düşünmeye herhalde hiç alışamayacağım."</p>

  <p>Shaw, "Eskiden olduğumuz o iki kişi, şefimizden* çok önce öldü," dedi.</p>

  <p>Kadın nemli gözlerle Shaw'un elini sıktı. "Geçmişi yeniden yaşayamıyoruz, yazık."</p>

  <p>Shaw karşılık veremeden, kadın çantasından bir zarf çıkardı ve pardösüsünün yan cebine koydu. Shaw tek kelime söylemedi, farketmemiş gibi davrandı.</p>

  <p>"Hoşçakal, Bay Shaw," dedi kadın belli belirsiz bir sesle. "Kendine iyi bak."</p>

  <p>***</p>

  <p>Soğuk bir gecede Londra sokakları sulu karla kamçılanırken, siyah bir Austin taksi Hyde Park içindeki büyük, taş binanın önünde durdu. Shaw taksi ücretini ödeyip arabadan dışarı çıktı. Yüzüne çarpar" buz parçacıklarına aldırmadan bir süre durup bir zamanlar işyeri olan çirkin binaya baktı.</p>

  <p>Pencereler temizlenmemişti, binanın dış duvarlar ı yarım yüzyıllık kir taşıyordu. Çevresindeki benzerleri gibi bu binanın da nasıl olup da yatırılmadığına şaştı.</p>

  <p>Merdivenleri çıkıp lobiye geldi. Buradaki güvenlik görevlisi kimlik sordu, sonra da randevusu olanlar listesinde adının olup olmadığını kontrol etti. "Asansörle onuncu kata çıkın, lütfen," dedi görevli. "Sizi orada karşılayacaklar."</p>

  <p>Asansör yine eskisi gibi sarsıla sarsıla çıkıyordu, fakat her zamanki asansör görevlisi gitmiş, yerini bir panel üzerindeki düğmeler almıştı. Shaw asansörü dokuzuncu katta durdurup indi ve koridorda yürümeye başladı. Eski ofisini bulup kapıyı açtı; harıl harıl daktilo yazan bir sekreter, arkasındaysa masasının başında çalışan bir adam göreceğini sanmıştı.</p>

  <p>İç içe iki odanın bomboş olduğunu görünce çok şaşırdı. Üzgün üzgün başını salladı. Eskiden birinin dediği gibi, insan yuvaya dönemiyordu işte.</p>

  <p>Neyse, hiç olmazsa merdivenler eski yerindeydi. Ama merdiven başlarındaki güvenlik görevlisi yoktu. Onuncu kata çıktığı anda asansörün önünde beklemekte olan sarışın bir kızla burun buruna geldi.</p>

  <p>"Sanırım beni bekliyorsunuz," dedi Shaw.</p>

  <p>Kız şaşırıp irkilmişti. "Bay Shaw?"</p>

  <p>"Evet, geciktiğim için bağışlayın, ama bir tur atıp özlem gidermek istedim."</p>

  <p>"General sizi bekliyor, lütfen benimle gelin." Kız Shaw'un çok iyi tanıdığı kapıyı tıklattı ve açtı. "Bay Shaw geldi, efendim."</p>

  <p>Değişik bir çalışma masası ve masada oturan adam dışında odanın tüm mobilyası aynıydı. Neyse, diye düşündü Shaw, biraz olsun tanıdık bir yere gelmişti.</p>

  <p>"Lütfen girin. Bay Shaw." Tuğgeneral Morris V. Simms elini uzattı. Dostça gibi görünen masmavi gözleri Shaw'u aldatamadı. Shaw tepeden tırnağa incelendiğini farketmişti.</p>

  <p>"Lütfen oturun."</p>

  <p>Shaw'un oturduğu arkası yüksek koltuk mermer gibi sertti. General ziyaretçilerinin fazla kalmamaları için bu ucuz yola başvurmuş olmalı, diye düşündü. Eski şefi böyle amatörce numaralara hiç kalkışmazdı.</p>

  <p>Çalışma masasının dağınık hali Shaw'un dikkatini çekti. Dosyalar özensizce üst üste yığılmış, çoğunun başlıkları başaşağı gelmişti. Bir de toz vardı. Olağan olarak toz bulunabileceği yerlerde değil de, hiç birikmemesi gereken yerlerdeydi: Gelen-giden evrak sepetlerinin üst kenarları, telefonun altı, dosya kapakları arasından çıkan kâğıtların kenarları, arası.</p>

  <p>Birden Shaw işin içyüzünü farketti.</p>

  <p>Önce, yukarı çıkan ziyaretçilerin gönderildikleri yerden başka bir yere gitmemesini güvenceye alan asansör görevlisinin eksikliği vardı. Sonra da merdiven başlarını ve katları gezerek resepsiyoncu gibi çalışan güvenlik gözetçilerinin yokluğu. Derken terkedilmiş çalışma odası...</p>

  <p>Gizli Haberalma Servisindeki şubesi artık bu binada değildi.</p>

  <p>Bütün bu görünüm düzmeceydi, onun için kurulmuş bir dekor.</p>

  <p>General Simms koltuğuna oturup Shaw'un yüzüne baktı. Hiç renk vermiyordu. "Emekli olduktan sonra buraya ilk gelişiniz herhalde."</p>

  <p>Shaw başıyla doğruladı. "Evet." Bu odada kendinden genç bir adamın karşısında oturmak çok tuhaf geliyordu.</p>

  <p>"Bıraktığınız gibi bulmuşsunuzdur sanırım."</p>

  <p>"Bir iki değişiklik olmuş."</p>

  <p>Simms'in sol kaşı biraz kalktı. "Herhalde personeli kastediyorsunuz."</p>

  <p>Shaw, "Zaman insanın belleğini bulandırıyor," dedi filozofça.</p>

  <p>Simms'in sol kaşı yerine indi. "Sizi neden davet ettiğimi merak ediyorsunuzdur?"</p>

  <p>"Bir cenaze töreninde cebime davetiye sıkıştırılması bana biraz tiyatrovari geldi. Bana bir mektup yazabilir ya da telefonla arayabilirdiniz."</p>

  <p>Simms soğuk soğuk gülümsedi. "Önemli nedenlerim var."</p>

  <p>Shaw soğuk durmaya karar verdi. Simms'den hoşlanmamıştı, dolayısıyla kibarlıktan öte hiçbir yakınlık göstermeyecekti generale. "Eski dostlar toplantısı yapmak niyetinde olmadığınız belli."</p>

  <p>"Doğru," dedi Simms, altta bir çekmeceyi açıp ayağını dayadı. "Doğrusunu isterseniz, sizi yeniden göreve koşmak istiyorum."</p>

  <p>Shaw afallamıştı. Neydi bu olup bitenler? Ama bir yandan da içinde bir heyecan dalgası kabarmaktaydı. "Servisin posası çıkmış ihtiyarları çöplükten toplayacak denli güç durumda olabileceğine inanamıyorum."</p>

  <p>"Kendinize karşı çok acımasızsınız, Bay Shaw. Siz serviste bugüne dek görev yapan en iyi elemandınız. Zamanınızda âdeta bir efsane kahramanı olmuştunuz."</p>

  <p>"Bu da benim zorla istifa ettirilmeme yol açmıştı."</p>

  <p>"Her neyse, ama şu anda sizin yetenekleriniz için biçilmiş kaftan olan bir görev var. Kafası iyi çalışan olgun bir adam gerektiriyor. Bedensel güç ve kan dökme işi değil. Yalnızca zekâ isteyen bir hafiyelik işi. Yaşınızı ileri sürmenize karşın, büyük deneyiminizle bu işin üstesinden geleceğinizden eminim."</p>

  <p>Shaw'un kafası allak bullak olmuştu. Simms'in sözlerine bir türlü akıl erdiremiyordu. "Peki, neden ben? Nitelikleri benden daha uygun bir sürü ajanınız vardır. Hem sonra Ruslar... dosyalarını hiçbir zaman bir yana atmazlar. Ben yeniden yüzeye çıkarsam •KGB bir saat geçmeden beni bulur."</p>

  <p>"Artık bilgisayarların devrini yaşıyoruz, Bay Shaw,. Şube şefleri artık eskisi gibi oturdukları yerde kendi fikirlerine göre adam seçmiyorlar. Güncel görevlerle ilgili tüm bilgiler bilgisayarlara veriliyor. Hangi ajanın, hangi göreve verilmesi gerektiği onların belleklerinden öğreniliyor. Gördüğümüz kadarıyla, bu iş için eldeki elemanları bilgisayarlarımız uygun görmedi. Biz de emekli ajanlara göre programladık. Sizin adınız birinci sırada çıktı. Ruslara gelince, onları hiç dert etmeyin. Ruslarla işiniz olmayacak."</p>

  <p>"Benim için biçilmiş kaftan olan bu iş neymiş,, söyler misiniz?"</p>

  <p>"Bir gözetleme işi."</p>

  <p>"Peki Rusları değilse, kimi?"</p>

  <p>"Amerikalıları."</p>

  <p>Shaw bir süre karşılık vermeden bekledi, doğru işittiğinden emin değildi. Sonra, "Kusura bakmayın", general," dedi. "Ama bu kez robotlarınız hata yapmış olmalı. Evet, belki Amerikalılar biz İngilizler kadar uygar olmayabilirler, ama iyi insanlardır. Görevde bulunduğum yıllar süresince birçoğuyla yakın dostluklar kurdum. CIA ajanlarıyla birlikte çalıştım. Şimdi onlara karşı casusluk etmeyi kabul edemem. Başka birini bulsanız iyi olur."</p>

  <p>Simms'in yüzü kızardı. "Durumu biraz abartıyorsunuz. Önce olayı bir dinleyin, Bay Shaw. Amerikalılardan gizli bilgi sızdırmanızı istemiyorum, yalnızca birkaç; hafta onları yakından gözetleyin. Abartıyorum sanmayın, ama bu durum devletimizi ciddi olarak tehdit edebilir."</p>

  <p>"Özür dilerim," dedi Shaw. "Lütfen devam edin." "Sağolun," dedi Simms biraz şişinerek. "Yapacağınız iş, Kuzey Amerika Antlaşması adındaki bir konuyu soruşturmak. Amerikalıların açığa çıkardıkları bir kirli çamaşır sepeti. Sizden istenen, onların bu konuyu ne kadar bildiklerini ve bir şey yapmaya niyetleri olup olmadığını öğrenmeniz."</p>

  <p>"Açıklamanız biraz eksik kaldı. Bu antlaşma neyle ilgiliymiş?"</p>

  <p>"Şu anda ayrıntılarını bilmemeniz daha iyi olur kanısındayım," dedi Simms.</p>

  <p>"Anlıyorum."</p>

  <p>"Anladığınızı sanmıyorum, ama şimdilik bunun önemi yok. Ne dersiniz, kabul ediyor musunuz?"</p>

  <p>Shaw kararsızlık içinde bocalıyordu. Refleksleri zayıflamış, gücü eskisine oranla yarı yarıya azalmıştı. Gözlüksüz okuyamayacak durumdaydı. Hâlâ tüfekle elli metreden küçük bir kuşu indirebiliyordu ama tabanca tutmayalı neredeyse yirmi yıl olmuştu. Shaw yaşlanmış olduğunun farkındaydı.</p>

  <p>"Çiftliğim ne olacak?"</p>

  <p>"Yokluğunuzda bir tarım profesörü tarafından yönetilecek." Simms gülümsedi. "Eskiye oranla ödeneklerimizin daha rahat kullanıldığını göreceksiniz. Satın almak için uğraştığınız çiftliğinize bitişik o seksen dönümlük alan da servisin bir jesti olarak göreviniz tamamlanınca sizin adınıza satın alınacaktır."</p>

  <p>Zaman değişmişti tabii, ama bu şubenin hünerleri hiç değişmemişti. Shaw gözetim altında olduğunu hiç farketmemişti doğrusu. Galiba gerçekten de yaşlanmıştı.</p>

  <p>"Hayır dememi oldukça güçleştirdiniz, general."</p>

  <p>"O halde evet deyin."</p>

  <p>Shaw aklından geçen çelişik düşünceleri bir yana iterek eski güvenli tavrını takındı ve "Peki, bir denerim," dedi.</p>

  <p>Simms yumruğunu masaya indirdi. "Çok güzel." Bir çekmece açıp Shaw'un önüne bir zarf uzattı. "Uçak biletleriniz, seyahat çekleri ve otel rezervasyonları. Tabii yeni kimliğinizle gideceksiniz. Pasaportunuz yar mı?"</p>

  <p>"Evet," dedi Shaw. "İşlerimi bitirmem için bana on beş gün yeter."</p>

  <p>Simms bu sözleri eliyle savuşturdu. "Uçağınız iki gün sonra kalkıyor. Buradaki her işiniz halledecektir. İyi avlar."</p>

  <p>Shaw'un yüzü asıldı. "Demek benden bu kadar emindiniz?"</p>

  <p>Simms dişlerini göstererek sırıttı. "Bir savaşa daha katılmak için yanıp tutuşan eski bir asker olarak düşündüm sizi."</p>

  <p>Sırıtma sırası Shaw'a gelmişti. O denli de donuk görünmek istemiyordu. "O halde bu derece gizlilik numaralarına ne gerek vardı?"</p>

  <p>Simms'in yüzü gerildi. Yanıt veremeyecek durumda kalmıştı. Bir şey söylemedi.</p>

  <p>Shaw, "Oynadığınız oyun gereksiz," dedi. "Bu bina yıllardan beri kullanılmamış. Parkta bir köşede buluşsak daha kolay olurdu."</p>

  <p>"O kadar belli miydi?"</p>

  <p>"Hem de nasıl."</p>

  <p>Simms omuz silkti. "Belki biraz aşırılığa kaçmış olabilirim, ama Amerikalılar her nasılsa İngiliz haberalma çevrelerinde olup biteni hemen öğreniveriyorlar. Hem bir de eski sezgileriniz yerinde mi diye görmemiz de gerekiyordu."</p>

  <p>"Bir sınav."</p>

  <p>"İsterseniz öyle deyin." Simms yerinden kalkıp Shaw'a elini uzattı. "Programınızı altüst ettiğim için çok üzgünüm. Eski defterlerini kapamış bir adama bu denli bağlanmak benim de çok hoşuma gitmiyor, ama şu an sis altında kalmış bir kör gibiyim. Beni ancak siz kurtarabilirsiniz."</p>

  <p>On dakika sonra General Simms ve sekreteri birlikte asansörle aşağı iniyorlardı. Genç kadın dışarda yağan yağmura hazırlanmak için şapkasını Glydiği sırada Simms epey düşünceliydi.</p>

  <p>"Çok garip bir adamdı," dedi sekreter kız.</p>

  <p>Simms başını kaldırdı. "Bağışla, duyamadım."</p>

  <p>"Bay Shaw'u diyorum. Tıpkı bir kedi gibi yürüyor. Asansörden çıkacak diye beklerken birden merdivende belirip yüreğimi ağzıma getirdi."</p>

  <p>"Merdivenden mi çıktı?"</p>

  <p>"Dokuzuncu kattan," dedi kız. "Asansörün kat ışıklarından belli oluyordu."</p>

  <p>Simms, "Biliyor musun, bunu yapmasını içimden istemiştim," dedi. "Eski şeytanlığını kaybetmediğini görmek insanı rahatlatıyor."</p>

  <p>"Cana yakın, yaşlı bir adam."</p>

  <p>Simms güldü. "O cana yakın yaşlı adam yirminin üstünde adam öldürmüştür."</p>

  <p>"Hiç ihtimal vermezdim." dedi sekreter kız.</p>

  <p>"Umarım, daha çok insan ihtimal vermez," diye mırıldandı. "Şu anda omzuna yüklenen sorumluluğun farkında değil. Zavallı adamı köpekbalıklarına atsak daha rahat ederdi."</p>
</body>
</html>
