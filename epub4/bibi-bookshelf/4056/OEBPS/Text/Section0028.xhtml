<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h3 style="margin-bottom:2.4pt;mso-para-margin-bottom:.2gd">27</h3>

  <p>Namludan doldurmalı tüfek meraklıları ardarda hedeflere mermi yağdırırken, atış poligonu barut kokusuyla dolmuştu. Pitt atış yapanların arkalarından bir süre yürüdükten sonra aradığı adamı buldu.</p>

  <p>Baltimore Sun gazetesinin makale yazarı Joe Epstein hafta sonlarını tüfek atışlarıyla geçirmekteydi. Tetiği çekti, hedeften tok bir ses geldi. Epstein dürbünüyle hedefe baktı, sonra uzun namluya barut doldurmaya başladı.</p>

  <p>"Sen o antikayı doldurana kadar Kızılderililer tepene üşüşürler" dedi Pitt gülerek.</p>

  <p>Epstein dönüp baktı. "İstersem bir dakikada tam dört atış yapabilirim," dedi gülümseyerek. Namludan içeri kurşun bir bilya bıraktı. "Seni telefonla aradım."</p>

  <p>"Bir süredir yoktum," dedi Pitt kısaca. "Modeli nedir?" diye tüfeği göstererek sordu.</p>

  <p>"Çakmak taşlı. Yetmiş beş kalibrelik Browrt Bess. Bağımsızlık savaşımızda İngiliz askerleri tarafından kullanılan tiplerden." Epstein tüfeği Pitt'e uzattı. "Denemek ister misin?"</p>

  <p>Pitt atış iskemlesine oturdu ve iki yüz metre uzaktaki hedefe baktı. "Bir şeyler öğrenebildin mi?"</p>

  <p>"Gazetenin arşivinde mikrofilm halinde küçük bir iki haber var." Epstein tüfeğin falya tavasına barut doldurdu. "Önemli olan çakmak taşı tavadaki barutu tutuşturunca gözünü kırpmamaktır."</p>

  <p>Pitt mekanizmayı kilitledi. Sonra nişan alıp yayaşça tetiği çekti. Barutun parlaması neredeyse gözüne gelecekti. Bir saniye sonra patlama oldu ve silah büyük bir güçle omzuna tepti.</p>

  <p>Epstein dürbünle hedefe baktı. "Hedefin yirmi santim yanındasın. Senin gibi bir kent züppesi için; hiç fena değil." O sırada hoparlörlerden yükselen bir ses ateş kes yapıldığını duyurdu. Bütün atıcılar hedeflerini yenilemek için tüfeklerini bıraktılar. "Gel şöyle yürüyelim, sana ne bulduğumu anlatayım," dedi Epstein.</p>

  <p>Birlikte hedeflerin bulunduğu alana yürüdüler.</p>

  <p>"Bana iki isim vermiştin, Richard Essex ve Harvey Shields. Essex dışişleri müsteşarıydı. Shields de İngiltere’de aynı görevde bulunuyormuş. Her ikisi de meslekten gelme diplomat, dışişlerini asıl yürüten adamlar. İkisi de işlerini perde arkasından yürüttüğü için pek fazla tanınmamış."</p>

  <p>"Joe, bu anlattıkların yüzeydeki bilgiler. Başka şeyler de olmalı."</p>

  <p>"Pek bir şey yok. Bildiğim kadarıyla bu iki adam en azından resmi olarak, hiç yüz yüze gelmemişler."</p>

  <p>"Birlikte Beyaz Saray'dan çıkarlarken çekilmiş resimleri var bende."</p>

  <p>Epstein omuz silkti. "Bununla tam dört yüzüncü yanılgım oluyor."</p>

  <p>"Shields'e ne olmuş?"</p>

  <p>"Empress of Ireland batarken o da içinde boğulmuş."</p>

  <p>"Empress'in batışını biliyorum. St.Lawrence Nehrinde kömür taşıyan bir Norveç gemisiyle çarpışıp batan bir yolcu gemisi. Binden fazla insan yaşamını yitirmişti."</p>

  <p>Epstein başıyla doğruladı. "Shields'in ölümüyle ilgili yazıyı okuyana dek ben duymamıştım. Bu olay deniz kazaları içinde en korkunçlarından biri."</p>

  <p>"Ne garip. Empsress, Titanik ve Lusitania, tümü de üçer yıl arayla batmışlar."</p>

  <p>"Neyse, Shields'in ölüsü bulunmamış. Ailesi küçük bir Gal köyünde ona bir cenaze töreni yapmak zorunda kalmış. Harvey Shields hakkında sana tüm söyleyebileceklerim bu kadar."</p>

  <p>Hedefe vardılar. Epstein kendi atışlarını kontrol etti. "Gördün mü bak, bayağı iyi vurmuşum, değil mi?"</p>

  <p>Pitt, "Yetmiş beş kalibrelik bir mermi ne kötü delik açıyormuş," dedi parçalanmış hedefe bakarak.</p>

  <p>"Bir de insana isabet ettiğini düşün."</p>

  <p>"Düşünmek bile istemem."</p>

  <p>Epstein hedefi yerine bıraktıktan sonra yine atış, yerine yürüdüler.</p>

  <p>"Peki, ya Essex?" diye sordu Pitt.</p>

  <p>"Senin bilmediğin ne var ki?"</p>

  <p>"Nasıl öldüğü, örneğin."</p>

  <p>Epstein, "Tren kazası," diye yanıtladı. "Hudson nehri üzerindeki köprü çökmüş. Yüz ölü. Essex bunlardan biri."</p>

  <p>Pitt bir an düşündü. "Kaza yerine yakın kasabada ölünün üstünden çıkan şeyler kaydedilmiş olmalı."</p>

  <p>"Hiç sanmam."</p>

  <p>"Neden öyle diyorsun?"</p>

  <p>"Burada Essex ve Shields arasında insanı epey düşündüren bir benzerlik var." Epstein durup Pitt'e baktı. "Her iki adam da aynı gün, 1914 yılının 28 Mayıs günü ölüyor, ikisinin de ölüsü bulunamıyor."</p>

  <p>Pitt derin bir iç çekip, "İşimiz var," dedi.</p>

  <p>"Geçmiş olayların soruşturması hiç kolay olmaz."</p>

  <p>"Essex'le Shields'in ölümleri arasındaki benzerlikler gerçekdışı geliyor insana. Bir plan gereği öldürülmüş olamazlar mı?"</p>

  <p>Epstein kafasını salladı. "Hiç sanmam. Daha "garip şeyler de oluyor hayatta. Hem Shields'i Atlantik'in ortasında sessizce denize atıvermek varken, neden koskoca bir gemiyi batırıp bin kişiyi daha canlarından etsinler?"</p>

  <p>"Haklısın."</p>

  <p>"Şimdi bana söyler misin, nedir olup bitenler?"</p>

  <p>"Sonu nereye varacak ben de emin değilim."</p>

  <p>"Gazeteye yazabileceğim bir şey olursa, umarım bana haber verirsin."</p>

  <p>"Daha açıklama yapmak için çok erken. Ucundan hiçbir şey çıkmayabilir de."</p>

  <p>"Seni epeydir tanırım, Dirk. Sen boşu boşuna bir şeyle ilgilenmezsin."</p>

  <p>"Tarihin gizlerine olan aşırı tutkum olarak kabul et istersen."</p>

  <p>"Madem öyle, şimdi söyleyeceklerimi dinle o zaman."</p>

  <p>"Anlat bakalım."</p>

  <p>"Köprünün altındaki nehri tam bir ay boyunca taramışlar. Ne bir yolcunun, ne de personelden birinin ölüsü bulunabilmiş."</p>

  <p>Pitt durup merakla Epstein'e baktı. "İşte buna inanmam. Hiç olmazsa bir iki ceset akıntıyla kıyıya vurur mutlaka."</p>

  <p>"Daha bitmedi, dur," dedi Epstein. "Tren de bulunmadı."</p>

  <p>"Nee!"</p>

  <p>"Salt mesleki bir merakla Manhattan Limited'le ilgili yazılanları araştırdım. Faciadan sonra dalgıçlar haftalar süren arama yapmışlar, ama sonuç sıfır. Lokomotif ve vagonların tümü bataklığa gömüldü diyerek dosyayı kapatmışlar sonunda. New York Quebec Northern Demiryolu Şirketi kayıp araçlarıma bir tek parçasını bulabilmek için büyük bir servet harcamışlar, ama sonunda onlar da havlu atmış."</p>

  <p>"Ve böylece olay kapanmış, öyle mi?"</p>

  <p>"Pek değil," dedi Epstein. "Mathattan Limited'in hâiâ hayalet gibi seferler yaptığı söyleniyor."</p>

  <p>"Şaka ediyorsun."</p>

  <p>"Yemin ederim., Hudson Nehri vadisinde oturanlar hayalet bir trenin kıyı yolundan gelip köprüye gittiğini, orada da ortadan kaybolduğuna yemin ediyorlar. Tabii bu oiay karanlıkta oluyormuş hep."</p>

  <p>Pitt, "Tabii," dedi alayla. "Dolunay ve kurt ulumalarını da eklesene."</p>

  <p>Epstein omuz silkip güldü. "İşin içine biraz da hortlak hikâyesi katarsam, hoşuna gider diye düşünmüştüm."</p>

  <p>"Bana anlattıklarınla ilgili belge var mı hiç?"</p>

  <p>"Tabii. İsteyeceğini biliyordum. Empress'in batışı ve Hudson nehri köprüsünün çökmesiyle ilgili araştırmanın belgeleri iki buçuk kilo tutuyor. Bunların yanı sıra eski gemi ve tren kazalarını araştırmayı merak edinmiş birkaç kişinin de adresini buldum. Bunların tümü düzenli bir paket halinde arabamda duruyor." Epstein başıyla otoparkı gösterdi. "Gidip getireyim."</p>

  <p>Pitt, "Emeğin ve ayırdığın zaman için çok teşekkür ederim," dedi.</p>

  <p>Epstein dik dik Pitt'in yüzüne baktı. "Bir sorum var, Dirk. Yanıtı hak ettim sanırım."</p>

  <p>Pitt, "Evet, hak ettin," dedi.</p>

  <p>"Bu bir NUMA projesi mi, yoksa kendi başına mı giriştin?"</p>

  <p>"Kesinlikle kişisel bir araştırma."</p>

  <p>"Anlıyorum." Epstein gözlerini yere çevirip yerde bulunan küçük bir taş parçasını tekmeledi. "Richard Essex'in bir akrabasının yakınlarda ölü bulunduğunu biliyor muydun?"</p>

  <p>"John Essex. Evet biliyordum."</p>

  <p>"Muhabirlerimizden biri haberi gazeteye geçmişti." Epstein başıyla Pitt'in Cobra'sını işaret etti. "Tanımı sana benzeyen, kırmızı spor bir araba kullanarak Essex'in evini soran bir adam komşular tarafından görülmüş. Bundan bir saat sonra da polise kimliği belirsiz biri telefon edip Essex'in ölmüş olduğunu bildirmiş."</p>

  <p>Pitt, "Rastlantı," dedi.</p>

  <p>"Numara yapma bana," dedi Epstein. "Neler çeviriyorsun sen, kuzum?"</p>

  <p>Pitt karşılık vermeden birkaç adım yürüdü, yüzü gerilmişti. Sonra hafifçe gülümsedi. "İnan bana dostum, bilmesen senin için daha iyi olur."</p>
</body>
</html>
