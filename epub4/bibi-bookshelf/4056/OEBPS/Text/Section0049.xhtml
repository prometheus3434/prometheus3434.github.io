<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h3 style="margin-bottom:2.4pt;mso-para-margin-bottom:.2gd">48</h3>

  <p>Pitt ekranların başında enkaza girmek için çalışan kurtarma ekibini izliyordu. JİM giysileri içinde iki adam aydan gelme yaratıklar gibi ağır çekim hareketlerle piroksonu üst yapıya yerleştirdiler. Atmosfer farkını sıfıra indiren özel giysileri içinde adamlar büyük bir rahatlıkla hareket etmekteydiler. Oysa o sırada balık adamlar elli metre derinliğin verdiği büyük basınçla oldukça güç durumdaydılar. Pitt yanında bir monitörü ayarlamak için uğraşan Doug Hoker'a döndü.</p>

  <p>"Sualtı aracı nerede?"</p>

  <p>Hoker deniz radarının kaydetmekte olduğu göstergeye baktı. "Sappho I şu anda Empress'in pruvasından, iskele yönünde yirmi metre açıktan seyrediyor. Döküntüyü çıkarana dek enkazın çeyrek mil çevresinde devriye gezmelerini söyledim."</p>

  <p>"İyi düşünmüşsün," dedi Pitt. "Enkaza doğru yaklaşan oldu mu?"</p>

  <p>"Hayır."</p>

  <p>"Yine gelecek olurlarsa hiç olmazsa bu kez hazılıklı durumdayız."</p>

  <p>Hoker bundan pek emin olmadığını belirten bir ifadeyle, "Gelen olursa nasıl saptarız bilemiyorum. Görüş uzaklığı çok kısa, kameralar pek uzağı gösteremiyor."</p>

  <p>"Peki ya sonar?"</p>

  <p>"Üç yüz metreye kadar olan uzaklığı üç yüz altmış derecelik bir turla tarıyor, ama yine bir güvencemiz yok. Yaklaşan bir balık adam çok küçük bir hedef olur sonar için."</p>

  <p>"Yüzeyde dolaşan gemi falan var mı?"</p>

  <p>"On dakika önce bir petrol tankeri geçti," dedi Hoker. "Birde yedeğinde çöp yüklü tnavnasıyla bir römorkör."</p>

  <p>"Herhalde körfez ağzına kadar gidip çöpünü boşaltacaktır," dedi Pitt. "Ama yine de gözümüzü açık tutsak fyi olur."</p>

  <p>"Yanmaya hazır," dedi Gunn. Kulağında kulaklıklar, monitorların başındaydı.</p>

  <p>Pitt, "Pekâlâ, dalgıçlara alandan uzaklaşmalarını bildirin," dedi.</p>

  <p>O sırada elinde bir tepsi ve içinde on fincan kahveyle Heidi içeri girdi. Odada bulunanlara kahve servisi yaptı. Son fincanı Pitt'e getirdi.</p>

  <p>"Geç mi kaldım?" diye sordu Pitt'e.</p>

  <p>"Tam zamanında geldin, bir şey kaçırmadın. İlk yakma işine başlıyoruz. Aman dua et de, piroksonu tam yerine koyup dozunu fazla kaçırmamış olalım."</p>

  <p>"Dediğin gibi değilse ne olur?"</p>

  <p>"Yetersiz sürülmüşse, hiçbir işe yaramaz. Yanlış bir yere biraz fazla kaçırılarak sürülmüşse geminin yarısı içine göçer, hiç zamanımız olmadığı halde kimbilir bize kaç güne patlar. Bunu bina yıkım ekiplerinin yaptığı işe benzetebilirsin. Binayı kat kat yıkarlar. İçyapının belirli bir alana çökmesi için patlayıcılarını stratejik noktalara yerleştirmeleri gerekir."</p>

  <p>"Flaş hazır, sayış başladı," diye bildirdi Gunn.</p>

  <p>Pitt, Heidi'nin bu terimi pek anlamadığını''farketti. "Flaş, piroksonu tutuşturmak için kullanılan elektronik zamanlamalı bir aygıt."</p>

  <p>Gunn, "Dalgıçlar alanı boşalttı, saymaya devam ediyoruz," dedi. "On saniye."</p>

  <p>Kontrol odasında bulunan herkes gözünü monitorlara dikmişti. Sıfıra sayıncaya dek merak ve heyecan son haddini buldu. Sonra Gunn'ın sesi gergin sessizliği bozdu.</p>

  <p>"Yanıyoruz!"</p>

  <p>Ernpress'in sancak üstü müthiş bir parıltıyla örtüldü, aynı anda akkor halinde iki şerit kıvrılarak yükseldi ve ayrı yönlerden bütün güverte ve küpeşteyi çevreleyip son derece yüksek ısıdan oluşan bir çember yaptı. Buhardan oluşan bir perde döne döne yüzeye çıkmaktaydı.</p>

  <p>Çok geçmeden son bağlantıları da erimiş olan çelik zemin ses çıkarmadan çöktü ve bir alt güverteye düşerek gözden kayboldu. Altı metre çapında bir boşluk açılmıştı. Gediğin kenarları önce kızardı, sonra grileşip suyun amansız soğuğunda yeniden sertleşti.</p>

  <p>Gunn, "Fena gitmedi galiba!" dedi heyecanla.</p>

  <p>Hoker elindeki not defterini havaya fırlatıp sevincinden bir nara attı. Herkes gülüp el çırpıyordu. Sik yakma en önemlisiydi ve başarılı olmuştu."</p>

  <p>"Hemen vinç kancasını atın," dedi Pitt. "Döküntüyü toplamak için zaman kaybetmeyelim."</p>

  <p>"Sonarda yabancı bir cisim göründü."</p>

  <p>Odada gözleri monitorlarda olmayan tek insan darmadağınık saçlı sonar operatörüydü.</p>

  <p>Pitt hemen yanında bitiverdi. "Tanımlayabiliyor musun?"</p>

  <p>"Hayır, efendim. Ayrıntıları göremeyeceğim denli uzakta. Ama iskele yanından geçmekte olan mavnadan düştü gibi geldi."</p>

  <p>"Cisim dibe inerken bir açı yaptı mı?"</p>

  <p>Sonar operatörü başını iki yana salladı. "Hayır dimdik indi."</p>

  <p>Pitt, "Dalgıç inişine benzemiyor," dedi. "Mavnadakiler ağırca bir çöp paketi atmış olmalılar."</p>

  <p>"Kollamaya devam edeyim mi?"</p>

  <p>"Evet, bak bakalım, herhangi bir kıpırtısı var mı." Pitt yanındaki Gunn'a döndü. "Sualtı aracında kimler var?"</p>

  <p>Gunn bir an düşünmek zorunda kaldı. "Sid Klinger ve Marv Powers."</p>

  <p>"Sonar tanıtlanmayan bir cisim kaydetti. Gidip bir baksınlar."</p>

  <p>"Konuklarımız yine geldiler mi dersin?"</p>

  <p>"Sonar kaydı pek öyle göstermiyor," dedi Pitt. "Ama hiç belli olmaz."</p>

  <p>Mavnanın kenarından atlar atlamaz Foss Gly dik olarak dibe dalmıştı. Yanında taşıdığı yedek hava tüpleri işini oldukça zorlaştırıyordu, fakat dönüşünde ve yüzeye çıkarken dekompres yapmak için bunlara gereksinmesi olacaktı. Nehir yatağına inince ağır ağır yüzmeye başladı. Uzun bir yolu ve yapacak çok işi vardı.</p>

  <p>Elli metre kadar gitmişti ki, karanlığın içinden bir uğultu sesi duyarak irkildi.</p>

  <p>Suyun akustiği sesi dağıttığı için nereden geldiğini anlaması olanaksızdı. Sonra gözleri giderek güçlenen sarı bir ışık pırıltısı farketti. Artık kuşkusu yoktu. Ocean Venturer'ın personelli sualtı aracı onu aramaktaydı.</p>

  <p>Çıplak nehir yatağında saklanacak tek bir çıkıştı bile yoktu. Sualtı aracının güçlü projektörleri onu bir kez saptadılar mı, kurtuluş şansı hemen hemen sıfıra inerdi.</p>

  <p>Elindeki yedek hava tüplerini bırakıp gövdesini çamura bastırdı. Bütün umudu sualtı aracındaki adamların tüm dikkatlerini gözlerinin doğrultusuna vermiş olmalıydı. Regülatöründen hava kabarcıkları çıkmasın diye soluk bile almadı.</p>

  <p>Araç üstünden geçip gitti. Gly derin bir soluk aldı, fakat pek sevinemedi. Çok geçmeden aracın dönüp yine aramaya devam edeceğini biliyordu.</p>

  <p>Sonra neden görülmemiş olduğunu farketti. Zemindeki çamur kalkmış, çevresinde bir bulut oluşturmuştu. Sualtı aracının ışıkları yerden yükselmiş çamurun örtüsünde kayboluvermişti. Yerden avuç avuç çamur alıp suyun içinde dağıttı. Dalgıç fenerini yaktı, çamur bulutu ışık geçirmiyordu. Demek bulut içinde önünü göremeyecekse, sualtı aracındakiler de göremeyecekti.</p>

  <p>El yordamıyla zemine bıraktığı yedek hava tüplerini buldu. Işıklı bilek pusulasında yönünü saptayıp Empress'e doğru yüzmeye başladı.</p>

  <p>***</p>

  <p>Gunn, "Klinger Sapho'dan arıyor," dedi.</p>

  <p>Pitt monitorların başından ayrılıp geldi. "Ben konuşayım."</p>

  <p>Gunn kulaklığını çıkarıp ona verdi. Pitt küçük mikrofona seslendi. "Klinger, ben Pitt, bir şey bulabildiniz mi?"</p>

  <p>"Nehir yatağını eşeleyen bir şey var," dedi Klinger.</p>

  <p>"Ne olduğunu görebildiniz mi?"</p>

  <p>"Hayır," dedi Klinger. "Her neydiyse, çamura gömülmüş olmalı."</p>

  <p>Pitt sonara bir göz attı. "Herhangi bir kayıt var mı?"</p>

  <p>Operatör hayır anlamında başını salladı. "Sualtı aracının yanındaki bulut gibi çamurdan başka hiçbir şey yok."</p>

  <p>Pitt bir an için sustu. Klinger'in raporu midesini bulandırmıştı. İçinde bir ses önemli bir şeyi gözden kaçırdıklarını söyleyip duruyordu.</p>

  <p>Ancak mantık, insan aklının makinelere göre çok daha yanılabilir olduğunu vurguluyordu. Eğer aygıtlar bir şey saptamamışlarsa, o zaman büyük olasılıkla saptanacak bir şey yok demekti. Kafasının içini kemiren kuşkulara karşın Pitt kararını verdi. "Klinger."</p>

  <p>"Evet."</p>

  <p>"Dönün artık, ama ağır ağır ve zigzaglar çizerek gelin."</p>

  <p>"Anlaşıldı. Gözümüzü dört açarız."</p>

  <p>Pitt kulaklığı yeniden Gunn'a verdi. "Nasıl gidiyor?"</p>

  <p>"Çok iyi," dedi Gunn. "Gel bir dersen bak."</p>

  <p>Açılan gedikten yapılan temizleme işlemi görülmemiş bir hızla sürmekteydi; onca derinliğin müthiş basıncında daha çabuk çalışmak olanaksızdı. Tüple dalmış olan dalgıçlar daha küçük parçaları asetilen ve hidrolik kesicilerle kesiyorlar, çeşitli yerlerde çöküntü olmaması için destek koyuyorlardı.</p>

  <p>JİM giysileri içindeki iki adam vincin kavrayıcı elini yukarı çekilmesi gereken döküntülerle buluşturuyorlardı. Biri kabloyu çekerken, diğeri de vincin dev bir pençeyi andıran kavrayıcısını çıkarılacak ol an parçaya tutturuyordu. Sağlam bir tutuş olduğuna karar verdikleri zaman vinç kavrayıcısı kilitleniyor, vinç operatörüyse ağır ağır yükü çekmeye başlıyordu.</p>

  <p>Gunn, "Bu hızla giderlerse." dedi. "Shields'in kamarasına dört gün sonra varmış oluruz."</p>

  <p>Pitt, "Dört gün, ha..." dedi sözcükleri ağzında dolaştırarak. "O süre sonunda hâlâ burada olup olamayacağımızı ancak Tanrı bilir..." Pitt ekrana bakarken birden kaskatı kesildi.</p>

  <p>Gunn ne olduğunu anlayamadı. "Bir terslik mi var?"</p>

  <p>"Basınç odasından kaç dalgıç çıkmıştı son vardiyada?"</p>

  <p>Gunn, "Her seferinde dört kişi çıkıyor," dedi.</p>

  <p>"Neden sordun?"</p>

  <p>"Çünkü şimdi tam beş kişi saydım."</p>
</body>
</html>
