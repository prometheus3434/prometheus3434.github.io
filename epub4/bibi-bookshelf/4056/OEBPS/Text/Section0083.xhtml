<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h3 style="margin-bottom:2.4pt;mso-para-margin-bottom:.2gd">82</h3>

  <p>Ağır ağır fakat aman vermeden bastıran düşmanları karşısında Macklin'in komandoları sayıca azalmalarına karşın savaşa devam ediyorlardı. Yaralı ve ölüler boş şarjörlerden oluşan bir denize serpilmişlerdi.</p>

  <p>Yükselen güneş puslu havayı iyice aydınlatmış ve her iki taraf da hedeflerini iyice görebilir olmuşlardı. Korkuları yoktu. Kurtulma şansları olmadığım en başından beri biliyorlardı. Yurtları dışında savaşmak İngiliz savaşçıları için yeni bir şey değildi.</p>

  <p>Macklin seke seke Shaw'un yanına geldi. Sol kolu ve bir ayağı kanlı sargılar içindeydi. "Korkarım yolun sonuna geldik. Onları daha fazla tutabileceğimizi sanmıyorum."</p>

  <p>"Sen ve adamların çok büyük iş başardınız," dedi Shaw. "Umulanın çok üstünde dayandınız."</p>

  <p>"Tümü de sıkı çocuklardır, ellerinden geleni yaptılar," dedi Macklin. "Lanet olası delikten bir haber var mı?"</p>

  <p>"Caldweiler'e bir kez daha soracak olursam küreği kafama indirir herhalde."</p>

  <p>"İyisi mi biraz patlayıcı bırakıp havaya uçuralım, olsun bitsin."</p>

  <p>Shaw bir an düşünceli düşünceli baktı teğmene. Sonra fırladı, sürünerek çukura gitti. Kovaları boşaltan adamlar bitkinlikten neredeyse düşüp bayılacaklardı. Terden sırılsıklam olmuşlar, derin soluklar alıyorlardı.</p>

  <p>"Caldweiler nerede?" diye sordu Shaw.</p>

  <p>"Kendisi indi. Hepimizden hızlı kazabilirmiş."</p>

  <p>Shaw çukurun ağzına yaklaştı. Hava çıkışı bir kıvrım yapmış, Caldweiler gözden kaybolmuştu. Shaw seslendi.</p>

  <p>İnsan biçiminde bir toprak yığını kıvrımın başında belirdi. "Ne var be yine?"</p>

  <p>"Zamanımız tükendi," diye yankılandı Shaw'm sesi. "Patlayıcıyla yolu açmamız mümkün mü?"</p>

  <p>Caldweiler, "Olmaz," dedi. "Duvarlar çöker."</p>

  <p>"Denemek zorundayız."</p>

  <p>Caldweiler bitkin bir şekilde dizlerinin üzerine çöktü. "Pekâlâ," dedi. "Patlayıcıyı gönderin bana bir deneyeyim."</p>

  <p>Bir dakika sonra içinde patlayıcı bulunan bir el çantası delikten aşağıya sarkıtıldı. Caldweiler bunu özenle yerleştirip kurgusunu yaptı ve kendisini yukarı çekmeleri için işaret verdi.</p>

  <p>Yukarı çıkınca Caldweiler gördüğü görünüm karşısında afalladı. Macklin'in bölüğünden hiç yara almamış yalnızca dört kişi kalmıştı, buna karşın ateş etmeyi sürdürüyorlardı.</p>

  <p>Birden ayakları altında yer sarsıldı ve hava deliğinden bir toz bulutu yükseldi. Caldweiler hemen aşağı indi. Shaw delikten uzanıp baktı, fakat toz bulutundan hiçbir şey göremiyor, yalnızca Caldweiler'in öksürük sesini işitebiliyordu.</p>

  <p>"Duvarlar dayanmış mı?" diye seslendi Shaw.</p>

  <p>Yanıt gelmedi. Az sonra ipin aşağıdan çekildiğini hissetti ve bütün gücüyle asılmaya başladı. Caldweiler'in toz toprak içindeki kafası yüzeyde belirdiğinde Shaw'ın kolları kopmak üzereydi.</p>

  <p>Caldweiler bir süre genzindeki tozlan temizledikten sonra, "Yol açıldı," dedi. "Haydi çabuk ol, bir mermi yemeden bir an önce gir içeri."</p>

  <p>Macklin de yanlarına gelmişti. Shaw'un elini sıktı. "Bir daha görüşemezsek, sana iyi şanslar dilerim."</p>

  <p>"Ben de sana."</p>

  <p>Çavuş Bentley bir el feneri verdi. "Size çok gerekecek, efendim."</p>

  <p>Caldweiler üç ayrı ipi birbirine düğümlemişti. "Ocağa inene dek bunlar sana yeter," dedi. "Haydi, şimdi gir bakalım."</p>

  <p>Shaw delikten içeri girip aşağı doğru inmeye başladı. Durup son bir kez yukarı baktı.</p>

  <p>Patlamanın çıkardığı toz hâlâ çökmemiş olduğundan kendisini izleyen endişeli yüzleri göremedi.</p>

  <p>İngilizleri kuşatan yarım dairenin bir ucunda Teğmen Sanchez ve adamları hâlâ ağaçların ve kayaların ardına gizlenmiş, amansız bir ateş salvosuna devam ediyorlardı. Çatışmanın başladığı andan beri Sanchez bir adamını yitirmiş, sekiz yaralı vermişti. Bu arada kendisi de yara almış, kalçasına isabet eden bir mermi girip çıkmıştı. Sanchez fanilasını yırtarak merminin giriş ve çıkış deliklerini sımsıkı sardı.</p>

  <p>"Ateş güçleri zayıfladı," dedi Çavuş Hooper ağzındaki tütünü tükürerek.</p>

  <p>"Hâlâ sağ olmaları mucize," dedi Sanchez.</p>

  <p>"Fanatik teröristlerden başka kimse deli gibi savaşmaz."</p>

  <p>"İyi eğitim gördükleri belli." Sanchez birden sustu, kulak kabarttı. Sonra kulağını kaşıyıp gizlendiği yerden karşıdaki yoğun çalılığa baktı. "Dinle bak!"</p>

  <p>Hooper'in kaşları düğümlendi. "Ne oldu?"</p>

  <p>"Ateşi kestiler."</p>

  <p>"Bizi uyutmak için numara yapabilirler."</p>

  <p>"Sanmıyorum," dedi Sanchez. "Adamlara söyle ateş kessinler."</p>

  <p>Az sonra savaş alanına garip bir sessizlik çöküverdi. Sonra karşıda bir adam yavaş yavaş ayağa kalkıp tüfeğini havaya kaldırdı.</p>

  <p>"Vay orospu çocuğu:" diye mırıldandı Hooper, "Tepeden tırnağa savaş giysileri Giyinmiş."</p>

  <p>"Herhalde ordu artıklarının satıldığı bir dükkândan almıştır."</p>

  <p>"Küstah pezevenk."</p>

  <p>Sanchez de ayağa kalkıp ağır ağır bir sigara yaktı. "Ben oraya gidiyorum. Burnunu karıştırmaya kalkarsa biç hemen."</p>

  <p>"Siz kenarda bulunun da ateş hatlımız açık olsun."</p>

  <p>Sanchez başını sallayarak onayladı ve yürümeye başladı. Çavuş Bentley'e birkaç metre yaklaşıp durdu ve onu şöyle bir süzdü. Yüzündeki kamuflaj boyası ve üzerine file geçirilip yapraklarla örtülmüş miğferi Sanchez'in dikkatini çekti. Çavuşun yüzünde en küçük bir korku belirtisi yoktu. Tersine adam gülümsemeye başlamıştı.</p>

  <p>"Günaydın, efendim," diye selamladı Çavuş Bentley.</p>

  <p>"Bunların başı sen misin?"</p>

  <p>"Hayır, efendim. Lütfen benimle gelin, sizi ona götüreyim."</p>

  <p>"Teslim oluyor musunuz?"</p>

  <p>"Evet efendim."</p>

  <p>Sanchez tüfeğini doğrulttu. "Pekâlâ, yürü bakalım."</p>

  <p>Mermilerle paralanmış çalılar arasından geçip bir dere yatağına geldiler. Sanchez sağa sola serpilmiş cesetlerden gözünü alamıyordu. Yaralılar da ona umursamaz bir merakla bakmaktaydılar. Hiç yara almamış üç adam onu görünce çakı gibi bir selam durdular.</p>

  <p>"Düzgün bir tabur yapın, çocuklar," dedi Bentley sertçe.</p>

  <p>Sanchez büyük bir şaşkınlık içindeydi. Bu adamlar o güne dek görüp işittiği teröristlere hiç benzemiyordu. Bunlar son derece iyi savaş eğitimi görmüş üniformalı askerlerdi. Bentley onu yeni kazılmış bir çukura götürdü. İki adam dinlenmekteydi çukurun başında. Deterjan reklamlarına çıkabilecek denli kir pas içinde olan biri, diğerinin katılar içindeki postalını keserek çıkarmaya çalışıyordu. Sanchez'i görünce adam şöyle bir doğrulup gösterişli bir selam çaktı.</p>

  <p>"Günaydın."</p>

  <p>Amma da neşeli adamlar, diye düşündü Sanchez. "Burada komutan sen misin?"</p>

  <p>Macklin, "Evet, benim," dedi. "Adınızı bağışlar mısınız, efendim?"</p>

  <p>"Teğmen Richard Sanchez, Amerika Birleşik Devletleri Deniz Piyade Komutanlığından."</p>

  <p>"O halde tencere yuvarlandı kapağını buldu. Ben Kraliyet Deniz Piyade Komutanlığından Teğmen Digby Macklin'im."</p>

  <p>Sanchez ağzı açık kalakaldı. "Vay canına..."</p>

  <p>Shaw ağır ağır havalandırma bacasından inerken, dikkatini çeken ilk şey yüzüne çarpan yoğun küf kokusu oldu. Yirmi metre kadar indikten sonra çevresindeki duvar genişlemiş, ayaklarıyla destek alamaz olmuştu. Bütün gücüyle ipe sarılıp fenerini karanlığın içine doğru tuttu.</p>

  <p>En az on üç metre yüksekliği olan derin bir mağaraya inmekteydi. Bir köşede yığılmış bir döküntü dışında bomboş görünüyordu. Shaw fenerini koltuğu altına sıkıştırıp derin bir soluk aldı ve kendini aşağı bıraktı.</p>

  <p>Tıpkı kör bir kuyuya atılan küçük bir taş gibi karanlığın içine düştü.</p>

  <p>Yere çarptığı an kesik bir inilti çıkardı. Ağırlığını bacaklarına vermeyi tasarlamıştı, fakat biraz eğik bir açıyla düşünce elini yana açmak zorunda kaldı ve sert yüzeye çarpan bileğinin kırıldığını işitti.</p>

  <p>Birkaç dakika acıdan büzülmüş bir durumda kımıldamadan bekledi. Neden sonra kendini toparlayıp ayağa kalkabildi. Amerikalılar her an bacadan içeri damlayabilirlerdi.</p>

  <p>El fenerini yokladı, neyse hâlâ işler durumdaydı.</p>

  <p>Dar aralı bir demiryolu yanında bulunuyordu. Bu hat mağaranın bir ucundaki tünele kadar uzanmaktaydı.</p>

  <p>Tek eliyle kemerini çıkardı ve sakat bileğini asabileceği uyduruk bir askı yaptı. Sonra da tünele doğru yürümeye başladı.</p>

  <p>Takılıp düşmemeye özen göstererek rayların arasından elli metre kadar yürüdü. Tünel burada hafif bir rampa yapmaktaydı. Shaw durdu ve fenerini karanlığın içine doğrulttu.</p>

  <p>Bir çift kırmızı göz fenerin ışığında parlayıverdi.</p>

  <p>Büyük bir dikkatle ilerlerken ayağı sert bir şeye takıldı; eğilip bakınca bunun başka bir demiryoluna ait olduğunu gördü. Raylar arası adamakıllı genişti. İngiltere’deki trenlerden daha büyükleri burada işlemiş olmalıydı. Tünelden çıktığında kendini başka bir mağara içinde buldu.</p>

  <p>Fakat burası sıradan bir mağara değildi. Cesetlerle dolu çok büyük bir yeraltı mezarıydı sanki.</p>

  <p>Az önce gördüğü kırmızı gözler, bir demiryolu arabasına yerleştirilmiş iki fenerdi. Platform üzerinde giysileri hâlâ üzerlerinde iki ceset vardı, ama bunlar daha çok mumyalara benziyordu. Kararmış kuru kafaları sonsuz karanlığın içinden bir şey bekliyormuşçasına bakar durumdaydı.</p>

  <p>Shaw'un saçları diken diken olmuş, bileğinin acısını falan unutmuştu. Pitt tahmininde yanılmamıştı. Bu taş ocağı böylece Manhattan Limited'in sırrını ortaya çıkarmış oluyordu.</p>

  <p>Shaw çevresine bakınırken her an elinde orakla, kefen içinde bir iskeletin karşısına çıkıp kemikli parmaklarıyla kendisini çağırmasını bekliyordu. Yolcu vagonunun yanından geçerken hiç paslanmamış oluşu dikkatini çekti. Diğer vagonla bağlantı yerinde" vagona çıkan merdivenlerin başında bir ceset daha vardı. Shaw garip bir merakla durup cesedi inceledi.</p>

  <p>Fener ışığında cesedin derisi kahverengi gri karışımı meşin gibi görünüyordu. Aylar, yıllar geçtikçe ceset kuruyarak sertleşmiş, ocağın kuru havasında doğal yollardan mumyalanmıştı. Cesedin kafasında duran vizörlü şapka, tren kondüktörü olduğunu belirtiyordu.</p>

  <p>Trenin her yanında cesetler vardı, tümü de ölüm anının son pozuyla donmuş durumdaydı. Çoğu oturduğu yerde ölmüştü; yatar durumda olan bir iki ceset vardı. giysiler hemen hiç bozulmamış olduğundan kadınları erkeklerden ayırt etmek zor olmuyordu.</p>

  <p>Yük vagonunun açık duran kapısı önünde birkaç ceset bükülmüş durumdaydı. Önlerinde bir maden arabasına yığılmış tahta sandıklar vardı. Mumyalardan bir tanesi sandıklardan birini açmış, içinden aldığı dörtgen biçimli bir cismi göğsüne bastırmıştı. Shaw bu cismin üzerindeki birikmiş tozu sildi. Cisim som altındı.</p>

  <p>Tanrım, dedi içinden. Bugünün değeriyle en azından üç yüz milyon dolarlık bir servet burada yatıyordu.</p>

  <p>Shaw biraz da kendini zorlayarak altınların başından ayrıldı ve aramaya devam etti. Adamakıllı terlemiş olmasına karşın kendini buzdolabında gibi hissediyordu.</p>

  <p>Makinist lokomotifin içinde ölmeyi yeğlemişti. Bu dev demir canavar yüzyıllık toz örtüsü altındaydı, fakat yaldızla yazılı 88 sayısı ve enine çizili kırmızı şerit kolayca seçilebiliyordu.</p>

  <p>Lokomotifin on metre önünde ocağın ana girişini kapatan kaya yığını görülüyordu. Burada da cesetler vardı; son nefeslerine kadar kazmışlar, ellerinde kazma ve kürekleriyle ölmüşlerdi. Birkaç ton kayayı temizlemiştiler, ama bu çabaları boşuna olmuştu. Bu döküntü dağını yüz kişi çalışsa bir aydan önce temizleyemezdi.</p>

  <p>Nasıl olmuştu peki bu iş? Shaw farkında olmadan titredi. Mağaranın içine yapışmış ağır bir dehşet vardı. Bu soğuk ve karanlık yeraltı zindanında mahsur kalmış bu insanlar ölüm onları kurtarana dek kimbilir neler çekmişlerdi?</p>

  <p>Shaw geri dönüp ilk yataklı vagonun içine girdi. Gözüne ilk çarpan şey, bir ranza üstünde iki çocuğuna sarılmış bir annenin cesedi oldu. Başını çevirip yoluna devam etti.</p>

  <p>Kuzey Amerika Antlaşmasının bulunabileceği na kadar el çantası varsa tümünü altüst edip aradı. Araması çok zaman alıyordu. İçinde büyüyen panikle telaşlandı. Fenerin ışığı oldukça zayıflamıştı. Pilleri birkaç dakikadan fazla dayanacak gibi değildi.</p>

  <p>Yedinci ve son yataklı vagonun kapısında Amerikan amblemi olan bir kartal resmi vardı. Aramaya buradan başlamadığı için Shaw kendine sövdü. Kapıyı açıp içeri girdi. Gördüğü lüks karşısında epey şaşırmıştı. Eskiden her şey ne kadar güzelmiş, diye geçirdi içinden.</p>

  <p>Başında melon şapkası, yüzü, sararmış bir gazetenin ardında gizlenmiş bir ceset kırmızı kadife döşeli döner bir koltuğun üzerinde yayılmış oturmaktaydı. Yanında iki arkadaşı da maun masanın başında ona eşlik etmekteydiler. Biri İngiliz stili bir ceket ve pantalon giymiş, diğeriyse tropikal iklimlere özgü bir giysi içindeydi. Fakat Shaw'un ilgisini çeken bu ikinci ceset oldu. Bir elinde sımsıkı tuttuğu küçük bir yolculuk çantası vardı.</p>

  <p>Sahibini uyandırmaktan çekinir gibi Shaw ağır ağır çantayı cesedin elinden söktü.</p>

  <p>Birden donup kaldı. Göz ucuyla belli belirsiz bir kıpırtı görür gibi olmuştu. Ama bu bir sanrı olmalıydı. Duvarların üzerinde oynaşan gölgeler, içinde bastırılmış korkularını depreştiriyordu mutlaka. Eğer kendi düş gücüne kalsa, bu soluk ışıkta tüm cesetler bile canlanırdı.</p>

  <p>Sonra birden kalbi durdu. Kalp uzmanları bunun olanaksız olduğunu söyleyeceklerdir, ama pencerede yansıyan görüntü karşısında Shaw'ın kalbi resmen durmuştu.</p>

  <p>Tam arkasında, döner koltukta oturmakta olan melon şapkalı ceset birden doğruldu. Sonra yavaş yavaş yüzünü örten gazeteyi indirip Shaw'a gülümsedi.</p>
</body>
</html>
