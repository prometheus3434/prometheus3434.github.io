<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h3 style="margin-bottom:2.4pt;mso-para-margin-bottom:.2gd">67</h3>

  <p>Villon özel jetini bir bulut kümesinin içine soktu. Durgan havada uçağın yönetimi için kumanda kolunu kımıldatması bile gerekmiyordu. Yanında oturan Danielle bulutların arasından çıkarken aşağıda halı gibi görünen çam ormanlarını izlemekteydi.</p>

  <p>"Ne kadar güzel," dedi Danielle.</p>

  <p>"Yolcu uçaklarıyla uçarken insan manzaranın tadını çıkaramıyor," dedi Villon. "Cok yüksekten uçuyorlar, bir şey görünmüyor."</p>

  <p>Danielle lacivert bir kazak ve örgü etek giymişti. "Yeni uçağın da çok güzel."</p>

  <p>"Yandaşlarımın bir armağanı. Tabii benim adıma kayıtlı değil, ama benden başka kimse dokunamaz."</p>

  <p>Laurentides Parkı üzerinden uçarken ikisi de görünümün güzelliğine dalıp konuşmadılar. Küçük küçük mavi göller zümrüt bir zemin üzerindeki elmas parçaları gibi ışıldıyordu. Küçük sandallarda alabalık avlayan balıkçıları seçebilecek denli alçaktan uçmaktaydılar.</p>

  <p>Bir süre sonra Danielle sessizliği bozdu. "Beni davet ettiğine sevindim. Epey zamandır görüşmemiştik."</p>

  <p>"Daha ancak birkaç hafta oldu," dedi Villon başını çevirmeden. "Seçim kampanyasıyla meşguldüm."</p>

  <p>"Benimle bir daha... görüşmek istemediğini sanmıştım."</p>

  <p>"Bunu da nereden çıkardın?"</p>

  <p>"Son kez dağ evindeyken..."</p>

  <p>"Ee, ne olmuş?" diye sordu Villon bir şeyden habersiz.</p>

  <p>"Pek kibar davrandığın söylenemez."</p>

  <p>Villon hafifçe başını bir yana eğip anımsamaya çalıştı. Bir türlü Danielle'in söylediklerine benzer bir şey canlanmadı belleğinde sonra omuz silkip onun kadınca alınganlığına verdi. "Kusura bakma, aklımda öyle çok şey var ki."</p>

  <p>Villon uçağı geniş bir yay çizecek biçimde yatırıp otomatik pilotu devreye soktu. Sonra gülüp, "Haydi, gel bakalım, şimdi o kabalığımı telafi edeyim."</p>

  <p>Danielle'in elinden tutup kumanda kabininden çıkardı. Yolcu kabini yedi metre uzunlukta, tüylü bir halı, dört koltuk, bir kanepe ve dolu bir Amerikan barla döşenmişti. Villon özel yatak odasının kapısını açtı ve krallara özgü bir yatağı gösterdi.</p>

  <p>"İdeal aşk yuvası işte," dedi. "Her türlü meraklı gözden uzak."</p>

  <p>***</p>

  <p>Pencereden vuran güneş ışınları yatak çarşaflarının üzerine yayılmıştı. Villon içkileri getirirken, Danielle yattığı yerden doğrulup oturdu.</p>

  <p>"Böyle bir şeyi yasaklayan bir yasa yok mu?" diye sordu Danielle.</p>

  <p>"İki bin metre yükseklikte seks yasağı mı demek istiyorsun?"</p>

  <p>"Hayır," dedi Danielle, bloody mary'sinden bir yudum alıp. "Kumanda kabininde hiç kimse olmadan bir uçağı tam iki saat çember gibi döndürmeyi kastediyorum."</p>

  <p>"Beni eleverecek misin yoksa?"</p>

  <p>Danielle en baştan çıkarıcı pozuyla yatakta gerindi. "Gazetelerdeki başlıkları görür gibi oluyorum:</p>

  <p>OUEBEC'İN YENİ BAŞKANI UÇAN AŞKEVİNDE YAKALANDI.</p>

  <p>"Daha başkan olmadım," dedi Villon gülerek.</p>

  <p>"Seçimlerden sonra olacaksın."</p>

  <p>"Daha altı ay var. O zamana dek her şey olabilir."</p>

  <p>"Anketler seni yüzde yüz favori gösteriyor."</p>

  <p>"Charles ne diyor bu işe?"</p>

  <p>"Senin adını bile anmıyor artık."</p>

  <p>Villon yatağın ucuna oturup parmaklarını Danielle'in karnı üzerinde gezdirdi. "Parlamento ona güvensizlik oyu verdikten sonra hiçbir gücü kalmadı. Neden artık ayrılmıyorsun ondan? Hem ikimizin işini de kolaylaştırır böylesi."</p>

  <p>"Bir süre daha yanında kalmam iyi olur. Quebec için önemli olan öğrenebileceğim çok şey çıkabilir."</p>

  <p>"Hazır konuyu açmışken, beni kuşkulandıran bir şey var."</p>

  <p>"Nedir o?"</p>

  <p>"ABD Başkanı önümüzdeki hafta parlamentoda bir konuşma yapacak. Ne hakkında konuşacağını öğrenmek istiyorum. Bu konuda herhangi bir şey duydun mu?"</p>

  <p>Danielle, Villon'un elini alıp karnının altına götürdü. "Charles dün şöyle bir söz etti. Merak edecek bir şey yok. Başkan Quebec'in bağımsızlığa geçişinin bir tatsızlık olmadan gerçekleşmesini falan dileyecekmiş."</p>

  <p>"Böyle olacağını biliyordum," dedi Villon gülerek. "Amerikalılar da pes ediyorlar."</p>

  <p>Danielle artık iyice kendini kaptırmıştı, uzanıp Villon'u kendine çekti. "Umarım Ottawa'dan kalkmadan önce yakıt deposunu iyice doldurmuşsundur." dedi boğuk bir sesle.</p>

  <p>Villon, "Daha üç saat uçabiliriz," diyerek genç kadının üstüne çıktı.</p>

  <p>***</p>

  <p>"Yanılmış olamaz mısınız?" diye sordu Sarveux telefondaki sese.</p>

  <p>"Kesinlikle eminiz," dedi Finn. "Adamım her ikisini de Bay Villon'un uçağına binerken görmüş. Hava kuvvetleri radarıyla da izledik. Saat birden beri havada dolanıp duruyorlar."</p>

  <p>"Adamınız Henri Villon'u gördüğünden emin mi?"</p>

  <p>"Evet, efendim, hiç kuşku yok."</p>

  <p>"Sağolun, komiser."</p>

  <p>Sarveux ahizeyi yerine koyduktan sonra aklı başına gelsin diye epey bir süre bekledi. Sonra da iç haberleşmenin düğmesini çevirip sekreterine seslendi. "Şimdi içeri alabilirsiniz.</p>

  <p>Sarveux gördüğü şeyin şokuyla allak bullak olmuştu. Önce gözlerinin oynadığı bir algı oyunu sandı. Bacaklarında ayağa kalkacak gücü bulamadı. Bu sırada konuğu masasına kadar gelmiş, karşısına dikilmişti.</p>

  <p>"Beni kabul ettiğin için teşekkür ederim, Charles."</p>

  <p>Karşısındaki yüz her zamanki gibi soğuk ifadeli sesse her zamanki, bildiği sesti. Sarveux sakin görünmeye çalıştı, fakat içi içine sığmıyordu.</p>

  <p>Karşısında duran adam Henri Villon'du, etiyle, kemiğiyle, her zamanki kibirli havasıyla.</p>

  <p>"Ben seni... ben seni... seçim kampanyan için Quebec'de sanıyordum," diye kekeledi Sarveux.</p>

  <p>"Biraz ara verip Ottawa'ya geldim, seninle bir barış antlaşması yapabiliriz umuduyla."</p>

  <p>Sarveux, "Aramızdaki uçurum çok büyük," dedi biraz kendine gelerek.</p>

  <p>Villon, "Kanada ve Quebec sürtüşmelerden kaçınıp birlikte yaşamayı öğrenmek zorundadır," dedi. "Sen ve ben de öyle."</p>

  <p>"Akıl yolunu dinlemeye hazırım." Sarveux'nün sesi gittikçe katılaşıyordu. "Otursana, Henri, söyle bakalım ne düşünüyorsun."</p>
</body>
</html>
