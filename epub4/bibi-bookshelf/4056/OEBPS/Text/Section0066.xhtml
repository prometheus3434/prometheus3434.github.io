<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h3 style="margin-bottom:2.4pt;mso-para-margin-bottom:.2gd">65</h3>

  <p>"Demek tren çöken köprünün altında kalmış," dedi Pitt.</p>

  <p>Glen Chase başıyla doğruladı. "Tüm belirtiler bu yönde."</p>

  <p>"Olabileceği tek yer," dedi Giordino da.</p>

  <p>Pitt kurtarma mavnasının parmaklıklarına dayandı. Mavnanın vinci sudan çıkardığı paslı kirişleri bıraktı ve yeniden pençesini suya daldırdı.</p>

  <p>"Bu hızla gidersek tabana bir haftada ancak varırız."</p>

  <p>"Döküntüleri çıkarmadan kazmaya başlayamayız," dedi Giordino.</p>

  <p>Pitt, Chase'e döndü. "Adamlarına söyle, köprünün orijinal makas bağlantılarından bir parça kessinler. Kimya laboratuvarında bir tahlil yaptırmak istiyorum."</p>

  <p>Chase, "Ne bulacağını umuyorsun?" diye sordu.</p>

  <p>"Köprünün çöküş nedenini bulabiliriz belki."</p>

  <p>O sırada hoparlörden bir ses yükseldi. "Bay Pitt, telefonunuz var."</p>

  <p>Pitt diğerlerinden izin isteyip telefona geldi. Arayan Moon'du.</p>

  <p>"Bir haber var mı?" "Şimdilik yok," dedi Pitt.</p>

  <p>Bir süre suskunluk oldu. "Antlaşma nüshası pazartesi gününe dek Başkan'ın eline geçmeli."</p>

  <p>Pitt şaşırdı. "Ama topu topu beş gün var pazartesiye."</p>

  <p>"Eğer pazartesi öğleden sonra saat bir olduğund a hâlâ bir şey bulamamışsanız, bütün proje iptal edilecek."</p>

  <p>Pitt'in dudakları büzüldü. "Deli olma, Moon! Böyle bir projeye zaman sınırı konamaz."</p>

  <p>"Üzgünüm, ama böyle işte."</p>

  <p>"Peki, neden bu kadar geç haber veriyorsunuz?"</p>

  <p>"Sana ancak durumun çok kritik olduğunu söyleyebilirim."</p>

  <p>Pitt'in ahizeyi tutan eli bembeyaz olmuştu. Söyleyecek söz bulamıyordu.</p>

  <p>"Hâlâ orada mısın?" diye sordu Moon.</p>

  <p>"Evet, buradayım."</p>

  <p>"Başkan gelişmelerle ilgili bilgi almak istiyor."</p>

  <p>"Ne gelişmesi?"</p>

  <p>"Haydi canım," dedi Moon biraz terslenerek.</p>

  <p>"Her şey treni ve Essex'in olduğu vagonu bulmamıza bağlı."</p>

  <p>"Bana tahmini bir süre verebilir misin?"</p>

  <p>Pitt, "Arkeologlar arasında eski bir deyiş vardır," dedi. "Aranan şey ancak bulunmak istediği zaman bulunur."&nbsp;&nbsp;&nbsp;&nbsp;&nbsp;&nbsp;</p>

  <p>"Eminim Başkan senden daha iyimser bir rapor bekliyordur. Antlaşma nüshasını pazartesine kadar bulma şansınız için Başkan'a ne söyleyim?"</p>

  <p>"Başkan'a söyle," dedi Pitt. "Böyle bir şans hemen hemen yok gibi."</p>

  <p>Pitt, Brooklyn'deki Heiser Foundation tahiil laboratuvariarına vardığında gece yansı olmuştu. Bindiği kamyoneti park edip araçtan indi. Baş kimyager Dr. Walter McComb ve iki yardımcısı onu beklemekteydiler. "Bizim için bu saate dek kaldınız, çok teşekkür ederim," dedi Pitt.</p>

  <p>Pitt'den on beş yaş daha büyük ve en azından bir otuz kilo daha ağır olan McCamb kamyonetin arkasındaki köprü parçalarından birini hiç zorlanmadan kaldırdı. "Beyaz Saray'dan ilk kez bir rica geliyor, nasıl geri çevirebilirdim?"</p>

  <p>Dördü birden parçaları kamyonetten alıp bir deponun köşesine yığdılar. Uzmanlar burada elektrikli testerelerle çelik parçalardan örnekler kesip bir karışımla ıslattılar. Sonra da çeşitli testler için değişik laboratuvarlara gönderdiler.</p>

  <p>McComb sonucu bildirmek için Pitt'in bulunduğu salona geldiğinde saat sabahın dördü olmuştu. "Sanırım size verecek ilginç bir haberim var," dedi gülerek.</p>

  <p>"Çok mu ilginç?" dedi Pitt.</p>

  <p>"Deouville-Hudson nehrinin neden çöktüğü ortaya çıktı." McComb, Pitt'in kendisini izlemesi için başıyla işaret etti. Birlikte laboratuvara girdiler. Pitt'in eline bir büyüteç verip masanın üzerinde duran iki cismi gösterdi. "Kendiniz bakın da görün."</p>

  <p>Pitt büyüteci aldı. "Ne görmek için bakacağım?"</p>

  <p>"Ağır basınç altında ayrılan metalde kırılma çizgileri görülür. Soldaki örnekte gayet belli, bakın."</p>

  <p>Pitt baktı. "Tamam, görüyorum."</p>

  <p>"Köprünün parçası olan sağdaki örnekte kırık çizgisi olmadığını göreceksiniz. Deformasyon, doğa! nedenlerle olamayacak denli aşırı. Bu parçayı elektron tarama mikroskopuyla inceleyip, metalde bulunan tüm elementlerin elektronlarını öğrenmiş olduk. Sonuçta demir sülfit artığı ortaya çıktı."</p>

  <p>"Yani ne demek oluyor?"</p>

  <p>"Bay Pitt, bunun anlamı, DeauviIIe-Hudson köprüsünün çok akıllıca ve sistematik bir biçimde havaya uçurulmuş olduğudur."</p>
</body>
</html>
