<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h3 style="margin-bottom:2.4pt;mso-para-margin-bottom:.2gd">14</h3>

  <p>Heidi biletini son bir kez kontrol ettikten sonra uçağın kalkış saatinin yazıldığı büyük monitora baktı.</p>

  <p>"Daha kırk dakika var," dedi.</p>

  <p>Pitt, "Bir veda İçkisi için yeterli zaman," diye karşılık verdi.</p>

  <p>Birlikte Dulles Havaalanının kokteyl salonuna doğru yürüdüler. Buruşuk giysileriyle işadamları salonu doldurmuştu. Küçük bir masaya yerleştikten sonra Pitt içkileri ısmarladı.</p>

  <p>"Keşke gitmek zorunda olmasaydım," dedi Heidi.</p>

  <p>"Neden gitmek zorundasın?"</p>

  <p>"Gemi görevini atlatan subaylar Deniz Kuvvetlerinde hiç hoş karşılanmazlar."</p>

  <p>"İznin ne zaman bitiyor?"</p>

  <p>"Yarın San Diego'daki Deniz Kuvvetleri İrtibat Bürosuna gitmem gerekiyor. Deniz görevine atanmam İçin."</p>

  <p>Pitt gözlerini Heidi'nin gözlerine dikti. "Korkarım, aşkımız coğrafyanın kurbanı oluyor."</p>

  <p>"Doğrusu kurtarmaya da pek çalıştık sayılmaz, •değil mi?"</p>

  <p>"Belki de daha hayırlı oldu."</p>

  <p>Heidi bir an Pitt'e bakakaldı. "O da böyle demişti!"</p>

  <p>"Kim?"</p>

  <p>"Başkan Wilson... bir mektupta."</p>

  <p>Pitt güldü. "Neden söz ettiğini anlamıyorum."</p>

  <p>"Kusura bakma." Heidi aklından geçenleri elini sallayarak kovaladı. "Önemli bir şey değil."</p>

  <p>"Galiba tez araştırman aklını başından almış."</p>

  <p>"Pürüzler çıkıyor," dedi Heidi. "Konudan saptım da. Araştırma yaparken olur böyle. Belli bir konuyu işlerken, karşına aklını başından alacak yepyeni bir şey çıkar, seni hepten değişik bir konuya sokar."</p>

  <p>Bu sırada içkiler geldi, Pitt hesabı ödedi. "İznini uzatamayacağından emin misin?"</p>

  <p>Heidi evet anlamında kafasını salladı. "Çok isterdim. Ama birikmiş bütün izinlerimi yedim. Yeniden hak kazanmam için altı ay geçmesi gerekli." Sonra aklına gelen bir fikirle gözleri parladı. "Neden sen de benimle gelmiyorsun? Gemim seyire çıkana dek birkaç gün birlikte olurduk."</p>

  <p>Pitt genç kadının elini tuttu. "Üzgünüm, sevgilim, ama programım buna izin vermez. Ben de burada kalmıyorum, Labrador Denizinde yeni bir proje var."</p>

  <p>"Ne kadar sürecek?"</p>

  <p>"Bir ay, belki altı hafta."</p>

  <p>"Yine görüşecek miyiz?" Heidi'nin sesi iyice alçalmıştı.</p>

  <p>"İyi anıların tazelenmesi gerektiğine inanırım."</p>

  <p>Yirmi dakika sonra ikinci içkilerini de bitirdikten sonra Pitt, Heidi'yi yolcuların ayrıldığı kapıya kadar geçirdi. Pitt genç kadının umutlu bakışlarına bir veda öpücüğüyle karşılık verdi. Sonra da başını geri atıp güldü. "Eyvah, bütün erkeklik ünüm gitti."</p>

  <p>"Nedenmiş o?"</p>

  <p>"Bir denizciyle öpüştüğüm dedikodusu yayılırsa işim bitik demektir."</p>

  <p>"Seni soytarı." Heidi, Pitt'in başını kendine doğru çekip uzun uzun öptü. Neden sonra bıraktı, gözleri dolmuştu. "Hoşçakal, Dirk Pitt."</p>

  <p>"Güle güle, Heidi Milligan."</p>

  <p>Heidi el çantalarını alıp geçiş turnikesine doğru yürüdü. Sonra bir şey anımsamış gibi durup çantasının içinde aranmaya başladı. Bir zarf çıkarıp Pitt'irr eline tutuşturdu.</p>

  <p>"Dinle bak! Bu yazıları oku," dedi telaşla. "Beni saptıran şeyi yazıyor. Dirk... Önemli bir şey olabilir bu. Çok önemli hem de. Bakalım sen ne düşüneceksin. Eğer irdelemeye değer bulursan, beni San Diego'do ara."</p>

  <p>Pitt karşılık veremeden Heidi dönüp gitmişti.</p>
</body>
</html>
