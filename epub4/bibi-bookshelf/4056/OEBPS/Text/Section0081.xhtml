<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h3 style="margin-bottom:2.4pt;mso-para-margin-bottom:.2gd">80</h3>

  <p>Eski kaçış deliği tepenin en alt bölümlerine dek iniyordu. Duvarlarda hâlâ kazma izleri görünüyor, havada ağır bir mezar kokusu hissediliyordu. Yirmi metre inişten sonra yol bir kıvrım yaparak tüm gün ışığının kesilmesine neden oldu.</p>

  <p>Dalış ışıklarını yakarak önde Pitt, arkada Ri|ey ve üç adamı karanlığın içinde yol almaya devam ettiler.</p>

  <p>Küçük demir tekerlekleri pas içinde raylara yapışmış boş bir maden arabasıyla düzenle sıralanmış kazma ve küreklerin yanından geçtiler. Paslı araç gereçler sanki her an nasırlı elleriyle işçilerin gelip işe koyulmasını bekler gibi duruyorlardı. Sağda solda madenin eski günlerinden kalma çeşitli gereçler görülebiliyordu. Şurada bir kırılmış madenci lambası, ötede bir balyoz, bir köşede eski bir katalogun koparılmış sayfaları...</p>

  <p>Önlerine çıkan bir kaya yıkıntısını temizleyip yol açmaları yaklaşık yirmi dakikalarını aldı. Temizlik çalışması sırasında herkesin gözü tavanı tutan çürümüş kalaslardaydı. Çöküntü korkusundan hiç konuşamadan çalıştılar. Bu engeli de aştıktan sonra birkaç karış yüksekliğinde suyla örtülü bir tünele varmışlardı.</p>

  <p>Bir süre daha yürüdükten sonra dizlerine kadar su içine girmişlerdi. Pitt durdu ve elini kaldırdı. "Birazdan su düzeyi boyumuzu geçer. Güvenlik ekibi burada konaklasa iyi olur sanırım."</p>

  <p>Riley başıyla onayladı. "Doğru."</p>

  <p>İvedi bir durum olasılığına karşı geride kalacak olan üç dalgıç, yedek oksijen tüplerini yere bırakıp turuncu renkte fosforlu bir kablonun sarılı bulunduğu bir makara çıkardılar. Gereçler hazırlanırken herkesin başında bulunan dalgıç lambası duvarlarda yansımalar yapıyor, konuşmalardan çıkan sesler yankılanarak alışılmış tonlara giriyordu.</p>

  <p>Pitt ve Riley dağcılık botlarını çıkarıp palet taktılar, makaraya bağlı kordona tutunup ilerlemeye devam ettiler.</p>

  <p>Az sonra su bellerine dek yükselmişti. Maskelerini takıp ağızlıklarını dişleri arasına geçirdiler ve karanlık suyun içine daldılar.</p>

  <p>Suyun altı soğuk ve kasvet vericiydi, ama görüş uzaklığı şaşırtacak denli elverişliydi. Pitt lambasının aydınlığında bir semenderle karşılaşınca birden müthiş bir ürperti duydu. Bu sualtı mezarında canlı bir varlığın bulunabileceğini hiç aklına getirmemişti.</p>

  <p>Ocağın kaçış bacası dibi yokmuş gibi görünen' bir çukura doğru inişe devam ediyordu. Derinlik ölçerleri otuz beş metreyi göstermişti. Pitt, Riley'e baktı. Başdalgıç basınç göstergesine bir göz attıktan sonra eliyle devam edebileceklerini işaret etti.</p>

  <p>Baca çıkışı giderek genişleyip bir yeraltı mağarası biçimi aldı. Duvarlar da kirli bir sarıya dönüşmüştü. Sonunda kireçtaşı ocağının galerilerinden birine varmışlardı. Taban yüksekliği de artmış, derinlik yirmi metreye kadar yükselmişti. Pitt ışığını yukarı doğru tuttu. Tepesinde sanki civa sürülmüş bir örtü vardı. Suyun içinde bir hayalet gibi yükselerek havaya çıktı.</p>

  <p>Geniş bir kubbesi olan oda benzeri bir hava boşluğuna çıkmıştı. Çevresindeki sayısız sarkıt su yüzeyine birkaç santimetre kalana dek aşağı uzanıyordu. Pitt, Riley'i uyarmak için hemen suya daldı, fakat çok geç kalmıştı.</p>

  <p>Sudaki yansıma nedeniyle ne olduğunu göremeyen Riley sarkıtlardan birinin sivri ucuna maskeyle sert tos vurdu. Maskenin camı kırılmış, burnunun köprüsüyle gözkapakları fena halde sıyrılmıştı. Sol göz merceğini yitirdiğini çok daha sonra örenecekti Riley.</p>

  <p>Pitt hemen yanına gidip başdalgıcı kollarının, altından tuttu.</p>

  <p>"Ne oldu?" diye sordu. Riley. "Işıklar neden, söndü?"</p>

  <p>Pitt, "Sarkıtın sivri ucuna çarptın," dedi. "Dalgıç lamban kırıldı. Benimki de kayboldu."</p>

  <p>Riley bu yalana kanmadı. Eldivenini çıkarıp yüzünü yokladı. "Kör oldum," dedi telaşlanmadan.</p>

  <p>"Haydi canım." Pitt, Riley'in maskesini çıkarıp yüzüne saplanmış olan büyücek cam parçalarını çıkardı. Adamın soğuktan uyuşmuş yüzü daha hiçbir acı duymaya başlamamıştı.</p>

  <p>"Ne boktan şans be. Nereden de beni bulur?"</p>

  <p>"Bırak yaygara etmeyi. Bir iki dikiş atıldı mı o çirkin suratın yine eskisi gibi olur."</p>

  <p>"İşleri altüst ettiğim için üzgünüm, ama korkarım burada pes ediyoruz herhalde."</p>

  <p>"Sen dön geri."</p>

  <p>"Sen gelmiyor musun?"</p>

  <p>"Hayır, ben devam edeceğim."</p>

  <p>"Hava durumun nasıl?"</p>

  <p>"Bol bol yeter."</p>

  <p>"Bana palavra atma, dostum. Sende kalan hava da ancak güvenlik ekibine kadar geri dönüşünü sağlar. Daha ileri gidecek olursan dönüş biletini yakmış olursun."</p>

  <p>Pitt güvenlik kordonunu sarkıtlardan birine bağladı. Sonra da Riley'in eline tutuşturdu. "Bunu izle yeter, başına dikkat et yalnız."</p>

  <p>"Hiç de komik değilsin, Pitt. Peki, ben amirale ne diyeceğim şimdi? Seni burada bıraktığımı öğrenince beni sünnet etmeye kalkacaktır."</p>

  <p>Pitt zoraki bir gülümsemeyle, "Treni kaçırmak istemedi dersin," dedi.</p>

  <p>***</p>

  <p>Onbaşı Richard Wiliapa ıslak ağaçların arasında yürürken hiç yabancılık çekmiyordu. Kuzeydoğu Pasifik'in Chinook kızılderililerinden olduğu için küçük yaşlarından beri ormanlarda av peşinden koşmuştu. En yabani ve ürkek geyikler bile Wiliapa beş metre yaklaşana dek onun varlığını hissetmezlerdi.</p>

  <p>Yerde az önce oradan geçmiş olan birine ait izler görünce Willapa'nın bu bilgisi çok işine yaradı. Ayak izleri anladığı kadarıyla, kısa boylu birine aitti, postal numarası, kendisininki kadar, yani 40 numara falan olmalıydı. Nemli hava izleri yeniden ıslatmamıştı, bu da Willapa'nın ölçülerine göre, izler bırakılalı en çok yarım saat geçmiş demekti.</p>

  <p>Ayak izleri hemen yakınındaki bir ağaçlıktan başlıyor, biraz ötedeki tek ağacın önünde kesilip,, oradan yine ağaçlığa dönüyordu. Williapa açıkta duran tek ağacın gövdesinden yükselen buharı görünce durumu anladı ve kendi kendine güldü. Birisi ağaçlıklardan çıkıp çişini etmek için bu ağacın yanına gitmiş, işini bitirdikten sonra da geri dönmüştü.</p>

  <p>Willapa sağına soluna bakındı, takımındaki arkadaşları hâlâ görünürlerde yoktular. Çavuş onu kılavuzluk etmesi için önden göndermiş, diğerleriyse daha ona yetişememişlerdi.</p>

  <p>Willapa ağacın çatalına tırmanıp çevreyi gözleriyle taramaya başladı. Bulunduğu noktadan bir kütük üzerine büzülmüş bir adamın kafasını ve omuzlarını gördü.</p>

  <p>"Pekâlâ," diye bağırdı. "Orada olduğunu biliyorum. Ellerin yukarda çık açığa bakalım."</p>

  <p>Buna yanıt olarak bir mermi yağmuru geldi. Willapa'nın tırmandığı ağacın altı bir anda kalbura dönmüştü.</p>

  <p>"Yahu ne oluyoruz!" diye bağırdı hayretler içinde. Ateşle karşılaşabileceğini kimse söylememişti.</p>

  <p>Tüfeğini doğrulttu, tetiği çekip ağaçlığın içini taramaya başladı.</p>

  <p>Tepeden gelen ateş sesi yoğunlaşmış, vadide müthiş yankılar yapıyordu. Teğmen Sanchez telsizini çalıştırdı. "Çavuş Ryan, beni duyuyor musun?"</p>

  <p>Ryan hemen karşılık verdi. "Ben Ryan, sizi işitiyorum, efendim."</p>

  <p>"Galiba bir arı kovanını deştik," dedi Ryan. "Adamakıllı bir çatışma oluyor. Daha şimdiden üç adamım vuruldu."</p>

  <p>Sanchez aldığı bu haber karşısında afallamıştı. "Kim ateş ediyor size?"</p>

  <p>"Elinde kazmalarıyla gelen çiftçiler değil tabii. Bayağı sıkı bir ekiple karşı karşıyayız."</p>

  <p>"Anlaşılmadı."</p>

  <p>"Çok usta eller otomatik silahlarla bize ateş ediyor."</p>

  <p>"Şimdi şenlik başladı," dedi Shaw. Mermi yağmuru başının üstündeki yaprakları parçalayıp geçerken kendini yere attı. "Arkadan saldırıyorlar."</p>

  <p>Macklin, "Bu adamlar hiç acami değiller," dedi. "Acele etmeden birer birer temizleyecekler bizi."</p>

  <p>"Acele etmemeleri bizim için daha iyi." Shaw yerde sürünerek Caldweiler ve üç kişinin havada uçuşan mermilere aldırmadan çalıştıkları çukura gitti.</p>

  <p>"Açılmadı mı hâlâ?"</p>

  <p>"Merak etme, açılır açılmaz önce sana haber veririz," diye homurdandı Caldweiler. Aşağıdan tepeleme dolu bir kovayı çekip boşalttı. Terden sırılsıklam olmuştu. "Şu anda ancak yirmi üç metre derine indiğimizi söyleyebilirim."</p>

  <p>Birden Caldweiler'in elleri arasındaki kayaya bir mermi isabet etti. Seken mermi Shaw'un çizmesinin topuğunu uçurdu.</p>

  <p>"Seni çağırana dek yatıp gizlensen iyi olur," dedi Caldweiler.</p>

  <p>Shaw söyleneni yaparak hemen kendini yakında bulunan bir çukura attı. Yanında Burton-Angus büyük bir neşeyle ateşe karşılık vermekteydi.</p>

  <p>"Kimseyi vurabildin mi?" dedi Shaw.</p>

  <p>"Bu çakallar iyi gizleniyor," dedi Burton-Angus</p>

  <p>"Vietnam'da derslerini aldılar tabii."</p>

  <p>Burton-Angus birden ayağa kalktı, çalıların yoğun olduğu bir noktaya ateş etti. Bunun tepkisi bir anda durduğu yerde tozu dumana katan bir mermi salvosu oldu. Burton-Angus geri büküldü, hiç ses çıkarmadan yere yığıldı.</p>

  <p>Shaw hemen yanına koştu. Burton-Angus'un göğsünde eşit aralıklı üç kırmızı delik belirmişti. Kahverengi gözleri donuklaşmaya başlamış, yüzünün rengi uçmuştu. "Vay canına," diye fısıldadı. "Amerikan topraklarında vurulup öleceğim kimin aklına gelirdi ki..." Gözleri camlaştı ve soluğu kesiliverdi.</p>

  <p>Çavuş Bentley sürünerek yanlarına geldi. "Bugün ne çok iyi adam ölüyor," dedi üzgün üzgün. Sonra birden yüzünün hatları gerildi ve çukurun üst kısmına tırmandı. Burton-Angus'a atılan mermi yüksekçe bir noktadan gelmişti. Bir ağacın yaprakları orasında bir kıpırtı farketti. Otomatik tüfeğini yarı otomatiğe ayarlayıp dikkatle nişan aldı ve altı el ateş etti.</p>

  <p>Ağaçlardan birinin tepesinden bir adam, kayarak aşağı düştü.</p>

  <p>Onbaşı Richard Willapa bundan böyle yöresinin ormanlarında geyik kovalayamaycaktı.</p>
</body>
</html>
