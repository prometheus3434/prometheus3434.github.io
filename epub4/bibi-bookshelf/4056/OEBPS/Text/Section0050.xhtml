<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h3 style="margin-bottom:2.4pt;mso-para-margin-bottom:.2gd">49</h3>

  <p>Gly böyle budalaca bir biçimde tehlikeye atıldığı için kendi kendine sövüyordu, ama daha önce gizlenmiş olduğu yerden gediğin içinde çalışanların ne yaptıklarını göremiyordu. Birden aralarına karışmak fikri çok çekici geldi, ama oldukça da tehlikeliydi işte.</p>

  <p>Kauçuk giysisi diğerlerinden pek az farklıydı. Kendi sırtındaki hava tüpü biraz daha eski bir modeldi, ama bu çamurlu sularda bu kadarcık fark kimin gözüne çarpabilirdi ki?</p>

  <p>Yüzerek deliğe yaklaştığı sırada sırtına bir şey süründü, yerinden sökülmüş çelik bir kapıydı. Ne yapacağına tam karar veremeden, kurtarma ekibinin dalgıçlarından biri yanına geldi ve işaretle kapıyı yoldan çekmelerini önerdi. Gly başını sallayarak anladığını belirtti ve iki adam birlikte kapıyı alıp geminin, kenarından aşağı attılar.</p>

  <p>Gly nasıl bir tehlike içinde olduğunu bilerek tetikte duruyordu. Başından beri onlarla birlikteymiş gibi ekibin içine karıştı. En belirgin olan şey en az göze çarpandır, diye düşünmekteydi.</p>

  <p>Temizleme işi tahminlerinin çok üstünde bir hızla sürmekteydi. NUMA'nın dalgıçları tıpkı usta madenciler gibi neyi nereden çıkaracaklarını hiç şaşmadan biliyorlardı. Gly'in gördüğü kadarıyla, adamlar üç saatte bir tonluk döküntüyü temizleyip atabiliyorlardı.</p>

  <p>Gly boşluktan içeri bıraktı kendini. Şimdi bilmesi gereken şeyler, ne kadar derine ve bu derinliğe ne kadar sürede inileceğiydi.</p>

  <p>Sonra birden Gly bir terslik sezer gibi oldu. Görünürde olağandışı hiçbir şey yoktu. Kurtarma ekibi onun varlığını farkedemeyecek denli işleriyle meşgul görünüyorlardı. Ama yine de belli belirsiz bir farklılık: vardı.</p>

  <p>Gly bir gölgenin arkasına gizlenip hiç hareket etmeden bekledi; soluğunu bile seyrekleştirdi. Kulak kesilip JIM giysili adamların hareketlerini kontrol etti. İçindeki ses artık bir an önce oradan tüymesini söylüyordu.</p>

  <p>Ama geç kalmıştı.</p>

  <p>Az önce yalnızca sezgi olan şey şimdi artık iyice belirlilik kazanmıştı. Diğer dalgıçlar meşgul görünüyorlardı, fakat ellerinden herhangi bir iş çıkmıyordu. Vincin pençe ucu son yükünü çektikten sonra bir daha indirilmemişti. Dalgıçlar tembel tembel döküntüleri irdeleyip duruyorlardı ve hiçbiri de aldığı parçayı kaldırıp atmamıştı.</p>

  <p>Ağır ağır Gly'in çevresinde bir yarım ay biçiminde dizildiler. Gly birden gerçeği anladı. Gemidekiler varlığını saptamışlardı. Işıkların altındaki kameraları parıltı nedeniyle görememişti. Dalgıçlar başlıklarının içindeki minyatür alıcılar aracılığıyla yönetim merkezinden talimat alabiliyorlardı.</p>

  <p>Gly geri geri giderek sırtını küpeşteye dayadı. JIM giysili iki adam tam önüne barikat kurmuş, diğerleriyse yanları tutmaktaydı. Kaçış yolu kalmamıştı artık. Karşısındaki adamlar buz' gibi duygusuz bir şekilde ona bakıyorlardı.</p>

  <p>Gly yirmi santimlik bıçağını çekip çömeldi, usta bir sokak kavgacısı gibi savaş durumu aldı. Aslında salt refleks sonucu yapılan boş bir hareketti bu. Diğer dalgıçlarda da bıçaklar olduğu gibi, JIM giysilerinin el görevi yapan ve mekanik bir gücü oian mengeneleri vardı.</p>

  <p>Dalgıçlar mezarlıkta bekleyen heykeller gibi hareketsiz duruyorlardı. Sonra bir tanesi belinden plastik bir plaka çıkarıp üzerine sarı renkte yağlı kalemle bir şeyler yazdı. Bitirdikten sonra getirip Gly'nin burnunun önüne tuttu.</p>

  <p>Mesaj kısa fakat anlamı açıktı.</p>

  <p>BAS GİT</p>

  <p>Bir an Gly ne yapacağını şaşırdı.</p>

  <p>Böyle bir şey beklemiyordu. Karşısındaki adamların fikir değiştirmelerine fırsat vermeden hemen hızla yüzeye doğru yüzmeye başladı. Dalgıçlar onu durdurmak için en küçük bir hareket yapmadılar, yalnızca başlarını çevirip karanlığın içinde kayboluşunu izlediler.</p>

  <p>"Kaçmasına izin verdin," dedi Gunn alçak bir sesle.</p>

  <p>"Evet," dedi Pitt.</p>

  <p>"İyi mi ettin?"</p>

  <p>Pitt hemen yanıt vermedi. Dudaklarında gülümsemeye benzer bir biçim vardı, ama gülümseme değildi. Tehdit dolu bir ifade vardı yüzünde, pusuda yatan bir aslanın tuzağına düşmek üzere olan yemeğine bakışı gibi.</p>

  <p>"Elinde bıçak vardı, gördün," dedi Pitt.</p>

  <p>"Ne farkederdi? Bizim çocuklar kolayca haklayabilirlerdi.."</p>

  <p>"Adam katilin biriydi."</p>

  <p>Gunn, "Yüzeye çıkar çıkmaz onu yine yakalayabiliriz," diye ısrar etti. "O zaman hiçbir şey yapamaz işte."</p>

  <p>"Hiç sanmam."</p>

  <p>"Düşündüğün bir şey mi var?"</p>

  <p>"İlkel bir plan," dedi Pitt. "Büyük balık yakalamak için küçüğünü kullanacağız."</p>

  <p>Gunn, "Demek düşündüğün buydu," dedi pek inanmadan. "Arkadaşlarıyla buluşana dek bekleyip sonra tümünü birden yetkililere teslim edeceğiz."</p>

  <p>"Göründüğü kadarıyla, yetkililer bu adamlar."</p>

  <p>Gunn'ın aklı iyice karışmıştı. "Ee, neydi o zaman bu herifin amacı?"</p>

  <p>"Konuğumuz yalnızca keşif için gelmişti. Bir dahaki sefere arkadaşlarını da getirip adamakıllı tatsızlık çıkarabilir. Bize zaman gerek. Onların işini geciktirmek bizim işimize yarayacaktır."</p>

  <p>"Sana hak veriyorum, ama biz de hemen harekete geçsek iyi olur. O adam şimdi buradan geçen ilk gemiye atacaktır kendini."</p>

  <p>Pitt, "Telâşa hiç gerek yok," dedi. "En azından yarım saat dekompres yapmak zorunda. Eminim, nehir tabanında bir yere yedek hava tüpü saklamıştır."</p>

  <p>Gunn'ın aklı başka bir şeye daha takılmıştı. "Adamın katil olduğunu söyledin. Nereden bildin?"</p>

  <p>"Bıçağına pek çabuk davrandı, kullanmaya da pek hevesliydi. İçinde öldürme içgüdüsüyle doğanlar böyle davranırlar genellikle."</p>

  <p>Gunn, "Demek karşımıza öldürme yetkisi olan adamlar çıkarıyorlar," dedi. "Bunu bilmek hiç de rahatlatmıyor insanı."</p>
</body>
</html>
