<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h3 style="margin-bottom:2.4pt;mso-para-margin-bottom:.2gd">29</h3>

  <p>Kuzeydoğudan esen bıçak gibi rüzgâr insanı bir anda uyuşturacak denli soğuktu. Isı her ne kadar üç derece dolaylarındaysa da, St.Lawrence nehrinin bir kıyısında durmakta olan Pitt için rüzgârın da katkısıyla eksi onu buluyordu.</p>

  <p>Birkaç mü ötede Quebec'e bağlı Rimouski kentinden katran, pas ve mazotla dolu liman kokuları geliyordu. Pitt aşınmış iskele boyunca yürüdü, yağlı suda iskeleye yanaşmış bir teknenin yanında durdu. Tekne gösterişsiz fakat bakımlıydı.</p>

  <p>Dümen kabininden bir adam çıktı. Başındaki yün örme şapkadan gür siyah saçları fışkırıyordu. Yüzlerce sert fırtına görmüş, hırpalanmış bir yüzdü ama gözlen alabildiğine mahzun ve tetikte bakıyordu. Pitt tekneye geçmeden önce biraz duraksadı. "Adım 'Dirk Pitt. Jules Le Mat'ı arıyordum." Adam biraz durakladıktan sonra sıcak bir gülümsemeyle beyaz dişlerini sergiledi. "Hoşgeldiniz, Mösyö Pitt, buyursanıza."</p>

  <p>"Çok güzel bir tekne."</p>

  <p>"Güzelliğini bilmem, ama çok işe yarar." Adamın tokalaşması mengene gibiydi. "Ziyaretiniz için iyi bir gün seçmişsiniz. St.Lawrence nehri çok uysal, üstelik sis de yok. Demir almama yardım ederseniz hemen yola çıkabiliriz."</p>

  <p>Le Mat aşağı inip dizelleri çalıştırırken, Pitt de teknenin başında ve kıç tarafındaki halatları çözüp düzenle yerlerine koydu. Körfezin dümdüz yeşil sularından kayar gibi geçip nehrin ortasına vardılar. Nehrin karşı kıyısında, yirmi sekiz mil ötede yükselen tepeler bembeyaz karla örtülüydü. Yanlarından geçen bir balıkçı teknesi Le Mat'ın korna selamına karşılık verdi.</p>

  <p>İyice ortaya geldiklerinde soğuk rüzgâr, kendini adamakıllı hissettirmeye başlamıştı. Pitt eğilip salon bölmesine girdi. &nbsp;"Bir bardak çay ister misiniz?" diye sordu Le Mat.</p>

  <p>"Çok iyi olur," dedi Pitt sevinerek.</p>

  <p>"Çaydanlık mutfakta," dedi Le Mat başını çevirmeden. "Lütfen kendi kendinize servis yapın. Yüzen buz parçalarına dikkat etmem gerek. Yılın bu zamanında oldukça büyük olurlar."</p>

  <p>Pitt bardağına buharı tüten çay doldurup döner koltuğa oturdu ve nehri izlemeye başladı. Le Mat haklıydı. Nehrin üzerinde en az tekne kadar büyük buz parçalan dolaşıyordu.</p>

  <p>"Empress of Ireland'in battığı gece hava nasıldı?" diye sordu Pitt.</p>

  <p>Le Mat, "Hava açıktı," diye yanıtladı. "Nehir sakin, su soğukluğu sıfırın biraz üstünde, rüzgâr hemen hemen yok gibiydi. Parçalar halinde sis vardı, ilkbaharda güneyden gelen sıcak hava soğuk nehirle karşılaşınca hep olur."</p>

  <p>"Empress iyi bir gemi miydi?"</p>

  <p>"Hem de en iyilerinden." Le Mat bu safça sorulm uş soruyu büyük bir ciddiyetle yanıtlamıştı. "Sahibi Canadian Pacific Demiryolu Şirketi, o günün en ileri standartlarına uygun olarak yaptırmıştı. Gerek o, gerekse ikizi, Empress of Britain on dört bin ton ağırlığında, yüz yetmiş metre uzunluğunda görkemli gemilerdi. Belki kamaraları Olympic, ya da Matıritania kadar lüks değildi, ama yolcularının Atlantik yolculuğunu büyük bir konfor içinde geçirmelerini sağlarlardı."</p>

  <p>"Bildiğim kadarıyla, son yolculuğunda Liverpool'a gitmek üzere Quebec'ten kalkmış."</p>

  <p>"Öğleden sonra saat dört buçukta demir almıştı. Dokuz saat sonraysa sancak yanı göçmüş olarak nehrin dibindeydi. O geminin mezar taşını sis yazdı."</p>

  <p>"Bir de Storstad adındaki kömür yüklü gemi."</p>

  <p>"İyi hazırlanmışsınız, Mösyö Pitt. Epmress'le Storstad'ın nasıl olup da çarpıştıkları hâlâ açıklanabilmiş değildir, iki geminin yöneticileri daha sekiz mil öteden birbirlerini görmüşlerdi. İki mil yaklaştıkları sırada önlerine bir sis bulutu çöktü. Empress'in kaptanı Kendall makinelere geri hız vererek hemen gemisini durdurmuş. Bu büyük bir hata, aynı rotada devam etmesi gerekirdi. Storstad dümenindekiler birden şaşırmışlar Empress gözden kaybolunca. Aslında Empress makineleri durmuş olarak sancak yanından gelirken, onlar iskele yönünden hızla üstlerine geliyor sanmışlar. Storstad kaptanı iskele yönüne dümen kırmalarını emredince, Empress of Ireland ve yolcularının idam fermanı imzalanmış oldu."</p>

  <p>Le Mat sözlerine ara verip neredeyse bir dönüm büyüklüğünde bir buz barçası gösterdi. "Bu yıl olmadık soğuklukta bir kış geçirdik. Nehrin yukarıları hâlâ kaskatı buz tutmuş durumda."</p>

  <p>Pitt sessizce çayını yudumlamaya devam etti.</p>

  <p>Le Matt, "Altı bin tonluk Storstad," diye devam etti. "On bir bin ton kömür yüküyle tam ortadan Empress'e çarparak sekiz metre yüksekliğinde, beş metre eninde derin bir yara açmış. Empress içinde bin kadar yolcuyu da götürerek tam on dört dakika içinde nehrin dibini boyladı."</p>

  <p>Pitt, "Ne garip, koskoca gemi unutuldu gitti," dedi.</p>

  <p>"Evet, Amerika'da ya da Avrupa'da bugün Empress'i kime sorsan, hiç duymadığını söyler sana. O geminin böyle unutulmuş olmasına neredeyse günahtır diyeceğim geliyor."</p>

  <p>"Ama siz unutmadınız."</p>

  <p>"Ne ben unuturum, ne de Quebec eyaleti," dedi Le Mat eliyle doğu yakasını göstererek. "Pointe au Pere'in hemen arkasında Canada Pacific Demiryolu Şirketi tarafından yaptırılan mezarda bu facianın seksen sekiz tanıtlanmamış kurbanı yatıyor." Le Mat'ın yüzünde büyük bir üzüntü belirmişti. Ölü sayısından söz ederken sanki kaza dün olmuş gibi anlatıyordu.</p>

  <p>"Bana söylendiğine göre, bütün ömrünüzü Empress hakkında bilgi toplamaya adamışsınız."</p>

  <p>"Empress'e büyük bir sevgim var. Tıpkı kendi doğumlarından yıllar önce ölmüş bir kadının portresine âşık olan bazı adamlar gibi."</p>

  <p>Pitt, "Ben dirilerini yeğlerim," dedi.</p>

  <p>Le Mat, "Bazen düşlemek daha ödüllendirici oluyor," diye karşılık verdi. Birden hareketlenip dümen kırdı ve önüne çıkan buz parçasından sıyrıldı. "Haziran ve eylül arası havalar ısınınca enkaza dalış yaparım, belki otuz kez daldığım olur."</p>

  <p>"Empress ne durumda?"</p>

  <p>"Çok büyük bir çözülme yok. Yetmiş beş yıl su altında olduğu gözönüne alınırsa, bayağı iyi durumda. Bunun da nedeni herhalde deniz suyunun tuzu nehrin tatlı suyuyla karışıp azalıyor. Gövdesi kırk beş derece eğimle sancak yanına yatmış. Yukarı bölmelerin bir kısmı üstyapıya devrilmiş, ama gemi genel olarak bütünlüğünü korumuş."</p>

  <p>"Ne kadar derinde?"</p>

  <p>"Elli beş metre kadar. Tüple dalış için fazla derin, ama alıştım artık." Le Mat makineleri durdurup tekneyi akıntıya bıraktı. Sonra dönüp Pitt'e baktı. "Bay Pitt, söyler misiniz, neden Empress'le bu denli ilgileniyorsunuz? Neden beni aradınız?"</p>

  <p>"Gemiyle birlikte kaybolan Harvey Shields adında bir yolcu hakkında bilgi topluyorum. Bana Empress'i kimse Jules Le Mat kadar bilemez dediler."</p>

  <p>Le Mat, Pitt'in sözleri üzerine biraz düşündü. "Evet, Harvey Shields adını kurbanlar listesinden anımsıyorum. Kurtulanlar ondan hiç söz etmemişler. Herhalde şu anda çürüyen geminin içindeki yedi yüz kişi arasındadır."</p>

  <p>"Belki de cesedi bulunup tanıtlanamadı, şimdi o mezarlıkta yatıyordur."</p>

  <p>Le Mat, hayır anlamında kafasını salladı. "Onların çoğu üçüncü mevki yolcularıydı. Shields bir İngiliz diplomatıydı, önemli bir adam. Ölüsü bulunsa mutlaka tanıtlanırdı."</p>

  <p>Pitt boş çay bardağını masaya bıraktı. "Demek araştırmam burada bitiyor."</p>

  <p>"Hayır, Bay Pitt, "dedi Le Mat. "Burada değil."</p>

  <p>Pitt bir şey söylemeden bakakaldı.</p>

  <p>"Burada, aşağıda," diyerek başıyla güverteyi gösterdi Le Mat. "Empress of ireland tam altımızda yatıyor." Kabin penceresini gösterdi. "İşaret şamandırası da burada."</p>

  <p>Yirmi metre ötede portakal renkli bir şamandıra nehrin buzlu sularında akıntının etkisiyle inip kalkıyordu.</p>
</body>
</html>
