<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h3 style="margin-bottom:2.4pt;mso-para-margin-bottom:.2gd">10</h3>

  <p>Uykunun en keyifli ânı uyanmaya çok az bir zaman kala olan bölümüdür. İnsan o an birbiri ardına düşler görür. Telefon ziliyle bu düşlerden silkinip çıkmak ve yaşamın gerçeğine dönmek insanın tırnağım yazı tahtasına sürtmesi kadar tatsız ve sinir bozucu bir olaydır.</p>

  <p>Heidi'nin durumundaysa telefon sesi yetmiyormuş gibi, bir de kapının vurulması vardı. Uyku sersemliği içinde telefonu açıp, "Bir dakika lütfen," diye güçlükle mırıldandı. Sonra yataktan kalkarak sendeleye sendeleye kapıya yürüdü. Tam açacağı sırada çırılçıplak olduğunu farkedip geri döndü, bavulundan bir sabahlık çıkarıp giydi. Kapıyı aralayıp bakarken, dışarda beklemekte olan bir komi hemen içeri girdi ve beyaz güllerle dolu bir vazoyu masanın üzerine bıraktı. Heidi hâlâ uyku sersemliği içinde komiye verip yeniden telefona döndü.</p>

  <p>"Geciktiğim için özür dilerim. Ben Binbaşı Milligan."</p>

  <p>"Binbaşı," dedi Jack Murpy'nin sesi. "Sizi uyandırdım galiba."</p>

  <p>Heidi, "Zaten kalkmak zorundaydım," dedi içinden lanet okuyarak.</p>

  <p>"Belki bilmek istersiniz diye düşündüm. Dün yaptığınız başvuru belleğimde br kıvılcım tutuşturdu. Bunun üzerine mesai saatinden sonra bir araştırma yapıp oldukça ilginç bir şeyle karşılaştım."</p>

  <p>Heidi gözlerini ovuşturdu. "Sizi dinliyorum."</p>

  <p>Murpy, "1914 yılında yapılan bir anlaşmayla ilgili fotoğraf bulamadım," dedi. "Ama Wilson'un dışişleri bakanı William Jennings Bryan, onun müsteşarı Richard Essex'le resimde İngiltere Kraliyet temsilcisi olduğu belirtilen Harvey Shields'in bir otomobile binerken çekilmiş bir fotoğraflarını buldum."</p>

  <p>"Ben bir ilgi kuramadım," dedi Heidi.</p>

  <p>"Kusura bakmayın, sizi boşuna umutlandırmak istemem. Fotoğraf doğrusu pek fazla ipucu veriyor sayılmaz. Ama arkasına kurşun kalemle yazılı, güç bela okunabilen bir not düşülmüş, şöyle diyor: 'Bryan Kuzey Amerika anlaşmasının metniyle Beyaz Saray' dan ayrılırken.'"</p>

  <p>Heidi ahizeye sımsıkı yapmıştı. "Demek gerçekten böyle bir anlaşma varmış."</p>

  <p>"Bana sorarsanız, bu olsa olsa bir anlaşma taslağıydı." Murphy'nin sesinde güç bir işi başarmış olmanın övüncü belliydi. "Eğer bu resmin bir kopyasını istiyorsanız, küçük bir ücret ödemeniz gerekiyor."</p>

  <p>"Evet, isterim. Arkadaki yazıyı da büyütebilir misiniz lütfen?"</p>

  <p>"Kolay. Bugün saat üçten sonra istediğiniz zaman gelip alabilirsiniz."</p>

  <p>"Çok güzel. Teşekkür ederim."</p>

  <p>Heidi telefonu kapayıp yatağa uzandı. Uğraşmasına değmişti. Demek bir ilişki vardı gerçekten. Sonra aklına çiçekler geldi. Beyaz güllerin üzerine bir de not eklenmişti.</p>

  <p><i>Üniformasız çok güzel oluyorsun. Uyandığında yanında bulunamadığım için beni bağışla.</i></p>

  <p><i>Dirk</i></p>

  <p>Heidi güllerden birini yanağına dayayıp mahmur mahmur gülümsedi. Pitt'le geçirdiği saatler, sanki bir buzlu cam arkasından izliyormuş gibi, yeniden gözlerinin önünden geçti. Masallardaki gibi bir görünüp sonra yok olan bir sanrıydı Yalnızca bedenlerinin teması hâlâ büyük bir açıklıkla kendini hissettiriyordu; bir o, bir de içinde duyduğu burukluk.</p>

  <p>İstemeye istemeye bu düşünceleri aklından çıkarıp telefon rehberine uzandı. Aradığı numarayı bulduktan sonra telefonu açıp numarayı çevirdi.</p>

  <p>"Dışişleri Bakanlığı," dedi karşıdan gelen ses.</p>
</body>
</html>
