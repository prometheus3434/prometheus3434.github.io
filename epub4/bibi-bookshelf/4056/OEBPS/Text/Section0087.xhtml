<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h3 style="margin-bottom:2.4pt;mso-para-margin-bottom:.2gd">86</h3>

  <p>Heidi seke seke Kennedy Havaalanı yolcu salonuna girdi. Dışarda sağanak halinde yağan yağmur zaten sıkışık olan trafiğin bir tırtıl hızıyla ilerleyebilmesine yol açıyordu. Mavi üniforma, pardösü ve beyaz şapkası vardı üzerinde. Omuz çantasını yere bırakıp sağlam bacağı üzerinde dengesini buldu ve boş bir koltuğa oturdu.</p>

  <p>Son birkaç haftanın hareketliliğinden sonra yeniden görevinin sıradan işlerine dönmek fena halde içini sıkıyordu. Pitt o telaş içinde Ottawa'ya uçmuş, son bir kez görüşememişlerdi. Brian Shaw da baygın durumda ambulansa taşınırken, deniz piyadeleri Heidi'yi yaklaştırmamışlardı. Ambulans hemen en yakın askeri hastaneye gitmişti. Heidi kargaşalık içinde az kalsın unutuluyordu. Neyse ki. Amiral Sandecker bir jest yapmış, New York'a kadar bir arabayla götürülüp Plaza Otelinde bir gece kalmasını sağlamıştı. Ertesi gün San Diego'da görevine dönebilmesi için de uçakta birinci mevki bir bilet verilmişti.</p>

  <p>Pencereden dışarı bakıp pist üzerinde küçük, birikintiler yapan yağmuru izledi. Eğer onca ihsanın içinde olmasaydı hemen oracıkta hüngür hüngür ağlayacaktı. Shaw'un temasını anımsadıkça içinde müthiş bir özlem duyuyordu. Nasıl da yaşamına girmişti... ama şimdi bu aşktan yoksun bırakıldığı için fena halde kızgındı. Pişmanlık duymuyor, yalnızca kontrolünü kaybetmiş olduğu için üzülüyordu.</p>

  <p>Salonun içindeki kalabalığı ne görüyor, ne de işitiyordu. Son haftaların duygularını ve utanç veren eylemlerini aklının bir köşesi nestmeye çalıştı.</p>

  <p>"Daha önce de melankoli içinde insanlar görmüştüm," dedi tanıdık bir ses. "Fakat siz herhalde birincilik ödülünü alırsınız, bayan."</p>

  <p>"O kadar belli ediyor muyum?" Heidi sesinin bu denli sakin çıkmasına şaşırdı.</p>

  <p>"Batan güneşin üstüne örtülü kara bir bulut gibi," dedi Pitt şeytanca gülerek. Elinde karışık çiçeklerle bezenmiş dev gibi bir buket vardı. "Veda etmeden seni bir yere bırakacağımı mı sandın yoksa?"</p>

  <p>"Neyse beni anımsayan biri çıktı." Heidi epey gücenmişti. "Kusura bakma, biraz şirretleşebilirim. Bu gece benim kendime acıma gecem."</p>

  <p>"Belki bunlar biraz açılmanı sağlar." Pitt çiçekleri Heidi'nin kucağına bıraktı. Buketin büyüklüğünden Heidi önünü bile zor görebiliyordu.</p>

  <p>"Çok güzel çiçekler," dedi Heidi. "Galiba şimdi ağlayacağım artık."</p>

  <p>"Sakın ha," dedi Pitt gülerek. "Güzel bir kıza bir çiçekçi dükkânı armağan etmeyi hep aklımdan geçirmişimdir. Eğer ağlayıp beni utandırırsan, bunu hiç gerçekleştiremem sonra."</p>

  <p>Heidi, Pitt'i kendine doğru çekip yanağından öptü. Gözyaşlarını zor bastırabiliyordu. "Sağol, Dirk. Her zaman için benim en iyi dostum kalacaksın."</p>

  <p>"Dost mu?" Pitt gücenmiş gibi baktı. "Daha ötesine hak kazanamadım mı?"</p>

  <p>"Dosttan başka bir şey olabilir miyiz?"</p>

  <p>"Sanırım haklısın." Pitt'in yüzü yumuşadı, Heidi'nin elini tuttu. "Ne garip, bu denli yakınlaşan iki insan kalplerinde birbirlerine karşı bir aşk bulamıyor."</p>

  <p>"Benim nedenim, kalbimde bir başkasının olması."</p>

  <p>"Şu kadınların dönekliğine bak," dedi Pitt. "Kendilerine kötü davranan, onları kullanan bir adama çişik olurlar, sonra da gidip sıradan, renksiz biriyle evlenirler."</p>

  <p>Heidi gözlerini Pitt'in bakışından kaçırmaya çalıştı. "Duygularımızı gizlemeyi hiç öğrenemedik."</p>

  <p>"Shaw seni seviyor mu?"</p>

  <p>"Sanmam."</p>

  <p>"Sen onu seviyor musun?"</p>

  <p>"Söz konusu Brian olunca kendimden pek emin değilim. Evet, bütün bedeline karşın onu seviyorum. İkimiz de birbirimizi kullandık. Onun kendine göre nedenleri vardı, benim de... Eğer beni isteyecek olsaydı, bir an durmaz kollarına koşardım. Ama olacak şey değil tabii."</p>

  <p>"Eyvah, yine o ağlamaklı yüz çıktı ortaya," dedi Pitt. "Böyle ağlayıp sızlanan bir kadının uçağa binmesine izin veremem. Sana sihirbazlık numaralarımdan birini yapmaktan başka çare kalmıyor."</p>

  <p>Heidi güler gibi oldu. "Ne zamandan beri sihirbazlık yapıyorsun?"</p>

  <p>Pitt yine gücenmiş gibi baktı. "Sen hiç Büyük İllizyonist Muhteşem Pitt'den söz edildiğini duymadın mı?"</p>

  <p>"Hiç duymadım."</p>

  <p>"Seni imansız seni, şimdi görürsün. Kapat bakalım gözlerini."</p>

  <p>"Dalga geçiyorsun."</p>

  <p>"Kapat gözlerini, ona kadar say."</p>

  <p>Heidi söyleneni yaptı. Gözlerini açtığında Pitt gitmiş, yerini Brian Shaw almıştı.</p>

  <p>O ana dek bastırmış olduğu ağlama ihtiyacı birden patlayıp boşanıverdi ve kendini Shaw'un kolları arasında buldu. Gözyaşları yanağından süzülüp çenesinden aşağı damlıyordu.</p>

  <p>"Seni hapiste sanıyordum," diyebildi hıçkırıklar arasında.</p>

  <p>Shaw kucağında katlı olarak duran pardösüyü kaldırıp kelepçelerini gösterdi. "Pitt buraya kadar gelmemi sağladı."</p>

  <p>Heidi, Shaw'un tüvid kepi altından belli olan sargıyı yokladı, "iyileştin mi?"</p>

  <p>"Çift görmem bile düzelmek üzere," dedi Shaw gülerek.</p>

  <p>O sırada havayolu şirketinin yetkilisi Heidi'nin uçağına binecek yolcular için çağrı yaptı.</p>

  <p>"Sana ne olacak peki?" diye sordu Heidi, Shaw'u bırakmaya korkarak. "Korkarım bir süre federal hapishanelerinizden birinde yatacağım."</p>

  <p>"Sana âşık olduğumu söylesem beni çok mu duygusal bulursun?"</p>

  <p>"Ben de sana aynı şeyi söylesem beni yalancı bulur musun?"</p>

  <p>"Hayır," dedi Heidi. Birden içinde büyük bir rahatlama duydu, çünkü onun yalan söylemediğini biliyordu.</p>

  <p>Shaw, "Sana söz veriyorum, bir gün birlikte olacağız," dedi.</p>

  <p>Ama bu gerçekleşecek gibi değildi. Heidi bu a•cıyı göğsünün derinliklerinde hissetti. Kendini biraz geri çekip, "Gitmem gerek," dedi.</p>

  <p>Shaw genç kadının gözlerindeki yaralı ifadeyi farketmişti. Ayağa kalkıp koltuk değneklerine tutunmasına yardım etti. Uçak personelinden biri gelip Heidi'nin omuz çantasını ve çiçek buketini aldı.</p>

  <p>"Hoşçakal, Heidi."</p>

  <p>Heidi, Shaw'un dudaklarına hafif bir öpücük kondurdu. "Hoşçakal."</p>

  <p>Heidi yolcu turnikesinden çıkıp gözden kaybolduktan sonra Pitt geldi ve Shaw'un yanına dikildi.</p>

  <p>"Çok iyi bir kadın," dedi. "Onu yitirmek büyük kayıp."</p>

  <p>"Gerçekten çok iyi bir kadın," dedi Shaw acı acı.</p>

  <p>"Eğer acele etmezsen sensiz gidecek."</p>

  <p>Shaw dönüp baktı. "Neden söz ediyorsun?"</p>

  <p>Pitt, Shaw'un göğüs cebine bir paket sokuşturdu. "Uçak biletin ve pasaportun. Bilet numaralarınızı yan yana ayarladım."</p>

  <p>Shaw, "Ama düşman casusu olarak burada tutuklu durumdayım," dedi şaşkınlık içinde.</p>

  <p>Pitt, "Başkan'ın bana bir borcu var," dedi omuz silkerek.</p>

  <p>"Ne yaptığını biliyor mu?"</p>

  <p>"Daha değil."</p>

  <p>Shaw başını salladı. "Beni serbest bırakmakla başına bela açıyorsun."</p>

  <p>"İlk kez olmayacak." Pitt elini uzattı. "Unutma, bana tavla öğreteceğine söz vermiştin."</p>

  <p>Shaw iki eliyle Pitt'in elini sıktı. Sonra ellerini kaldırıp çelik kelepçeleri gösterdi. "Bunlar da insanı adamakıllı rahatsız ediyor."</p>

  <p>"Bir gizli ajan için kilidi açmak çocuk oyuncağı olsa gerek."</p>

  <p>Shaw pardösünün altında elleriyle bir dizi hareket yaptı. Sonra serbest eliyle kelepçeyi çıkarıp gösterdi. "Biraz paslanmışım, eskiden çok daha çabuk kurtulurdum."</p>

  <p>Pitt, "James Bond görseydi seninle ovunurdu," dedi.</p>

  <p>"Bond mu?"</p>

  <p>"Evet, duyduğuma göre oldukça ünlüymüş."</p>

  <p>Shaw uzun bir iç çekti. "O yalnız romanlarda yaşar."</p>

  <p>"Öyle mi?"</p>

  <p>Shaw omuz silkti, sonra uzun bir an Pitt'e baktı. "Heidi'ye onca acı çektirdiğim halde neden bunu yapıyorsun?"</p>

  <p>"Seni seviyor," dedi Pitt sadece.</p>

  <p>"Senin eline ne geçecek bundan?" "Banka hesabımda bir değişiklik olmayacak." "O halde neden?"</p>

  <p>"Beklenmedik şeyler yapmaktan hoşlanırım." Shaw karşılık veremeden Pitt dönüp kalabalığın içine karışmıştı bile.</p>

  <p>Yağmur dinmişti. Pitt Cobra'nın tentesini açtı. Alçalan bulutların altında hayalet gibi parıldayan Washington ışıklarına doğru yol almaya başladı. Yüzüne çarpan rüzgârdan saçları diken diken olmuştu, yol kenarlarındaki ıslak çimenlerin kokusunu derin derin soludu.</p>

  <p>Direksiyona iyice yapışıp gaz pedalına sonuna kadar bastı. Göstergenin ibresi kısa zamanda kırmızıya gelmişti.</p>

  <p>SON</p>
</body>
</html>
