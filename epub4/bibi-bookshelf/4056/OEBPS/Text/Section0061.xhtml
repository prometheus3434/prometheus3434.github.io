<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h3 style="margin-bottom:2.4pt;mso-para-margin-bottom:.2gd">60</h3>

  <p>Sarveux, sekreteri odayı terkedip kapıyı dışardan kapatana dek bekledi. "Raporunuzu okudum," dedi sonra. "Ve oldukça rahatsız edici buldum."</p>

  <p>Shaw karşılık vermedi, zaten gerekmiyordu. Ses çıkarmadan karşısında oturan başkanı izlemekle yetindi. Kameraların yansıttığından daha yaşlı görünüyordu. Fakat Shaw'un asıl dikkatini çeken şey, adamın gözlerindeki bezginlikle, ellerindeki eldivenlerdi. Sarveux'nün yaralanmış olduğunu biliyordu, ama yine de çalışma masası başında eldivenle oturan bir adam görmek tuhaf gelmişti.</p>

  <p>"Bay Villon hakkında hiç de somut kanıtları olmayan çok ağır suçlamalar yaptınız."</p>

  <p>"Size bildiklerimi sunuyorum, sayın başbakan, şeytanın avukatlığını yapacak değilim."</p>

  <p>"Neden bana getirdiniz bu bilgiyi?"</p>

  <p>"Bilmeniz gerektiğini düşündüm. General Simms de benimle aynı görüşte."</p>

  <p>"Anlıyorum." Sarveux biraz düşündü. "Bu Foss Gly'ın Villon hesabına çalıştığından emin misiniz?"</p>

  <p>"Bundan hiç kuşkum yok."</p>

  <p>Sarveux arkasına yaslandı. "Bu olayı unutmakla bana daha büyük bir iyilik etmiş olurdunuz."</p>

  <p>"Efendim?"</p>

  <p>"Henri Villon artık kabinemde görevli değil. Bu Gly dediğiniz adam da öldü."</p>

  <p>Shaw hemen karşılık veremeyince, Sarveux bundan yararlanıp devam etti. "Bu kiralık katil kuramınız da en azından çok dayanıksız kalıyor. Yalnızca konuşmalardan edindiğiniz bilgi. Yüzeyden bir soruşturmayı bile başlatmaya yetecek somut kanıt yok."</p>

  <p>Shaw elinden geldiğince etkili bakmaya çalıştı. "General Simms'in görüşüne göre, biraz irdeleyecek olursanız geçirdiğiniz uçak kazası ve Başbakan Guerrier'in ölümünün bu ünlü Bay Gly tarafından hazırlanmış olduğunu anlayacaksınız."</p>

  <p>"Evet, gerçekten de bu adam her şeyi yapabilecek..." Sarveux cümlesini bitirmeden kesti. Gözleri büyümüş, yüzü gerilmişti. Masanın üzerinden uzandı.</p>

  <p>"Ne dediniz? Ne demek istediniz?"</p>

  <p>"Henri Villon'un sizin ve Guerrier'in ölümünü istemesi için nedenleri var. Ve bunun için de, bence hiç kuşku yok... Kiralık bir katil tuttu. Evet, her zaman iki kere iki dört etmez bu gibi işlerde, ama inanın bana bu kez üç bile ediyor."</p>

  <p>Sarveux, "Gerek sizin, gerekse General Simms'in yapmış olduğunuz bu suçlamalar çok iğrenç," dedi öfkeli bir sesle. "Kanada bakanları daha yüksek mevkiler elde etmek için cinayete başvurmazlar."</p>

  <p>Shaw daha fazla tartışmanın yararsız olacağını anladı, "Size daha kesin bilgi veremediğim için çok üzgünüm."</p>

  <p>"Ben de," dedi Sarveux. "Aslında Amerikalılara St.Lawrence'de o çirkin oyunu sizin ya da adamlarınızdan birinin oynamadığından da emin değilim.</p>

  <p>Shaw içinde kabaran öfkeyi bastırdı. "Emin olun, başbakan, durum sandığınız gibi değil."</p>

  <p>Sarveux gözünü dikip Shaw'a baktı. "Uluslar olasılıklar üzerine yönetilmez, Bay Shaw. Lütfen General Simms'e tarafımdan teşekkür edin ve bu konunun kapandığını söyleyin. Hazır konu açılmışken de, artık Kuzey Amerika Antlaşması olayını daha fazla irdelemeye gerek görmediğimi de bildiriverin."</p>

  <p>"Ama eğer Amerikalılar antlaşmanın bir nüshasını bulacak olurlarsa..."</p>

  <p>"Bulamayacaklar," diye sözünü kesti Sarveux. "İyi günler. Bay Shaw."</p>

  <p>Shaw öfkesini yutarak kalktı ve tek bir şey söylemeden odadan çıktı.</p>

  <p>Shaw odadan çıkar çıkmaz Sarveux telefonunu kaldırdı ve özel hattından bir numara çevirdi.</p>

  <p>Kırk dakika sonra Komiser Harold Finn, Sarveux' nün odasına girdi.</p>

  <p>Buruşuk giysileri içinde silik görünüşlü bir adamdı. Bir partiye gitse mobilyaların arasında kimsenin dikkatini çekmeyecek türden...</p>

  <p>Sarveux, "Bu kadar kısa zamanda gelmenizi istediğim için özür dilerim," dedi.</p>

  <p>"Zararı yok." Finn bir koltuğa oturup çantasını açtı.</p>

  <p>Sarveux hiç zaman kaybetmedi. "Ne bulabildiniz?"</p>

  <p>Finn elindeki dosyalara bakmak için gözlüğünü taktı. "Elimde otopsi raporu ve Jean Boucher, hakkında bir rapor var."</p>

  <p>"Jules Guerrier'in ölüsünü bulan adam mı?" "Evet, Guerrier'in hem koruyucusu, hem şoförü. O sabah başbakanı uyandırmak için odasına girdiğinde ölüsünü bulmuş. Adli tıp raporuna göre, Guerrier Önceki akşam saat dokuzla on arası ölmüş. Otopsi sonucu kesin bir ölüm nedeni saptanamamış."</p>

  <p>"Mutlaka bir fikir edinmişlerdir, değil mi?"</p>

  <p>Finn, "Çeşitli etkenler söz konusu," dedi. "Ama hiçbiri kesin değil. Jules Guerrier'in bir ayağı çukurdaydı zaten. Anlaşıldığına göre, amfizem, safra kesesi taşı.damar tıkanıklığı... ki bunun ölüm nedeni olduğu sanılıyor... artroz ve prostat kanseri varmış." Finn başını kaldırıp hafifçe gülümsedi. "Galiba adamın yaşaması yeterince mucizeymiş."</p>

  <p>"Demek Jules'ün ölümü doğal nedenlerden." "Hem de çok doğal nedenlerden." "Peki, ya bu Jean Boucher nasıl bir adam?" Finn raporu okudu. "İyi bir aileden geliyor. İyi eğitim görmüş. Sabıkası yok, radikal eğilimleri olmamış. Bir eşi ve şu an ikisi de evli bulunan iki kızı var. Damatları dürüst kimseler. Boucher 1962 yılında Guerrier tarafından işe alınmış. Göründüğü kadarıyla da başbakana tam anlamıyla sadıkmış."</p>

  <p>"Kuşkulanacak bir şey var mı dersiniz?" "Doğrusu yok," dedi Finn. "Ama önemli bir kişinin ölümü en küçük ayrıntılara bile dikkat edilmesini gerektiriyor. Bu olay hiç pürüzsüz kapanacakken, Boucher, ne yazık ki, soruşturma çarkına çomak sokuverdi." "Nasıl?"</p>

  <p>"Başbakanın son gecesinde Henri Villon tarafından ziyaret edildiğine yemin ediyor, kendisini son gören de o olmuş."</p>

  <p>Sarveux şaşırmıştı. "Olanaksız ...Villon iki yüz mil ötede sanat merkezinin açılışı için konuşma yapıyordu. Onu gören binlerce insan var."</p>

  <p>"Aslında milyonlarca insan var," dedi Finn. "Olay televizyonla naklen verilmişti."</p>

  <p>"Boucher'in cinayeti işleyip sonra bunu uydurması olası mı?"</p>

  <p>"Sanmıyorum. Guerrierin öldürülmüş olduğunu gösterecek en küçük bir kanıt bile yok. Otopsi raporu temiz çıktı. Boucher'in bir şey uydurmasına gerek yoktu ki."</p>

  <p>"Fakat Villon'un Quebec'de olduğunu söylemesine ne dersiniz? Ne amacı olabilir ki?"</p>

  <p>"Doğrusu biz nedenini bulamadık, fakat adam da gördüğünden son derece emin."</p>

  <p>Sarveux, "Belli ki hayal görmüş," dedi.</p>

  <p>Finn öne doğru eğildi. "Adam deli değil. Bay Sarveux. İşin garip yanı da bu zaten. Boucher gönüllü olarak yalan çıkarma serumu istedi, hipnotize edilmeyi kabul etti, yalan detektörüyle sınandı. Sonuçta tümüyle doğru söylediği anlaşıldı."</p>

  <p>Sarveux donup kalmıştı.</p>

  <p>"Polis örgütü olarak bütün bu soruların yanıtını verebilmeyi çok isterdik, ama olmuyor işte. Laboratuvar uzmanlarımız evin içini didik didik aradı. Bir istisna dışında bütün parmak izleri Guerrier'e, Boucher'e, hizmetçi kadına ve aşçıya ait. Ne yazık ki, yatak odasının kapı tokmağında bulunan parmak izleri bozulmuş."</p>

  <p>"Bir istisna var demiştiniz."</p>

  <p>"Kapı zilinde bir sağ el işaret parmağına ait bir iz bulundu. Fakat henüz tanıtlayamadık."</p>

  <p>"Hiçbir şey kanıtlamaz bu," dedi Sarveux. "Bir gezgin satıcıya, postacıya hatta kendi adamlarınızdan birine de ait olabilir."</p>

  <p>Finn gülümsedi. "Eğer böyle olsaydı, kimlikler bölümündeki bilgisayarlarımız iki dakika içinde hemen tanımayabilirdi. Ancak bu iz dosyalarımızda bulunan bir iz değil." Finn eline bir başka dosya alıp baktı. "Çok ilginç bir olay sonucu, bu bilinmeyen kişinin ziIi ne zaman çaldığını biliyoruz. Guerrier'in sekreterr Bayan Molly Sabah saat sekiz buçukta bir kâse tavuk çorbası getirmiş, başbakan rahatsız diye. Kadın kapıyı çalmış, çorbayı Boucher'e verip gitmiş. Elinde eldiven varmış, demek ki, ondan sonra gelen her kimse, izi o bırakmış."</p>

  <p>"Tavuk çorbası ha," dedi Sarveux, "Oldum olası hasta yemeğidir."</p>

  <p>"Bayan Saban sayesinde Guerrier'in öldüğü gece evine saat sekiz buçuktan sonra birinin geldiğini biliyoruz."</p>

  <p>"Eğer Boucher'in ifadesine inanacak olsak, Villon aynı anda iki yerde birden nasıl görünebilir?"</p>

  <p>"En küçük bir fikrim yok."</p>

  <p>"Soruşturma resmen kapandı mı?"</p>

  <p>Finn evet anlamında başını salladı. "Devam ettirmenin bir anlamı yoktu."</p>

  <p>"Tekrar açmanızı istiyorum."</p>

  <p>Finn'in tek tepkisi sol kaşını biraz kaldırmak oldu. "Efendim?"</p>

  <p>Sarveux, "Boucher'in anlattıklarında bir gerçek payı olabilir," dedi. Shaw'un raporunu okuması için Finn'e uzattı. "Bunu İngiliz gizli servisinin bir ajanp getirdi. Henri Villon'ia tanınmış bir katilin ilişki içinde olduğunu açıklıyor. Bu savın doğruluğunu araştırın. Ayrıca yeni bir otopsi yapılmasını istiyorum."</p>

  <p>Bu kez Finn'in öbür kaşı havalandı. "Cesedi mezardan çıkarma izni epey başımızı ağrıtabilir."</p>

  <p>"Emir çıkarmaya gerek yok," dedi Sarveux.</p>

  <p>"Anlaşıldı, başbakanım," dedi Finn. "Soruşturmayı büyük bir gizlilikle yürütürüz. Hiçbir ayrıntının gözden kaçmaması için bizzat ben gözeteceğim."</p>

  <p>Finn dosyalarını çantasına yerleştirip ayağa kalktı.</p>

  <p>"Bir şey daha var," dedi Sarveux.</p>

  <p>"Buyrun, başbakanım."</p>

  <p>"Karımın Villon'ia olan ilişkisini ne zamandan beri biliyordunuz?"</p>

  <p>Finn'in sert yüzü birden üzüntülü bir ifade aldı. "İki yıl oluyor, efendim."</p>

  <p>"Onca süre bana haber vermediniz?"</p>

  <p>"Vatana ihanet durumundan kuşku duyulmazsa, polis yurttaşların özel yaşamlarına karışmaz. Tabii başbakanlar bu sınıfa giriyor, parlamento üyeleri de."</p>

  <p>Sarveux, "Sağlam bir siyaset," dedi. "Sağolun komiser. Şimdilik bu kadar... iyi günler."</p>
</body>
</html>
