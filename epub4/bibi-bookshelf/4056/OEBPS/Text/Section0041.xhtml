<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h1 style="margin-bottom:2.4pt;mso-para-margin-bottom:.2gd" title="DÖRDÜNCÜ BÖLÜM Empress Of Ireland">DÖRDÜNCÜ BÖLÜM</h1>

  <h2 class="sigil_not_in_toc" style="margin-bottom:2.4pt;mso-para-margin-bottom:.2gd">EMPRESS OF IRELAND</h2>

  <h3 class="sigil_not_in_toc" style="margin-bottom:2.4pt;mso-para-margin-bottom:.2gd">40</h3>

  <div>
    <p><i>MAYIS 1989 OTTAWA, KANADA</i></p>
  </div>

  <p>Villon dosyayı kapatıp başını iki yana sallayarak, "Saçma," dedi.</p>

  <p>"Sizi temin ederim," dedi Brian Shaw. "Saçma değil."</p>

  <p>"Ne demek oluyor mu?"</p>

  <p>"Aynen raporda okuduğunuz gibi," dedi Shaw gözlerini Villon'a dikerek. "Amerikalılar Kanada'nın tümünü onlara devreden bir antlaşmanın kanıtını bulmak için büyük bir arama başlattılar."</p>

  <p>"Bu ana dek hiç böyle bir antlaşmadan söz edildiğini duymadım."</p>

  <p>"Çok az insan biliyor." Shaw durup bir sigara yaktı. "Antlaşma nüshalarının kaybolmasından sonra bununla ilgili birkaç belge dışında ne varsa tümü yok edilmiş."</p>

  <p>"Amerikalıların buraya gerçekten antlaşmayı aratmak için gelmiş olduklarını kanıtlayabilir misiniz?"</p>

  <p>"Tıpkı bir labirent içinde yol bulmaya benzedi, ama sonunda ipuçları beni Dirk Pitt adında, Ulusal 'Sualtı ve Denizcilik Örgütünün üst düzeyde bir görevl isine götürdü. Büyükelçilik personelinin yardımıyla onu yakından izlettik. İki ayrı arama ekibini yönettiği anlaşıldı. Biri, Essex'in treninin kaybolduğu Hudson nehrinde, diğeriyse Empress of Ireland. Emin olun. Bay Villon, Dirk Pitt buraya define aramaya gelmedi."</p>

  <p>Villon bir süre konuşmadan oturdu. Sonra öne doğru eğilip, "Size nasıl yardım edebilirim?" diye sordu.</p>

  <p>"İlk iş olarak Pitt ve adamlarının St.Lawrence'den çekilmelerini emredebilirsiniz."</p>

  <p>Villon hayır anlamında başını salladı. "Bunu yapamam. Gemiyi çıkarma operasyonu için gerekli izin resmi kanallardan alındı. Birdenbire bu izni iptal edecek olursak, Amerikalıların nasıl tepki göstereceği bilinmez. Karşılık olarak onların karasularında balıkçılarımıza verilen izni kaldırabilirler."</p>

  <p>"General Simms bu yönü düşünmüştü. Başka bir seçenek daha öneriyor." Shaw biraz bekledi. "Empress in enkazını havaya uçurmayı öneriyor."</p>

  <p>"Tatsız bir olaya yol açmadan bunu yapabilir misiniz?"</p>

  <p>"Eğer enkaza Pitt'den önce ulaşabilirsem."</p>

  <p>Villon arkasına dayanıp Shaw'dan aldığı bu bilgiyi kendi çıkarına nasıl kullanabileceğini düşündü. Bir süre sonra kararını vermişti.</p>

  <p>"Size her türlü yardımı sağlayacağım."</p>

  <p>"Sağolun," dedi Shaw. "Bana beş kişilik bir ekip, bir tekne ve dalış gereçleri gerekecek."</p>

  <p>"Planınızı uygulamada yardım edecek iyi bir adam gerekli size."</p>

  <p>"Böyle biri var mı aklınızda?"</p>

  <p>"Var," dedi Villon. "Sizinle temas kurmasını sağlarım. Atlı Polis Örgütündendir. Böyle işler için gerekli, eğitimi görmüştür. Adı Gly, Müfettiş Foss Gly."</p>
</body>
</html>
