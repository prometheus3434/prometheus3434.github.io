<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h3 style="margin-bottom:2.4pt;mso-para-margin-bottom:.2gd">77</h3>

  <p>Yağmurun çiselemeye başlamasıyla Villon silecekleri çalıştırdı. Ensesine dayalı tabanca namlusu arabalı vapurdan çıktıklarından beri bir an olsun ayrılmamıştı.</p>

  <p>Yanında oturan Danielle elindeki kanlı mendili yüzüne bastırmış, ikide bir sessizce iç çekiyordu. Gerçek bir karabasan içinde dehşetten uyuşmuş durumdaydı.</p>

  <p>Sordukları bütün sorular ve merhamet dileyen yalvarmaları buz gibi bir suskunlukla karşılanıyordu. Gly yalnızca yol tarif etmek için ağzını açmaktaydı. Artık kırsal bölgeye çıkmışlardı. Tek tük çiftlik evlerinden görünen ışıklar dışında her yer karanlıktı. Villon'un kendisine söylenenler dışında yapacak herhangi bir şey yoktu. Tek umudu harekete geçebileceği bir an yakalamak, geçmekte olan bir aracın ya da büyük bir şans eseri, yanlarından geçen bir polisin dikkatini çekebilmekti.</p>

  <p>"Yavaşla," diye emretti Gly. "Sol yanda bir toprak yol belirecek. O yola gir."</p>

  <p>Giderek artan korkusuyla Villon toprak yola saptı. Göründüğü kadarıyla, bu toprak yol yeni açılmış, üzerinden ağır inşaat araçları geçmişti.</p>

  <p>Villon, "Ben seni öldü sanıyordum," dedi bir yanıt almak umuduyla.</p>

  <p>Gly karşılık vermedi.</p>

  <p>"O İngiliz ajanı Brian Shaw senin çalınmış bir deniz uçağıyla bir Japon yük gemisine çarptığını söyledi."</p>

  <p>"Cesedimin hiç bulunamamış olduğunu da söyledi mi?"</p>

  <p>Gly konuşmaya başlamıştı. Hiç olmazsa bir başlangıçtı bu.</p>

  <p>"Evet, bir patlama olmuş..."</p>

  <p>"Dümeni bağladım, tam hız verip çarpışmadan beş mil önce kendimi suya attım. St.Lawrence'de onca yoğun bir trafik varken nasıl olsa bir araca çarpacağı belliydi."</p>

  <p>"Neden benim kimliğime girdin?"</p>

  <p>"Nedeni açık değil mi? Sen öldükten sonra yerini alacağım, Quebec'in yeni başkanı sen değil, ben olacağım."</p>

  <p>Villon'un duyduklarını tam olarak kafasına yerleştirmesi beş saniye sürdü.</p>

  <p>"Fakat bu çılgınlık!"</p>

  <p>"Çılgınlık mı? Bence son derece akıllıca bir iş."</p>

  <p>"Böyle kaçıkça bir planı uygulaman olanaksız."</p>

  <p>"Ama uyguladım bile." Gly'in ses tonu sohbet eder gibiydi. "Jules Guerrier'in evine ön kapısından girip fedaisinin yanından geçerek yatak odasına nasıl vardım sanıyorsun? Senin çalışma odanda da oturdum, birçok arkadaşınla tanıştım, Charles Sarveux ile siyasi tartışmalara girdim, Mecliste bile bulundum. Yahu sen ne diyorsun, karınla ve şu yanında duran metresinle yatağa bile girdim."</p>

  <p>Villon'un ağzı açık kalmıştı. "Olamaz... doğru olamaz... karımla yatmış olamazsın."</p>

  <p>"Evet, Henri, hepsi doğru söylediklerimin. İstersen karının tüm anatomisini sana anlatabilirim, hem de en ilginç yerinden başlayarak..."</p>

  <p>"Hayır!" diye haykırdı Villon. Frene basıp ansızın direksiyonu sağa kıvırdı.</p>

  <p>Fakat talih bir kez sırtını çevirmişti Villon'a. Lastikler ıslanmış toprağı sağlam kavrayamamış, direksiyon kırmakla sağlamayı umduğu şiddetli sarsıntı ve savurma gerçekleşmemişti. Araba yalnızca biraz kaymış, ağır ağır çember yapmaya başlamıştı.</p>

  <p>Gly biraz kaybeder gibi olduğu dangesini hemen sağlayıp tetiği çekti. .44'lük magnum mermisi Villon'un köprücük kemiğini parçalayıp ön camdan çıktı.</p>

  <p>Danielle'in ağzından çıkan çığlık, dehşet içinde boğulup iç çekişlerine dönüştü.</p>

  <p>Araba kendi kendine yolun yanındaki ıslak otların üstünde yavaşça durdu. Villon'un elleri direksiyondan ayrılmıştı. Başını geri atıp büyük bir acı içinde dişlerini kenetledi.</p>

  <p>Gly dışarı çıkarak ön kapıyı açtı. Hoyrat bir hareketle Villon'u Danielle'in yanına itip direksiyonun başına geçti.</p>

  <p>"Buradan sonrasını ben götürürüm," diye hırladı. Tabancanın namlusunu Villon'un koltuk altına soktu. "Bir daha numara yapayım deme."</p>

  <p>Danielle'in gördüğü kadarıyla, Villon'un omuzunun üstü uçup gitmişti. Başını çevirip kapının iç yüzüne kustu.</p>

  <p>Gly bir U dönüş yapıp yeniden yola girdi. Yarım mil sonra farların ışığında sarı boyalı bir buldozer belirdi. Hemen yanındaysa üç metre derinliğinde, beş metre eninde bir hendek vardı. Hendeğin karşı tarafında yüksek bir toprak yığını görünmekteydi. Gly hendeğin kenarına iyice yaklaşınca, Danielle çukurun dibinde büyük bir beton boru uzandığını gördü.</p>

  <p>Gly borunun üstüne gelecek biçimde Mercedes'* eğimden aşağı sürdü. Ön tamponlar betona çarpınca kıvılcımlar çıkardı. Arabanın arkası bir süre sallandıktan sonra dengesini buldu. Geri kısmı biraz yatmış, ön farlar yukarı doğru bir açı yapmıştı.</p>

  <p>Gly iki çift kelepçe çıkardı. Bunlardan biriyle Villon'un sol elini direksiyona kilitledi. Aynı işlemi</p>

  <p>Danielle için de uyguladı.</p>

  <p>"Ne yapıyorsun?" diye sordu Danielle boğuk bir hırıltıyla.</p>

  <p>Gly durup Danielle'in yüzüne bir baktı. Kuzguni saçları darmadağın olmuş, güzel yüzü kanlı gözyaşlarıyla lekelenmişti. Genç kadının gözleri korkudan kıpırdayamayan bir ceylanın gözleri gibiydi.</p>

  <p>Gly'ın yüzünde tüyler ürperten bir gülümseme belirdi. "Sevgilinle birlikte sonsuzluğa erişmenizi sağlıyorum."</p>

  <p>Villon, "Onu öldürmenin bir anlamı yok," dedi ocıyla inleyerek. "Tanrı aşkına, bırak onu gitsin."</p>

  <p>"Üzgünüm," dedi Gly hiç duygulanmadan. "Anlaşmamda o da var."</p>

  <p>"Ne anlaşması?"</p>

  <p>Bu soruya karşılık gelmedi. Gly kapıyı çarpıp hendekten çıktı ve karanlığın içinde kayboldu. Birkaç dakika sonra ağır bir dizel motorun harekete geçişini duydular.</p>

  <p>Motorun sesi aracın ağır bir yük taşıdığını belli ediyordu. Gürültülü egsoz sesi iyice yaklaştı ve hendeğin tepesinde gümüş renkli bir kepçe göründü. Birden bu kepçe aşağı doğru döndü ve üç buçuk metre küplük toprak Mercedes'in tepesine yağdı.</p>

  <p>Danielle acı bir çığlık attı.</p>

  <p>"Aman Tanrım... bizi diri diri gömecek... yapma n'olur... yapma!"</p>

  <p>Gly bu yalvarıya kulak asmadan aracı geri aldı ve kepçeyi yeniden toprakla doldurdu. Buldozeri kullanmasını iyice öğrenmişti. Bu inşaat alanında geceieri gelip gizlice çalışarak ustalık kazanmıştı.</p>

  <p>Danielle kelepçelerden kurtulabilmek için çırpındı. Bileği üzerindeki deri sıyrılmış, kan sızmaya başlamıştı.</p>

  <p>"Henri!" Soluksuz bir iniltiydi çıkan ses. "N'olur böyle ölmeyim, kurtar beni."</p>

  <p>Villon'un bir şey işitecek durumu yoktu. Ölüm onun için daha kolay olacağa benzerdi. Kan kaybından birkaç saniye içinde öleceğini biliyordu.</p>

  <p>"Ne garip," diye fısıldadı. "Quebec özgürlüğü uğruna ölen en son insan ben oluyorum. Kim derdi ki..." Sesi yavaşça kısılıp gitti.</p>

  <p>Artık araba tümüyle örtülmek üzereydi. Açıkta kalan yerler yalnızca parçalanmış ön camın bir bölümüyle ön kaportanın ön kısmı ve farlardan bir tanesiydi.</p>

  <p>O sırada hendek kenarında bir siluet belirdi. Açıkta kalan tek farın aydınlığında bunun Foss Gly olmadığı hemen belli oldu. Adam eğilip arabanın içine doğru baktı; yüzünde büyük bir üzüntü okunuyor, yanakları süzülen gözyaşlarıyla parıldıyordu.</p>

  <p>Danielle bu adamı görünce dehşetle irkildi. Rengi bembeyaz olmuştu. Serbest olan elini yalvarır gibi ön cama dayadı. Sonra yavaş yavaş dudaklarından sessiz bir sözcük döküldü. "Bağışla."</p>

  <p>Kepçe son kez boşaldı, Mercedes artık tümüyle toprak altındaydı.</p>

  <p>Bir süre sonra hendek tam yer düzeyine kadar örtülmüştü. Buldozerin motorları sustu.</p>

  <p>Ancak o zaman, Charles Sarveux büyük kederini de yanına alarak oradan uzaklaştı.</p>
</body>
</html>
