<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h3 style="margin-bottom:2.4pt;mso-para-margin-bottom:.2gd">2</h3>

  <p>Harvey Shieids bir karabasan yaşamaktaydı.</p>

  <p>Akla yatkın başka bir açıklaması yoktu. Üstüne kapanan karanlığın gerisindeki acı ve dehşet dolu insan çığlıkları, ezilip bükülen çelik gürültüsüne karışıyor, insan aklının alamayacağı gerçekdışı bir cehennemi seslendiriyordu. Bu korkunç alGlyı kafasının derinliklerine itip yine rahat bir uykuya dönebilmek için çabaladı, fakat duyduğu bedensel acılar bunun bir düş olmadığını kanıtlarcasına duyularını kemiriyordu.</p>

  <p>Altta bir yerdebüyük bir güçle akmakta olan su sesi duydu... sanki bir tünel içinde akıyormuş gibiydi. Ardından ciğerlerini sıkıştıran bir rüzgâr patladı. Gözlerini açmaya çalıştı, ama gözkapakları sanki tutkalla yapıştırılmıştı. Harvey Shieids başının ve yüzünün kanla örtülü olduğunu bilmiyordu. Gövdesi en küçük bir hareket bile yapamayacağı bir biçimde soğuk ve sert metaller arasında sıkışmıştı. Burnunu yakan keskin bir elektrik kokusu, giderek artan sızılarıyla birlikte iyice ayılmasına neden oluyordu.</p>

  <p>Kollarını ve bacaklarını oynatmaya çalıştıysa da başaramadı. Çevresinde garip bir sessizlik başladı; yalnızca duvarlara çarpan suyun hafif mırıltısı duyuluyordu. Gövdesini mıhlayan görünmez güçten sıyrılmak için bir girişim daha yaptı. Derin bir soluk alarak tüm kaslarını iyice zorladı.</p>

  <p>Birden bir kolu kurtuldu, fakat yırtılmış bir metalin keskin yanı bileğini kesince acıyla inledi. Artık iyice kendindeydi. Gözlerinin üstünde pıhtılaşmış ıslaklığı eliyle silip bir zamanlar İngiltere'ye yola çıkmış bulunan bu lüks Kanada gemisindeki kamarasına bakındı.</p>

  <p>Büyük maun giysi dolabı, yazı masası ve ayaklı gece lambasının yerlerinde yeller esiyordu. Sancak yanındaki bölmede dev bir delik vardı. Bu deliğin tırtıllı kenarları arasından dışarının puslu karanlığıyla St.Lawrence nehrinin kapkara suyu görünmekteydi. Sanki dibi olmayan bir çukura bakıyormuş gibi oldu. Az sonra gözüne beyaz bir şey çarptı; demek burada yalnız değildi.</p>

  <p>Bitişik kamaradaki genç kız Harvey Shields'in hemen yanıbaşında, enkaz altında yatmaktaydı. Yıkıntılar arasından yalnızca bir omzu ve uzun, altın renkli saçlarıyla başı çıkmıştı. Sarkan başı korkunç bir açıda duruyor, ağzından sızan kan yüzünün geri kalan kısmını ve saçlarını kızıla boyuyordu.</p>

  <p>Shields'in ilk şaşkınlığı yerini mide bulanışına bıraktı. O ana dek aklından geçmemiş olan ölüm düşüncesi genç kızın cesedini görünce birden belirmiş, sanki kendi sonunu görür gibi olmuştu. Sonra ansızın aklında şimşek gibi bir şey çaktı.</p>

  <p>Büyük bir umutsuzluk içinde hiç gözünün önünden ayırmadığı el çantasını görebilmek için bakındı. Yoktu görünürde, enkaz altında kimbilir neredeydi? Sıkışıp kaldığı kapandan kurtulabilmek için bir daha çabaladı, bedeninin her yanı ter içinde kalmıştı. Çabası boşuna oldu, çünkü göğsünün altında hiçbir duygu yoktu. Belinin kırılmış olduğu kesindi.</p>

  <p>Büyük yolcu gemisi ölüm çırpıntıları içinde sonsuza dek mezarı olacak nehir dibine doğru hızla gömülüyordu. Kimi gece giysili, kimiyse gecelikli yolcular güvertede koşuşuyor, zaten sayıca yetersiz olan filikalarda bir yer kapabilmek için çabalıyorlardı. Bir bölümü de kendini nehrin soğuk sularına atıp suda yüzen her bir şeye tutunmaya çalışıyordu. Kıyıya iki mil uzaklıkta, geminin tümüyle sulara gömülmesine artık dakikalar kalmıştı.</p>

  <p>"Martha?"</p>

  <p>Shields birden irkilip sesin geldiği iç koridora baktı. Dikkatle kulak verdi, ses az sonra yine duyuldu.</p>

  <p>"Martha'?"</p>

  <p>"Buraya, diye bağırdı Shields. "Bana yardım edin lütfen."</p>

  <p>Yanıt gelmedi, ama yıkıntılar arasında yaklaşan bir hareket oldu. Az sonra tavanın dökülen bir parçası yana itilerek delikten gri sakallı bir yüz uzandı.</p>

  <p>"Martha, Martha'mı gördünüz mü?"</p>

  <p>Adam şok geçiriyor, fena halde yarılmış bulunan alnının altından gözleri fıldır fıldır oynuyordu.</p>

  <p>"Uzun sarı saçlı genç bir kız mı?"</p>

  <p>"Evet, evet, kızım olur."</p>

  <p>Shields başıyla kızın cesedini gösterdi. "Korkarım onu kaybettiniz."</p>

  <p>Sakallı adam heyecan içinde duvardaki gediği büyüterek içeri süründü. Kıza yaklaştı, gördüğü manzara karşısında yüzü uyuşmuş gibiydi. Kızın kan içindeki başını kaldırıp saçını düzeltmeye çalıştı. Ağzından tek bir ses çıkmıyordu.</p>

  <p>Shields, "Acı çekmedi," dedi.</p>

  <p>Adam karşılık vermedi.</p>

  <p>"Üzgünüm," diye mırıldandı Shields. Gemi sancak yanına doğru sertçe eğildi. Alttan gelen su hızla yükselmekteydi, çok az zaman vardı. Ne yapıp yapıp adamın keder duvarını aşarak el çantasını buradan çıkarmasını sağlamalıydı.</p>

  <p>"Ne olduğunu biliyor musunuz?" diye sordu Shields.</p>

  <p>"Çarpıştık," dedi adam güçsüz bir sesle. "Güvertedeydim. Sis içinden başka bir gemi çıktı. Pruvasını bizimkinin yan tarafına gömdü." Adam sustu" cebinden bir mendil çıkarıp kızının ölü yüzünü sildi. "Martha onu İngiltere'ye götürmem için yalvarıp durmuştu. Annesi pek istekli değildi, ama ben dayanamadım işte. Tanrım, böyle olacağını bileydim..." Arkasını getiremedi.</p>

  <p>Shields, "Elinizden hiçbir şey gelmez artık," dedi. "Bari kendinizi kurtarın."</p>

  <p>Adam ağır ağır ona dönüp boş gözlerle baktı. "Onu ben öldürdüm," dedi hırıltılı bir sesle.</p>

  <p>Shields adamın aklına erişemiyordu. İçindeki öfke iyice kabarıp parlayıverdi.</p>

  <p>"Dinleyin!" dedi sesini yükselterek. "Burada, enkaz altında bir çanta var, içindeki belgenin mutlaka Londra'ya, Dışişleri Bakanlığına gitmesi gerek!" Artık iyice bağırmaya başlamıştı. "Lütfen bulun onu!"</p>

  <p>Sulara gömülmelerine artık saniyeler vardı. Dışarda ölmekte olan insanların tüyler ürperten çığlıkları sürmekteydi. "Hâlâ zaman varken ne olur bent dinleyin," diye yalvardı Shields. "Kızınız öldü." Bir yandan hareketine engel olan çelik duvarı yumrukluyordu. "Lütfen, iş işten geçmeden buradan gidin. Et çantamı bulup onu da alın. Kaptana verin, ne yapacağını biliyor."</p>

  <p>Adamın ağzı titreye titreye açıldı. "Martha'yı yalnız bırakamam... karanlıktan korkar..."</p>

  <p>Bu sözler Shields'e ölüm darbesi gibi geldi. Üzüntüsünden sayıklamaya başlayan bu acı dolu babayı harekete geçirmenin yolu yoktu. Adam kızının üstüne eğilmiş, alnını öpüyordu. Sonra da hıçkıra hıçkıra ağlamaya başladı.</p>

  <p>Nedense, Shields'in müthiş düş kırıklığı ve öfkesi birden geçivermişti. Başarısızlığı ve ölümü kabullendikten sonra, korku ve dehşetin de anlamı kalmıyordu. Kalan son saniyelerinde Shields her şeyi olağanüstü bir açıklıkla görmeye başlamıştı.</p>

  <p>Geminin kazanlarının patlamasıyla müthiş bir infilak oldu. Sancak yanına yatıp kıç kısmı nehrin dibine doğru kaymaya başladı. Çarpışmanın olduğu günün ilk saatlerinden, geminin gözden kaybolup buzlu sularda yaşam savaşı veren yüzlerce insan bırakması arasında on beş dakikadan az bir zaman geçmişti.</p>

  <p>Saat iki ondu.</p>

  <p>Shields hiç mücadele etmedi, soluğunu tutup kaçınılmaz sonu birkaç saniye geciktirmek için çabalamadı. Ağzını açıp iğrenç suyu içine çekti, gırtlağından geçerken öksürmek istedi. Havasız mezarına doğru batıyordu. Boğulmanın verdiği acı çok sürmedi, kısa zamanda kendinden geçmişti. Sonra da hiçbir şey kalmadı.</p>

  <p>&nbsp;</p>
</body>
</html>
