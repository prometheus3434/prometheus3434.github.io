<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h1 style="margin-bottom:2.4pt;mso-para-margin-bottom:.2gd" title="BİRİNCİ BÖLÜM Roubaix'nin Kemendi">BİRİNCİ BÖLÜM</h1>

  <h2 class="sigil_not_in_toc" style="margin-bottom:2.4pt;mso-para-margin-bottom:.2gd">ROUBAIX'NIN KEMENDİ</h2>

  <div>
    <h3 class="sigil_not_in_toc" style="margin-bottom: 2.4pt;">4</h3>
  </div>

  <p><i>ŞUBAT 1989 WASHİNGTON D.C.</i></p>

  <p>Washington sokaklarından ağır ağır geçen Ford arabayla arka koltuğunda oturan adamın dikkati çekecek hiçbir özellikleri yoktu. Arabanın plakasında bulunan Beyaz Saray etiketi de kimsenin dikkatini çekmemişti.</p>

  <p>Alan Mercier topluca, saçları iyice dökülmüş bir adamdı, ablak yüzü son derece keskin bir zekâyı gizlemekteydi. Üstünde, her zaman olduğu gibi, buruşuk ve ucuz bir giysi vardı; ceketinin göğüs cebinden tıkıştırılmış beyaz mendilin ucu sarkıyordu. Siyasal karikatüristler onun bu özelliklerini abartmaya doyamazlardı.</p>

  <p>Görünüşünün tersine Mercier hiç de önemsiz bir kişi değildi. Yeni devlet başkanına ulusal güvenlik danışmanı olarak atanması, yakın bir geçmişte olduğu için siması gözlere yabancıydı. Akademik alanda büyük bir saygınlığı olup, uluslararası olayları çok önceden görmesiyle tanınmıştı. Başkan'ın dikkatini çektiği sırada Dünya Bunalımları Üzerine Araştırma Komisyonu başkanıydı.</p>

  <p>Küçük çerçeveli gözlüklerini burnunun üstüne yerleştirip el çantasını kucağına koydu ve kapağını açtı. Kapağın altında bir ekran ve daktilo tuşları vardı. En alttaysa iki sıra renkli ışıklar bulunuyordu. Tuşlara basıp bir sayı dizisi yazdıktan sonra, mesajının uydu aracılığıyla Beyaz Saray'daki ofisine ulaşmasını bekledi. Orada bulunan yardımcıları tarafından programlanan bilgisayar hemen işleme geçip Mercier'in o günlük işlerini sıralamaya başladı.</p>

  <p>Elektronik olarak deşifre olan mesaj, yeşil harflerle ekran üzerinde belirdi. Önce yazışmalar vardı, ardından güvenlik konseyindeki adamlarından gelen; raporlar. Sonra çeşitli hükümet organlarından, kuvvet komutanlarından ve ClA'den gelen raporlar. Bunları birer birer belleğine yerleştirdikten sonra ekrandan sildi.</p>

  <p>Yalnız iki haber dışında...</p>

  <p>Arabası Beyaz Saray'ın batı kapısından girerken aklı hâlâ bu iki haberle meşguldü. Zihni iyice karışmıştı. Derin bir iç çekip çantayı kapadı.</p>

  <p>Ofisine girip masasına oturur oturmaz hemen telefona sarıldı ve Enerji Bakanlığında özel bir numarayı çevirdi. Zil çalar çalmaz karşısından hemen yanıt geldi.</p>

  <p>"Dr. Klein'in ofisi."</p>

  <p>"Ben Alan Mercier. Ron'la görüşebilir miyim?"</p>

  <p>Kısa bir sessizlikten sonra Enerji Bakanı Dr. Ronald Klein'in sesi duyuldu.</p>

  <p>"Günaydın, Alan. Senin için ne yapabilirim?"</p>

  <p>"Bana bugün biraz zamanını ayırabilir misin?"</p>

  <p>"Programım çok yüklü..."</p>

  <p>"Çok önemli bir durum var, Ron. Saatini sen seç."</p>

  <p>Klein böyle baskıya hiç gelemezdi, ama Mercier'in sesindeki ciddiyet, kolay kolay baştan sayılamayacağım iyice belirtiyordu. Eliyle ahizenin ağızlığını kapatıp yardımcısıyla konuştu. Sonra Mercier'e yanıt verdi.</p>

  <p>"İki buçuk üç arası nasıl senin için?" Mercier, "Uygundur," diye karşılık verdi. "Pentagon'da bir yemekli toplantım var, oradan dönüşte ofisine uğrarım."</p>

  <p>"Önemli olduğunu söylemiştin, değil mi?" Mercier, "Bak, şöyle söyleyim," dedi ve sözcüklerine ağırlık kazandırmak için biraz bekledi. "Başkan'ın gününü iyice kararttıktan sonra gelip seninkini altüst edeceğim."</p>

  <p>***</p>

  <p>Beyaz Saray'ın oval odasında Başkan masası başında oturmuş, gözlerini yummuştu. Gün boyu zihnini meşgul eden sorunlardan birkaç saniye olsun arınmak istedi. Ülkenin en yüksek yöneticisi seçileli birkaç hafta olmuş biri için fazlasıyla yorgun ve yıpranmış görünüyordu. Oldukça uzun ve yorucu geçen seçim kampanyasından sonra hâiâ kendini toplayamamıştı.</p>

  <p>Yapıca iri sayılmazdı. Giderek dökülmekte olan kahverengi saçlarına beyazlar karışmış, bir zamanlar neşeli olan yüz çizgileri şimdi oldukça ciddileşmişti. Arkasındaki yerden tavana dek yükselen pencereye çarpan sulu karın sesiyle gözlerini açtı. Dışarda kaldırımlar buz tutmaya başlıyordu. Kendi kenti olan New Mexico'nun sıcak iklimini özlemle andı. Şimdi Fe yakınlarında dağlara çıkıp kamp kurabilseydi, ne güzel olurdu.</p>

  <p>Aslında Başkan olmayı hiçbir zaman aklına koymamıştı. Hiçbir hırsa kapılmadan senatoda yirmi yıl görev yapmış, fakat başarılı çalışmaları ve iş dürüstlüğü, ün kazanmasına katkıda bulunmamıştı.</p>

  <p>Seçimlerde partisi tarafından sürpriz aday olarak gösterildiği halde açık farkla kazanmıştı. Bunu meraklı bir muhabirin yaptığı soruşturmalara borçluydu. Geçmişte bazı karanlık kazançlar edinmiş olan rakibi, bu haberin ortaya çıkmasıyla gözden düşmüştü.</p>

  <p>"Sayın Başkanım?"</p>

  <p>Başını kaldırıp yardımcısının seslendiği yöne baktı.</p>

  <p>"Evet?"</p>

  <p>"Güvenlik brifingi için Bay Mercier bekliyor."</p>

  <p>"Peki, alın içeri."</p>

  <p>Mercier odaya girip masanın karşısına oturdu. Ağırca bir dosyayı Başkan'a uzattı.</p>

  <p>Başkan, "Eee, bugün dünyamız nasıl bakalım?" dedi gülümsemeye çalışarak.</p>

  <p>Mercier, "Her zamanki gibi, pek iç açıcı değil," dedi. "Adamlarım ülkenin enerji rezervleri konusundaki tasarılarını tamamladılar. Sonuç insanın içini karartıyor."</p>

  <p>"Bilmiyor muyum sanıyorsun? Son durum nedir?"</p>

  <p>"CIA raporuna göre, Ortadoğu'nun kaynaklan iki yıl içinde kuruyacakmış. Bu da tüm dünyaya sağlanan petrolün yüzde elli azalması demektir. Ruslar gittikçe azalan rezervlerini korumaya çalışıyorlar. Meksika açıklarındaki petrol kaynaklan da umulanın çok altında çıktı. Kendi üretimimize gelince..."</p>

  <p>Başkan, "Son sayıları biliyorum," dedi. "Birkaç yıl önce yapılan o yoğun araştırmalar sonunda iki üç tane küçük kaynak çıkarılabilmişti."</p>

  <p>Mercier elindeki dosyanın içine baktı. "Güneş enerjisinin yayılması, yel değirmenleri, elektrikli otomobiller... bunların tümü bir çeşit çözüm oluyor. Ama ne yazık ki, bu alandaki teknoloji televizyonun 1940'lardaki düzeyinde."</p>

  <p>"Yapay yakıt üretiminin daha gelişememiş olması çok yazık doğrusu."</p>

  <p>"Yaygın olarak kullanılabilecek duruma gelebilmesi için öngörülen en yakın tarih dört yıl sonrası. Bu arada Amerikan ulaşımı felce uğrar."</p>

  <p>"Biraz olsun bir umut kıvılcımı vardır, canım."</p>

  <p>"James Bay var."</p>

  <p>"Şu Kanadalıların elektrik santralı projesi mi?"</p>

  <p>Mercier başıyla doğrulayıp istatistik sayıları sıralamaya başladı. "On sekiz baraj, on iki santral, yaklaşık doksan bin kişilik bir işgücü ve Colorado boyutlarında iki nehire yeni kanal açılmasıyla insanlık tarihinin en büyük ve en pahalı hidroelektrik projesi oluyor."</p>

  <p>"Kim işletiyor?"</p>

  <p>"Quebec Hydro. Projenin çalışmalarına 1974 yılında başladılar. Maliyet oldukça yüksek. Yirmi altı milyar dolar. Bu paranın çoğu New York bankerlerinden geldi tabii."</p>

  <p>"Üretimi ne kadar?"</p>

  <p>"Yüz milyon kilovattan fazla. Yirmi yıl içinde bu miktar iki katına çıkacak."</p>

  <p>"Bizim sınırlarımızdan ne kadarını kapsıyor?"</p>

  <p>"On beş eyaleti aydınlatacak kadar."</p>

  <p>Başkan'ın yüzü asıldı. "Elektrik için Quebec'e bu denli bağımlı olmamız pek hoşuma gitmiyor. Ülkemizin elektriği kendi nükleer tesislerimizden gelseydi, içim daha rahat ederdi."</p>

  <p>Mercier umutsuzca başını iki yana salladı. "İşin acı yanı, nükleer tesislerimiz gereksinmemizin ancak üçte birini sağlayabiliyor."</p>

  <p>Başkan, "Yine her zamanki gibi fazla oyalandık," dedi yorgun bir sesle.</p>

  <p>"Gecikmemizin nedeni inşaat maliyetindeki tırmanma ve yapılan pahalı ek değişiklikler," diye açıkladı Mercier. "Ayrıca uranyuma olan rağbet, sağlanmasını çok zorlaştırıyor. Tabii, bir de çevre koruma dernekleri var."</p>

  <p>Başkan düşünceli bir suskunluk içindeydi.</p>

  <p>"Bizse var olmayan rezervlere güvenip durduk," diye devam etti Mercier. "Böylece elimizde ne varsa tüketip köşeye sıkışırken, kuzey komşularımız boş durmayıp başlarının çaresine baktılar. Onların kaynaklarına mendil açmaktan başka yapabileceğimiz bir şey yok."&nbsp; .</p>

  <p>"Fiyatları makul mü bari?"</p>

  <p>Mercier başıyla onayladı. "Sağolsun Kanadalılar, fiyatları bizim elektrik şirketlerimizle eşit tuttular."</p>

  <p>"Neyse, karanlığın içinde bir pırıltı var hiç olmazsa."</p>

  <p>"Ama bu kadarla bitmiyor."</p>

  <p>Başkan derin bir iç çekti.</p>

  <p>Mercier, "İşin tatsız yanı," diye devam etti. "Quebec önümüzdeki yaz tam bağımsızlık için bir referandum yapmayı düşünüyor."</p>

  <p>"Başbakan Sarveux, Quebec bölücülerine yüz vermemişti. Şimdi değişti mi diyorsun?"</p>

  <p>"Hayır, efendim. Ama istihbaratımıza göre, Quebecois Partisinin başkanı Guerrier bir dahaki kez istediğini yapacak oyları toplayacağa benziyor."</p>

  <p>Başkan, "Kanada'dan ayrılmayı pahalıya öderler," dedi. "Zaten ekonomileri berbat durumda."</p>

  <p>"Hükümetlerini ayakta tutmak için Amerika Birleşik Devletleri'ne güvenmeyi düşünüyorlar."</p>

  <p>"Ya biz kabul etmezsek?"</p>

  <p>Mercier, "Ya elektrik fiyatlarını akıl almaz düzeylere çıkarırlar ya da fişi çekiverirler," dedi.</p>

  <p>"Guerrier elektriğimizi kesmekle büyük budalalık yapmış olur. Buna hemen dev boyutlu ekonomik baskılarla karşılık vereceğimizi bilmesi gerek.</p>

  <p>Mercier Başkan'a acı acı baktı, "Quebec'lilerin bunun etkisini duymaları haftalar, hatta aylar alır. Ama o arada sanayimizin can damarı felce uğrar."</p>

  <p>"Çok karamsar bir tablo çiziyorsun."</p>

  <p>"Bu daha işin bir yanı. ÖQÖ'den haberiniz vardır herhalde.</p>

  <p>Başkan yüzünü buruşturdu. Kendilerine Özgür Quebec Örgütü adını veren bir yeraltı terör örgütü birçok Kanadalı devlet adamına suikast yapmıştı. "Eee, ne olmuş onlara?"</p>

  <p>"Son CIA raporuna göre, örgüt Moskova'dan yönetiliyormuş. Eğer kazara iktidara geçecek olurlarsa, karşımıza yeni bir Küba çıkmış olacak."</p>

  <p>Başkan, "Yeni bir Küba," diye yineledi.</p>

  <p>"Hem de Amerika'yı diz çöktürebilecek bir güçte."</p>

  <p>Başkan koltuğundan kalkıp pencereye doğru yürüdü. Dışarda sulu kar şiddetlenmeye başlamıştı. "Quebec'in elektriğimizle oynamasına izin veremeyiz," dedi bir süre sonra. "Özellikle önümüzdeki aylar içinde." Dönüp Mercier'e baktı, gözleri endişe doluydu. "Ülkenin beş kuruş parası yok, gırtlağına kadar borç içinde, Alan. Aramızda kalsın, ama birkaç yıl sonra artık bu bocalamayı bırakıp usulca iflas ettiğimizi açıklamaktan başka seçeneğimiz kalmayacak."</p>

  <p>Mercier koltuğuna iyice gömüldü. İri gövdesine karşın, insanı şaşırtacak denli iki büklüm ve büzülmüş görünüyordu. "Bu söylediğinizin sizin yönetiminiz sırasında olduğunu görmek istemem. Başkanım."</p>

  <p>Başkan .elimden ne gelir, gibisinden omuz silkti. "Franklin Roosvelt'ten bu yana her Başkan kendisinden sonra gelene birkaç kat artmış parasal yükler bıraktı. Artık bu oyunun sonu geldi galiba, ezilen de ben olacağım. Kuzeydoğu eyaletlerimize yirmi gün elektrik sağlayamayacak olursak, bunun sonuçları çok feci olur. Paramızın değerinde yapacağım yeni düzenleme için bana zaman gerek, Alan. Halkı ve iş çevrelerini yavaş yavaş alıştırmalıyız, yeni para düzeni kimsenin canını fazla yakmasın istiyorum. Şist rafinelerimizin yabancı petrole bağımlılığım hafifletmesi için de gerekli zaman."</p>

  <p>"Quebec'in budalaca bir şey yapmasına nasıl engel olabiliriz?"</p>

  <p>"Bilmiyorum. Seçeneklerimiz çok sınırlı."</p>

  <p>"Bütün yollar tıkandığı taktirde yapabileceğimiz iki şey var," dedi Mercier. "iflas eden ekonomileri kurtarmak için kullanılan en eski iki yöntemdir. Bunlardan biri, oturup bir mucize olması için dua etmektir."</p>

  <p>"Ya ikincisi?"</p>

  <p>"Savaş çıkarmak."</p>

  <p>Saat tam 2.30'da Mercier İndependence Avenue'da büyük bir binaya girdi ve yedince kata çıktı. Hiç zaman geçirmeden onu Enerji Bakanı Ronald Klein'in ofisine götürdüler.</p>

  <p>Uzun beyaz saçları ve şahin burnuyla bir bürokrattan çok bilgini andıran Klein oturmakta olduğu masadan uzanıp Mercier'in elini sıktı.</p>

  <p>Klein, "Ee, neymiş bana vereceğin korkunç önemi olan haber?" dedi sözü uzatmadan.</p>

  <p>Mercier, "Korkunç olmaktan çok düşündürücü," diye karşılık verdi. "Benden bir dudılbag yapımı için devlet kasasından çıkan altı yüz seksen milyon doların nasıl harcandığı konusunda bilgi isteniyor."</p>

  <p>"Neyin?"</p>

  <p>Mercier, "Dudılbag, yeraltı madenlerini saptamak amacıyla yapılan aygıtlara jeoloji mühendislerinin verdiği ad," diye açıkladı.</p>

  <p>"Benimle ne ilgisi var bunun?"</p>

  <p>"Bu para üç yıl önce Enerji Bakanlığına tahsis edilmiş. O zamandan beri de kimse hesabını vermemiş. Adamların ne olduğunu bir araştırsa iyi olur sanırım. Burası Washington. Geçmişte yapılan hataların, görevi yeni devralanların başına patladığı çok görülmüştür. Eğer eski enerji bakanı bu denli büyük miktarda parayı çarçur etmişse, toy bir kongre üyesi adım duyurmak için her an bir soruşturma başlatabilir."</p>

  <p>Klein, "Uyarın için sağol," dedi içtenlikle. "Hemen bütün dosyaların karıştırılmasını isteyeceğim."</p>

  <p>Mercier ayağa kalkıp elini uzattı. "Hiçbir iş kolay değildir."</p>

  <p>"Doğru," dedi Klein gülümseyerek."</p>

  <p>Mercier gittikten sonra Klein şöminenin yanına kadar yürüdü ve o anda tutuşmuş olan bir odun parçasının yanışını izledi. "Ne garip," diye mırıldandı boş odada. "İnsan nasıl altı yüz seksen milyon doların izini kaybedebilir?"</p>

  <p>&nbsp;</p>
</body>
</html>
