<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h3 style="margin-bottom:2.4pt;mso-para-margin-bottom:.2gd">7</h3>

  <p>Danielle özel şoför tarafından kullanılan Rolls-Royce'dan inip Kanada Başbakanına tahsis edilmiş evine dışardan şöyle bir baktı. Üç katlı taş yapı Emily Bronte romanlarında anlatılan evlere benziyordu. Klasik mobilyalarla döşeli salonundan geçip yatak odasına gitmek üzere merdivenleri çıktı.</p>

  <p>Burası onun sığınağı gibiydi, Charles yalnız bu odayı onun dekore etmesine izin vermişti. Banyodan sızan hafif ışık, yatağında yatmakta olan bir insan şeklini belli etti. Hemen kapıyı kapatan Danielle midesinde toplanan korkuyla karışık içine bir sıcaklığın yayıldığını da hissetti.</p>

  <p>Danielle, "Buraya gelmen çılgınlık," diye homurdandı.</p>

  <p>Yataktaki adamın dişleri ışıldadı. "Şu anda kimbilir kaç kadın aşığına aynı sözleri söylüyordur."</p>

  <p>"Evi gözleyen koruma polisleri..."</p>

  <p>"Tümü de geldiğini ne gören, ne de işiten, sadık Fransızlardır."</p>

  <p>"Hemen gitmen gerek."</p>

  <p>Yataktaki adam yatağın üzerinde ayağa kalktı. Çıplak bedeniyle dikilip ellerini uzattı. "Gel bana, su perim."</p>

  <p>"Hayır... burada olmaz." Danielle'in genizden gelen sesi ihtirasla doluydu.</p>

  <p>"Korkmamız için hiçbir neden yok."</p>

  <p>"Charles yaşıyor!" diye haykırdı Danielle. "Anlamıyor musun? Charles hâlâ yaşıyor!"</p>

  <p>"Biliyorum," dedi adam duygusuz bir sesle.</p>

  <p>Yatağın yaylarını inleterek yere indi ve Danielle'e yaklaştı. Son derece iri ve yıllarca sistemli egzersizin oluşturduğu kaslı bir vücudu vardı. Elini saçlarına götürdü ve başındaki peruğu çıkardı. Kafası kazınmıştı, bedeninin her yanı olduğu gibi. Bacakları, göğsü ve apış arası pırıl pırıl parlıyordu. Danielle'in başını çelik gibi elleri arasına alıp göğsüne dayadı. Her sevişme öncesi olduğu gibi yine vücuduna beden yağı sürmüştü.</p>

  <p>"Charles'i düşünme," dedi. "Artık o senin için yok sayılır."</p>

  <p>Danielle adamın hayvansal gücünü iliklerine dek hissediyordu. Bu kılsız hayvan için duyduğu cinsel istekle başı dönmeye başlamıştı. Bacakları arasındaki ısı birden dayanılmayacak gibi yükseldi ve adamın kolları arasında uyuşup kaldı.</p>

  <p>***</p>

  <p>Aralık panjurdan sızan gün ışığı yatakta birbirlerine dolanmış yatan sevgililerin üzerine düşüyordu. Danielle çıplak göğüsleri arasında duran kazınmış kafayı sevgiyle birkaç kez öptükten sonra, "Artık gitmen gerek," dedi.</p>

  <p>Adam komodinin üstünde duran saate uzanıp baktı. "Saat daha sekiz. Çok erken. On'a doğru giderim."</p>

  <p>"Her yer muhabirlerle kaynıyor. Saatler önce, hava aydınlanmadan gitmen gerekirdi."</p>

  <p>Adam esneyerek doğruldu. "Eski bir aile dostunun saat onda başbakanın resmi evinde görünmesi son derece doğal. Kimse benim ayrıldığımı farketmeyecektir bile. Buraya, başbakanın eşine geçmiş olsuna gelen meclis üyeleri kalabalığı içinde kaybolur giderim."</p>

  <p>"Ne kaprisli adamsın," dedi Danielle. "Bir an sevgi dolu ve sıcacıkken, hemen değişip bin türlü hesap peşinde koşuyorsun."</p>

  <p>"Kadınlar da çabuk değişiveriyorlar. Charles kazada öleydi, acaba böyle şirretlik edebilir miydin?"</p>

  <p>"İşi beceremediler," dedi Danielle kızarak.</p>

  <p>"Haklısın, beceremediler." Adam omuz silkti.</p>

  <p>Danielle'in yüzü soğuk bir kararlılıkla gerildi. "Ancak Charles mezara girince, Quebec bağımsız, sosyalist bir ülke olabilir."</p>

  <p>"Bir dava uğruna kocanın ölmesini mi istiyorsun?" diye sordu adam. "Büyük aşkın böyle ortadan kaldırılması bir simge olacak denli nefrete mi dönüştü?"</p>

  <p>"Biz hiçbir zaman aşk yaşamadık." Danielle komodinin üzerinden bir sigara alıp yaktı.</p>

  <p>&nbsp;"En başından beri Charles'in bana olan yaklaşımı yalnızca siyasal çıkarları içindi. Onu topluma sokan benim ailemin çevresi oldu. Onu cilalayıp ortaya çıkacak hale getiren benim. Ama o beni yalnızca seçmenlerin gözünde bir aile tablosu yaratmak için kullandı."</p>

  <p>"Neden onunla evlendin?"</p>

  <p>Danielle sigarasından derin bir nefes çekti. "Bana bir gün başbakan olacağını söylemişti, ben de ona inanmıştım."</p>

  <p>"Sonra?"</p>

  <p>"Charles'in hiçbir şeye sevgi duyamayacağım anladığım zaman çok geç olmuştu. Bir süre sevgisini kazanmaya çalıştım. Ama artık elini sürdüğü an tüylerim diken diken oluyor."</p>

  <p>"Televizyonda hastanede yapılan basın toplantısını izledim. Gerek soruları yanıtlayan doktor, gerekse diğer hastane personeli senin gösterdiğin üzüntü ve endişe karşısında çok duygulanmışlar."</p>

  <p>"Rol yaptım," dedi Danielle gülerek. "Bu işte bayağı iyiyim. Tabii on yılın alışkanlığı da var."</p>

  <p>"Ziyaretin sırasında Charles dikkati çekecek bir şey söyledi mi?"</p>

  <p>"Aklı başında hiçbir şey söylemedi. Ameliyat odasından yeni çıkarmışlardı. Hâlâ narkozun etkisi altında saçmalayıp durdu, annesinin öldüğü bir otomobil kazasından falan söz etti."</p>

  <p>Adam yataktan kalkıp banyoya geçti. "Neyse, hiç olmazsa savunmamızla ilgili sırları falan ağzından kaçırmamış."</p>

  <p>Danielle içine çektiği dumanı ağır ağır burun deliklerinden dışarı verdi. "Belki de kaçırdı."</p>

  <p>"Anlat," dedi adam banyodan. "Seni işitebiliyorum."</p>

  <p>"Charles sana James Bay'deki güvenlik önlemlerini arttırmanı söylememi istedi."</p>

  <p>"Saçma," dedi adam gülerek. "Her bir karışı koruyan yeterli sayıda gözetçi var."</p>

  <p>"Bütün tesisi değil. Yalnızca kontrol bölümünü."</p>

  <p>Adam banyo kapısına geldi, elindeki havluyla saçsız kafasını kuruluyordu. "Hangi kontrol bölümünü?"</p>

  <p>"Sanırım jeneratör odasının üstünde olduğunu söyledi."</p>

  <p>Adam şaşırmış göründü. "Ayrıntıya girdi mi?"</p>

  <p>"Sonra da, 'Düşmanlarımız farkedecek olurlarsa, Kanada için büyük tehlike olur.' gibisinden bir şeyler dedi."</p>

  <p>"Neyi farkedecek olurlarsa?"</p>

  <p>"O anda can acısından devam edemedi."</p>

  <p>"Hepsi bu mu?"</p>

  <p>"Hayır, Max Roubaix adında birine danışmanı istedi."</p>

  <p>"Max Roubaix mi?" diye yineledi adam inanamayarak. "Bu adı verdiğine emin misin?"</p>

  <p>Danielle belleğini zorlarken tavana baktı, sonra başını sallayıp ilk söylediğini doğruladı. "Evet, eminim."</p>

  <p>"Çok garip."</p>

  <p>Adam başka bir şey söylemeden yeniden banyoya geçti ve aynanın karşısında kas egzersizleri yapmaya başladı. Derin soluklar alıp göğüs kafesini şişirdi. Bütün kan damarları neredeyse derisini yarıp dışarı fırlayacak gibi olmuştu. Sonra kollarını ve ensesini çalıştırdı.</p>

  <p>Henri Villon, aynadaki görüntüsüne övünçle baktı. İdeal sayılabilecek bir fizik yapısı vardı. Yüz hatları tıpkı bir heykeltraşın keskisinden çıkmış gibiydi. Ağzının şeytan gibi çarpıklığı ve soğuk gri gözleriyle, herhangi bir ifade takınmadığı zaman, sert bir görünüşü oluyordu. Sanki mermer bir heykel içine bir vahşi gizliydi.</p>

  <p>Henri Villon'un karısı ve kızı, Liberal Parti içindeki meslektaşları ve Kanada nüfusunun yarısı, onun böyle ikili bir yaşamı olduğuna ölseler inanmazlardı. Herkesin gözünde saygın bir meclis üyesi ve İçişleri Bakanıyken, bir yandan da gizlice Fransız Quebec'inin bağımsızlığı için çalışan Özgür Quebec Örgütü adlı yasadışı köktenci grubun başkanlığım yapmaktaydı.</p>

  <p>Danielle arkasından yaklaşıp kol kaslarında parmaklarını gezdirmeye başladı. "Bu adamı tanıyor musun?"</p>

  <p>"Roubaix'yi mi?"</p>

  <p>"Evet."</p>

  <p>"Yalnızca adını duydum."</p>

  <p>"Kimmiş?"</p>

  <p>"Kimdi, diye sorsan daha iyi olur." Villon favorileri grileşmiş kahverengi saçlı peruğunu alıp kafas ına yerleştirdi. "Eğer yanlış anımsamıyorsam, Max Roubaix yüz yıl önce idam edilen kanlı bir katildi."</p>
</body>
</html>
