<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h3 style="margin-bottom:2.4pt;mso-para-margin-bottom:.2gd">84</h3>

  <p>Kanada Senatosunun dinlenme odasında Amerika Birleşik Devletleri Başkanı sinirli adımlarla tüylü halıyı arşınlıyordu. Odaya giren Alan Mercier ve Harrison Moon ses çıkarmadan beklediler.</p>

  <p>"Bir haber var mı?" diye sordu Başkan.</p>

  <p>"Yok," dedi Mercier.</p>

  <p>Moon içinde bulunduğu gerilimle büzülmüş gibiydi. "Amiral Sandecker son mesajında Pitt'in ocak içinde boğulmuş olabileceğini belirtiyordu."</p>

  <p>Başkan güç almak ister gibi Mercier'in omzunu tuttu. "Böyle olanaksız bir şeyi umut etmeye hakkımız yoktu."</p>

  <p>Mercier, "Yine de kuman oynamaya değerdi," dedi.</p>

  <p>Başkan içindeki dehşeti bir türlü silkip atamıyordu. O sırada Dışişleri Bakanı Oates kapıda belirdi.</p>

  <p>"Başbakan ve genel vali senato salonunda yerlerini aldılar, Başbakanım. Bakanlar da oturdu, herkes sizi bekliyor."</p>

  <p>Başkan'ın gözlerinden yenilginin çöküntüsü okunabiliyordu. "Korkarım sonumuz geldi artık, baylar, hem bizim, hem de Amerika Birleşik Devletleri için."</p>

  <p>***</p>

  <p>Scinletti VTOL model uçak Ottowa havaalanına yaklaştıkça, Kanada Parlamentosunun ortasından yükselen yüz metrelik Barış Kulesi giderek büyümeye başiadı.</p>

  <p>"Hava trafiğine yakalanmazsak beş dakika sonra havaianında oluruz," dedi Jack Westler.</p>

  <p>Pitt, "Havaalanına boş ver," dedi. "Parlamentonun bahçesine inelim."</p>

  <p>Westler'in gözleri büyüdü. "Bunu yapamam işte. Pilotluk ruhsatımı alırlar elimden."</p>

  <p>"Dur senin işini kolaylaştırayım," dedi ve Richard Essex'm çantasından mavzeri çıkarıp namluyu Westler'in kulağına dayadı. "Haydi şimdi dediğim yere indir beni."</p>

  <p>"Beni vurursan yere çakılırız." diye uyardı pilot.</p>

  <p>"Sana mı kalcım?" Pitt soğuk soğuk güldü. "Senden çok daha fazla uçuş saatim var."</p>

  <p>Westler bembeyaz bir yüzle inişe geçti.</p>

  <p>Parlamento bahçesinde kırmızı üniformasıyla dikilen bir atlı polisin resmini çekmek için kümelenen turist grubu gökten gelen motor sesleri üzerine önce yukarı baktılar, sonra da çil yavrusu gibi kaçıştılar. Pitt tabancayı koltuğun üzerinde bıraktı, aracın tekerlekleri daha tam yerine oturmadan dışarı fırladı.</p>

  <p>Şaşkınlık içindeki polis onu durduramadan kalabalığın arasına karışıvermişti. Barış Kulesine giren kapının önü Başkan'ı görebilmek için sıra olmuş turistlerle doluydu. Pitt görevlilerin uyarılarına kulak asmadı, ite kaka yolunu açıp içeri girdi.</p>

  <p>İçeri girince bir an hangi yöne gideceğine karar veremedi. En azından iki düzine kablo koridor boyunca yılan gibi uzuyordu. Bunların Başkan'ın konuşmasını kaydeden video kameralarına gideceğini tahmin edip çılgınca koşmaya başladı. Az kalsın senato salonunun kapısını açmayı da başaracaktı; tam o anda kırmızı tören giysisi içinde dağ gibi bir polis memuru Pitt'in önünü kesti.</p>

  <p>"Dur bakalım, ahbap!"</p>

  <p>"Beni hemen Başkan'a çıkarın," dedi Pitt. Sözcükler ağzından çıkar çıkmaz karşısındaki adama ne kadar saçma gelmiş olacağını anladı.</p>

  <p>Polis memuru hayretler içinde Pitt'in kılığına bakıyordu.</p>

  <p>Pitt telaş içinde Westler'in uçağına binmeden önce ancak kauçuk dalgıç giysisinin üst kısmını çıkarıp Giordino'nun iki numara küçük gelen ceketini giyecek zaman bulmuştu. Kauçuk giysinin altı hâlâ üzerinde, ayaklarıysa çıplaktı.</p>

  <p>Birden iki polis daha Pitt'in yanında bitiverdi.</p>

  <p>"Dikkat edin, çocuklar. Elindeki çantada bomba olabilir."</p>

  <p>Pitt iliklerine kadar öfkeyle dolarak, "Yahu burada yalnızca bir kâğıt parçası var," dedi.</p>

  <p>Turistler bir anda çevrelerinde toplanmışlar, olayı yakından izleyip resim çekmeye başlamışlardı.</p>

  <p>"Bu herifi buradan götürelim," dedi polislerden biri ve Piit'in elindeki çantayı kaptı.</p>

  <p>Pitt ömründe bu denii çaresiz kalmamıştı. "Tanrı aşkına, bir dinleyin önce..."</p>

  <p>Polisler tam Pitt'i hırpalayarak çekiştirmeye başladıklarında, mavi takım giysili bir adam kalabalığı yarıp öne çıktı. Pitt'e şöyle bir bakıp polise döndü.</p>

  <p>"Bir sorun mu var, komiserim," dedi ve ABD Gizli Servisi kimliğini gösterdi.</p>

  <p>"Senato salonuna baskın yapmak isteyen bir anarşist..."</p>

  <p>Pitt birden silkinip kurtuldu ve adamın yanına koştu. "Eğer Gizli Servistenseniz bana yardım edin." Haykırır gibi konuştuğunun farkında değildi.</p>

  <p>"Sakin ol ahbap," dedi mavi giysili. Eli hemen koltuk altındaki silaha gitmişti.</p>

  <p>"Başkan'a vermem gereken çok önemli bir belge* var. Adım Pitt. Başkan beni bekliyor. Mutlaka yanına gitmem gerek."</p>

  <p>Kanada polisleri bu kez yiyecekmiş gibi Pitt'in üzerine atıldılar. Gizli Servis görevlisi elini kaldırıp herkesi durdurdu.</p>

  <p>"Durun bir dakika!" Dönüp kuşkulu gözlerle Pitt'e baktı. "İstesem de artık seni Başkan'ın yanına götüremem."</p>

  <p>"O halde Harrison Moon'un yanına götürün," diye bağırdı Pitt. Artık sabrı iyice taşmıştı.</p>

  <p>"Moon seni tanıyor mu?"</p>

  <p>"Hem de nasıl."</p>

  <p>Mercier, Oates ve Moon senato bekleme odasında oturmuş, bir televizyon monitorundan Başkan'ı izledikleri sırada kapı birden şiddetle açıldı; bir sürü Gizli Servis görevlisi, Kanadalı polisler ve bina bekçileri çekiştirerek Pitt'i içeri getirdiler. Oda birden doluvermişti.</p>

  <p>Pitt, "Şu herifleri çekin üstümden," diye bağırdı. "Antlaşma yanımda."</p>

  <p>Mercier ağzı bir karış açık ayağa fırladı. Hiçbir tepki gösteremeyecek denli afallamıştı.</p>

  <p>Oates, "Kim bu adam?" diye diklendi.</p>

  <p>"Tanrım, bu Pitt!" dedi Moon.</p>

  <p>Kolları arkadan sımsıkı kavranmış, bir gözü kargaşada yediği yumrukla şişmeye başlayan Pitt başıyla polisin elindeki eski el çantasını gösterdi. "Antlaşma nüshası bu çantanın içinde."</p>

  <p>Mercier hemen güvenlik görevlileriyle konuşup Pitt için kefil olduğunu söyledi ve adamları odadan dışarı çıkardı. Bu sırada Oates antlaşmayı incelemekteydi.</p>

  <p>Oates bir süre sonra başını kaldırıp, "Bu gerçek nüsha mı? Yani sahtesi falan olamaz mı?"</p>

  <p>Pitt bir koltuğa çökmüş, eliyle gözünün altında giderek büyüyen yumruyu yokladı; bu uzun görevin de artık sonuna gelmiş oluyordu galiba. "Merak etmeyin, sayın bakan, elinizdeki belge sahte değildir."</p>

  <p>Mercier kapıyı kapatıp hemen Başkan'ın konuşma metni nüshasına bir göz attı. "Konuşmasını bitirmesine iki dakika kaldı."</p>

  <p>Moon, "Bunu bir an önce ona iletmeliyiz," dedi.</p>

  <p>Mercier koltuğa yığılmış olan bitkin adama baktı. "Bana kalırsa bu onur Bay Pitt'e ait olmalı. Bu uğurda ölen herkesi temsil ediyor."</p>

  <p>Pitt birden doğruldu. "Ben mi? Yüzlerce milyon televizyon izleyicisinin gözleri önünde Kanada Parlamentosuna girip bir başkanın konuşmasını nasıl kesebilirim? Hele böyle maskeli balodan fırlamış bir sarhoş gibiyken..."</p>

  <p>Mercier, "Buna gerek yok," dedi gülerek. "Başkan'ın konuşmasını ben girip keserim, sonra da bekleme odasına gelmesini söylerim. Sen burada gerekeni yaparsın.</p>

  <p>Senato odasının kırmızı döşemeli dekoru içinde Kanada hükümetinin liderleri Amerika Birleşik Devletleri Başkanı'nın iki ülkeyi birleştirme çağrısını büyük bir şaşkınlıkla dinlemekteydiler. Tümü de böyle bir şeyi ilk kez duyuyordu. Yalnız Sarveux etkilenmemiş görünüyordu, yüzü son derece sakindi, hiçbir duygusunu açığa vermiyordu.</p>

  <p>Başkan'ın ulusal güvenlik danışmanı içeri girip kulağına bir şeyler fısıldayınca, salonun içinde bir mırıltı akımı dolaştı. Böylesi bir konuşmanın kesintiye uğraması tepkisiz kalacak değildi.</p>

  <p>Başkan, "Lütfen beni bir dakika için bağışlayın," dedi ve gizemi bir derece daha arttırd^. Yerini terkedip bekleme odasına açılan kapıya doğru yürüdü.</p>

  <p>Pitt, Başkan'ın gözlerine cehennemden kaçmış, bir yaratık gibi göründü. Hemen koşup sarıldı.</p>

  <p>"Bay Pitt, bilmezsin seni gördüğüme ne kadar sevindim."</p>

  <p>"Bağışlayın, geciktim." Pitt'in aklına başka bir karşılık gelmemişti. Sonra kendini zorlayıp çarpık bir gülücükle ortası delinmiş sayfayı gösterdi. "İşte Kuzey Amerika Antlaşması."</p>

  <p>Başkan antlaşmayı alıp dikkatle içeriğini gözden geçirdi. Başını kaldırdığı zaman gözleri yaşla dolmuştu. İçindeki duygu fırtınasını bastırıp boğuk bir sesle, "Teşekkür ederim," dedi ve yeniden salona döndü.</p>

  <p>Mercier ve Moon hemen televizyon monitörünün başına geçip Başkan'ın konuşmasının devamını izlemeye başladılar.</p>

  <p>"Bu kesinti için özür dilerim, fakat az önce büyük bir tarihi önemi olan bir belge getirildi. Adı Kuzey Amerika Antlaşması..."</p>

  <p>On dakika sonra Başkan ciddi bir sesle sözlerini noktalıyordu. "...Ve böylece yetmiş beş yıldan beri Kanada ve Amerika Birleşik Devletleri uluslararası yasalara göre tek bir ülkeyken farkında olmadan iki ayrı ülke olarak varlıklarını sürdürmüş..."</p>

  <p>Mercier derin bir iç geçirdi. "Çok şükür, tokat atar gibi adamlara bize ait olduklarını söylemedi."</p>

  <p>"Geçmişteki liderlerimizin hazırlayıp kapımıza kadar getirdikleri bu olanaktan yararlanmazsak," diye devam etti Başkan. "Gelecek kuşaklar bize hiç de iyi gözle bakmazlar. Bundan böyle geçmişte olduğu gibi ayrı kalmamalıyız. Kendimizi İngiliz Kanadalısı, İngiliz Amerikalısı ya da Fransız Kanadalısı veya Meksika Amerikalısı olarak görmemeliyiz. Bizler Amerikalıyız... Kuzey Amerikalıyız..."</p>

  <p>Parlamentodaki bakanlar ve eyalet başbakanları değişik duygularla dinlemekteydiler. Kimi sessiz bir öfkeyi bastırmaya çalışıyor, kimi dalmış düşünüyor, bazılarıysa onaylar gibi hafifçe başlarını sallıyorlardı. Başkan antlaşmayı başlarının üstünde bir sopa gibi tutuyordu. Gerçi bir tehdit ya da buyruk yoktu, ama bunun nasıl bir gücü temsil ettiğinden de kimsenin kuşkusu yoktu.</p>

  <p>"...Tarihlerimiz bu denli ortak, insanlarımız gerek görünüş, gerekse yaşam biçimleriyle hemen hemen birbirlerinden farksızdır. Aramızdaki tek temel ayrılık geleneklerimize olan bakış açımızdır... Eğer Kanada eyaletleri ayrılma yolunu seçerlerse, sonunda birbirleriyle kapışmaları kaçınılmaz olan uzun ve zorlu bir yolculuğu seçmiş olacaklar. Tümümüzün yararı için buna engel olmalıyız. Bu nedenle sizleri dünyanın en güçlü ülkesini... Kanada Birleşik Devletleri'ni kurmak için aramıza katılmaya davet ediyorum."</p>

  <p>Başkan'ın konuşması ardından senato salonunda hafif ve dağınık bir alkış sesi yükseldi. Dinleyiciler bu tek ulus çağrısını nasıl kabul edeceklerini tam olarak kavrayamamışlardı. Hiç kimsenin o güne dek düşünmemiş olduğu şey artık açığa çıkmıştı.</p>

  <p>Mercier derin bir iç geçirip monitörü kapatırken, "Artık işe başladık," dedi.</p>

  <p>Oates başını sallamakla yetindi. "Çok şükür, antlaşma tam zamanında yetişti, yoksa siyasi bir afet kopabilirdi."</p>

  <p>İkisi de aynı anda içgüdüyle dönüp bunu sağlayan adama teşekkür etmek istediler.</p>

  <p>Fakat Dirk Pitt derin bir uykuya dalmıştı.</p>
</body>
</html>
