<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 class="sigil_not_in_toc" style="margin-bottom:2.4pt;mso-para-margin-bottom:.2gd"></h2>

  <h3 id="sigil_toc_id_1" style="margin-bottom: 2.4pt;">8</h3>

  <p><i>Şub.89&nbsp;PRİNCETOWN,&nbsp;NEW JERSEY</i></p>

  <p>Princetown Üniversitesinin arşiv okuma odasındaki öğrenciler arasında Heidi Milligan biraz yerini şaşırmış gibi duruyordu. Binbaşı rütbesi ve terzi elinden çıkmış deniz kuvvetleri üniforması, bir seksen boyuyla güzel vücuduna ve kül sarısı saçlarına bambaşka bir hava veriyordu.</p>

  <p>Odada bulunan genç erkek öğrencilerin dikkati kendi çalışmalarından çok onun üzerindeydi. Heidi de öğrencilerin düşlerinde çırılçıplak soyulduğunun farkındaydı. Otuz yaşını geçtikten sonra buna pek aldırmıyordu artık... ama tümüyle de kayıtsız da değildi.</p>

  <p>"Galiba yine gececisin, binbaşı."</p>

  <p>Heidi başını kaldırınca üniversitenin baş arşivcisi olan Mildred Gardner'in her zaman gülümseyen yüzüyle karşılaştı. "Geçici mi?"</p>

  <p>"Geç saatlere dek çalışan, demek."</p>

  <p>Heidi iskemlesine yaslandı. "Tezim için ne zaman fırsat bulsam değerlendirmek zorundayım."</p>

  <p>"Senin gibi güzel bir kız gecelerini çalışarak geçirmemeli. İyi bir erkek bulup ara sıra da yaşamaya bakmalısın."</p>

  <p>"Önce tarih üzerine doktoramı alayım, sonra yaşarım."</p>

  <p>"Doktor unvanını aldığını belirten bir kâğıt parçasına bu denli tutkun olamazsın."</p>

  <p>Heidi, "Belki de Dr. Milligan diye çağırılmak içimi gıcıklıyordur," dedi gülerek. "Deniz Kuvvetlerindeki kariyerimde yükselmek için buna gereksinmem var."</p>

  <p>"Karşı cinsle rekabete girmişsin galiba."</p>

  <p>"Bunun cinsiyetle hiç ilgisi yok. Benim birinci* aşkım mesleğimdir. Hem nesi var bunun?"</p>

  <p>Mildred pes ettiğini gösteren bir el işareti yaptı. "İnatçı bir kadın ve dik kafalı bir denizciyle tartışmanın yararı yok." Ayağa kalkıp masanın üzerinde dağılmış belgelere baktı. "Raflardan çıkarmamı istediğin bir şey var mı?"</p>

  <p>"Woodrow Wilson üzerine yazıfan tezleri araştırıyorum, yönetimi sırasında deniz kuvvetleriyle olan ilişkilerini."</p>

  <p>"Aman ne sıkıcı. Neden bu konuyu seçtin?"</p>

  <p>"Tarihin örtülü kalmış bir yanı bana ilginç geliyor, diyelim."</p>

  <p>"Yani senden önce hiçbir erkeğin araştırmak,, ileri görüşünü göstermediği bir konu."</p>

  <p>"Eh, bunu sen söyledin, ben değil."</p>

  <p>Mildred, "Seninle evlenecek erkeğin yerinde olmak istemem," dedi. "Adam işinden eve gelince, seninle kol güreşi falan yapmak zorunda kalır herhalde. Kaybeden yemekleri yapıp bulaşıkları yıkayacak diye."</p>

  <p>"Ben evliydim. Tam altı yıl. Bir deniz piyade albayıyla. Yara izlerim hâlâ kapanmadı."</p>

  <p>"Bedensel mi, ruhsal mı?"</p>

  <p>"Her ikisi de."</p>

  <p>Mildred konuyu orada kesip masanın üzerinde duran belge kutusunun dosya sayısına baktı. "Doğru yoldasın. Bu dosyada Wilson'un deniz kuvvetleriyle yaptığı yazışmalar vardır."</p>

  <p>Heidi, "Çoğuna baktım," dedi. "Gözümden kaçmış başka kaynak olabilir mi dersin?"</p>

  <p>Mildred bir an düşündü. "Zayıf bir olasılık. Bana on dakika izin ver."</p>

  <p>Beş dakika sonra Mildred elinde yeni bir dosya kutusuyla geldi. "Henüz sınıflandırılmamış, yayına girmeyen belgeler var," dedi gülümseyerek, "Belki işine yarar."</p>

  <p>Heidi sararmaya yüz tutmuş mektupları bir gözden geçirdi. Çoğu Başkan'ın el yazısıyla yazılmıştı. Üç kızına yazdığı öğüt mektupları, 1912 yılında Demokrat Parti toplantısıyla ilgili düşüncelerini Wİlliam Jennigs Bryan'a açıkladığı mektup, birinci eşi Ellen Louise Axson'la ikinci eşi Edith Bolling Galt'a yazdığı özel mektuplar.</p>

  <p>Arşiv okuma odasının kapanmasına on beş dakika kala Heidi, ABD Başkanı Wilson'un İngiltere Başbakanı Herbert Henry Asquith'e göndermiş olduğu mektubu açtı. Kâğıt sanki mektup bittikten sonra top yapılmış gibi buruşmuş durumdaydı. Tarih 4 Temmuz 1914 gününü gösteriyordu fakat mektubun gönderilmiş olduğunu belirten hiçbir işaret yoktu.</p>

  <p>Heidi özenle yazılmış el yazısını okumaya başladı.</p>

  <p><i>Sevgili Herbert,</i></p>

  <p><i>Resmi imzaların bulunduğu anlaşma metinlerinin kaybolması ve senin hükümet üyeleri tarafından ağır eleştirilere uğraman gözönüne alındığında, yaptığımız anlaşmanın gerçekleşmemesi belki de daha hayırlı oldu. Resmi transfer nasıl olsa yapılmamış olduğundan, ben de sekreterime anlaşmayla ilgili her şeyi yok etmesini söyledim. Böyle olmadık bir yola başvurmak istemezdim, fakat oldukça haris olan yurtt aşlarım olup biteni öğrenselerdi, kesinlikle beklemezler...</i></p>

  <p>Bunu izleyen satır sayfanın kat yerine geldiği için okunacak durumda değildi. Mektup yeni bir paragrafla devam ediyordu.</p>

  <p><i>Sir Edward'ın ricası üzerine, Bryan'ın da onayını alarak, hükümetinize ödenen fonu kayıtlarımıza borç olarak geçirmiş bulunuyorum.</i></p>

  <p><i>Dostun, Woodrow Wilson</i></p>

  <p>Deniz Kuvvetleriyle ilgili hiçbir atıf olmadığını görünce, Heidi mektubu eski yerine koymaya hazırlandı. Ama birden merakı uyanıp "anlaşmayla ilgili her şeyi yok etmesini söyledim" satırını bir kez daha okudu.</p>

  <p>Heidi bu sözcüklere bir dakikadan fazla bakıp düşündü. İki yıldan beri yaptığı çalışmalar sonucu Woodrow Wilson'u artık çok sevdiği bir amcası kadar yakından tanıyordu. Eski Başkan'ın kişiliğinde Watergate benzeri olaylara karışacak izlenimini veren en küçük bir belirti görememişti.</p>

  <p>Arşiv odasının on dakika sonra kapanacağını bildiren zil çaldı. Heidi hemen mektubun içeriğini temiz bir kâğıda geçirdi, sonra da gidip dosyaları teslim etti.</p>

  <p>Mildred, "İşine yarar bir şey bulabildin mi?" diye sordu.</p>

  <p>Heidi, "Hiç ummadığım yeni bir şey çıktı," dedi.</p>

  <p>"Buradan sonra nereye gideceksin?"</p>

  <p>"Washington'a... Ulusal Arşiv Dairesine."</p>

  <p>"İyi şanslar. Umarım, bir olay yaratırsın."</p>

  <p>"Ne olayı?"</p>

  <p>"Daha önce gözden kaçmış, ortalığı sarsacak bir bilgi."</p>

  <p>Heidi omuz silkti. "Kim bilir..."</p>

  <p>Wilson'un ilginç mektubunu irdelemeye hiç niyeti yoktu önce.</p>

  <p>Ama şimdi biraz aralanmış olan bu kapıyı biraz daha aralayıp içeri bakmaya karar verdi.</p>
</body>
</html>
