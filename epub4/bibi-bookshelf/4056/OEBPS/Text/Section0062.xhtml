<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h3 style="margin-bottom:2.4pt;mso-para-margin-bottom:.2gd">61</h3>

  <p>Gün doğarken St.Lawrence üzerine kasvetli bir hava çökmüştü.</p>

  <p>Ağır yaralılardan iki kişi ölerek toplam ölü sayısını on ikiye çıkarmıştı. Kayıp dalgıçlardan birinin cesedi nehrin oltı mi! ötesinde kıyıya vurmuş olarak bulundu. Diğeriyse hiç bulunamadı.</p>

  <p>Cenazeler Phoenix'e taşındığı sırada, Ocean Venturer'ın personeli büyük bir üzüntü ve bitkinlikle gemilerinin güvertesinde saygı duruşunda bulundular. Bazıları bu olayı kötü bir düş kabul edip zamanla unutacaklar, bazılarıysa ömürlerinin sonuna dek hiç azalmayan bir dehşetle anacaklardı:</p>

  <p>Collins JIM giysisi içinde ancak üç saat daha yetecek oksijeni kalmışken çıkarılabilmişti. Pitt enkaz içinde yapılacak tüm çalışmaları kesti. Metz'in son raporuna göre, makine dairesi yeterince kurumuş, on derecelik bir eğimle Ocean Venturer tek başına dayanabilecek duruma gelmişti. İki askeri gemiden gelen onarım uzmanlarıyla birlikte Ocean Venturer'a bağlanan hortumlar da geri çekildi. Araştırma gemisi tek motoru kalmış olmasına karşın kendi gücüyle dönüş yapacaktı. Diğer motorun uskur şaftı devre dışı kalmıştı.</p>

  <p>Pitt dalma kuyusunun başında kauçuk dalgıç giysisini Giyinip ağırlık kemerini taktı. Oksijen tüpünü sırtına yerleştirirken yanına Gunn geldi.</p>

  <p>"Demek dalacaksın."</p>

  <p>"Bütün bu olanlardan sonra eğer aradığımızı almadan gidersek günah olur."</p>

  <p>"Yalnız dalmakla hata etmiyor musun? Neden Dunning'le adamlarını da yanına almıyorsun?"</p>

  <p>Pitt, "Dalacak halleri yok," dedi. "Cesetleri çıkarırken üst üste dalma sınırını çoktan aştılar. Bedenlerindeki nitrojen birikimi aşırı düzeyde."</p>

  <p>Pitt'in nasıl inatçı olduğunu bilen Gunn daha fazla üstelemedi. Suratını astı. "Eh, ne yapalım, ölecek olan sensin."</p>

  <p>Pitt güldü. "Neşeli veda törenin için sağol."</p>

  <p>"Ben gözlerimi monitörlerden ayırmayacağım," dedi Gunn. "Eğer normal süreni aşacak olursan yardıma gelirim."</p>

  <p>Pitt başıyla sessiz bir teşekkür işareti yaptı. Büyük sabrı, sessiz ve alçakgönüllülüğüyle Gunn oldum olası bir güvenlik sigortası gibiydi. Herkesin gözünden kaçabilecek ayrıntılar onun dikkatinden kaçamazdı. Ondan bir şey istemek için söylemeye gerek kalmazdı, her şeyi önceden hesaplar, ne yapılması gerekiyorsa hemen yapardı.</p>

  <p>Pitt maskesini yerleştirip Gunn'a eliyle bir selam verdi ve soğuk suyun içine bıraktı kendini.</p>

  <p>Yedi metre derinliğe inince, sırtüstü dönüp yukarıya doğru, Ocean Venturer'in altına baktı. On üç metreye indiğinde, araştırma gemisinin gölgesi tümüyle kaybolmuştu. Artık gökyüzü ve bulutlar sanki ışık yıllarıyla ölçülebilecek bir uzaklıkta gibiydiler.</p>

  <p>Suyun içi bulanık bir yeşildi. Giderek artan basınç gövdesini ezdikçe Pitt'in aklına bu işten vazgeçip, bir an önce güneşin altına yatarak her şeyi unutmak geliyordu. Ama bu çekici düşünceyi kafasından silip attı ve el fenerini yakarak gittikçe kararan yeşil derinliklere doğru inmeye devam etti.</p>

  <p>Az sonra kocaman gemi üç boyutlu olarak karşısına çıkıvermişti.</p>

  <p>Empress of Ireland'ın cesedi ürkütücü bir sessizlik içine gömülmüştü. Pitt cankurtaran sandallarının bulunduğu güverteden geçerek NUMA dalgıçları tarafından açılmış deliğin başına geldi. Bu noktada su belirgin bir biçimde daha soğuktu. Pitt yavaşça kendini delikten aşağı bıraktı. On yedi metre daha indikten sonra nehir tabanına varmıştı. Artık Harvey Shields'in mezarı olan kamaranın içindeydi.</p>

  <p>Hiç üşümemesine karşın Pitt fena halde ürperiyordu. Collins'in tarif ettiği kemikleri buldu. Tıp fakültesinde derslerde incelenen iskeletlerin tersine bunlar hiç de öyle beyaz değildiler. Tütün rengine çalan bir kahverengi olup dağılmıştılar.</p>

  <p>İki iskeletten daha irice olanının tam arkasında çelik duvarda bir delik açılmış, önüyse döküntüyle dolmuştu. Pitt yaklaşıp eliyle bu döküntü yığınının içini yoklamaya başladı.</p>

  <p>Yuvarlak bir cisim değdi eline. Biraz zorlayıp çekmesiyle maskesinin önü havada uçuşan lime lime parçacıklarla doluverdi. Bu cisim bir can simidiydi.</p>

  <p>Deliğe doğru yaklaşıp döküntü yığınını bir yana atmaya çalıştı. Elindeki fener neredeyse hiç işe yaramıyordu. Zeminden yükselen moloz ve parçacıklar koyu bir bulut oluşturmuştu.</p>

  <p>Karşısına paslanmış bir ustura ve traş tası çıktı. Sonra hiç bozulmamış bir tek kundura ve küçük bir ilaç şişesi buldu.</p>

  <p>Bir arkeolog azmiyle Pitt karşısına çıkan her bir nesneyi parmaklarıyla yoklamaya başladı. Soğuk geçirmeyen dalgıç giysisi üşümesini önlüyordu, fakat farkında olmadan sürtündüğü keskin metal kenarlar koruyucu giysiyi ve derisini çeşitli yerlerinden kesmişti. Sırtından ve bacaklarından buhara benzer kan sızıntıları yükselmekteydi.</p>

  <p>Çamurun içinden çıkan bir şey görünce, aradığı nesne sanıp birden yüreği duracak gibi oldu. Bir çanta sapıydı bu. Pitt sapı tutup yavaşça çekti. Çekmesiyle birlikte büyük bir bavulun adamakıllı çürümüş kilit mekanizması elinde kaldı. Pitt iyimserliğini bir yana atıp aramaya devam etti.</p>

  <p>Bir metre ötede bir başka sap görünmekteydi; bu kez biraz daha küçük. Pitt saatine baktı. Beş dakikalık havası kalmıştı. Gunn meraklanmaya başlamış olmalıydı. Derin bir soluk alıp sapı yavaşça çamurun içinden çekti. &nbsp;,</p>

  <p>Eline küçük bir el çantası gelmişti. Çantanın deri kenarları ve altı iyice çürümüştü, fakat hâlâ dağılmamıştı. Soluk almaya bile çekine çekine kapağını açtı.</p>

  <p>İçinde yağlı muşambaya sarılı bir paket vardı. Bunun Kuzey Amerika Antlaşması olduğunu anlamak için açıp bakması gerekmiyordu.</p>
</body>
</html>
