<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h3 style="margin-bottom:2.4pt;mso-para-margin-bottom:.2gd">24</h3>

  <p>Sandecker'in günü bir hayli yorucu geçmişti. Mercier'le olan beklenmedik buluşmasından sonra katıldığı kongre bütçe komisyonu gece sekize dek sürmüş, Sandecker onca süre boyunca NUMA için isteği ödenekleri haklı çıkarmaya çalışmıştı. Hiç sevmediği fakat kaçınılmaz bir bürokrasi gereğiydi bu toplantılar.</p>

  <p>Orduevinde hafif bir akşam yemeğinden sonra Watergate'deki evine gitti. Bir bardak kaymaklı süt doldurdu. Ayakkabılarını çıkarıp tam biraz rahatlayacağı sırada telefon çaldı. Gelen telefonun hangi hat ışığını yaktığını görmeseydi açmayacaktı, fakat yanan kırmızı ışık, telefonun NUMA’yla olan doğrudan hat olduğunu gösteriyordu.</p>

  <p>"Sandecker."</p>

  <p>"Ben Ramon King, amiral. Dudılbag'la ilgili bir sorunumuz var."</p>

  <p>"Arıza mı?"</p>

  <p>King, "Keşke öyle olsa," dedi. "Radarlarımız bir yabancının varlığını saptadı."</p>

  <p>"Bizim aracımıza yaklaşıyor mu?"</p>

  <p>"Hayır."</p>

  <p>"Belki bizim denizaltılarımızdan biri geçiyordur," dedi Sandecker umutla.</p>

  <p>King'in sesi endişeliydi. "Yabancı araç bizimkiyle paralel bir rotada seyrediyor, aradaki uzaklık dört bin metre. Dudıfbag'ı izliyor."</p>

  <p>"Bu iyi haber değil."</p>

  <p>"Bilgisayarlar bu yabancı hakkında biraz daha ayrıntılı bilgi verince daha iyi anlarız,"</p>

  <p>Sandecker sütünü yudumladı, bir yandan düşünüyordu. "Güvenlik masasını arayın, bana Al Giordino'yu bulsunlar. Onu da devreye sokmak istiyorum."</p>

  <p>King biraz duraksadı. "Giordino bu konuyu... daha önce...?"</p>

  <p>"Biliyor," dedi Sandecker. "Ona bizzat ben anlattım, Pitt'in yedeği olarak hazır bulunması gerekliydi. Haydi siz şimdi işe koyulun. Ben on beş dakika sonra oradayım."</p>

  <p>Amiral telefonu kapadı. En korktuğu şey başlarına gelmişti. En küçük bir savunma gereci olmayan Dudılbag bir av hayvanı gibi izlenmekteydi. Sandecker elindeki bardağı bıraktı ve aceleyle kapıdan çıktı.. Ayakkabılarını giymediğinin farkında bile değildi.</p>

  <p>***</p>

  <p>Labrador Denizinin derinliklerinde, Newfoundland'e az bir uzaklıkta Pitt put gibi durmuş, elektronik radar ekranında yabancı denizaltının görünmesini bekliyordu. Tanıtlanmamış araç bir türlü Dudılbag'ın radar alanına girmemekteydi. Ansızın ekranda bir kıpırtı oldu sonra hemen kayboldu.</p>

  <p>Radar operatörü Bili Lasky dönüp Pitt'e baktı ve kafasını salladı. "Üzgünüm, Dirk, konuğumuz çok mahcup, bir türlü yerinde durmuyor."</p>

  <p>Pitt elini Lasky'nin omzuna koydu. "Beklemeye devam edelim. Er geç bizim tarafımıza geçecektir."</p>

  <p>Pitt elektronik gereçlerle dolu küçük kontrol odasına geçti, duvara katlanan yatağı açıp üstüne oturdu. Küçük bir yazı masası üzerinde Dudılbag'ın planını incelemeye başladı.</p>

  <p>Dünyanın en gelişmiş araştırma aracı için aklına gelen ilk şey, biçiminin bir hilkat garibesine benzediği oldu. Dünyada benzeri yoktu. Biçimi için yapılan en uygun tanım, "Gövdesi kopmuş bir denizaltının kumanda kulesi'ydi. Kısaca, Dudıibag diklemesine yol; alan bir metal dilimiydi.</p>

  <p>Bu alışılmamış biçiminin gerekçesi yok değildi. Dizaynındaki yenilik, denizaltı teknolojisinde büyük bir adım olmuştu. Geçmişte yapılmış tüm elektronik ve mekanik sistemler, klasik puro biçimindeki gövdelere sığdırılacak şekilde planlanırdı. Oysa Dudılbag'ın alüminyum kabuğu, içindeki aygıtlar bütününü çevreleyecek biçimde sonradan yapılmıştı.</p>

  <p>Uç kişilik personel için herhangi bir konfor düşünülmemişti. Aracın içinde bulunacak insanlar yalnızca bir arıza anında onarım yapılması içindi. Yönetimi üç bin mil ötede, Washington'daki NUMA merkezinin bilgisayarlarınca otomatik olarak yapılmaktaydı.</p>

  <p>"Kafalarımızı açacak bir ilaç almaya ne dersin?"</p>

  <p>Konuşan, Dudılbag ekibinin mucizeler yaratan elektronikçisi Sam Quayle'di. Elinde bir çift plastik bardakla dibinde bir parmak kalmış bir konyak şişesi vardı.</p>

  <p>"Ne ayıp," dedi Pitt gülmesini engelleyemeden. "NUMA kurallarını bilmiyor musun, araştırma araçlarında içki bulundurmak yasaktır." Quayle, "Benim suçum yok," dedi masum masum. "Bu şeytan işini yatağımın içinde buldum. İşçiler çalışırken unutmuş olmalılar."</p>

  <p>"Çok garip..." Quayle merakla baktı. "Neden garipmiş?"</p>

  <p>"Rastlantıya bak," dedi Pitt yastığının arasından yarı dolu bir viski şişesi çıkararak. "İşçiler benim yatağımda da bir şişe unutmuşlar." Quayle sırıtarak bardakları Pitt'e uzattı. "Sakıncası yoksa, benimkini yılan sokmasına karşı saklamak istiyorum."</p>

  <p>Pitt, Ouayle'in bardağını doldurdu. Sonra da yeniden yatağa oturup, "Eee, bu olaya sen ne diyorsun, Sam?" diye sordu.</p>

  <p>"Esrarengiz konuğumuza mı?"</p>

  <p>"Evet. Neden tepemize binip yapacağını bir an önce yapmıyor? Neden bizimle kedi fare oyunu oynuyor?" Quayle viskisinden büyük bir yudum aldı. "Dudılbag'ın şekli denizaltının radar sisteminde programlı değildir herhalde. Kaptanı büyük bir olasılıkla merkez karargâhını arayıp devriye alanındaki deniz araçlarının bir dökümünü istemiştir. Nasıl bir şey olduğumuzu anlayınca da bizi bir kenara çekip hesap soracak." Quayle içkisini bitirmiş büyük bir istekle şişeye bakıyordu. "Bir bardak daha alabilir miyim?"</p>

  <p>"Tabii, istediğin kadar al." Quayle bardağını tepeleme doldurdu. "Kim olduklarını bir bilsek, içim daha rahat ederdi."</p>

  <p>"Bizim tarama alanımıza girmiyorlar. Benim akıl erdiremediğim bir şey, nasıl oluyor da bu sınırı bu kadar kesin saptayabiliyorlar. Sanki bizimle alay eder gibi, bir girip bir çıkıyorlar."</p>

  <p>Quayle , "Hiç de büyük bir iş değil," dedi. "Enerji nakil sistemleri bizim radar yayınımızı ölçebiliyor. Sinyallerimizin kesildiği noktayı bir iki metre farkla bilebiliyorlar."</p>

  <p>Pitt birden doğruldu, gözlen kısılmıştı. "Peki, ya biz... dur bakalım..." Sözünü bitirmeden koşar adım bitişik odaya geçti, Quayle içkisinden bir yudum daha alıp ağır ağır onu izledi.</p>

  <p>"Bir değişiklik var mı?" diye sordu Pitt.</p>

  <p>Lasky hayır anlamında başını salladı. "Davetsiz konuğumuz hâlâ oyun oynuyor."</p>

  <p>"Radar yayınını azar azar kısalt. Belki onları üzerimize çekebiliriz. Yeterince yaklaştıkları zaman hemen ne kadar alıcı aygıtımız varsa üstlerine salalım."</p>

  <p>"İçinde birinci sınıf profesyonel personeli olan bir nükleer denizaltıyı, bu çocuk oyunuyla kandıracağını mı sanıyorsun?" diye sordu Quayle .</p>

  <p>Pitt, "Neden olmasın?" dedi sırıtarak, "Kalan içkilerimize bahse girerim, bu numarayı yutacaklardır."Quayle bahsi şimdiden kazanmış gibi bir tavırla, "Kabul," dedi.</p>

  <p>Bunu izleyen bir saat. boyunca herkes kendi işiyle meşgul oldu. Aygıtlar ve gereçler gözden geçirildi, kontrol edildi. Sonunda Pitt saatine bakıp eliyle Lasky'ye işaret etti. "Sistemler hazır olsun," komutunu verdi.</p>

  <p>Lasky "Sistemler hazır," diye bildirdi.</p>

  <p>"Tamam, mıhla şimdi alçağı!"</p>

  <p>Radar ekranı bilgisayarın verdiği bilgiyle doluverdi.</p>

  <p>Uzaklık: 3480 metre.</p>

  <p>Rota : Kerteriz bir sıfır sekiz.</p>

  <p>Hız : On mil.</p>

  <p>"Yemi yuttu!" Quayle &nbsp;heyecandan bağırıyordu. "Yakaladık onu!"</p>

  <p>Uzunluk: 76 metre Eni: 10.7 metre Su içindeki olası ağırlığı: 3650 ton. Enerji : Bir adet suyla serinletilen nükleer reaktör. Modeli: Vurucu Avcı. Sınıfı: Amberjack Sancak: A.B.D.</p>

  <p>Lasky, "Bizimkilerden biriymiş," dedi pek sevinemeden.</p>

  <p>Quayle, "Neyse, hiç olmazsa dostlar arasındayız," diye mırıldandı.</p>

  <p>Pitt'in gözleri ekrandan ayrılmıyordu. "Daha tehlike geçmiş değil."</p>

  <p>Lasky, "Dostumuz rotasını sıfır yedi altıya değiştirdi. Hızını arttırıyor," diye ekranda yazılanı yüksek sesle okudu. "Bizden ayrılıyor."</p>

  <p>Quayle, "Bilmesem bize saldırıya hazırlanıyor derdim," dedi.</p>

  <p>Pitt şaşırıp Quayle 'e baktı. "Ne demek istedin?"</p>

  <p>"Birkaç yıl önce deniz kuvvetleri için sualtı silahları geliştiren bir dizayn ekibindeydim. O zaman öğrendiğime göre, vurucu avcı tipi denizaltılar hedefe hızla yaklaşıp torpil atmadan önce de hemen uzaklaşırlar."</p>

  <p>"Kovboyların at üstünde kaçarken, omuzları üzerinden ateş etmelerine benziyor."</p>

  <p>Quayle, "Aşağı yukarı," dedi. "Modern torpiller ultrasonik ısı ve manyetik alıcılarla donatılıyor. Bir kez atıldıktan sonra hedefin peşini bırakmıyor. İlk geçişte isabet etmezse dönüp yine geliyor, ta ki hedefe çarpıncaya dek. İşte bu nedenle atışı yapan denizaltı, hedefte de aynı kapasitede bir silah bulunabileceğini hesap ederek' daha atış yapmadan korunma önlemini alıyor."</p>

  <p>Pitt'in yüzü endişeyle kararmıştı. "Dibe ne kadar var?"</p>

  <p>Lasky, "İki yüz otuz metre," diye yanıtladı.</p>

  <p>"Ya yüzey durumu?"</p>

  <p>"Epey pürüzlü. On beş metre yükselen kaya çıkıntıları var."</p>

  <p>Pitt deniz yatağının bir haritasını alıp inceledi. "Kontrolü bize geçir, sonra da dibe dalalım."</p>

  <p>Lasky dönüp Pitt'e baktı. "NUMA dizginleri kesmemizden hiç hoşlanmayacak."</p>

  <p>"Biz buradayız, onlarsa üç bin mil ötede Washington'dalar. Neyle karşı karşıya olduğumuzu bilene dek aracın yönetimi bizde olursa daha iyi." Quayle'in aklı karışmıştı. "Bize saldıracaklarını düşünüyorsun umarım?"</p>

  <p>"Yüzde bir olasılık bile olsa bunu gözönüne almak zorundayız." Pitt, Lasky'e başıyla işaret verdi. "Dibe indir bizi. Dua edelim de deniz yatağının yüzey biçimi bizi saklayabilsin."</p>

  <p>"Çıkıntılara çarpmamak için sonarı kullanmak zorundayım."</p>

  <p>Pitt, "Sonarı yalnızca denizaltıyı kontrol etmek için kullan," dedi. "Önümüzü görmek için ışıklarla televizyon monitorlarını kullanırız."</p>

  <p>"Çılgınlık," dedi Quayle .</p>

  <p>"Eğer Sibirya kıyılarında dolaşıyor olsaydık,</p>

  <p>Ruslar kıçımıza bir tekme atmaktan kaçınırlar mıydü dersiniz?"</p>

  <p>Lasky, "Aman Tanrım!" diye inler gibi bağırdı.</p>

  <p>Ekranda beliren yeşil harfleri görünce Pitt de„. Quayle de köşeye sıkıştırılmış av hayvanının korkusuyla donup kalmışlardı.</p>

  <p>İvedi durum : ÇOK BÜYÜK TEHLİKE</p>

  <p>Yeni kerteriz : Bir dokuz üç.</p>

  <p>Hız: Yetmiş mil.</p>

  <p>Durum : yakında çarpacak.</p>

  <p>Çarpma zamanı: bir dakika on bir saniye sonra.</p>

  <p>"Torpili atıp kaçtılar," dedi Lasky, kendi mezarına bakan bir adam gibi. "Bize torpil attılar."</p>

  <p>***</p>

  <p>Giordino bilgisayar odasına dalar dalmaz, Dr. King'le Amiral Sandecker'in gözlerinden ortada bir terslik olduğunu sezmişti.</p>

  <p>Her iki adam da gözlerini bir duvarı tümüyle örten büyük elektronik ekrana dikmişlerdi. Giordino da hemen ekranda yazılı bilgiyi okuyup yaklaşan tehlikeyi öğrendi.</p>

  <p>"Yönünü değiştirsenize," dedi Giordino sakin bir sesle.</p>

  <p>"Değiştiremem," dedi King. "Bizim kontrolümüzü kestiler."</p>

  <p>Giordino, "O halde değiştirmelerini söyleyin!" diye bağırdı.</p>

  <p>"Bu da olanaksız," dedi Sandecker. "Haberleşme uydusunun ses yayınında bir arıza var."</p>

  <p>"Bilgisayarla temas kurun."</p>

  <p>"Doğru ya," dedi King birden gözleri parlayarak. "Bilgisayarlarını hâJâ buradan yönetiyoruz."</p>

  <p>King bilgisayar aracılığıyla temas kurmaya çalıs ırken, Giordino da ekranda torpilin isabet etmesine kalan saniyeleri sayıyordu.</p>

  <p>Sandecker, "Pitt aklından geçenleri okudu galiba," dedi Giordino'ya. Dudılbag'ın ileri hızı kesilmeye başlamıştı.</p>

  <p>Giordino, "Çarpmaya on saniye kaldı," dedi.</p>

  <p>Sandecker hemen telefona sarılıp nöbetçi santrala kükrer gibi bağırdı. "Bana hemen deniz kuvvetleri harekât dairesi başkanı Amiral Joe Kemper'i bulun."</p>

  <p>Oda birden sessizliğe gömülmüştü. Kimse konuşmaya cesaret edemiyordu. Sanki söylenecek ilk söz denizaltı aracının ve içindekilerin ölüm duyurusu olacaktı. Ekran hâlâ karanlıktı. Sonra birden yazılar belirdi.</p>

  <p>King, "Iska," dedi derin bir iç çekerek. "Torpil doksan metre açıktan geçti."</p>

  <p>Sandecker, "Torpilin manyetik alıcıları Dudılbag'ın alüminyum gövdesine yapışamıyor," diye açıkladı.</p>

  <p>Giordino, Pitt'in yanıtını okurken gülmekten alamadı kendini.</p>

  <p>Birinci raund. Sayıyla öndeyiz.</p>

  <p>İkinci raund için parlak bir fikri olan var mı?</p>

  <p>King, "Torpil ikinci deneme için dönüş yapıyor," dedi.</p>

  <p>"Yönü ne?"</p>

  <p>"Göründüğü kadarıyla dümdüz gidiyor."</p>

  <p>"Söyleyin Dudılbag'ı yan çevirsinler, omurga torpile dönük olsun. Böylece isabet alanı küçülmüş olur."</p>

  <p>O sırada Sandecker, Kemper'in emir subaylarından birini yakalamıştı telefonda. Binbaşı, Sandecker'e harekât dairesi başkanının uyumakta olduğunu, rahatsız edilemeyeceğini bildirdi. Tabii çok hata etti.</p>

  <p>Sandecker, "Dinle beni, evlat," dedi herkesin ürktüğü o korkunç sesiyle. "Ben NUMA'dan Amiral James Sandecker'im ve ivedi bir durum karşısındayım. Şimdi sen hemen Joe'yu telefona çağır, yoksa bundan sonraki atanma yerin Everest Dağının tepesinde bir hava istasyonuna olur. Hadi bakalım, davran hemen!"</p>

  <p>Birkaç dakika geçmeden Amiral Kemper'in uyku sersemi sesi telefondaydı. "Jim? Neler oluyor yahu?"</p>

  <p>"Denizaltılarından biri benim bir araştırma aracıma saldırıyor, daha ne olsun?"</p>

  <p>Kemper kalçasına bir kurşun yemiş gibi oldu. "Nerede?"</p>

  <p>"Labrador Denizinde, Button Adalarının on mil açığında."</p>

  <p>"Ama dediğin yer Kanada karasuları."</p>

  <p>"Şimdi açıklayacak zaman yok," dedi Sandecker. "Hemen emir ver, denizaltıdakiler torpillerini imha etsinler yoksa pisi pisine bir felaket olacak."</p>

  <p>Kemper, "Ayrılma," dedi. "Şimdi geliyorum."</p>

  <p>Giordino, "Beş saniye kaldı," diye seslendi ekran başında.</p>

  <p>King, "Torpilin çizdiği çember daralıyor," dedi.</p>

  <p>"Üç saniye... iki... bir..."</p>

  <p>Arada geçen birkaç saniye boşluk yıllar gibi geldi. Sonra King'in sesi duyuldu. "Yine ıska. Bu kez yalnızca on metre üstten."</p>

  <p>Giordino, "Deniz dibine ne kadar yaklaştılar?" diye sordu.</p>

  <p>"Otuz beş metre, daha da yaklaşıyorlar. Pitt kaya çıkıntılarından birinin ardına gizlenmeye çalışıyor olmalı. Ama umutsuz gibi görünüyor. Torpil bu gelişinde tam isabet etmese bile mutlaka bir delik açacaktır."</p>

  <p>Kemper yeniden telefona geldiğinde Sandecker'in sinirleri iyice gerilmişti. "Kuzey savunma komutanıyla görüştüm. En kısa yoldan denizaltı komutanına emir iletilecek. Umarım geç kalmamış oluruz."</p>

  <p>"Ben de."</p>

  <p>"Bu iş için özür dilerim, Jim. ABD deniz kuvvetleri genellikle önce ateş edip sonra kimlik sormaz. Ama Kuzey Amerika kıyılarına bu denli yakın tanıtlanmamış bir denizaltı aracına ateş açılması doğaldır. Hem aracınızın orada ne işi vardı?"</p>

  <p>Sandecker, "Gizli kapaklı işler çevirmek yalnız deniz kuvvetlerinin tekelinde değil ya," dedi. "Yardımın için sağol." Telefonu kapatıp yine ekrana döndü.</p>

  <p>Torpil denizin derinliklerinde ölüm saçarak yaklaşıyordu. Patlayıcı başlığı Dudılbag'dan on beş saniye ötedeydi.</p>

  <p>"Dalın," diye yalvarır gibi bağırdı King. "Dibe on iki metre var daha. Tanrım, başaramayacaklar galiba."</p>

  <p>Giordino aklının tüm gücüyle bir yol bulmaya çalışıyordu, ama artık yolu kalmamıştı. Bu kez kaçınılmaz sondan kaçacak delik yoktu. Bu birkaç saniye içinde torpil kendi kendini imha etmezse, Dudılbag ve içindeki üç kişi sonsuza dek denizin dibinde kalacaklardı. Ağzı kupkuru olmuştu. Artık bu kez saniyeleri saymadı. Giordino birden Sandecker'in ayağında ayakkabı olmadığını farketti. Hayret, o ana dek bunu görememişti.</p>

  <p>King, "Bu kez tam isabet olacak," dedi. Sesinde ve yüzünde artık hiçbir duygu izi kalmamıştı. Ellerini yüzüne götürüp gözlerini kapadı.</p>

  <p>Torpil Dudılbag'ı delip geçerken hiçbir ses çıkmadı. Dev bilgisayarlar patlama gürültüsünü, bükülen, ezilen metalin çıkardığı çığlık sesini iletmediler. Simsiyah, buz gibi suların dibinde ölen insanların boğuk feryatlarından etkilenmiyorlardı.</p>

  <p>Ruhtan yoksun aygıtlar birer birer kapandı. Işıkl an söndü, terminalleri soğumaya başladı. Ses seda kesilmişti.</p>

  <p>Onlar için Dudılbag artık yoktu.</p>
</body>
</html>
