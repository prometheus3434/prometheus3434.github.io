<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h3 style="margin-bottom:2.4pt;mso-para-margin-bottom:.2gd">28</h3>

  <p>Graham Humberly'nin evi Los Angeles zenginlerinin yerleşme yeri olan Palos Verdes'de bir tepe üzerindeydi. Yapının mimarisi çağdaşla California İspanyol karışımı, alçı duvarlar ve tavan büyük eğimli kirişlerle süslenmiş, çatısıysa kırmızı kiremittendi.</p>

  <p>Orta bahçede büyük bir fıskiye yuvarlak yüzme havuzuna su püskürtüyordu. Doğuya bakınca kentin ışıklarından oluşan geniş bir halı yayılıyordu sanki. Evin arkası Pasifik Okyanusuna, batısıysa Çatalına Adasına bakıyordu.</p>

  <p>Shaw kapıdan girerken, yüzüne hafif müzik vee n az yüz kişinin ağzından çıkan konuşmaların ördüğü yumuşak bir duvar çarptı. Barmenler harıl harıl tekila, margarita hazırlıyor, acı baharlı Meksika yiyeceklerinden oluşan büfeyse sanki sonsuza dek uzayıp gidiyordu.</p>

  <p>Başı omuzları üzerinde çok iri duran ufak tefek, bir adam yaklaştı. Arkasına bir ejder resmi işlenmiş siyah bir ceket giymişti. "Selam, ben Graham Humberly'im," dedi adam gülümseyerek. "Partiye hoşgeldiniz."</p>

  <p>"Brian Shaw."</p>

  <p>Adamın cilalanmış gülümsemesi değişmedi. "A, tabii, Bay Shaw. Sizi tanımadığım için bağışlayın, ama ortak dostlarımız bana bir fotoğrafınızı vermemişlerdi."</p>

  <p>"Çok güzel bir eviniz var. İngiltere'de buna benzer bir ev yoktur herhalde."</p>

  <p>"Sağolun. Fakat bu övgüler eşimin hakkıdır. Doğrusu onun zevki benden üstün çıktı."</p>

  <p>Humberly'nin şivesi Cornwall bölgesine özgüydü. "Binbaşı Milligan burada mı?" diye sordu Shaw.</p>

  <p>Humberly, Shaw’un koluna girerek onu kalabalıktan biraz uzaklaştırdı. "Evet, burada," dedi alçak bir sesle. "Onun gelmesini sağlamak için geminin bütün subaylarını davet etmek zorunda kaldım. Gelin şimdi, sizi konuklarla tanıştırayım."</p>

  <p>Shaw, "Parti sohbetinden pek hoşlanmam," dedi. "İsterseniz siz bana Milligan'ı gösterin, gerisini ben halledeyim."</p>

  <p>"Nasıl isterseniz." Humberly kalabalığı gözleriyle taradı. Sonra bakışları barın önünde noktalandı. "Şu uzun boylu, mavi giysili, sarışın, güzelce kadın."</p>

  <p>Shaw beyaz üniformalı deniz subaylarının hayran bakışları arasındaki kadını kolayca seçebildi. Otuzun üstünde gösteriyordu, çoğu kadında olmayan bir sıc aklığı vardı. Beğenilmesini doğal karşılıyor, herhangi bir kapris yapmıyordu. Shaw gördüğü kadarıyla kadından hoşlanmıştı.</p>

  <p>Humberly, "Bulunduğu gruptan ayırırsam belki sizin için daha kolay olur," dedi.</p>

  <p>Shaw, "Zahmet etmeyin," dedi. "Bana ödünç verebileceğiniz bir arabanız var mı?"</p>

  <p>"Kaç tane isterseniz? Nasıl bir şey düşünüyorsunuz? Şoförü olan bir makam arabası olur mu?"</p>

  <p>"Yok, biraz havalı bir şey olsun."</p>

  <p>Humberly biraz düşündü. "Üstü açılan bir Rolis Royce Corniche olur mu?"</p>

  <p>"Çok güzel."</p>

  <p>"Bahçe girişinde görürsünüz. Kırmızıdır. Anahtarlar da üstünde."</p>

  <p>"Sağolun."</p>

  <p>"Bir şey değil. İyi avlar."</p>

  <p>Humberly ev sahipliği görevine döndü. Shaw da omuzlarıyia kalabalığı yarıp Heidi Milligan'a yaklaştı. Sarışın, genç bir yüzbaşı Shaw'a sert sert baktı.</p>

  <p>"Ne itip duruyorsun, babalık?"</p>

  <p>Shaw duymazlıktan gelip Heidi'ye gülümsedi. "Binbaşı Milligan, ben Amiral Brian Shaw. Sizinle konuşmak isterim... Mümkünse yalnız olarak."</p>

  <p>Heidi tanımaya çalışarak bir an Shaw'un yüzüne baktı. Sonunda umudunu kesip başıyla kabullendi. "Tabii, amiral."</p>

  <p>Sarışın yüzbaşı sanki pantolon düğmesi açık yakalanmış gibiydi. "Çok özür dilerim efendim. Ben sizi..."</p>

  <p>Shaw tatlı tatlı sırıttı. "Hiç unutma, delikanlı, insan düşmanını mutlaka tanımalı."</p>

  <p>Heidi, "Yaklaşım yönteminizi beğendim, amiral," dedi rüzgârda sesini duyurmak için bağırarak.</p>

  <p>Shaw biraz daha gaz vererek San Diego otoyolunda Rolls Royce'u uçurdu. Partiden ayrılırken nerey e gideceği konusunda en küçük bir fikri yoktu. Los. Angeles'e otuz yıldır ilk kez geliyordu. Yol işaretlerine kendini bırakıp amaçsızca sürüyordu arabayı, nereye gittiğinin kesinlikle farkında değildi.</p>

  <p>Yan gözle Heidi'ye baktı. Güzel kadının gözleri; büyümüş, heyecanla parlıyordu. Birden kolunu sıktığını hissetti.</p>

  <p>"Biraz yavaşlasanız iyi olur," diye bağırdı Heidi.. "Yoksa polis gelip durduracak."</p>

  <p>İşte bu hoş olmazdı. Shaw yavaşlayarak hızını yasal sınıra düşürdü. FM radyoyu açtı, Strauss'un bir valsi çalıyordu. İstasyon değiştirmek için uzandıysa. da Heidi eline dokundu.</p>

  <p>"Kalsın lütfen." Heidi arkasına yaslanıp yıldızlara baktı. "Nereye gidiyoruz?"</p>

  <p>"Eski bir İskoç numarasıdır," dedi Shaw gülerek. "Kadınları uzak yerlere kaçırırsın... Eğer evlerine dönmek istiyorlarsa, seninle daha yakından ilgilenmek zorunda kalırlar."</p>

  <p>"Beni etkilemez." Heidi güldü. "Zaten evimden üç bin mil uzaktayım."</p>

  <p>"Üstelik üniformasız."</p>

  <p>"Donanma iç hizmetler yönetmeliğine göre, bayan subaylar sosyal toplantılarda sivil giyinebilirler."</p>

  <p>"Amerikan donanması onuruna üç kez sağol."</p>

  <p>Heidi eğilip Shaw'a baktı. "Rolls Royce kullanan bir amiral hiç görmemiştim."</p>

  <p>Shaw gülümsedi. "Benim gibi kıyıya vurmuş yaşlı ingiliz deniz kurtlarından düzinelerle görebilirsin. Ölürüz de başka arabaya binmeyiz."</p>

  <p>"İngiliz donanması onuruna üç kez sağol," diyerek güldü Heidi.</p>

  <p>"İşin doğrusu, Seylan'da deniz kuvvetlerine ait bir deponun komutanlığını yaparken birkaç verimli yatırım yapmıştım."</p>

  <p>"Emekli olduğunuzdan beri ne yapıyorsunuz?"</p>

  <p>"Kitap yazıyorum. Tarihi kitaplar. Nü Savaşında Nelson, Birinci Dünya Savaşında Deniz Kuvvetleri, bunun gibi işte. Hiç öyle en çok satan kitap olacak şeyler değil, ama saygınlığı var."</p>

  <p>Heidi inanamıyormuş gibi bakıyordu. "Beni işletiyorsunuz."</p>

  <p>"Anlayamadım."</p>

  <p>"Gerçekten deniz tarihiyle ilgili kitaplar mı yazıyorsunuz?"</p>

  <p>"Tabii," dedi Shaw masum masum. "Neden yalan söyleyeyim?"</p>

  <p>Heidi, "İnanılır gibi değil," diye mırıldandı. "Ben de yazıyorum, ama daha basılmış eserim yok."</p>

  <p>Shaw, "Gerçekten inanılır gibi değil," dedi elinden geldiğince şaşırmış görünerek. Sonra Heidi'nin elini buldu ve hafifçe sıktı. "Ne zaman gemine dönmek zorundasın?"</p>

  <p>Kadının titrer gibi olduğunu hissetti. "Acelem yok," dedi Heidi.</p>

  <p>Yeşil levha üzerine beyaz harflerle yazılı bir yol işaretini geçtiler. Shaw, "Santa Barbara'ya gittin mi hiç?" diye sordu.</p>

  <p>"Hayır," dedi Heidi fısıldar gibi. "Ama çok güzel olduğunu duydum."</p>

  <p>Sabah oda servisinden kahvaltı ısmarlayan Heidi oldu. Kahve fincanlarını doldururken içinde tatlı bir sıcaklık duyuyordu. Tanıştıktan birkaç saat sonra bir yabancıyla yatağa girmek o ana dek hiç tatmadığı bir heyecan vermişti.</p>

  <p>Birlikte yatağa girdiği adamları hiç zorluk çekmeden anımsayabiliyordu: Annapolis'deki utangaç son sınıf öğrencisi, eski kocası, Amiral Waiter Bass, Dirk Pitt ve şimdi de Shaw... bunların tümünü de net olarak gözünün önüne getirebiliyordu, sanki denetim için tabura geçmişler gibi. Topu topu da beş kişiydi zaten.</p>

  <p>Neden acaba kadınlar yaşlandıkça daha çok erkekle yatmamış oldukları için hayıflanıyorlardı? Heidi kendi kendine kızdı. Bekâr geçirdiği yıllarda çok dikkatli davranmış, fazla istekli sanılacak diye çekinmiş, rahat bir ilişki kuramamıştı kimseyle.</p>

  <p>Oysa ne budalalık, diye düşündü. Çoğu kez birlikte yattığı adamdan en az on kat fazla bedensel zevk aldığını farketmişti. Seviştiği zaman duyduğu şehvet içinin derinliklerinden doğup bir çığ gibi büyürdü. Oysa bildiği kadarıyla, erkeklerin duygusu yalnızca yüzeyde kalırdı. Daha çok hayal güçlerine bağlı kaldıkları için sonunda düş kırıklığına uğrarlardı. Erkekler için seks bir sinemaya gitmekten pek farklı değildi; buna karşılık bir kadın çok daha fazla şeyler beklerdi... çok çok daha fazla.</p>

  <p>"Bu sabah pek düşüncelisin," dedi Shaw. Heidi'nin ensesindeki saçları kaldırıp boynuna bir öpücük kondurdu. "Sabah serinliğinde vicdanını mı soğutuyorsun?"</p>

  <p>"Hayır, yalnızca geçirdiğimiz geceyi tatlı tatlı anıyorum,"</p>

  <p>"Gemin ne zaman kalkacak?"</p>

  <p>"Yarın değil öbür gün."</p>

  <p>"Demek bir süre daha birlikte olabileceğiz."</p>

  <p>Heidi hayır anlamında başını salladı. "Demir alana dek nöbette olacağım."</p>

  <p>Shaw odanın okyanusa bakan penceresine yürüdü. Görüş uzaklığı yüz metreyi geçmiyordu. Santa Barbara kıyısı kalın bir sis örtüsü altında kalmıştı.</p>

  <p>"Ne yazık," dedi Shaw. "Oysa ne çok ortak yanımız vardı."</p>

  <p>Heidi arkasından gelip kolunu beline doladı. "Sen ne düşünüyorsun? Geceleri sevişip gündüzleri araştırma yapmayı mı?"</p>

  <p>Shaw güldü. "Şu Amerikalılar lafı nasıl da gediğine koyarsınız. Ama hiç de fena fikir değil. Pekala birbirimizi tamamlayabiliriz. Şu anda tam olarak hangi konuyu işliyorsun?"</p>

  <p>"Benimki doktora tezi. Başkan Wilson'un yönetimi sırasında deniz kuvvetleri."</p>

  <p>"Çok sıkıcı bir konuya benziyor."</p>

  <p>"Öyle." Heidi bir süre konuşmadan düşüncelere daldı. Sonra, "Hiç Kuzey Amerika Antlaşması diye bir şey duydun mu?"</p>

  <p>İşte çıkıvermişti ortaya. Ne bir hile, ne entrika, ne de işkenceye gerek kalmadan, Heidi pat diye söyleyivermişti.</p>

  <p>Shaw hemen atılmadı. Sözcüklerini dikkatle seçti. "Evet, öyle bir şey duydum galiba."</p>

  <p>Heidi ağzı açık kalmış, şaşkınlıktan tek kelime söyleyemiyordu.</p>

  <p>"Ne oldu, çok garip bakıyorsun?"</p>

  <p>"Antlaşmanın varolduğunu biliyor musun?" diye sordu. "İlgili belge falan gördün mü?"</p>

  <p>"Antlaşmanın metnini görmüş değilim. Doğrusunu istersen neyle ilgili olduğunu bile unuttum. Pek önemli değildi, anımsadığım kadarıyla. Bununla ilgili bilgiler Londra'da herhangi bir arşivde bulunabilir." Shaw hiç önemsemezmiş gibi görünmeye devam etti. Sakin sakin bir sigara yaktı. "Bu antlaşma tezinle ilgili mi?"</p>

  <p>Heidi, "Hayır," dedi. "Rastlantıyla karşıma çıktı. Salt meraktan biraz irdeledim, ama gerçekten böyle bir antlaşmanın yapıldığını kanıtlayacak tek bir şey bulamadım."</p>

  <p>"Sana bir nüshasını çıkarıp gönderirim."</p>

  <p>"Zahmet etme. Hayal ürünüm olmadığını bilmek bile bana yeter. Hem zaten notlarımı Washington'da bir arkadaşa bırakmıştım."</p>

  <p>"O zaman ona gönderirim." Shaw sesindeki sabırsızlığı gizlemeye çalıştı. "Adı ve adresi nedir?"</p>

  <p>"Dirk Pitt. Onu Ulusal Sualtı ve Denizcilik Örgütü merkezinde bulabilirsin."</p>

  <p>Shaw istediğini elde etmişti Görevine çok bağlı bir ajan bunun üzerine hemen Heidi'yi gemisine sepetleyip Washington'a gidecek ilk uçağa atlardı.</p>

  <p>Ama Shaw hiçbir zaman işine körü körüne bağlı bir ajan olmamıştı. Çoğu kez fazla bağlılık zarar getirirdi. Bu kez de öyleydi işte.</p>

  <p>Heidi'nin ağzını öptü. "Bu kadar araştırma yeter. Haydi şimdi yatağa."</p>

  <p>Yatağa gittiler.</p>
</body>
</html>
