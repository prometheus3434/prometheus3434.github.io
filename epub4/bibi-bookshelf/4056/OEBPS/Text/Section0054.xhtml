<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h3 style="margin-bottom:2.4pt;mso-para-margin-bottom:.2gd">53</h3>

  <p>Ertesi gün öğleye doğru bir Kanada destroyeri tüm flamalarını dalgalandırarak yaklaştı ve Ocean Venturer'in iki yüz metre ötesinde durdu.</p>

  <p>Heidi ve Pitt kumanda köprüsü üzerinde destroyeri izlerlerken, telsiz operatörü geldi. "Kraliyet Donanmasından Kanada gemisi Huron'un kaptanı aradı. Gemiye çıkmak için izin istiyor."</p>

  <p>"Ne kibar adam," dedi Pitt. "Hiç olmazsa izin istiyor."</p>

  <p>Heidi, "Ne düşünüyor dersin?" diye sordu.</p>

  <p>"Ne düşündüğünü biliyorum," dedi Pim Sonra telsiz operatörüne döndü. "Kaptana saygılarımı iletin. Gemimize çıkmasına izin verildi. Ama öğlen yemeğini bizimle yemesi koşuluyla."</p>

  <p>Heidi, "Acaba nasıl bir adam?" diye mırıldandı.</p>

  <p>Pitt, "Ancak bir kadının aklına takılabilecek bir soru," diyerek güldü. "Ama herhalde çok titiz, soğuk ve oldukça resmi bir adamdır. Büyük olasılıkla da mors alfabesiyle konuşuyordur."</p>

  <p>Heidi, "Dalga geçiyorsun," dedi.</p>

  <p>"Bekle, görürsün. Eminim merdivenleri çıkarken bile ıslıkla ulusal marşlarını çalacaktır."</p>

  <p>Yarbay Raymond Weeks hiç de Pitt'in tahmin ettiği gibi biri değildi. Güler gibi bakan gri gözleriyle neşe dolu bir insandı. Kısa boylu, hafifçe göbekliydi. Çok az bir makyajla ideal bir Noel Baba olabilirdi.</p>

  <p>Çevik hareketlerle güverteye çıkıp doğruca Pitt'in önüne geldi. "Bay Pitt, ben Ray Weeks. Sizinle tanışmaktan onur duyuyorum. Titanik'in sudan çıkarılışında gösterdiğiniz başarıyı ezbere biliyorum. Sizin büyük bir hayranınızım."</p>

  <p>Pitt'in bir anda süngüsü düşmüştü. Kem küm ederek, "Tanıştığımıza sevindim," diyebildi.</p>

  <p>Heidi belli etmeden Pitt'in böğrüne bir dirsek attı. "Soğuk ve resmidir ha?"</p>

  <p>Weeks, "Anlayamadım, bağışlayın," dedi.</p>

  <p>"Önemli bir şey değil," dedi Heidi gülümseyerek. "Aramızda bir şakaydı."</p>

  <p>Pitt kendini toparlayıp gerekli tanıştırmaları yaptı. Aslında bunun boş bir formalite olduğunu biliyordu, çünkü Weeks'in herkes hakkında yeterli bilgi toplamış olduğu belliydi. Rudi Gunn'ın kendisinin bile unuttuğu, ama başkanlık ettiği bir sualtı arkeolojik araştırmadan bile söz etti. Özellikle Heidi'ye büyük ilgi gösterdi.</p>

  <p>"Eğer bütün subay arkadaşlarım sizin gibi olsaydı, emekli olmayı hiç istemezdim, Binbaşı Milligan."</p>

  <p>Pitt, "Bu övgü ödüllendirilmeye değer," dedi. "Heidi'den rica edersem, belki size gemiyi bile gezdirir."</p>

  <p>"Bunu gerçekten çok isterim." Weeks'in yüzü birden ciddileşti. "Ziyaret nedenimi öğrenirseniz, belki bu denli konuksever olmayabilirsiniz."</p>

  <p>"Siyasal rüzgârın yön değiştirmesiyle buradaki oyunumuza son vereceksiniz."</p>

  <p>"Espriniz tam yerinde," dedi Weeks. "Üzgünüm, ama emir aldım."</p>

  <p>"Adamlarımızı ve araç gereçlerimizi çıkarmak için ne kadar süremiz var?"</p>

  <p>"Ne kadar süre gerekiyor?"</p>

  <p>"Yirmi dört saat."</p>

  <p>Weeks hiç de toy değildi. Pitt'in nasıl bir numara çevirdiğini anlayacak denli biliyordu bu işleri. "Size sekiz saat süre verebilirim."</p>

  <p>"Dekompres odasını on iki saatten önce çıkaraıtrayız."</p>

  <p>"Sıkı pazarlık ediyorsunuz, Bay Pitt," dedi Weeks gülerek. "Peki, size on saat süre veriyorum."</p>

  <p>"Ama yemekten sonra başlayacak bu on saat."</p>

  <p>Weeks kollarını havaya kaldırarak, "Pes doğrusu," dedi. "Sonuna dek mücadele ediyorsunuz. Pekala, yemekten sonra başlayacak on saatlik bir süre veriyorum."</p>

  <p>Peşlerinde geminin iki subayı olduğu halde Weeks, Heidi'nin arkasından geminin içine girdi. Pitt ve Gunn kontrol odasına doğru yürümeye başladılar.</p>

  <p>"Bizi kovan bir herifi böyle ağırlamaya ne gerek var?" diye sordu Gunn.</p>

  <p>"On saat kazanmış oldum," dedi Pitt alçak bir sesle. "Bizim çocukların aşağıda biraz daha fazla kalabilmelerini sağlamak için bir dakika bile kazanmaya çalışırım."</p>

  <p>Gunn durup Pitt'in yüzüne baktı. "Yani çalışmalara devam edecek misin?"</p>

  <p>"Tabii devam edeceğim," dedi Pitt.</p>

  <p>"Sen delirmişsin," dedi Gunn başını sallayarak. "Shields'in kamarasına inebilmemiz için en azından iki gün daha gerekli. O kadar süreyi de ruhunu satsan kazanamazsın."</p>

  <p>Pitt çaka! çakal güldü. "Belki de... ama elimden geleni yapacağım."</p>

  <p>Moon uykunun ağır örtüsü içinden sarsılarak uyandırıldı. Ocean Venturer enkaz başında demir attığı günden beri hiç ayrılmaksızın ofisinde oturuyordu. Normal uyku saatleri yerine, ne zaman fırsat bulsa&lt; o an bir tavşan uykusuna yatmaktaydı. Neden sonra gözlerini açabildiğinde, karşısında Beyaz Saray haberleşme müdürünü gördü.</p>

  <p>Esneyerek doğruldu. "Nedir son haber?"</p>

  <p>Adam Moon'a bir kâğıt uzattı. "Oku da ağla."</p>

  <p>Moon kâğıtta yazılanları okuduktan sonra başını kaldırdı. "Başkan nerede?"</p>

  <p>"Şu anda gül bahçesinde Meksika Amerikalısı işçi liderleriyle görüşüyor."</p>

  <p>Moon hemen ayakkabılarını ayağına geçirip koridora fırladı. Ceketini yolda yürürken giydi, boyunbağını da yolda düzeltti. Başkan o sırada konuklarıyla el sıkışmış, onları Beyaz Saray'dan uğurlamıştı. Tam kendi ofisine doğru dönerken, Moon ona yetişti.</p>

  <p>"Yine kötü haber mi var?" dedi Başkan.</p>

  <p>Moon evet anlamında başını sallayıp elindeki mesajı gösterdi. "Pitt'den son haber."</p>

  <p>"Ofisime doğru yürürken okuyuver."</p>

  <p>"Kanada deniz kuvvetlerinin St.Lawrence'den ayrılması için emir verdiğini bildiriyor. Toparlanmaları için on saat süre tanımışlar. Başlarında bir destroyer beklemekteymiş..."</p>

  <p>"Hepsi bu mu?"</p>

  <p>"Hayır, efendim, dahası var."</p>

  <p>"Oku bakalım."</p>

  <p>Moon okumaya devam etti. "Bize verilen emre uymak niyetinde değilim. Enkaz temizleme işlemi sürüyor. Bordalamak isteyenleri püskürteceğiz. İmza Pitt."</p>

  <p>Başkan yürümesini kesti. "Neydi o son söylediğin?"</p>

  <p>"Efendim?"</p>

  <p>"Son cümleyi bir daha okusana."</p>

  <p>"Bordalamak isteyenleri geri püskürteceğiz."</p>

  <p>Başkan hayretler içinde başını salladı. "Şu işe bak, bordalayanlan püskürtme emri verilmeyen en azından bir yüzyıl oluyordur."</p>

  <p>"Eminim Pitt söylediğinde ciddidir."</p>

  <p>"Demek İngiliz Kanadalıları kapıyı suratımıza ""çarpıyorlar."</p>

  <p>"Korkarım kararları bu oluyor," dedi Moon. "Pitt'le temas kurup enkaz temizleme işlemini kesmesini bildireyim mi? Eğer başka türlü davranırsak askeri bir tepki görebiliriz."</p>

  <p>"Evet, ip cambazının durumunda olduğumuz bir gerçek," dedi Başkan. "Ama yürekli atılımlar da ödüllendirilmelidir."</p>

  <p>Moon içinde kabaran korkuyu bastırmaya çalıştı. "Pitt'i destekleyecek misiniz yoksa?"</p>

  <p>"Evet," dedi Başkan. "Bizim de bir parça yüreğimiz olduğunu göstermek zamanı geldi."</p>
</body>
</html>
