<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h3 style="margin-bottom:2.4pt;mso-para-margin-bottom:.2gd">69</h3>

  <p>Gök kancası, adından da anlaşılacağı gibi, ağır ve geniş hacimli gereçleri nehirler ve dağlar üzerinden geçirmek amacıyla yapılmış bir helikopterdi. Daracık gövdesi otuz metre uzunluğundaydı, iniş donanımı kazık gibi aşağı sarkıyordu.</p>

  <p>Enkaz arama alanındaki adamlar için aracın havadan görünümü Japon kurgu bilim filmlerindeki canavar kuşlara benzemekteydi. Görünüşü karnından sarkan takoz biçimli nesnenin varlığıyla daha da garipleşmişti. Pitt ve Giordino NUMA personeli Dudıibag'ı ilk kez görmekteydi.</p>

  <p>Pitt telsizle aracın indirilişini yönetti. Dudılbag'ı De Soto'nun hemen yanına bırakan gök kancası ağır yükünden kurtulmanın verdiği hafiflikle dönüş yolculuğuna başladı.</p>

  <p>De Soto'dakiler küçük dillerini yutmuş gibi suda dimdik duran bu tuhaf şeye bakıyor, ne işe yarayabileceği hakkında fikir yürütüyorlardı. Birden Dudılbag'ın kapağı açıldı ve bir kafa belirdi.</p>

  <p>"Pitt nerede yahu?" diye bağırdı aracın içindeki adam.</p>

  <p>"Buradayım!" diye karşılık verdi Pitt.</p>

  <p>"Bil bakalım ne oldu?"</p>

  <p>"Yatağının içinde yılan sokmasına karşı bir şişe ilâç daha buldun."</p>

  <p>"Nereden bildin yahu?" dedi Sam Quayle gülerek.</p>

  <p>"Lasky de orada mı?"</p>

  <p>"Aşağıda, sığ suda çalışabilmek için gerekli değişimi yapıyor."</p>

  <p>"Ta Boston'dan buraya aracın içinde gelmekle epey tehlikeye girdiniz."</p>

  <p>"Ama yol boyunca elektronik sistemleri harekete geçirerek büyük zaman kazanmış olduk."</p>

  <p>"Ne zaman dalışa hazır oluruz?" '</p>

  <p>"Bir saat daha gerek."</p>

  <p>Chase Giordino'nun yanına yaklaştı. "Bu mekanik sapıklığın adı nedir?"</p>

  <p>"Eğer kaça malolduğunu bileydin, böyle kötü yakıştırmalar yapmazdın," dedi Giordino.</p>

  <p>Üç saat sonra Dudılbag'ın üst kapağı suyun üç metre altında, nehir tabanını tarayarak yol almaktaydı. Köprünün tırtıllı parçalarına sürünmeden, aralardan geçmek aracın içindekileri adamakıllı heyecanlandırıyordu.</p>

  <p>Pitt gözlerini video monitörlerine dikmişti; Bili Lasky akıntıya göre aracı yönetiyor, Sam Ouayle ise detektör göstergesini okuyordu.</p>

  <p>"Herhangi bir temas var mı?" diye sordu Pitt dördüncü kez.</p>

  <p>"Yok," dedi Ouayle. "Detektörü yirmi metre genişlikte yüz metre derini tarayacak biçimde ayarladım, ama hep alt kaya çıkıyor karşımıza."</p>

  <p>"Fazla açıldık," dedi Pitt, Lasky'e dönerek. "Dönüp bir geçiş daha yapalım."</p>

  <p>Lasky kontrol konsolunun çeşitli düğmeleriyle oynadıktan sonra, "Yeni bir açıdan yaklaşıyoruz," diye bildirdi.</p>

  <p>Batık kalıntıların içinden tam beş kez geçtiler. İki kez enkaz parçalan Dudılbag'ın teknesini sıyırdı. Pitt eğer bir delik açılırsa altı yüz milyon dolarlık aracın kaybından kendisinin sorumlu tutulacağını biliyordu.</p>

  <p>Ouayle bu tehlikeye boş vermiş gibiydi. Yalnızca aradıklarını bulamamanın öfkesini duymaktaydı. Suç u kendinde buluyor, en çok kendisine kızıyordu.</p>

  <p>"Bir bozukluk olmalı," diye homurdandı. "Bu zamana dek hedefi bulmalıydım."</p>

  <p>Pitt, "Sorunu saptayabildin mi?" diye sordu.</p>

  <p>"Hayır, lanet olsun!" diye hırladı Quayle . "Bütün, sistemler normal işliyor. Bilgisayarları yeniden programladığımda yanlış bir hesap yapmış olmalıyım."</p>

  <p>Dudılbag'ın devreye girmesiyle treni hemen bulma umudu giderek azalıyordu. Bu düş kırıklığı bir türlü sonuçlanmayan beklentilerle daha da sinir bozucu olmaya başlamıştı. Son kez enkaz alanına girdiklerinde Dudılbag'ın omurgası bir çamur yatağına saplandı. Aracı kurtarmak için Lasky'nin yarım saat uğraşması gerekti.</p>

  <p>Pitt tam yeni bir rotanın koordinatlarını verecekken haberleşme aracından Giordino'nun sesi duyuldu.</p>

  <p>"De Soto, Dudılbag'ı arıyor. Beni duyuyor musunuz?"</p>

  <p>"Konuş," dedi Pitt biraz tersçe.</p>

  <p>"Sesiniz sedanız kesildi, çocuklar."</p>

  <p>Pitt, "Bildirecek bir şey yok," dedi.</p>

  <p>"Artık tezgâhı kapasanız iyi olur. Sıkı bir fırtına geliyor. Chase rüzgâr başlamadan bu elektronik harikasını sağlam bir yere yerleştirmek istiyor."</p>

  <p>Pitt böyle teslim olmaktan nefret ederdi, fakat devam etmenin de bir anlamı yoktu. Zaman tükenmişti artık. Birkaç saat içinde treni bulsalar bile, Başkan'ın parlamento konuşmasından önce Essex'in vagonunu ve antlaşmayı çıkarmaları çok şüpheliydi.</p>

  <p>"Pekala," dedi Pitt. "Bizi çekmeye hazır olun. Tezgâhı kapıyoruz."</p>

  <p>Giordino köprünün üstünde tepedeki kara bulutlara bakıp başını salladı. "Bu projenin üzerinde ta başından beri bir uğursuzluk var zaten," diye homurdandı. "Sanki başka hiçbir derdimiz yokmuş gibi bir de hava çıktı karşımıza."</p>

  <p>Chase, "Yukarda biri belli ki bizi pek sevmiyor," dedi eliyle göğü göstererek.</p>

  <p>Giordino, "Ne yani, Tanrı'yı mı suçluyorsun, günahkâr?" diye takıldı.</p>

  <p>"Hayır," dedi Chase ciddi bir yüzle, "Hayaleti."</p>

  <p>Pitt birden irkildi. "Hayaleti mi?"</p>

  <p>Chase, "Buralarda pek kimsenin konuşmak istemediği bir konu," dedi. "Kimse gördüğünü itiraf etmek istemiyor."</p>

  <p>Giordino, "Sen kendi adına konuşsana," dedi gülerek. "Ben yalnızca sesini duydum."</p>

  <p>"Geçen gece köprüye yaklaşırken cehennem gibi aydınlatıyordu ortalığı. Verdiği ışık doğu kıyısının yansını aydınlattı. Nasıl görmedin şaşıyorum."</p>

  <p>"Hey, bir dakika," dedi Pitt. "Siz yoksa hayalet trenden mi söz ediyorsunuz?"</p>

  <p>Giordino, "Sen biliyor musun?" diye sordu.</p>

  <p>"Bilmeyen var mı?" dedi Pitt. "Herkes bu lanet&gt;fi trenin hâlâ Deauvilie Hudson köprüsünü aşıp karşı tarafa geçmeye çalıştığını söylüyor."</p>

  <p>"Sen buna inanmıyor musun?" diye sordu Chase çekinerek.</p>

  <p>"Eski hat üzerinden çuf çuf diye bir şeyin geçtiğine inanıyorum. Hatta neredeyse beni çiğneyip üstümden bile geçecekti."</p>

  <p>"Ne zaman?"</p>

  <p>"Birkaç ay önce, bu bölgeyi incelemeye geldiğimde."</p>

  <p>Giordino başını salladı. "Neyse hiç olmazsa tımarhanede yalnız kalmayacağız."</p>

  <p>"Hayaleti kaç kez gördünüz?"</p>

  <p>Giordino destek arar gibi Chase'e baktı. "İki, hayır, tam üç kez."</p>

  <p>"Bazı geceler ışık olmadan yalnızca ses duyduğunuzu söylediniz."</p>

  <p>"İlk iki kez buhar düdüğünü ve lokomotif gürültüsünü duyduk," diye açıkladı Chase. "Üçüncü kez tam tekmil geldi. Gürültünün yanı sıra bir de gözleri* kör eden bir ışık vardı.</p>

  <p>Pitt, "Işığı ben de gördüm," dedi dalgın dalgın. "Hava nasıldı sizin gördüğünüzde?"</p>

  <p>Chase bir an düşündü. "Anımsadığım kadarıyla, ışık gördüğümüz gece son derece karanlıktı."</p>

  <p>"Doğru," diye ekledi Giordino. "Yalnızca gürültü duyulduğu geceler ay ışığı vardı."</p>

  <p>Pitt, "Demek ki, belli bir zamanı var," dedi. "Benim gördüğümde de ay yoktu."</p>

  <p>Giordino, "Bu hayalet söyleşisi bizi trene götürmüyor," diye homurdandı. "Bana sorarsanız, gerçeklere dönüp bir an önce gelecek çalışmada köprü enkazı altına..." Sözünü bitirmeden durup saatine baktı.... "Yalnızca yetmiş dört saatimiz kalmış."</p>

  <p>"Benim başka bir önerim var," dedi Pitt.</p>

  <p>"Nedir?"</p>

  <p>"Canı cehenneme."</p>

  <p>Giordino, Pitt'in şaka yaptığını sanıp gülmemeye hazırlandı, ama Pitt ciddiydi.</p>

  <p>"Başkan'a ne diyeceksin?"</p>

  <p>"Başkana mı?" dedi Pitt dalgın dalgın. "Havada balık tutmaya çalıştığımızı, boş bir hayal için dünyanın zamanını ve parasını harcadığımızı söyleyeceğim."</p>

  <p>"Neye getirmek istiyorsun sözü?"</p>

  <p>"Mathattan Limited Hudson nehrinin dibinde değil. Hiçbir zaman da olmadı."</p>
</body>
</html>
