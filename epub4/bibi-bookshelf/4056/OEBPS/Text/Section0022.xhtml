<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h1 style="margin-bottom:2.4pt;mso-para-margin-bottom:.2gd" title="İKİNCİ BÖLÜM Dudılbag">İKİNCİ BÖLÜM&nbsp;</h1>

  <h1 class="sigil_not_in_toc" style="margin-bottom:2.4pt;mso-para-margin-bottom:.2gd">DUDILBAG</h1>

  <h3 class="sigil_not_in_toc" style="margin-bottom:2.4pt;mso-para-margin-bottom:.2gd">21</h3>

  <div>
    <p><i>MART 1989 WASHİNGTON, D. C.</i></p>
  </div>

  <p>Alan Mercier gecenin geç saatlerinde önünde yığılı ulusal güvenlikle ilgili askeri önerileri incelerken, korkuya yakın bir çaresizlik duygusuna kapılmıştı. Yeni Başkan gerçekleri kavrayabilecek bir insan mıydı, bunu bir türlü kestiremiyordu. Ulusal iflas ilan etmek, her ne kadar haklı nedenlerle olursa olsun, mahkeme önüne çıkmak demekti.</p>

  <p>Mercier koltuğuna yaslanıp gözlerini ovuşturdu. Önündeki sayfalarda yazılanlar hiç de göründüğü gibi daktilo edilmiş, basit birkaç öneri değildi. Artık bu sayfalar etten kemikten milyonlarca insanı etkileyecek kararlar olmuştu.</p>

  <p>Birden kendini son derece güçsüz hissetti. Bu boyutlarda sonuçlara varacak olaylar kendi görünüşünü, kendi kapasitesini çok aşıyordu. Dünya, artık bir avuç insanın yeterince kontrol edemeyeceği kadar karmaşık bir duruma girmişti. Kendini kıyıya çarpmak üzere kabaran dev dalgaların sürüklediği bir çöp gibi hissediyordu.</p>

  <p>Mercier kara kara düşünürken, odasına yardımcı</p>

  <p>Sarından biri girip telefonu işaret etti. "Dr. Klein telefonda, efendim, sizinle görüşmek istiyor."</p>

  <p>"Alo, Ron, günün saatleri sana da yetmiyor galiba."</p>

  <p>Klein, "Haklısın," diye karşılık verdi. "Senin o pahalı maden tetkik aracınla ilgili bir ipucu buldum, haber vereyim dedim."</p>

  <p>"Neymiş peki?"</p>

  <p>"Tam olarak söyleyemem. Burada hiç kimsenin de bir fikri yok."</p>

  <p>"Açıklasana biraz."</p>

  <p>"Parayı Enerji Bakanlığı vermiş. Fakat sonra ansızın bir başka devlet kuruluşuna transfer edilmiş."</p>

  <p>"Hangisine?"</p>

  <p>"Ulusal Sualtı ve Denizcilik Örgütü olan NUMA' ya."</p>

  <p>Mercier karşılık vermedi. Susmuş düşünüyordu.</p>

  <p>"Alan, orada mısın?"</p>

  <p>"Evet, kusura bakma."</p>

  <p>"Göründüğü kadarıyla, biz yalnızca aracı olmuşuz. Sana daha çok bilgi verebilmek isterdim, ama tüm öğrenebildiğim bu kadar.."</p>

  <p>Mercier, "Bu işte bir çarpıklık var," dedi. "Enerji Bakanlığı bu denli büyük bir parayı hiç ses çıkarmadan neden deniz bilimiyle ilgili bir kuruluşa devretsin?"</p>

  <p>"Bilemem. Daha derin bir soruşturma yaptırayım mı?"</p>

  <p>Mercier bir an düşündü. "Hayır, bunu benim yapmam daha iyi olur. Soruşturmanın tarafsız bir kaynaktan yapılması daha az sorun çıkarır."</p>

  <p>"İşin zor, Sandecker'le boğuşacaksın."</p>

  <p>"Evet, NUMA'nın başkanı. Hiç tanışmadık, ama epey ters bir herif olduğunu duyarım."</p>

  <p>Klein, "Ben onu tanırım," dedi. "Yaptığın tanım az kalır. Onu haklayıp duvara mıhla, eminim Washington'un yarısı gelip sana bir madalya verir."</p>

  <p>"İyi bir adam olduğu da söyleniyor."</p>

  <p>"Adam aptal değil. Siyasetle ilgisi yoktur, ama gerekli kişilerle dostluğu vardır. İş konusunda kimsenin gözünün yaşına bakmaz. Onunla dalaşan hiç kimse galip çıkmadı. Eğer hakkında kötü düşüncelerle karşısına çıkacaksan, iyi hazırlanmanı öğütlerim."</p>

  <p>Mercier, "Suçu kanıtlanana dek suçsuz gözüyle bakarım," dedi.</p>

  <p>"Ayrıca bulunması çok güç bir adam olduğunu da söyleyeyim. Ne telefonlarına karşılık verir, ne de ofisinde uzun süre oturur."</p>

  <p>Mercier, "Onu kıstıracak bir yol düşünürüm," dedi. "Yardımın için sağol."</p>

  <p>"Bir şey değil," dedi Klein. "İyi şanslar. İçimde bir ses bol şansa gereksinmen olacağını söylüyor."</p>
</body>
</html>
