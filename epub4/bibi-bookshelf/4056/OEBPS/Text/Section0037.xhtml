<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h3 style="margin-bottom:2.4pt;mso-para-margin-bottom:.2gd">36</h3>

  <p>Başkan düzgün kulaçlarla Beyaz Saray havuzunun kenarına gelip kendini merdivenlerden yukarı çekti. O sırada Klein ve Mercier de soyunma odasından çıkmaktaydılar.</p>

  <p>"Umarım, sabah sabah yüzmek programınızı bozmaz."</p>

  <p>Mercier, "Merak etmeyin, Başkanım," dedi. "Aslında egzersiz yapmam iyi olur."</p>

  <p>Klein kapalı yüzme havuzuna bir göz gezdirdi. "Demek ünlü yüzme havuzu buymuş. Bildiğim kadarıyla, bunu son kullanan Jack Kennedy olmuştu."</p>

  <p>"Evet," dedi Başkan. "Nixon çatı çektirip burada basın toplantılarını yapmıştı. Bana kalırsa, salyaları akan bir gazeteci sürüsüyle konuşmaktansa yüzmeyi yeğlerim."</p>

  <p>Mercier sırıttı. "Kendilerinden salyaları akan sürü diye söz ettiğinizi duysalar, Washington gazetecileri ne düşünürler acaba?"</p>

  <p>"Aman aramızda kalsın." Başkan güldü. "Ne dersiniz, yeni sıcak su havuzunun açılışını yapalım mı? Yapımı daha dün tamamlandı."</p>

  <p>Havuzun sığ ucunda yuvarlak bir bölmeye geçtiler. Başkan termostatı elli dereceye kurup sıcak su pompalarını çalıştırdı. Su ısındıkça Mercier diri diri haşlandığını hissediyordu. O an bütün pavuryalara ve İstakozlara büyük bir acıma duydu.</p>

  <p>Bir süre sonra Başkan iyice gevşemişti. "İş gör üşmek için burası da herhangi bir yer kadar uygun işte. Evet, baylar. Kanada ve enerji durumumuz en son hangi aşamada, söyler misiniz?"</p>

  <p>Mercier, "Haberler kötü," dedi. "İstihbaratçılarımız James Bay'de karartma emrini parlamentoda bir bakan olan Henri Villon'un verdiğini bildiriyorlar."</p>

  <p>"Villon." Başkan bu adı söylerken diline acı bir şey değmiş gibi yüzü buruştu. "Ne zaman karşısında bir gazeteci görse, hemen Amerika'ya söven adam değil mi?"</p>

  <p>Mercier, "Evet," dedi. "Yeni Quebec Cumhuriyeti başkanlığına aday olacağı söyleniyor."</p>

  <p>Başkan'ın kaşları çatıldı. "James Bay'den alınan enerjinin fiyatı konusunda ve NUMA'nm yeni keşfiyle ilgili kararları Villon'un vermesi kadar kötü bir şey düşünemiyorum."</p>

  <p>Mercier, "Gerçekten de üzücü bir durum," dedi. Sonra Klein'a döndü. "Bu rezerv Amiral Sandecker'in söylediği kadar zengin mi?"</p>

  <p>"Az bile söylemiş," dedi Klein. "Uzmanlarım NUMA bilgisayarlarının verilerini bir kez daha gözden geçirdi. Onların dediği gibi sekiz değil, on milyar varil."</p>

  <p>"Peki, nasıl olmuş da Kanada petrol şirketlerinin gözünden kaçmış?"</p>

  <p>"Bulunması en zor petrol damarı stratigrafik çatlaklarda olanıdır," diye açıkladı Klein. "Ne sismik gereçler, ne yerçekimi ölçekleri, ne de magnetometreler bu çeşit jeolojik durumlardaki hidrokarbonları ayırt edebiliyorlar. Tek emin yol yine rasgele sondaj yapmak. Dudılbag'ın bulduğu damara iki mil ötede Kanadalılar bir kuyu açmışlardı, ama kuru çıktı. Daha sonra bu kuyunun konumunu harita üzerinde işe yaramaz diye işaretlediler. Dolayısıyla başka keşif ekipleri de bu alana ilgi göstermemiş oldu."</p>

  <p>Mercier gözlerinin önünde yükselen buharı eliyle dağıtmaya çalıştı. "Galiba Quebec'i çok zengin yeni bir ülke yapıyoruz."</p>

  <p>Başkan "Tabii onlara haber verirsek," dedi.</p>

  <p>Klein, Başkan'ın yüzüne baktı. "Neden gizli tutalım ki? Nasıl olsa er geç kendileri bulacaklar. Hiç olmazsa onlara yerini gösterip, üretiminde yardımcı olursak bunun minnetiyle Quebec hükümeti de bize ham petrolü makul fiyatlarla satar."</p>

  <p>"Cok iyimsersin," dedi Mercier. "İran'da olanları ve OPEC ülkelerinin yaptığını unutma. Şu gerçeği kabul etsek iyi olur, iş pazarlığa gelince dünyanın yarısı Amerika Birleşik Devletleri'ni kolayca kandırılacak enayi yerine koyuyor."</p>

  <p>Başkan başını havaya doğru kaldırıp gözlerini yumdu. "Diyelim ki, elimizde Kanada'nın Amerika Birleşik Devletleri'ne ait olduğunu kanıtlayan bir belge var..."</p>

  <p>Mercier ve Klein şaşkınlık içinde kala kaldılar. Başkan'ın aklından geçenleri bilmiyorlardı. Sonunda Mercier ikisi adına da konuştu.</p>

  <p>"Böyle bir belge düşünemiyorum."</p>

  <p>"Ben de," dedi Klein.</p>

  <p>"Keşke olsa diyordum," dedi Başkan. "Neyse, boş verin, şimdi tartışacak daha somut sorunlarımız var."</p>

  <p>Mercier, "Parçalanmış bir Kanada ulusal güvenliğimiz için çok tehlikeli olur," dedi. "Bende Başbakan Sarveux'ye Quebec'in ayrılmasını önlemesi için elimizden gelen yardımı yapmalıyız."</p>

  <p>Başkan, "Bunu söylemekte haklısın," dedi. "Ama bu planını rafa kaldırman gerekecek."</p>

  <p>"Efendim?"</p>

  <p>"Senden dışişleri bakanlığı ve ClA'yle çok gizli bir program yaparak Quebec bağımsızlığının gerçekleştirilmesini sağlamanı isteyeceğim."</p>

  <p>Mercier bir köpekbalığı tarafından ısırılmış gibi oldu. "Korkarım, böyle bir durumun sonuçlarını..."</p>

  <p>Başkan, "Kararım kesin," diye kesti Mercier'in savunmasını. "Senden bir dost olarak bana inanmanı ve işbirliği yapmanı istiyorum."</p>

  <p>"Nedenini sorabilir miyim?"</p>

  <p>Başkan'ın gözleri çok uzaklardaydı sanki, yeniden konuşmaya başladığında sesindeki katılık Mercier'i ürpertmeye yetmişti.</p>

  <p>"Kanada'nın bölünmesi Kuzey Amerika için en çıkarlı yoldur, diyorsam bana inanın."</p>

  <p>Klein Beyaz Saray'ın güney kapısında arabasının gelmesini beklerken yağmurluğunun düğmelerini ilikledi. Gri bulutlar, içinde duyduğu sıkıntıyı daha da arttırıyordu. "Bazen düşünüyorum da, bu bizim Başkan da Henri Villon kadar kaçık mı acaba, diyorum," dedi.</p>

  <p>Mercier, "İkisini de yanlış değerlendiriyorsun," dedi. "İkisi de şeytan mı şeytan, ama kaçık değiller."</p>

  <p>"Neydi o söylediği, Kanada'yı Amerika'yla birleştirmek falan..."</p>

  <p>"Orada biraz saçmaladı galiba. Ne geçiyordu acaba o anda aklından?"</p>

  <p>"Ulusal güvenlik danışmanı sensin. Herkesten önce senin bilmen gerek."</p>

  <p>"Sen de duydun. Benden gizlediği bir şey var."</p>

  <p>"Peki, şimdi ne olacak?"</p>

  <p>"Bekleyeceğiz," dedi Mercier. "Başkan'ın gizli kozu ortaya çıkana dek bekleyeceğiz."</p>
</body>
</html>
