<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>marksist liberal</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_27">Milliyetçilik İlkellik Demek Değildir</h1>

  <p class="normal1">Galiba Türkiye’deki durum da dışarıdaki gibi...</p>

  <p class="normal1">Dünyadaki “hızlı değişim” bizde de toplumu üç kesime ayırıyor.</p>

  <p class="normal1">Birinciler dünyadaki değişimi “bütün boyutlarıyla” Türkiye’ye yansıtmak isteyenler... Böyle bir değişimden hiçbir kişisel endişe duymadıkları gibi, çağdaş gelişmelere ayak uydurmanın, Türkiye’ye çok yararlı olacağına inanıyorlar.</p>

  <p class="normal1">İkinciler ise, değişime açık, değişiklikten yana geniş bir kitle... Belki “öncülük” yapmıyorlar ama, yenilikler onları korkutmuyor hatta hoşnut kılıyor.</p>

  <p class="normal1">Üçüncüler ise, teknolojik gelişmelerden tutun da kavramların tanım farklılığına uğramasına kadar bütün “değişimlerden” korkuyorlar... Yeryüzündeki hızlı hareketliliğin Türkiye’ye yansıtılmasını varlıklarına yönelik bir tehdit gibi yorumluyorlar...</p>

  <p class="normal1">Onun için de korkularının hızlandırdığı bağnaz bir “milliyetçilik” kavramına, denize düşmüş yüzme bilmeyen çocuk gibi sarılıyorlar.</p>

  <p class="normal1">Öyle bir milliyetçilik anlayışı ki... Katiyen amaç “toplumsal özellikleri” korumak falan değil.</p>

  <p class="normal1">Sadece değişmemek... Olduğumuz gibi kalmak... Yeni rüzgarların karşısında yetersizliklerimizi hissedip, direnmek.</p>

  <p class="normal1">Bu “korku”ya her kesimde rastlanıyor...</p>

  <p class="normal1">Hatta bazen en inanılmaz alanlarda bile...</p>

  <p class="normal1">Örneğin bilim dünyasında... Daha doğrusu bilim dünyasının bir kesiminde.</p>

  <p class="normal1">Halbuki bilim alanında belki de en olmayacak şey “milliyetçiliktir.”</p>

  <p class="normal1">Neden?</p>

  <p class="normal1">Çünkü bilimin yasaları evrenseldir. Bilimadamı o yasaların peşinde koşar...</p>

  <p class="normal1">İnsanın insan ile olan...</p>

  <p class="normal1">İnsanın toplum ile olan...</p>

  <p class="normal1">Ve insanoğlunun doğa ile olan sorunlarına çözümler arar.</p>

  <p class="normal1">Örneğin, deprem çok önceden haber alınamıyor... Yani insan-doğa çatışmasında insanoğlu henüz yeterince başarılı olamıyor.</p>

  <p class="normal1">Bilimadamı doğanın “deprem” denen bilinmezliğini çözmeyi amaçlar.</p>

  <p class="normal1">Toplumun bu felaketten zarar görmemesi için çok önceden nasıl haber alınacağını araştırır.</p>

  <p class="normal1">Böyle bir amacın “milliyetçiliği” olamaz.</p>

  <p class="normal1">Ancak, daha sonra böyle bir sorunu çözen bilim adamının “milliyeti” önem kazanabilir.</p>

  <p class="normal1">İnsanlık kendisini “deprem” e karşı silahlandıran bilimadamını saygıyla anacaktır...</p>

  <p class="normal1">O bilimadamı da o buluşu sayesinde “insanlığa ve ülkesine” hizmet etmiş olur.</p>

  <p class="normal1">Bizde ise bilimin “evrensel sorunları” çözme amacından pek söz edilmiyor.</p>

  <p class="normal1">Ama milliyetçilik...</p>

  <p class="normal1">Ülkeye hizmet... Vatana sevgi... Yurda saygı...</p>

  <p class="normal1">Bunların hepsi gırla...</p>

  <p class="normal1">Ancak ne depremi önceden uyaran bir sistem geliştirebiliyoruz... Ne de bilimsel araştırmalarda ön sıralarda yer alabiliyoruz...</p>

  <p class="normal1">Galiba “milliyetçilik” kavramını, içi boş bir siyasal kavram olmaktan kurtarmak gerek.</p>

  <p class="normal1">Milliyetçilik, donanımı az, yetenekleri kısıtlı kimselerin, dünya ülkeleriyle baş edememesinin bir “sığınağı” olmamalı.</p>

  <p class="normal1">Milliyetçilik, uluslararası yarışlarda başarı kazanıp, bunun “bereketini” bağlı olduğun ülkeye yağdırmak olmalı.</p>

  <p class="normal1">En büyük “milliyetçilik” evrensel başarıların sahibi olmaktan geçiyor...</p>

  <p class="normal1">Hiçbir işe yaramamanın komplekslerini oraya buraya saçmaktan değil.</p>
</body>
</html>