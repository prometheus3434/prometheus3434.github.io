<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>marksist liberal</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_18">Sosyal Demokraside Yeni Arayışlar</h1>

  <p class="normal1">Türkiye, “dışa kapalı” bir toplum olmaktan henüz kurtulmuş değil. Hala dünyayı kendimizden ibaret sanmayı sürdürüyoruz.</p>

  <p class="normal1">Baksanıza hiçbir parti, iktidara geldiği takdirde, dış politika konusunda neler yapacağını gündeme getirmeyi gerekli görmüyor.</p>

  <p class="normal1">Hepsi, bunun “alıcısı” olmadığına öylesine emin ki...</p>

  <p class="normal1">Halbuki, biz eski alışkanlıklarımızı sürdürmek için ne kadar direnirsek direnelim yeryüzündeki gelişmeler bizi tahminimizden fazla etkiliyor.</p>

  <p class="normal1">Ama biz gerekli özenle değişimi izlemediğimiz için, dünyaya yetişebilme çabalarımızı büyük toplumsal faturalar ödeyerek ve çok gecikerek gerçekleştirmeye uğraşıyoruz. Dışa açılabilsek, dünyanın bütünleştiğini, yenileştiğini ve değiştiğini hep birlikte kabul edebilecek düzeye ulaşabilsek, toplumsal zıplamaları çok daha zahmetsizce yapacağız.</p>

  <p class="normal1">Bu değişimlere belirli çevrelerin çıkarları için direnerek, kör kuyularda vakit yitirmeyeceğiz.</p>

  <p class="normal1">Bizdeki “sosyal demokrasi”nin de, “içerdeki tutukluk” ve dış dünyadaki değişimler arasında sıkışıp kaldığını görüyoruz.</p>

  <p class="normal1">İkisi arasında sendeleye sendeleye dolaşıyor.</p>

  <p class="normal1">Halbuki, yeryüzündeki sosyal demokratların arayışları iç kamuoyuna daha hızlı yansıtılabilse çözüm bulmak daha da kolaylaşabilirdi.</p>

  <p class="normal1">En azından düşünce ufku daha fazla gelişirdi.</p>

  <p class="normal1">Fransız Sosyalist Partisi’nin liderlerinden eski Başbakan Michel Rocard’ın uzun bir sessizlikten sonra yaptığı önemli bir konuşma var.</p>

  <p class="normal1">Michel Rocard, Doğu Bloku’ndaki gelişmelerden sonra artık “yaşayan” iki ideolojinin kaldığını ileri sürüyor.</p>

  <p class="normal1">Bunlardan biri “liberalizm”, diğer ise “demokratik sosyalizm.”</p>

  <p class="normal1">Bu iki düşüncenin, ortaya çıktıkları döneme nazaran çok değişmelerine rağmen, günümüzdeki “demokratik savaşın” iki tarafını oluşturduğunu söylüyor.</p>

  <p class="normal1">Ardından kendisinin “oyunun kurallarını saptayan, eşitsizlikleri düzelten, hiç kimseyi dışlamadan toplumu ileriye götüren bir devlet ve kamu hizmetinden” yana olduğunu açıklıyor.</p>

  <p class="normal1">Michel Rocard, “demokratik sosyalizm” hedefi için, “serbest piyasa” modelinin tartışmasız kabulünden yana.</p>

  <p class="normal1">Yaşam deneyiminin “rekabeti” yadsımayı imkansız kıldığını, ayrıca “rekabetten kaçmayı” tercih etmemek gerektiğini belirtiyor.</p>

  <p class="normal1">Rekabet yanında, toplumsal dayanışmanın gerekliliğini de ısrarla vurguladıktan sonra, yeni toplumsal model arayışının “karma ekonomi” anlayışını geride bıraktığını anlatıyor.</p>

  <p class="normal1">Demokratik sosyalizm için, “birey ve toplum”, “özgürlük ve eşitlik”, “risk ve güvence” arasında yaratılan “yapay zıtlıkları” aşmak gerektiğini öne sürüyor.</p>

  <p class="normal1">Liberallerin söylediği gibi “birey ile devlet”, kamu ile özel sektör” ayrımları yapmadan, devletin görevlerini çok daha ince bir anlayışla yeniden tanımlamak gerekeceğine inanıyor.</p>

  <p class="normal1">Serbest piyasa üstünlüğünü açık yüreklilikle kabul eden, “karma ekonominin” bittiğini vurgulayan, ancak bunun yanında sosyal demokrasinin “dayanışmacı ruhunun” ölmediğini öne süren Rocard, yeni arayışlar peşinde.</p>

  <p class="normal1">Bizim sosyal demokratlara duyuruyoruz.</p>

  <p class="normal1">Belki onlar da hem kendileri hem de toplumumuz için yeni çözümler aramak isterler.</p>
</body>
</html>