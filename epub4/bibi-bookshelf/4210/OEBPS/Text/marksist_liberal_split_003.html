<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>marksist liberal</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_1">ÖNSÖZ</h1>

  <p class="normal1">Hayat nasıl değişir?</p>

  <p class="normal1">Feodal beylerin hakimiyetindeki elle döndürülen değirmenlerden, bireyin özerkleştiği bilgi çağına nasıl geldik?</p>

  <p class="normal1">Bu değişimin sihri ne?</p>

  <p class="normal1">Veya...</p>

  <p class="normal1">Zamanın ruhu nasıl yakalanır?</p>

  <p class="normal1">Tarihin temposu nasıl anlaşılır?</p>

  <p class="normal1">İnsanlık serüveninin değişimi nasıl izlenir?</p>

  <p class="normal1">Karl Marks, bir felsefeci olarak sürekli aradığı bu soruların cevabını sonunda bulmuş.</p>

  <p class="normal1">Bakmış...</p>

  <p class="normal1">İnsanın doğa ile ilişkisi her şeyi belirliyor.</p>

  <p class="normal1">Çalışma aleti ne ise...</p>

  <p class="normal1">Hangi düzeydeyse, toplumsal ilişkileri de o belirliyor.</p>

  <p class="normal1">Henüz su değirmeni aşamasındaysan... Çalışma aleti elle döndürülen değirmen ise...</p>

  <p class="normal1">Üretim biçimini kaba kol gücünün enerjisi şekillendiriyorsa...</p>

  <p class="normal1">Toplumsal yapı da feodal ilişkileri aşamıyor.</p>

  <p class="normal1">Bir yanda feodal beyler, diğer yanda köleler oluşuyor.</p>

  <p class="normal1">Kol gücüne dayalı değirmen tüm toplumsal resmi de şekillendiriyor.</p>

  <p class="normal1">Değişimin tılsımını teknoloji oluşturuyor.</p>

  <p class="normal1">Çalışma teknikleri değişince hayat da değişiyor.</p>

  <p class="normal1">Bugün insan beynini model alan bilgisayarlar var.</p>

  <p class="normal1">Çalışma aleti insan beyninin bir çok işlevine hakim bilgisayar olunca...</p>

  <p class="normal1">Yaşam da “insan odaklı” hale geliyor.</p>

  <p class="normal1">Enerjiyi kaba kol gücü oluşturuyor ve el değirmenleri hayata yol veriyorsa orada beyler ve köleler ortaya çıkıyor... Feodal hukuk ve anlayışı egemen oluyor.</p>

  <p class="normal1">Yok, enerji kaynağı çeşitlenmiş, insan doğa ilişkisi beyin modeli üzerinden tanzim edilmeye başlanmışsa, hayatın efendisi de insanın kendisi oluyor.</p>

  <p class="normal1">Hayata üretim ilişkileri...</p>

  <p class="normal1">Üretim ilişkilerinin değişimi üzerinden bakıyorsanız...</p>

  <p class="normal1">İnsanın doğa ile ilişkisi değişince...</p>

  <p class="normal1">İnsanın çalışma aleti değişince...</p>

  <p class="normal1">İnsanların birbirleriyle ilişkilerinin, hukuktan siyasete örgütlenme anlayışlarının değiştiğine inanıyorsanız...</p>

  <p class="normal1">Böyle bir değişim ölçünüz var ise... Siz Marksistsiniz.</p>

  <p class="normal1">Hayatı, yaşam değişimini Marksist bir yöntemle izliyorsunuz.</p>

  <p class="normal1">Liberalizm ise...</p>

  <p class="normal1">Kapitalizmin doğum sancıları sırasında...</p>

  <p class="normal1">İnsanı mutlak monarşinin yakıcı kudretine karşı koruma çabasından doğmuş.</p>

  <p class="normal1">Devlete karşı bireyi öne almış.</p>

  <p class="normal1">Bir yandan ekonomik...</p>

  <p class="normal1">Öte yandan siyasal hakların pekişmesinin savaşımını vermiş.</p>

  <p class="normal1">Ekonomik özgürlükler olmadan bireyin siyasal özgürlüklerinin olamayacağını görmüş.</p>

  <p class="normal1">Piyasa ekonomisinin toplumsal zenginliğin öz suyu olduğunu keşfetmiş... Doğal kaynakların en verimli kulanımının rekabetten geçtiğini anlamış.</p>

  <p class="normal1">Refahın reçetesini piyasa ekonomisinde bulmuş.</p>

  <p class="normal1">Yirminci Yüzyıl...</p>

  <p class="normal1">Burjuva sınıfı ile proletarya arasındaki çatışmalarla geçti.</p>

  <p class="normal1">Sovyetler’in varlığı ve ekonomik algısı ile liberal piyasa yaklaşımı yarıştı...</p>

  <p class="normal1">Merkezi planlama ile piyasa ekonomisi rüşt ispatına girişti.</p>

  <p class="normal1">Sovyetler’in çökmesi ile piyasa ekonomisi alternatifsiz kaldı ve bilimselleşti.</p>

  <p class="normal1">Sanayileşme dönemi bitiyor... Ulus-devlet dönüşüyor... Sosyolojik yapı değişiyor...</p>

  <p class="normal1">Marksizm ve liberalizm çatışırken, şimdi benzerlikleri öne çıkmakta.</p>

  <p class="normal1">Marksizm’de hümanizma var... Liberalizm’de de bireyin üstünlüğü.</p>

  <p class="normal1">İkisi de mümkün olduğunca “az devlet” peşinde.</p>

  <p class="normal1">Bu yeniçağ aynı zamanda yeni bir sentez çağı.</p>

  <p class="normal1">Marksizm ile liberalizmi evlendirecek bir çağ.</p>

  <p class="normal1">1986-2007 yılları arasındaki yazılarımdan, konuya yönelik yapılan seçmeler sonucu oluşan bu kitap, yaşamın akışındaki değişim ve dönüşümü Marksist bir yöntemle ele alan ve piyasa ekonomisini de zenginleşmenin tek gerçek reçetesi olarak kabul eden bir anlayışın ürünü.</p>

  <p class="normal1">Hayata bakarken Marksist...</p>

  <p class="normal1">Ekonomiye bakarken liberal...</p>

  <p class="normal1">Yaşamı kavramaya çabalarken de Marksist-liberal...</p>

  <p class="normal1">Bu kitaba yaptığı editöryal katkıları için dostum Sabahattin Şen’e teşekkür ederim...</p>

  <p class="sagnormal">Mehmet Altan</p>
</body>
</html>