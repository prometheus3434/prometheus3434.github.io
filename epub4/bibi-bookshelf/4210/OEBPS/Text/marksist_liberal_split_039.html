<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>marksist liberal</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_37">Vah! Vah! Vah!</h1>

  <p class="normal1">Yabancı dil öğrenimi sırasında, eşanlamlı kelimelerle birlikte birbirinin zıttı olan kavramları da öğretirler.</p>

  <p class="normal1">Basındaki siyasal tartışmaları izlerken, Türkiye’de de zıt anlamlı kavramlar öğretiminin ne kadar gerekli olduğu bir kez daha anlaşılıyor. Çünkü böylesine bir kavram kargaşası ancak eğitimsizlikle olası.</p>

  <p class="normal1">En klasik kavramlar bile, sapla saman gibi karışmış durumda. Galiba önce, kapitalizmin ve sosyalizmin birbirinin zıttı “sosyal rejimler” olduğunu vurgulamak gerek. Çünkü, bir sosyal rejim biçimi olan sosyalizmle, bir ekonomi-politik biçimi olan liberalizm birbirinin karşıtı gibi kullanılıyor.</p>

  <p class="normal1">Kapitalizmin temel karakteristiği “üretim ve mübadele araçlarının özel mülkiyetinin kapitalist sınıfın elinde” olması.</p>

  <p class="normal1">Sosyalizmde ise, “üretim ve mübadele araçlarının mülkiyeti toplumun elinde.”</p>

  <p class="normal1">Ayrı, “sosyal rejimler”, doğal olarak ayrı “ekonomi politikaları” uyguluyorlar. Ekonomi-politiği “farklı üretim tarzlarına hükmeden yasalar bilimi”, diye tanımlayabiliriz.</p>

  <p class="normal1">Sosyalist rejimin uyguladığı “ekonomi-politika”, “merkezi planlamadır.”</p>

  <p class="normal1">Kapitalist rejimlerde uygulanan ekonomi-politika ise, “liberalizm, devlet kapitalizmi, vs.” olabilir.</p>

  <p class="normal1">Bugün çok genel anlamıyla sol olarak nitelenen kesimde, tartışmalar “ekonomi-politik” üstünde yoğunlaşıyor. Yoksa kimsenin kalkıp da “ben tüm üretim araçlarının kamusallaştırılmasını istiyorum”, dediği yok.</p>

  <p class="normal1">Zaten, karmaşada bundan sonra başlıyor. Bir kısım, 1930’larda Türkiye’de uygulanan ve “merkezi planlama” ile en ufak ilgisi olmayan “devlet kapitalizmini”, bugünkü “liberal” uygulamaya alternatif olarak gösterme çabasında.</p>

  <p class="normal1">Halbuki, “burjuva devletinin egemen sınıfın çıkarları doğrultusunda ekonomiye müdahale biçimlerinden biri”, olarak tanımlanan “devlet kapitalizmi”, “liberalizm” gibi kapitalist rejimlerde uygulanan ekonomi politikalarından bir tanesi. 1930’larda uygulanan ekonomi politikasının “devlet kapitalizmi” olduğunu Celal Bayar şöyle vurguluyor: “Biz devletçiliği, doktrin olarak değil, milli ve iktisadi cihazlanma ve kalkınmanın ilk yıllarında sermaye, müteşebbis ve yetişmiş eleman yokluğu içinde zaruri bir vasıta olarak kabullenmiş bulunuyorduk.”</p>

  <p class="normal1">Özetle, sol adına yapılan tartışmayı, “devlet kapitalizmi mi olsun, liberalizm mi olsun” biçiminde özetleyebiliriz.</p>

  <p class="normal1">Türkiye ne yazık ki, henüz gerektiği gibi kapitalistleşememiştir. Bunda, uygulanan yanlış ekonomi politikaların da önemli payı olduğunu söyleyebiliriz.</p>

  <p class="normal1">“Türkiye’deki özel sektörün en büyük sanayi kuruluşlarının satışları hala Amerika’nın en büyük 500 kuruluşunun başında yer alan firmanın binde bir buçuğu.”</p>

  <p class="normal1">Gene ülkemizde, sanayi işçileri, tüm çalışanların ancak yüzde 13’ünü oluşturuyor. Bu yetersizlikleri uzatmaya gerek yok.</p>

  <p class="normal1">Kapitalizmi “sosyal rejim” olarak benimsemiş bir ülke de, liberalizm daha çağdaş atılımlar yapacaksa, buna aynı soysal rejimin daha ilkel ekonomi-politikalarıyla karşı çıkmanın “sol muhalefetle” pek bir ilgisi olmasa gerek.</p>
</body>
</html>