<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>marksist liberal</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_25">İşte Bürokrasi Dediğimiz Bu</h1>

  <p class="normal1">Sıkça tekrarlıyoruz...:</p>

  <p class="normal1">Türkiye ta başından beri, kapitalist kalkınma yolunu seçmiş.</p>

  <p class="normal1">Kapitalizmde, gelişmiş bir yatırımcı sınıf ve bu sınıfın elinde yatırım yapmak için gerekli büyük sermaye birikimi esastır. Ve bu birikmiş sermayeyle yapılan yatırımlar sonunda ülke kalkınır, işçi sınıfı gelişir.</p>

  <p class="normal1">Sermaye ile emeğin dengesinden de sağlıklı bir ekonomi doğar.</p>

  <p class="normal1">Kapitalist kalkınma yolunu benimseyen Türkiye’nin başarılı olabilmesinin önündeki en büyük engel Osmanlı’nın sakatlı mirasıdır kuşkusuz.</p>

  <p class="normal1">Osmanlı’da her şey padişahın. Kimsenin elinde öyle sermaye falan birikmiyor. Zaten kazara birikirse göze batıyor ve kellesi vuruluyor. Her şey sarayın olunca, bu işlerin idaresiyle “memur” edilmiş, saray bürokrasisi palazlanıyor... Diğer klasik kapitalist ülkelerde sermayedarlar ve işçi sınıfı gelişirken, bizde “bürokrasi” büyüyor.</p>

  <p class="normal1">Cumhuriyet döneminde de bürokrasinin ağırlığı devam ediyor. Devlet, kapitalist sınıfın yapması gerekenleri yapmayı üstleniyor. Ama bürokrasi ile kapitalistler arasında “büyük” fark var.</p>

  <p class="normal1">Devlet memuru, girişimci “kapitalist”in yerini alınca, ekonominin işleyişi bozuluyor. Ekonominin doğal yasalarının yerini, bürokratın “masa başı” önlemleri alıyor.</p>

  <p class="normal1">Masa başı önlemlerle de “kapitalizm” gelişmiyor.</p>

  <p class="normal1">Kapitalizm yatırım yapan, üreten ve kar eden bir sistem.</p>

  <p class="normal1">Bürokrasinin böyle bir hedefi yok... Çünkü o “maaşlı” bir tabaka... Sadece kendi çıkarlarını kollamakla yetiniyor.</p>

  <p class="normal1">“Sermaye birikimi sağlayacağım”, görüntüsü vererek devletin kanatları altında palazlanmaya uğraşan sahte kapitalistler yaratıyor. Sonra onlarla “çıkar” ilişkisine giriyor.</p>

  <p class="normal1">Şimdi Türkiye dışarının baskısıyla, kapitalizmin 657 sayılı kanuna tabi devlet memurlarının değil, girişimci, riski göze alan, üretime dönük çağdaş bir kapitalist sınıfça yönlendirilmesi gerektiğini anlıyor.</p>

  <p class="normal1">Anladıkça da çağdaş sosyal bir üretim biçimi oluşturmanın önünde, bürokrasinin kurduğu çelik ilmiklerden oluşan ağları daha iyi görüyor.</p>

  <p class="normal1">Örneğin Hürriyet’in manşeti şöyleydi:</p>

  <p class="normal1">“Mafya destekçisi bürokratlar kim?”</p>

  <p class="normal1">Haberi dikkatlice okuyunca anlıyorsunuz...</p>

  <p class="normal1">Bürokrasi için üretim, müretim hak getire...</p>

  <p class="normal1">Vatandaşa hizmetle görevli kimi memurlar, “biz devletiz” edasıyla olmadık işler çeviriyorlarmış.</p>

  <p class="normal1">Örneğin; devletten haksız milyarlar kapan hayali ihracatçılara, bazı bürokratların yardımcı oldukları belirlenmiş.</p>

  <p class="normal1">Sermaye ve emekçi sınıfların denetimi dışındaki bir devlet aygıtında “çeteleşme” eğilimleri doğal olarak fazlalaşıyor. Baksanıza, gene Hürriyet’e yapılan bir ihbarda, sorgusuz sualsiz sokakta terörist diye vurulan dört kişinin de “kaçakçılık” olaylarıyla ilgili çok önemli açıklamalar yapmak için polise başvurmak üzere oldukları iddia ediliyor.</p>

  <p class="normal1">Mafya destekçisi olduğu öne sürülen bürokratlar...</p>

  <p class="normal1">Kaçakçılıkla ilgili ihbarlarda bulunacaklar diye sorgusuz sualsiz vurulduğu söylenen kişiler...</p>

  <p class="normal1">Askeri gemilerle yapılan kaçakçılık...</p>

  <p class="normal1">Bunları ne önler?</p>

  <p class="normal1">Bunları “sadece ve sadece” üretimden çıkarı elde eden gerçek kapitalistlerle, gelişmiş emekçi sınıfları önler.</p>

  <p class="normal1">Emekçilerin ve kapitalistlerin ortak çıkarı “üretim” de buluşunca, ara tabakaların “çeteler” kurması önlenir.</p>

  <p class="normal1">Ama tabii ki bunlar kolay olmuyor...</p>

  <p class="normal1">Bizde de, başka diyarlarda da...</p>
</body>
</html>