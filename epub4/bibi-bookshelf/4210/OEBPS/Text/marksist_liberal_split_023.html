<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>marksist liberal</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_21">1 Mayıs’ı Kutlamak Yasak... Çünkü</h1>

  <p class="normal1">Yıl 1880... Yer; Amerika...</p>

  <p class="normal1">Ülkede tüm işçi sendikaları “sekiz saatlik çalışma süresi” için yoğun bir çaba içinde...</p>

  <p class="normal1">Yıl 1880... Yer Osmanlı...</p>

  <p class="normal1">Padişahlık geçimini savaşarak elde ettiği ganimetlerle sağlıyor... O nedenle üretim pek yok... Üretim olmayınca ülkede iş de yok... Sendika yok... 8 saatlik iş günü için talep de...</p>

  <p class="normal1">Yıl 1886... Yer; Amerika...</p>

  <p class="normal1">Amerikan İşçi Sendikaları Federasyonu 8 saatlik iş gününün yasallaşmasını sağlamak için genel grev kararı alıyor. 1 Mayıs 1886’da genel grev uygulanıyor. Genel grevi kırmak için polis silah kullanıyor. Ölen işçiler oluyor.</p>

  <p class="normal1">Yıl 1886... Yer; Osmanlı...</p>

  <p class="normal1">Ülkede işçi yok... Sendika da... 8 saatlik iş günü için genel greve giden de...</p>

  <p class="normal1">Yıl 1889... Yer; Paris...</p>

  <p class="normal1">“Sosyalist Partilerin Uluslararası Birlik Örgütü” birinci kongresi toplanıyor. 8 saatlik iş günü için dünya işçilerinin 1 Mayıs’lar da genel greve gitmeleri kararı alınıyor. 1 Mayıs dünya işçilerinin birlik, dayanışma, direniş günü simgesi olarak kabul ediliyor.</p>

  <p class="normal1">O günden bu yana da, 1 Mayıs yüz yıldır bütün dünyada bayram olarak kutlanıyor.</p>

  <p class="normal1">Yıl 1889... Yer; Osmanlı...</p>

  <p class="normal1">Ülkede işçi yok... Sendika da... 8 Saatlik iş günü için Paris’te alınan kararlardan haberdar olan da...</p>

  <p class="normal1">Yıl 1909... Yer; Üsküp...</p>

  <p class="normal1">1 Mayıs Osmanlı’da ilk kez çok küçük bir grup tarafından kutlanıyor...</p>

  <p class="normal1">Yıl 1921... Yer; İstanbul...</p>

  <p class="normal1">1 Mayıs, İşgal Komutanlığı’nın yasaklamasına rağmen Şirketi Hayriye, Haliç Tersanesi, Tramvay Şirketi tarafından kutlanıyor...</p>

  <p class="normal1">Yıl 1922... Yer; Kağıthane...</p>

  <p class="normal1">1 Mayıs kutlama törenini o zamanki Vakit gazetesi şöyle anlatıyor: “Saat 1’de amele kitlesinin önünde bir bando mızıka olduğu halde kırmızı pazubentli heyet azasının nezareti altında amele Kağıthane’ye yollanmıştır. Yolda ameleye beynelminel marşlar terennüm ettirilmiş, Kağıthane’de hatipler tarafından emek ve emeğin değeri hakkında muhtelif mevzular üzerinde konferanslar verilmiştir.”</p>

  <p class="normal1">Yıl 1923... Yer; İstanbul...</p>

  <p class="normal1">1 Mayıs nedeniyle bildiri yayınlayan “Türkiye İşçi ve Çiftçi Sosyalist Fırkası” yönetici ve üyelerinden Dr. Şefik Hüsnü, Sadrettin Celal, Ali Cevdet, Vanlı Kazım ve Hasan Ali Eduz tutuklanarak yargılandı...</p>

  <p class="normal1">Sendikalardan, işçilerden çıt çıkmadı...</p>

  <p class="normal1">Yıl 1924... Yer; İstanbul...</p>

  <p class="normal1">1 Mayıs töreni yasaklandı. “Çelikkol” gazetesi toplatıldı. Aydınlık gazetesi basıldı.</p>

  <p class="normal1">Sendikalardan da, işçilerden de çıt çıkmadı...</p>

  <p class="normal1">Yıl 1925... Yer; İstanbul...</p>

  <p class="normal1">1 Mayıs nedeniyle bildiri yayınlayan “Türkiye İşçi ve Sosyalist Fırkası” ileri gelenleri tutuklanarak Ankara’ya gönderildi. Ağız cezalara mahkum oldular...</p>

  <p class="normal1">Sendikalardan da, işçilerden de çıt çıkmadı...</p>

  <p class="normal1">1925’ten, 1967’ye kadar...</p>

  <p class="normal1">Cumhuriyet Halk Partisi de... Demokrat Parti de...</p>

  <p class="normal1">1 Mayıs’ın “Dünya işçilerinin birlik ve dayanışma” bayramı olarak kutlanmasını yasakladı...</p>

  <p class="normal1">Sendikalardan da, işçilerden de ses çıkmadı...</p>

  <p class="normal1">1 Mayıs ilk kez işçi bayramı olarak 1976’da kutlanabildi...</p>

  <p class="normal1">1 Mayıs 1977’de ise kutlama törenine katılanlara ateş açıldı... 33 kişi öldürüldü... Kimse katliamı kimin düzenlediğini araştırmadı... Suçluların bulunması için toplumsal bir baskı yapılmadı.</p>

  <p class="normal1">Hala da o katliamı kimin düzenlediği “resmen” açıklanmış değil...</p>

  <p class="normal1">Komşumuz Yunanistan’da, 1967 darbesini yapanlar bile yargılanmış, o çapta bir anti demokratik girişimin hesabı sorulmuşken, bizde 1 Mayıs 1977 katliamının hesabının sorulmaması da yadırganmadı...</p>

  <p class="normal1">Yıl 1980... Yer; Türkiye...</p>

  <p class="normal1">Askeri darbeyle yönetime gelenler 1 Mayıs’ın Bahar Bayramı olarak kutlanmasını da yasakladı...</p>

  <p class="normal1">Yıl 1989... Yer; Türkiye...</p>

  <p class="normal1">Nüfus: 55 milyon... Sendikalı işçi sayısı: Sadece 923 bin... Bunun da 662 bini kamu kesiminde...</p>

  <p class="normal1">Bütün dünya işçilerinin yüzyıl önce gerçekleştirdiği 1 Mayıs İşçi Bayramı hala bizde yasak... Genel grev de...</p>

  <p class="normal1">Yıl 2007... Yer; Türkiye...</p>

  <p class="normal1">1 Mayıs İşçi Bayramı’nı Taksim’de kutlamak isteyenlere polis engel olunca hayat felç oldu.</p>

  <p class="normal1">Neden?</p>

  <p class="normal1">Nedeni, yazıyı okuyunca anlaşılmıyor mu?</p>
</body>
</html>