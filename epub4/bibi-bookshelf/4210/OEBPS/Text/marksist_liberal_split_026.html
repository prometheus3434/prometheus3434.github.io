<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>marksist liberal</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_24">Akılsızlık</h1>

  <p class="normal1">Biz doğayı nasıl kavrıyoruz?</p>

  <p class="normal1">Matematikle...</p>

  <p class="normal1">Yani...</p>

  <p class="normal1">Uçurduğumuz uçaklar matematiksel hesaplara dayanıyor...</p>

  <p class="normal1">Yaptığımız binalar gene matematiksel hesaplarla ayakta duruyor...</p>

  <p class="normal1">Peki matematiği keşfeden kim?</p>

  <p class="normal1">Kim olacak...</p>

  <p class="normal1">Tabii ki insan aklı...</p>

  <p class="normal1">Demek ki insan aklının oluşturduğu matematik, doğayı doğru olarak kavrayabiliyor.</p>

  <p class="normal1">Bu bize neyi gösterir?</p>

  <p class="normal1">Akıl ile doğa arasındaki uyumu...</p>

  <p class="normal1">Aklın doğayla büyük bir uyum içinde olduğunu bize Rönesans öğretti.</p>

  <p class="normal1">Matematik, fizik gibi aklın doğayı çözmekte kullandığı bilim dalları Rönesans’la doğdu.</p>

  <p class="normal1">Rönesans’a kadar kilisenin hakimiyeti bütün bu arayışları önlemiş... Kilise, Tanrı’nın gölgesine sığınarak doğanın değişmezliğini savunmuş...</p>

  <p class="normal1">Akıl ile doğanın aynı özden geldiğinin anlaşılmasını geciktirmiş.</p>

  <p class="normal1">“Akılcı” düşünme metodunu bulan Rene Descartes’dir.</p>

  <p class="normal1">Descartes işe “şüphe metodu” ile başlamış, o güne kadar bütün bilgileri yeniden şüphe ile sınamış. Kendini, Tanrı’yı, çevresini, öteki insanları...</p>

  <p class="normal1">En sonunda sadece “düşündüğünden” şüphe edilmeyeceğine karar vermiş.</p>

  <p class="normal1">“Düşünüyorum, öyleyse varım”, sloganı bundan sonra doğmuş...</p>

  <p class="normal1">Descartes her şeyi bilinç süzgecinden geçirip, doğadaki karışık gibi görünen olayları “açık” ve “seçik” hale getirmeye çalışmış...</p>

  <p class="normal1">Yani doğa ile aklın uyumunu sağlamış...</p>

  <p class="normal1">Akıl ile doğanın uyumundan yararlanarak, insanoğlunun kendi bilincini kullanıp, “neden” ve “sonuç” ilişkisini durup dinlenmeden sınayarak, olayları net bir hale getirmek için kullandığı düşünce metoduna, Descartes’in Latince söylenişinden türetilerek “Cartesien” düşünce metodu denmiş...</p>

  <p class="normal1">Cartesien düşünce metodu... Yani rasyonalizm... Yani akılcılık... Yani öz Türkçesiyle, usçuluk... Akılcılık...</p>

  <p class="normal1">Şu bizim topluma bir bakın... Toplumsal düşünce metodumuzun “akılcılık” olmadığını her gün nasıl “açık” ve “seçik” bir biçimde görüyoruz. Doğanın “matematik” yapılı olduğu umurumuzda değil... Olsa durum böyle mi olur?</p>

  <p class="normal1">Örneğin alın ekonomiyi... Kıt kaynaklarla sonsuz ihtiyaçlar mı karşılanacak... Bunun için en “akılcı” metodu bulmaya inanılmaz bir biçimde direniyoruz...</p>

  <p class="normal1">Türk toplumunun düşünce metoduna göre, kıt kaynakları en iyi “Ankara’daki bürokrat” dağıtır.</p>

  <p class="normal1">Onun için de her şeyi o belirler.</p>

  <p class="normal1">Halbuki “akılcılık” yöntemini bulan Batı, ekonomideki işleyiş için de “piyasa” ekonomisini bulmuş.</p>

  <p class="normal1">Serbest piyasa ile toplumun kıt kaynaklarının en akılcı biçimde sağlanabileceğine karar vermiş.</p>

  <p class="normal1">Biz de Batı’lı bir toplum olduğumuzu iddia ediyoruz.</p>

  <p class="normal1">Bu “akılcıyız” demektir.</p>

  <p class="normal1">Biz de “kapitalist” yoldan kalkınmayı şiar edinmişiz.</p>

  <p class="normal1">Bu “piyasa ekonomisi” taraflısıyız demektir.</p>

  <p class="normal1">Ama hiçbir şeyi doğa ile aklın uyumu içinde çözmek gibi bir isteğimiz yok. Hatta galiba buna direncimiz var.</p>

  <p class="normal1">Rönesans’tan geçmediğimiz için doğa ile aklın uyumunu içimize sindiremedik... Batılıyız ama akılcı değiliz.</p>

  <p class="normal1">Kapitalistiz, ama “piyasa ekonomisine” direniyoruz.</p>

  <p class="normal1">O zaman ne oluyor?</p>

  <p class="normal1">İşte bizdeki gibi akıldışı kaotik yaşam başlıyor...</p>

  <p class="normal1">Mafya, ekonomiyi yönlendiriyor...</p>

  <p class="normal1">Ecel, trafiği... Sınamadığımız ama “sandığımız” şeyler, bilimi... Yüce Tanrı da, Türk toplumunu...</p>
</body>
</html>