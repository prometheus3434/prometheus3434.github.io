<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>marksist liberal</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_78">Yeni Sınıf Savaşı</h1>

  <p class="normal1">Yeni sınıf savaşı...</p>

  <p class="normal1">Robert King Menton...</p>

  <p class="normal1">Kim?</p>

  <p class="normal1">ABD’nin efsane sosyologlarından...</p>

  <p class="normal1">Elli yıl önce yazdığı ‘Social Theory and Social Structure’ bugün bir klasik.</p>

  <p class="normal1">Kitapta Menton’un Rovere kentinde yaptığı bir araştırmanın sonuçları yer alıyor.</p>

  <p class="normal1">Rovere, tipik bir Amerikan yerleşim merkeziymiş...</p>

  <p class="normal1">New Jersey’de.</p>

  <p class="normal1">Menton, bu küçük yerleşim biriminde insan ilişkilerini incelemiş...</p>

  <p class="normal1">Bu inceleme sırasında Rovere sakinlerinin belirgin bir şekilde ikiye ayrıldığını saptamış:</p>

  <p class="normal1">Birinci grup, dünyaya dönük yaşayanlar.</p>

  <p class="normal1">İkinci grup, yaşadıkları çevreye endeksliler.</p>

  <p class="normal1">Birincilere ‘kozmopolitler’ demiş.</p>

  <p class="normal1">Kozmopolit?</p>

  <p class="normal1">Ne demek?</p>

  <p class="normal1">Kelime Yunanca’dan geliyor.</p>

  <p class="normal1">Kosmos, evren demek.</p>

  <p class="normal1">Polites ise hemşeri.</p>

  <p class="normal1">‘Evrenin, dünyanın hemşerisi’... Buna kısaca ‘dünya vatandaşı’ da diyebiliriz.</p>

  <p class="normal1">İkincileri ise ‘yerliler’ diye nitelemiş.</p>

  <p class="normal1">Kozmopolit Rovere’lılar...</p>

  <p class="normal1">Ve yerli Rovere’lılar.</p>

  <p class="normal1">Merton, kozmopolit Rovere’lıların kent dışında etkili olup olmadığını vurgulamamış... Sadece onların Rovere ile ilişkilerini, o çerçevedeki duruşlarını ele almış.</p>

  <p class="normal1">Kozmopolitleri tüm tartışma konularını yerküre ölçeğinde ele alıyorlarmış.</p>

  <p class="normal1">Yerlilerin tartışmaları ise kendi yaşadıkları yer ile kısıtlanıyormuş.</p>

  <p class="normal1">Kozmopolitlerin albenili olanları başarılarını genel kültürlerine bağlıyormuş.</p>

  <p class="normal1">Yerliler ise başarılarını yakınlara, akrabalara ve bu ilişkilere bağlıyormuş.</p>

  <p class="normal1">Kozmopolitler kendi kentlerinde herkesi tanımaya, olup bitenden haberdar olmaya yatkın değillermiş.</p>

  <p class="normal1">Yerliler ise bunun tam tersi... Herkesi ama herkesi tanımak istiyorlarmış.</p>

  <p class="normal1">Kozmopolitler, kentin ‘teknik bilgi ve beceri’ isteyen yerel kurumlarında faaliyet gösteriyorlarmış... Genel olarak daha ziyade sağlık konseyi, eğitim komisyonu gibi birimlerde yer alıyorlarmış..</p>

  <p class="normal1">Yerliler ise kentteki popülaritelerinin kaldıraç rolü gördüğü mevkilerde bulunuyormuş... Belediye meclis üyeliği, belediye başkanlığı gibi..</p>

  <p class="normal1">Merton’u bize yeniden hatırlatan Yale Üniversitesi ekonomi Profesörü Robert J. Shiller ise kozmopolitleri ‘uzman doktora’, yerlileri ise ‘aile hekimine’ benzetebileceğimizi söylemekte.</p>

  <p class="normal1">Kozmopolitler ‘bilgi sahibi olanlarla’ ilgilenirken, yerliler ‘inandıkları’ kişileri dinlemeye yatkın oluyormuş.</p>

  <p class="normal1">Robert J. Shiller, yeryüzünün elli yıl sonra yeniden Mer-ton’un ayrımına uygun bir bölünmeyi, bu kez yeryüzü ölçeğinde yaşadığını söylemekte.</p>

  <p class="normal1">Zaten ‘sınıfların yeni savaşı’ da onun yazısının başlığı.</p>

  <p class="normal1">Shiller, bu yazıyı www.project-syndicate.org sitesinde yayınlamış... Ben, Le Monde’daki tercümesine rastladım.</p>

  <p class="normal1">Shiller, ekonominin bugün çok daha küreselleştiğini ve kozmopolitlerin birbirlerine güveninin daha fazlalaştığını ileri sürmekte.</p>

  <p class="normal1">Ama başka bir şeyin de altını çizmekte:</p>

  <p class="normal1">Kozmopoitler ile yerliler arasında gittikçe artan uçurumun.</p>

  <p class="normal1">Herkes tercihini ‘yeteneğine ve konumundan beklediği çıkara’ göre yapıyormuş.</p>

  <p class="normal1">Shiller’e göre, bugünkü iletişim çağı sadece bir kozmopolit zihniyeti değil, kozmopolitler arasındaki doğrudan ilişkileri de çok kolaylaştırmış durumda... Herkes İngilizce sayesinde deneyimini diğerleriyle doğrudan paylaşır hale gelmiş.</p>

  <p class="normal1">Yale’in hocası, yazısının son bölümünde, kozmopolitler ile yerliler arasındaki ilişkinin geleceğini de tartışıyor.</p>

  <p class="normal1">Kozmopolitlerin sürekli kendilerini geliştirme olanaklarına rağmen etkin bir örgütlenme içinde olamadıkları tespitini yapan Shiller bir çok soruyu da arka arkaya sıralıyor.</p>

  <p class="normal1">Aynı zamanda endişelerini de belirtmekte.</p>

  <p class="normal1">Bu yazı bana Türkiye’yi anımsattı.</p>

  <p class="normal1">Ne dersiniz.</p>

  <p class="normal1">Burada da ‘kozmopolitlerle’, ‘yerlilerin’ ayrıştığı bir dönemin gelişmelerine mi tanıklık ediyoruz?</p>
</body>
</html>