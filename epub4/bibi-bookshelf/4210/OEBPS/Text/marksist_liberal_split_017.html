<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>marksist liberal</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_15">Yeni Dünya Düzeni ve Irak</h1>

  <p class="normal1">Bir an tüm dünyanın geçimini topraktan sağladığını, onun dışında hiçbir farklı yaşam ve üretim tarzının olmadığını düşünün.</p>

  <p class="normal1">Büyük kentler yok, fabrikalar yok, gelişmiş seyahat imkanları yok, iletişim yok...</p>

  <p class="normal1">İnsan zamanla topraktan koptu. Demirçelik üretiminin yüksek fırınlarıyla tanıştı. Buhar makineleri buldu. Dokuma tezgahları tıkırdamaya başladı.</p>

  <p class="normal1">Topraktan fabrikaya geçen sermaye, hamile kadın ve cılız çocuklar da dahil, eline geçirdiği herkesi gün boyu o tezgahlarda sömürdü.</p>

  <p class="normal1">Burjuvazi ve işçi sınıfı gelişti, gürbüzleşti.</p>

  <p class="normal1">Bilim süratle koşmaya başladı.</p>

  <p class="normal1">İnsanlığın çilesi yanında, refahı ve özgürlüğü de artmaya başladı.</p>

  <p class="normal1">Bu da sanayi dönemiydi.</p>

  <p class="normal1">Kendini “ilerici” olarak niteleyen hiç kimse, geriye dönüp baktığında toprak düzeninin, fabrika düzeninden çok daha olumlu olduğunu söyleyemez.</p>

  <p class="normal1">Çünkü biliyoruz ki, insanlığın yürüyüşünde sanayi çok daha ileri bir adımdı. İnsanoğlunun doğa üzerindeki egemenliğinin yeni bir aşamasıydı.</p>

  <p class="normal1">Türkiye, hiçbir zaman paçasını topraktan tam anlamıyla kurtaramadı. Onun içinde, feodal dönemden sanayiye geçişi yudum yudum tadarak, kromozomlarına yerleştiremedi.</p>

  <p class="normal1">Böyle bir durum, bizim Yeni Dünya Düzenini de fikren özümsememizi önlüyor.</p>

  <p class="normal1">Sermaye günümüzde de, topraktan sanayiye geçerken oynadığı “dönüştürücü” rolü oynuyor. Onun içinde, bu durumu iyi tahlil edemeyen sol, inisiyatifi elden kaçırmış durumda. Sanayi sonrası toplum ile Yeni Dünya Düzeni birbiriyle irtibatlı...</p>

  <p class="normal1">Sanayi sonrası toplum denince, bir ton bakır telin yaptığı her işi fazlasıyla yapan 3 kilogramlık fiberoptik kabloyu anlamak gerek...</p>

  <p class="normal1">Sanayi sonrası toplum deyince, bir bilgisayar programının bir ton çelikten daha fazla para kazandırdığını düşünmek gerek...</p>

  <p class="normal1">“Bilgi çağı”; sektörlerin, yaşam biçimlerinin, anlayışların altüst olduğu yeni bir toplumsal devrimin adı...</p>

  <p class="normal1">Eski Dünya düzeninin dönüştüğünü nelerden anlıyoruz?</p>

  <p class="normal1">Savunma sanayinin gittikçe azalan harcamalarından, yeryüzü sermayesinin mafyaları artık beslemekten vazgeçip tepelemesinden...</p>

  <p class="normal1">Uluslararası kapitalist sistemin ömrü, eskisi gibi kol gücünü sömürmeyen yeni üretim teknikleri nedeniyle gittikçe azalıyor. Onlar da ordulara ve mafyalara para vererek, yeryüzüne jandarmalık yapmaktan vazgeçip, farklı yöntemler geliştiriyor.</p>

  <p class="normal1">İleri teknoloji mallarını değerlendirip yeryüzündeki mal ve hizmet dolaşımını sorunsuz gerçekleştirebilecekleri bir mekanizmanın var olabilmesini, “piyasa ekonomisi, demokrasi ve insan hakları”nın evrenselleşmesiyle ancak mümkün görüyorlar.</p>

  <p class="normal1">Sabun tüccarının mal satmak istediği adamı yıkanmaya mecbur etmesi gibi, bu talep de gelişmiş ülkelerin yanı sıra geri kalmış ülkelerin de yararına...</p>

  <p class="normal1">Yeni Dünya Düzeni kendine havzalar kuruyor. Avrupa Birliği bir havza... Amerika, Kanada ve Meksika birer havza... Pasifik okyanusu kenarındaki ülkeler birer havza...</p>

  <p class="normal1">Ancak, Ortadoğu’da böyle bir havza oluşturmakta bazı güçlükler var...</p>

  <p class="normal1">Irak yapısı itibariyle Yeni Dünya Düzeni’ne uyum sağlamıyor. İran keza...</p>

  <p class="normal1">Yeni Dünya Düzeni, ortaçağ anlayışını yaşatmak isteyen Irak’ı dize getirmeye çalışıyor...</p>

  <p class="normal1">Kuzey Irak’taki Kürtler de bu yeni arayışın önemli bir parçası...</p>

  <p class="normal1">Onların demokratik hakları tanınmadıkça, Irak’ın çağdaş bir toplum haline dönüşmesi mümkün değil... Ayrıca İran’ın çağdaş bir toplumla sınırlanması da söz konusu olmuyor...</p>

  <p class="normal1">Herkesin kendine göre bir çıkar hesabı var elbet bu Irak politikasında. Ama neticede Irak’ın değişmesi çağdaşlığın yararına olacak.</p>

  <p class="normal1">Türkiye’nin böyle bir ortamda önemi artıyor...</p>

  <p class="normal1">Biz “piyasa ekonomisi, demokrasi ve insan haklarına” gerçekten uyumlu bir devlet olsak, kendi Kürtlerimizle de sorun bitecek. Bölge liderliğinde şansımız artacak. Ama bunu yapamıyoruz...</p>

  <p class="normal1">O zaman sorunlar daha da büyüyor. Sanayi toplumundan sanayi sonrası topluma geçişi anlamamanın ve hatta buna direnmenin faturası gittikçe kabarıyor.</p>

  <p class="normal1">Irak’ın konumuna ve Kürt kimliğine Türkiye, Yeni Dünya Düzeni ve sanayi sonrası toplum gereksinmeleri açısından bakmadıkça, kendi menfaatlerine aykırı hareket eder.</p>

  <p class="normal1">Ve tüm topluma hak etmediği bir bedel ödetir.</p>
</body>
</html>