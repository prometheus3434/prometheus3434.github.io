<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>marksist liberal</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_50">Milliyetçilik Patent Sayısı İle Ölçülür</h1>

  <p class="normal1">Türkiye’de kendi gibi düşünmeyeni hemen en ağır sıfatlarla suçlama alışkanlığı, beyinsel eleştiri yapma geleneği olmamasından kaynaklanıyor.</p>

  <p class="normal1">Yeryüzüne yaklaşma hızımız arttıkça da bu sürece katılımda zorlukları olanların, hamasi bir milliyetçilikle suyuna tirit bir vatanseverliğin davullarını daha hızlı çaldıkları gözleniyor.</p>

  <p class="normal1">Bu anlayışın üzerine projektör tutunca, ilkokul dörtten terk, hiçbir becerisi olmayan, yeryüzü deneyiminden kopuk bir robot portre çıkıyor.</p>

  <p class="normal1">Türkiye’de sürüsüne bereket “kuvvacı”, sürüsüne bereket “millici”, sürüsüne bereket “vatansever”, sürüsüne bereket “milliyetçi” var ama bu siyasal goygoyculuk, bir türlü ülkenin buluş ya da icat potansiyelini gösteren “patent” sayısını yükseltmiyor.</p>

  <p class="normal1">Patent, icat ya da buluş sonucu ortaya çıkan ürünlerin ticari kullanım hakkını veren resmi belge...</p>

  <p class="normal1">Mucitlere böyle bir belge verilmesi, Avrupa’da 15. yüzyılda başladı...</p>

  <p class="normal1">Resmi patent tescili Amerika’da 1790 yılında, Fransa’da 1791 yılında yasalaştı.</p>

  <p class="normal1">Demek ki, yenilik arayışları Avrupa’ya 15. yüzyılda girmiş, buluşların ulaştığı nokta 18. yüzyılda ilk yasaların çıkmasını zorunlu kılmış.</p>

  <p class="normal1">Osmanlı İmparatorluğu ise, “İhtira Beratı Kanunu”nu, Fransa’daki yasayı noktası virgülüne kadar aynen tercüme ederek 10 Mart 1880 tarihinde çıkarmış.</p>

  <p class="normal1">“Onlarda var, bizde de olsun” mantığıyla hayata geçirilen bu yasa, 1994 yılına kadar da neredeyse hiçbir değişikliğe uğramadan yürürlükte kalmış.</p>

  <p class="normal1">Türkiye, yeniliklere açık bir toplumsal talep geliştirmemiş kısacası.</p>

  <p class="normal1">Buluşu veya icadı olmayan bir toplumun milliyetçiliği ne işe yarar, o da sorulmamış. Her toplumsal ve bireysel yetersizlik, öfkeli bir siyasal milliyetçi gösteriye dönüşmüş.</p>

  <p class="normal1">2000 yılı itibariyle durum pek de değişmemiş. Güney Kore ve Almanya’da yıllık patent sayısı 120 binin üzerindeyken Türkiye’de ortalama iki yüzü geçmemekte.</p>

  <p class="normal1">Türkiye, gerçekleştiremediği icatlar yerine, anlaşılan ağır bir siyasal milletçi söylem geliştiriyor. İlkel bir tepkisellikle bu yetersizliğini örtmeye çabalıyor.</p>

  <p class="normal1">Türkiye’nin bilim ve teknoloji politikasını belirleyen bir “Bilim ve Teknoloji Yüksek Kurulu” var...</p>

  <p class="normal1">Her yıl iki kez toplanması gereken bu kurul on sene zarfında iki kere toplanmış. Neyse ki 1997 yılından itibaren toplantıları daha düzenli bir seyir izlemekte...</p>

  <p class="normal1">Kurul’un, 1993’le 2003 arasında hazırladığı, topluma bilimde ve teknolojide hedefler gösteren bir resmi raporu var.</p>

  <p class="normal1">2003 yılına kadar ulaşmamız istenen hedefler şunlar o rapora göre:</p>

  <p class="normal1">1-) İktisaden faal on bin nüfus başına araştırmacı sayısının 15’e çıkarılması.</p>

  <p class="normal1">2-) AR-GE harcamalarının GSYİH içerisindeki binde 3 olan payının yüzde 1’e çıkarılması.</p>

  <p class="normal1">3-) Özel sektörün toplam AR-GE harcamaları içindeki yüzde 18 olan payının yüzde 30’a çıkarılması.</p>

  <p class="normal1">4-) Fen bilimlerine katkı açısından dünya sıralamasında 40. olan yerimizin 30.’luğa yükseltilmesi...</p>

  <p class="normal1">On yıl aradan sonra, yukarıdaki hedeflere varıldı mı? Ya da milliyetçi nutuk atanlar varılması için ne yaptı?</p>

  <p class="normal1">2000 yılı itibariyle, OECD ülkelerinde GSYİH’den araş-tırma-geliştirme harcamalarına ayrılan pay yüzde 2.7’dir. Türkiye’de ise binde altı civarında seyrediyor.</p>

  <p class="normal1">2003 yılı itibariyle bizde on bin kişiye düşen faal araştırmacı sayısı on birdir. Halbuki AB ortalaması 94’dür.</p>

  <p class="normal1">Gerisini uzatmaya gerek yok.</p>

  <p class="normal1">Kimseye özgürlük ve zenginlik getirmeyen hamaset edebiyatına artık bıraksak da, araştırma ve geliştirme harcamalarının oranına, patent sayısına, on bin nüfusa düşen araştırmacı sayısına biraz daha eğilsek...</p>

  <p class="normal1">Yeryüzünde milliyetçilik patent sayısı ile belirleniyor, hayatta hiçbir beceri sahibi olmayanların öfkeli tavırları ile değil.</p>
</body>
</html>