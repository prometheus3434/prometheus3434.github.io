<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>marksist liberal</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_80">Silahçılar Bastıracak mı?</h1>

  <p class="normal1">ABD Dışişleri Bakanı Rice, Arap ülkelerine yapacağı dört günlük geziye çıkmadan hemen önce Ortadoğu’da gerçekleştirecekleri bir silah satış programı açıklamıştı...</p>

  <p class="normal1">O silah satış programının dağılımı şöyleydi:</p>

  <p class="normal1">Washington İsrail’e 10 yıl içinde 30 milyar dolar tutarında askeri yardımda bulunacak...</p>

  <p class="normal1">İsrail ile barış anlaşması imzalayan Mısır 13 milyar dolar yardım alacak...</p>

  <p class="normal1">Suudi Arabistan, Birleşik Arap Emirlikleri, Kuveyt, Katar, Bahreyn ve Umman’a yapılacak askeri yardım da en az 20 milyar dolar olacak...</p>

  <p class="normal1">Silahçıların bu atağı Ortadoğu ile sınırlı kalmadı...</p>

  <p class="normal1">ABD Temsilciler Meclisi geçen gün rekor bir savunma bütçesini onayladı. Rekor diyorum çünkü Soğuk Savaş döneminde bile 459 milyar dolarlık bir savunma bütçesi görülmemişti.</p>

  <p class="normal1">Yeni savunma bütçesi, ordu ve donanmaya 12 bin yeni asker ve deniz piyadesi alımını, rezerv birlikleri, Ulusal Muhafızlar’ın teçhizatının iyileştirilmesi için yapılacak harcamaları ve F-22 Raptor gibi yeni nesil savaş uçaklarının üretimini de kapsıyor...</p>

  <p class="normal1">Bu silahlanma tırmanışının amacı ne?</p>

  <p class="normal1">Galiba bu soruya cevap vermeden önce yeniden Ame-rika’nın Ortadoğu politikalarına geri dönmek gerekmekte. Amerikan işgali sonrasındaki Irak’taki gelişmeler, en çok Şii İran’ın işine yaradı.</p>

  <p class="normal1">Neden?</p>

  <p class="normal1">Çünkü İran, Irak’la Irak’taki Şii çoğunluğu istediği gibi yönlendirmekle kalmıyor, Hizbullah, Hamas ve Suriye üzerinden bölgede istediği oyunu kurabiliyor.</p>

  <p class="normal1">Ayrıca Tahran’ın hem İsrail’i hem de ABD’nin müttefiki Arap yönetimini hedef alan ve işbirlikçi ilan eden söylemi, geniş kitlelerde büyük yankı buluyor.</p>

  <p class="normal1">Hizbullah lideri Hasan Nasrallah’ın gittikçe parlayan yıldızı bunun en somut göstergelerinden biri...</p>

  <p class="normal1">Washington şimdi en çok İran’ın bölgede gittikçe artan etkisini nasıl azaltabileceğini düşünmekte...</p>

  <p class="normal1">Dışişleri Bakanı Condoleezza Rice ile ABD Savunma Bakanı Robert Gates’in Ortadoğu gezisi de bu hedefe yönelikti. Tabii silahlanma programı da...</p>

  <p class="normal1">Zaten ABD kimlere silah satıyor diye baktığınızda karşınıza İsrail ve Sünni Arap cephesi çıkmakta. Amerika, bir yandan İsrail ve Sünni Arap ülkelerini silahlandırırken, öte yandan da Arap-İsrail Barış Konferansı ile İran’ı yalnızlaştırmaya çalışıyor.</p>

  <p class="normal1">Siyasal manevralara rağmen silahçıların bir şekilde İran’la hesaplaşmak istedikleri hissedilmekte.</p>

  <p class="normal1">Bu, hiçbir işe yaramasa bile silahçıların hiç şüphesiz karını arttıracak.</p>

  <p class="normal1">Kendi iç işleri ile meşgul bulunan Türkiye’nin geleceği açısından da ABD-İran ilişkileri hayati bir önem taşımakta.</p>

  <p class="normal1">Silahçıların ABD yönetimi üzerindeki ağırlığı iyice artar ve İran’a bir askeri müdahale kaçınılmaz olursa Türkiye ne yapacak?</p>

  <p class="normal1">Anlaşıldığı kadarıyla ABD yönetimindeki silah lobisinin sözcüğünü yapan kanadı, bu soruyu hem askeri bürokrasiye hem de siyasal iktidara ayrı ayrı sormakta...</p>

  <p class="normal1">Türkiye’nin kaderi sanılanın aksine daha çok dışarıdan belirlenir. Herkes olaylara iç politika açısından bakar ama esas etkin unsur dış politikadır.</p>

  <p class="normal1">Aklını İran’a takmış olan bir ABD yönetiminin silahlı macerası kapıya gelirse kim, nasıl bir tavır takınacak?</p>

  <p class="normal1">Bu sorunun cevabı aynı zamanda bizim yakın zamandaki toplumsal kaderimizin de cevabı olacak...</p>
</body>
</html>