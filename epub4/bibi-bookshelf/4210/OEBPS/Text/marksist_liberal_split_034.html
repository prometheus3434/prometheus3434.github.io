<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>marksist liberal</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_32">Siyasal Milliyetçilikten, Ekonomik Egemenliğe</h1>

  <p class="normal1">Milliyetçilik, sanayileşme sürecine giren Batılı ülkelerde, “Burjuvazinin çıkarlarını, ulusal bir pazar ve ulusal bir devlet kurma ve diğer ulusları baskı altına alma isteklerini dile getiren bir burjuva ideolojisi ve politikası olarak ortaya çıkmıştır.”</p>

  <p class="normal1">1789 Fransız Burjuva Devrimi ile de doruğa ulaşmıştır.</p>

  <p class="normal1">Milliyetçilik, iktisat alanında ise, Friedrich List’in 1841 yılındaki “Milli Ekonomik Sistemi” adlı yapıtıyla belirir. List bu eserinde, “Millet denilen realiteyi görmeksizin bireysel çıkarları tahlil eden ve evrensel iktisat kanunları koymaya kalkışan” klasiklerin yanıldığını söyler.</p>

  <p class="normal1">Milliyetçi görüşler sayesinde, Batı ülkelerinde burjuvazi palazlanmış ve giderek diğer geri kalmış ülkeleri sömürmeye yönelmiştir.</p>

  <p class="normal1">Dünya ekonomik işbirliği çerçevesinde, kapitalistleşmiş Batılı ülkeler tarafından sömürülen Üçüncü Dünya Ülkeleri’nin “milliyetçi ekonomik doktrini” ise, “ithal ikamesi” olarak belirlenmiştir. İthal ikamesi, kabaca yurtdışından ithal edilen sanayi mallarının yurtiçinde imal edilmesi anlamını taşır.</p>

  <p class="normal1">Türkiye’de ithal ikamelerinin resmi politika haline gelmesi ise planlı dönemle mümkün olmuştur. Bu politikanın teorik temeli Birinci 5 Yıllık Plan’da “Kalkınma aşamasında bulunan bir ülke olarak gelişme yönlerinin ve dış ticaret politikasının mevcut karşılaştırmalı maliyet yapılarına göre saptanması hatalı olur”, şeklinde belirtilmiştir.</p>

  <p class="normal1">Türkiye, dünya işbölümünün onayıyla giriştiği bu ekonomik politikayı, “milliyetçi” bir politika olarak benimsemiş ve egemenlik kavramını ikinci plana itmiştir.</p>

  <p class="normal1">Milliyetçi ekonomi politikaları görünümü ardında “milletin tüzel kişisi” olan devletin uluslararası ilişkilerde pazarlık gücünün artırılmasına özen gösterilmiştir.</p>

  <p class="normal1">Milliyetçiliğin ön planda olup, egemenliğin dikkate alınmadığı böyle bir ortamda, doğal olarak “ithal ikameleri” politikası yabancı sermayenin çıkarları doğrultusunda yönlendirilmiştir. İthal ikamesi, yerli sanayinin güçlenerek, dünya piyasalarında rekabet edeceği bir seviyeye gelmesini sağlayacağı yerde, dış rekabete kapalı iç pazarda tekellerin at koşturmasına ve Türk halkından oluşan tüketicilerin hak etmedikleri biçimde, hem pahalı, hem kalitesiz mallara mahkum edilmesine sebep olmuştur.</p>

  <p class="normal1">“İthal ikamesi” ayrıca inanılmaz bir biçimde, montaj sanayisinin gelişmesine hizmet etmiştir.</p>

  <p class="normal1">Böylece Türkiye dış dünyadaki Pazar payını artıracak olan “ekonomik egemenlik” kavramını göz ardı eden ve içerde “siyasal milliyetçilik” propagandalarına olanak veren bir iktisat politikası yüzünden, yerli üretim yapar gibi göründüğü halde, aslında “oligopolcü yabancı firmaların” ortaya çıkmasına olanak sağlamıştır.</p>

  <p class="normal1">Bugünkü dünya koşulları artık içi boş siyasal milliyetçilik anlayışları geçersiz kılmaktadır.</p>

  <p class="normal1">Dünya küçülmüş ve ilişkiler, çıkarlar çok girift hale gelmiştir.</p>

  <p class="normal1">Yapılması gereken şey, ekonomik egemenlik kavramını ön plana çıkararak, uluslararası ilişkilerde, “mümkün olabilecek ölçülerde”, söz ve karar sahibi olmaya çalışmaktır...</p>
</body>
</html>