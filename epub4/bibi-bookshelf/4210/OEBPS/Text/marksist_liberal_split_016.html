<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>marksist liberal</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_14">Komintern</h1>

  <p class="normal1">Komintern, “Komünist Enternasyonali”nin kısaltılmışı.</p>

  <p class="normal1">Komünist Enternasyonal, 1919’da “komünist partilerin birliğini sağlanmak amacıyla kurulup, 1943’e kadar faaliyet gösteren uluslararası bir kuruluş...</p>

  <p class="normal1">TÜSTAV’ın Başkanı Nabi Yağcı, Komintern Arşivi’nden “Türkiye Komünist Partisi” ile ilgili bölümü almayı başardı.</p>

  <p class="normal1">Bundan böyle hem Türkiye Komünist Partisi’nin tarihini, hemde Türk-Sovyet ilişkilerini çok daha sağlıklı bir biçimde değerlendirme imkanı olacak.</p>

  <p class="normal1">Komintern Arşivi’nin Türkiye ile ilgili bölümünün gün ışığına çıkarılması, konuyla ilgili tüm tarihçileri heyecanlandırıyor.</p>

  <p class="normal1">Ne yazık ki, yakın tarihimiz yalanlarla örtülü durumda.</p>

  <p class="normal1">Can Dündar, Kanal D’de “Kırmızı Kalpaklılar” adlı muhteşem bir belgesel ile bu dönemin örtüsünü bir ölçüde araladı.</p>

  <p class="normal1">Can Dündar, Milli Kuruluş Savaşı sırasında yönetimin Türk Komünistlere hazırladığı tuzağı konu ediyordu.</p>

  <p class="normal1">Kurtuluş Savaşı sırasında, Bolşevikler’in iktidarını destekleyen “kırmızı kalpaklılar”ın sayısı hızla artmaya başlıyor.</p>

  <p class="normal1">Ankara, o sırada Sovyetler Birliği’nden hem para, hem de silah alıyor. Sovyetler’le arayı bozmamak için, Türk Komünistlere baskı yapılamıyor. Tabii geçici bir süre için...</p>

  <p class="normal1">Mustafa Kemal, bu “sıkışıklığı” aşmak için “sahte bir komünist partisi” kurduruyor.</p>

  <p class="normal1">Parti üyelerinin kalpaklarına da birer “kırmızı yıldız” taktırtıyor.</p>

  <p class="normal1">Bütün komünizm sempatizanları bu partide toplanıyor. Partinin kontrolü dışında komünizm propagandası yapılması da yasaklanıyor.</p>

  <p class="normal1">Sovyet yardımları ile Kurtuluş Savaşı’nda başarı kazanılır kazanılmaz da, Komünist Parti kapattırılıyor.</p>

  <p class="normal1">Ayrıca, tuzağa düşürülen Komintern üyesi Türkiye Komünist Partisi’nin Genel Sekreteri Mustafa Suphi ve on beş arkadaşı Ankara’yı ziyarete giderken Karadeniz’de boğdurtuluyor.</p>

  <p class="normal1">Can Dündar, TÜSTAV’ın elindeki “Komintern Arşivi”nden de yararlanarak bu trajik hikayeyi çok güzel biçimde anlatıyordu.</p>

  <p class="normal1">Şimdi, geçmişte Türk Marksistlerini çekinmeden boğdurtan bir anlayışın temsilcileri, hem o günkü görüşleri aynen benimsediklerini söylüyorlar, hem de “solcu” olduklarını iddia ediyorlar.</p>

  <p class="normal1">Bunun nasıl bir yalan olduğunu görmek için, “Kırmızı Kalpaklılar” belgeselini izlemek yetiyor da artıyor bile...</p>

  <p class="normal1">Türkiye’ye getirilen “Komintern Arşivi”, hiç kuşkusuz yakın tarihimizin karanlıklarının hiç olmazsa bir bölümünü aydınlatacak.</p>

  <p class="normal1">Üstelik, bizdeki tek parti döneminin “otoriter ve totaliter” yapısını ortalığa serecek.</p>

  <p class="normal1">Marksizme, Liberalizme, Kürt kimliğine ve Müslüman kültürüne muhalif bir “tek parti” yönetiminin iç yüzünü belgeleyecek.</p>

  <p class="normal1">Türkiye saydamlaştıkça, “resmi tarihin yalanları” da bir bir ortaya çıkacak.</p>

  <p class="normal1">Bizde “yalanlara tutsak edilmiş” bir toplum olmaktan kurtulup, özgürleşeceğiz.</p>
</body>
</html>