<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>marksist liberal</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_58">Liberalizm Yükseliyor</h1>

  <p class="normal1">Bir televizyon kanalında, Turgut Özal’ın 1991’de İzmir 3. İktisat Kongresi’ndeki konuşmasını yeniden bir kez daha dinleme fırsatını yakaladım.</p>

  <p class="normal1">Olağanüstü güzel bir konuşmaydı.</p>

  <p class="normal1">Turgut Özal 1991’deki bu konuşmada, gelecek on yıl içinde, “bireyi devlete karşı koruyan” liberal zihniyette ısrarlı olmamız halinde inanamayacağımız noktalara ulaşabileceğimizi, bir önceki on yılı örnek vererek anlatıyordu.</p>

  <p class="normal1">Ne var ki, avanta dağıtarak siyaset yapma geleneğinin köklü bir temsilcisi olan Süleyman Demirel 1990-2000 yıllarını heba etti. Turgut Özal’ın düşlediği Türkiye yaratılamadı.</p>

  <p class="normal1">Ancak, aradan geçen zaman, Özal’ın önerdiği reçetenin doğruluğunu bir kez daha ispatladı.</p>

  <p class="normal1">Irk ve din arasında sıkışmış kalmış bu topraklarda düşünce doğru dürüst hiç boy atamadı.</p>

  <p class="normal1">Türkiye’de liberal ve Marksist düşünceye yapılan vurgu Türklüğe ya da Müslümanlığa yapılan vurgunun yanında öylesine cılız kaldı ki, hissedilmedi bile...</p>

  <p class="normal1">Turgut Özal, liberalizmin “ekonomik” cephesini öne daha hızlı çıkardı... Liberalizmin siyasal yanı hep arkadan ve biraz da topallayarak geldi...</p>

  <p class="normal1">Halbuki, piyasa ekonomisi, demokrasi ve insan hakları üçüz kardeştir. Bireyi devletin baskısına karşı koruyan liberal düşünce bu üçüz haliyle gerçekten var olur...</p>

  <p class="normal1">Turgut Özal’ın ekonomik yanıyla başlattığı bu büyük dönüşüm, ardından Gümrük Birliği ile daha yerli yerine oturdu. Türkiye gerçek bir rekabet kavramıyla tanıştı ve rekabet üretir hale geldi...</p>

  <p class="normal1">Avrupa Birliği ile müzakere tarihi alma süreci de “demokrasi ve insan hakları” konusundaki çarpık iskeletin ortaya çıkması ve genel hatlarıyla yeniden düzenlenmesine yaradı.</p>

  <p class="normal1">Ancak bu operasyonun kalıcı bir sağlık yaratması için tam üyelik sürecinin başarılı bir şekilde tamamlanması gerekiyor...</p>

  <p class="normal1">Son zamanlarda suni bir şekilde “milliyetçilik yükseliyor” propagandası var... Hatta “devlet odaklı” bayrak provokasyonu ile bu tespite güç verilmeye çalışıldı...</p>

  <p class="normal1">Halbuki, “birey” yerine “devleti” öne alan her türlü girişim, Türkiye’nin önünü anında tıkamaya yetiyor.. “Birey değil devlet önemli” diyen zihniyet, bizi dünyadan koparıveriyor... Yoksulluğu artırıyor, ekonomiyi uçuruma yuvarlanma eşiğine getiriyor.</p>

  <p class="normal1">Hamasi bir ırkçı ittirmenin çözümsüz olduğu anında anlaşılıyor. İnsan odaklı reçetenin doğruluğu her defasında ispatlanıyor...</p>

  <p class="normal1">Kitleleri tabular arkasında hareketlendirmek ise, çözümden uzaklaşıldığını görenleri liberal düşünce etrafında kenetliyor... “İyi yaşamak” isteyen insanlar “bireyi devletin önüne koyan” anlayışa daha fazla sahip çıkıyor...</p>

  <p class="normal1">Turgut Özal’ın çizgisini önemseyen AK Parti, dalgalanma dönemini arkada bırakmak istiyorsa, İzmir 3. İktisat Kongresi’nde Özal’ın yaptığı konuşmayı da can kulağıyla bir kez daha dinlemeli. O konuşma, “içe kapanmacı, devletçi, bürokratik” çizginin hamaset sosuyla bile yutulamadığını, bunun tersinin içerde ve dışarıda insanımıza imkân sağladığını heba edilen on yıl üzerinden gösteriyor.</p>

  <p class="normal1">Giderek artan bir şekilde liberalleşen dünyanın dinamikleri nedir? Bunun içerdeki ve dışarıdaki manivelaları nerede? Dünyada ve bölgemizdeki böyle bir anlayışın politikası ne olmalı? Bunun içerdeki toplumsal destekleri nasıl şekillenir?</p>

  <p class="normal1">Bunları doğru cevaplandıran yola devam edecek, çelmeleyenler ise yenilecek.</p>

  <p class="normal1">Evrenselliğe düşman bir “yerellik” bitiyor... İşte Denktaş’sız KKTC bunun göstergesi.</p>

  <p class="normal1">Evrensel ile yereli birleştiren kazanıyor. İşte 1980 ile 1990 arasındaki büyük değişim.</p>
</body>
</html>