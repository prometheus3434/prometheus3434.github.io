<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>marksist liberal</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_3">Yeni Dünya Düzeni</h1>

  <p class="normal1">Maalesef Türkiye yeryüzünü yakından izlemiyor.</p>

  <p class="normal1">En can alıcı gelişmeleri pas geçiyor.</p>

  <p class="normal1">Halbuki yakından izlenmeyen ve pas geçilen bu gelişmelerin her biri yeniden yapılanmakta olan dünyanın yapı taşlarını oluşturuyor.</p>

  <p class="normal1">Ve belki de, şimdi “alerji” toplayan Yeni Dünya Düze-ni’nin...</p>

  <p class="normal1">Yeni Dünya Düzeni, gücünü “siyasetten” değil, yeryüzündeki “ekonomik mekanizmadan” alan bir kavram.</p>

  <p class="normal1">Halbuki bizdeki yazılarda bu çok önemli yan ihmal ediliyor.</p>

  <p class="normal1">Kapitalist dünya düzenindeki yeni gelişmelerin ipuçları “ekonomik” olarak soruşturulmuyor.</p>

  <p class="normal1">Halbuki ipuçları gün geçtikçe çoğalmakta...</p>

  <p class="normal1">Ayrıca da, dünyadaki değişimler bir anda olmuyor. Zaman içinde bir bütünlüğe erişiyor.</p>

  <p class="normal1">Buna en güzel ve somut örnek Fransız Devrimi olabilir.</p>

  <p class="normal1">Fransız Devrimi, feodalitenin bittiğini ilan ediyordu, ama on altı yıldan önce oturmadı.</p>

  <p class="normal1">Halbuki, bugünkü tecrübelerimizle yeniden o dönemi yaşama imkanı olsa, “pazar için üretilen” ilk metanın ortaya çıkmasıyla feodalitenin çökmeye başladığını hemen anlayacaktık.</p>

  <p class="normal1">Ama gene de Fransız Devrimi gibi keskin bir dönemecin aşılması için on altı yıl gerekecekti.</p>

  <p class="normal1">Bugün geriye dönerek baktığımızda ise, “meta”nın bir yeni dönemin simgesi olduğunu saniye sektirmeden görmekteyiz.</p>

  <p class="normal1">Yeni Dünya Düzeni de böyle...</p>

  <p class="normal1">Sanayi sonrası toplumun bütün tomurcukları kendini hissettiriyor.</p>

  <p class="normal1">Bunun toplumsal olarak yerli yerine oturması ise, aynı Fransız Devrimi gibi epey zaman alacak.</p>

  <p class="normal1">Biz hiçbir şeyin değişmediğini söylemek yerine, ekonomik kaynaklı değişimlerin daha iyi ve yakından izlenmesinden yanayız.</p>

  <p class="normal1">Çünkü dünya kapitalist sisteminin “para kazanma” biçiminin nasıl değiştiği ve dünyayı da nasıl değiştirdiği oralarda saklı.</p>

  <p class="normal1">Maastrich Antlaşması bir “tek Avrupa”nın temelini attı. Sınırları “tek bir sınır”, değişik paraları “tek bir para”, savunma gücünü “tek bir ordu”, gelirleri ve giderleri “tek bir bütçe”, içerisinde eritmeye koyuldu.</p>

  <p class="normal1">Böyle bir “küresel bütünleşme”, bir anlamda 1789 Devrimi’nin sonu anlamına geliyor.</p>

  <p class="normal1">1789 Devrimi’nin tüm sloganları eskidi. Ve fiilen yok oluyor.</p>

  <p class="normal1">Dünya bütünleşiyor, yenileşiyor ve özgürleşiyor.</p>

  <p class="normal1">Bütünleştiğine bir örnek, Kuzey Amerika Kıtası’ndan geldi.</p>

  <p class="normal1">ABD, Kanada ve Meksika aralarındaki “gümrük duvarlarını” kaldırıverdi.</p>

  <p class="normal1">363 milyonluk yeni ve tek bir pazar oluştu.</p>

  <p class="normal1">Bu aynı zamanda dünyanın muhtemel yeni yüzünün de bir parçasını daha tamamladı. Amerika’daki bu üçlü odak, Pasifik’te Japonya’nın öncülük ettiği bölge ve AB.</p>

  <p class="normal1">Özgürleşmeyi ise aktif nüfus içindeki “yarım gün” çalışanların çoğalması belgeliyor.</p>

  <p class="normal1">Örneğin, Fransa’da “tüm gün çalışmayanların” aktif nüfus içindeki oranı şimdiden yüzde 12,5’a erişmiş bulunuyor.</p>

  <p class="normal1">İnsanlar daha az çalışarak, zamanı daha özgür kullanmanın kapılarını aralıyor.</p>

  <p class="normal1">Üstelik, Fransız Hükümeti yeni çıkaracağı bir kanunla bu yarım gün çalışanların tüm sosyal güvencelerini “tam gün çalışanlar” gibi dikkate alacağını açıkladı.</p>

  <p class="normal1">Bütün bu değişikliğin temeli, dünya kapitalist sisteminin “kol gücüne” ihtiyaç bırakmayan ve sürekli rekabet içinde tırmanan yapısında saklı.</p>

  <p class="normal1">Sanayi sorunlarını aşan toplumların hizmet sektörüne ağırlık veren “sanayi sonrası toplum” anlayışında saklı.</p>

  <p class="normal1">Tüm bunların ekonomik ipuçlarını ise, daha yakından izlemeliyiz.</p>

  <p class="normal1">Yeni Dünya Düzeni’ni kuracak olan bunlar çünkü...</p>
</body>
</html>