<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>marksist liberal</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_30">Çağdaş İlericilik Nedir?</h1>

  <p class="normal1">Doğu’da halkımızın büyük bir kısmı “mezra”larda yaşıyor...</p>

  <p class="normal1">“Mezra” hiçbir idari birimde yer almayan, üç beş evlik yerleşim birimleri...</p>

  <p class="normal1">Bir iki kırık ev... Bir ahır... Hepsi bu...</p>

  <p class="normal1">Bırakın kentleşmeyi, köyleşmemiş bir ülkede “çağdaş bir ekonomik sistemden” söz edilemez.</p>

  <p class="normal1">Ayrıca, “mezra” kapalı ekonomi demektir... Yani insanların ihtiyaçlarını kendi üretimleriyle giderdiği, “piyasa” için üretim yapmadığı bir ekonomi...</p>

  <p class="normal1">Böyle bir ülkede sosyal sistem yine de bir sistem olan “kapitalizm” ise, kapitalist sistemi çağdaşlaştıracak her girişimi desteklemek ilericiliktir... Çünkü çağdaş sistemlerin hepsi çöl bedevilerinin ortaçağlarından iyidir. İster kapitalist olsun ister sosyalist...</p>

  <p class="normal1">Onun için de öncelikle “Ulusal Pazar” ı yaratacak her türlü alt yapı yatırımını destekleme ilericiliktir...</p>

  <p class="normal1">Bir ülkede 1000 kişiden fazla işçi çalıştıran fabrika sayısı 200’ü aşmıyorsa...</p>

  <p class="normal1">Bir ülkede sanayi işçisinin sayısı çalışan nüfusa oranla Honduras’taki kadar bile değilse...</p>

  <p class="normal1">Bir ülkede bir yıllık toplam mal ve hizmet üretimi ancak bir büyük Amerikan şirketinin cirosu kadarsa...</p>

  <p class="normal1">O ülkede “sosyal sınıfları oluşturacak çağdaş bir üretim tabanı” yok demektir...</p>

  <p class="normal1">Çağdaş üretim tabanını oluşturacak her girişimi desteklemek ilericiliktir...</p>

  <p class="normal1">Sermayenin cılız olduğu... İşçi sınıfının gelişmediği...</p>

  <p class="normal1">Özetle “sosyal sınıfların” yeterince toplumsal yaşam sahnesinde yer almadığı bir ülkede, bu talihsizliğin en büyük nedeni bürokrasinin “zümresel egemenliği” ise...</p>

  <p class="normal1">O ülkede bürokrasinin “zümresel egemenliğine” son verecek her girişimi desteklemek ilericiliktir.</p>

  <p class="normal1">Bir ülkede kapitalist sınıfın yapması gerekenleri, devlet yapıyorsa...</p>

  <p class="normal1">Rejimin adı kapitalizm olduğu halde, bürokratların egemenliği söz konusuysa...</p>

  <p class="normal1">Bürokratik sulta, kapitalist rejimin çağdaş bir ekonomi politikası olan liberalizme direniyorsa...</p>

  <p class="normal1">Ve kapitalist rejimin en ilkel iktisat politikası olan devlet kapitalizmi uygulanıyorsa... Yani devlet öncülüğünde ve kendi denetiminde “uyduruk yerli burjuvalar” yaratmak peşindeyse...</p>

  <p class="normal1">Orada, bürokratik sultanın, “devlet kapitalizmi”ne dönük uygulamaları yerine, devletten avanta beklemeyen kapitalist yaratacak olan “liberal” girişimleri desteklemek ilericiliktir.</p>

  <p class="normal1">Bir ülke kapitalistim dediği halde, “iç pazarı “ talan etmeye yarayan çarpık bir uygulamanın içindeyse... Bunun sonucu, gümrük duvarları arkasına saklanmış, çağdaş kalite ve fiyatların uzağında bir üretim gerçekleştiriliyor ve “ithal ikamesi” olarak adlandırılıyorsa...</p>

  <p class="normal1">Orada, dış dünyaya mal satarak döviz kazanacak, uluslararası kalite ve fiyatlarda üretim yapacak olan “ dışa dönük büyüme” girişimlerini desteklemek ilericiliktir.</p>

  <p class="normal1">Bir ülkede insanlar ortalama olarak 8 günde bir çamaşır değiştiriyorlarsa...</p>

  <p class="normal1">O ülkede haftada bir sabun tüketilmesini amaçlayan reklam kampanyası açılıyorsa...</p>

  <p class="normal1">O ülke de günlük et tüketimi ancak 14 gramsa... O ülkede “bir lokma, bir hırka” anlayışı hala geçerliyse...</p>

  <p class="normal1">Orada insanların mümkün olduğunca üretip, mümkün olabildiğince tüketecekleri bir uygulamayı desteklemek ilericiliktir.</p>

  <p class="normal1">Tabii söz konusu olan “çağdaş ilericilik”tir...</p>

  <p class="normal1">“Abdülhamid Dönemi” ilericiliği değil...</p>

  <p class="normal1">Ve çağdaş ilericilikte “ekonomik akıl”, varsayımlara dayalı bayatlamış şablonlara iyice ağır basmaktadır.</p>

  <p class="normal1">Bunu görmek ve çağdaki kaçınılmaz değişimleri anlamak da ilericiliktir.</p>
</body>
</html>