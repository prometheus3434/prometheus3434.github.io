<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>marksist liberal</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_33">“Kadro”cu Tezlerin Mirasçıları</h1>

  <p class="normal1">Bir grup aydın tarafından 1932-1934 yılları arasında yayınlanan Kadro dergisi, “bürokratik kökenli sınıfsız ilericiliği” sistematize etmeye çalışmıştır.</p>

  <p class="normal1">Kadro’cu tezler kısaca şöyle özetlenebilir:</p>

  <p class="normal1">1- Kadro’cular sosyal sistemlere itibar etmemektedir. Toplumsal düzeni bir “kalkınma yöntemi” olarak görmektedirler. Böylece “dünya görüşü” ile “kalkınma yöntemini” aynı kefeye koymaktadırlar.</p>

  <p class="normal1">2- Kadro’cular için kapitalizm de bir “kalkınma yöntemi”dir. Türkiye’nin bu yoldan kalkınamayacağını gördükleri için kapitalizmi eleştirmektedirler.</p>

  <p class="normal1">3- Kapitalizm aynı zamanda dünya sistemine bir bağımlılık olarak algılanmaktadır. O nedenle Kadro’cular, dünya sistemi dışına çıkılmasını önerirler. Bunu bağımsızlık olarak adlandırırlar.</p>

  <p class="normal1">4- Kadro’cular sınıfsal çözümlere ihtiyaç duymazlar. Onlar için kalkınma yöntemleri vardır. Onlara göre, Türkiye “kapitalist kalkınma yöntemini” seçerek kalkınamaz. Kapitalizm, dünya sistemine bağımlılık demektir. Türkiye o nedenle bağımsız olmalıdır.</p>

  <p class="normal1">Diğer bir deyişle, toplumsal düzenler kavramı yerine kalkınma yöntemleri kavramı kullanıldığından, sınıfsal çözümleme terk edilerek yerine milliyetçi aydınların yöntem seçimi konusu getirilmektedir.</p>

  <p class="normal1">5- Kapitalizmin dışına çıkmanın tek yolu vardır, o da “devletçiliktir.” Kadro’cular devletçiliği, bağımsızlığın bir gereği olarak görmektedirler. Devletçilik “sınıfsal” bir kavram değil, “soyut bir kalkınma metodu” olarak algılanmaktadır.</p>

  <p class="normal1">6- “Milliyetçi aydınların” önderliğinde “sınıfsal egemenliğe” dayanmayan bir kalkınma yönteminin devletçi olması, mantıksal açıdan gerekli görülmektedir.</p>

  <p class="normal1">Şimdinin bazı “bürokratik ilericilerinin” görüşlerine, işte bu prensipler temel teşkil etmektedir.</p>

  <p class="normal1">“Dünya görüşü” yok, “kalkınma yöntemi” var...</p>

  <p class="normal1">“Kapitalizm” yok, “bağımsızlık” var...</p>

  <p class="normal1">“Sınıflar” yok, “ilerici “bürokratlar” var...</p>

  <p class="normal1">“Sosyal sistemler” yok, sınıfsal temele oturtulmayan “devletçilik” var...</p>

  <p class="normal1">Bu anlayış Türkiye’nin başına dert olmuştur.</p>

  <p class="normal1">Bunu da Kadro hareketinin içinde bulunmuş olan Ahmet Hamdi Başar’dan dinleyelim:</p>

  <p class="normal1">“Bizde devletçilik, tarihi bir zaruret olarak, daha doğrusu, sermayedar ve müteşebbis bulunmadığı ve ecnebi sermayesinden de faydalanamadığımız için, mecburen başvurduğumuz bir sistem olmuştu. Ancak bunun büyük tehlikesi vardı.”</p>

  <p class="normal1">“Babıali’den bazı usulleri, ananesi ve elemanlarıyla miras kalmış yasağa dayanan idari devleti genişleteceğiz; iktisadi hayatın idaresine, tanzimine karıştıracağız. Bu suretle bu devletin nüfuzunu, hakimiyetini son derece kuvvetlendireceğiz. Bu büyük tehlike idi...”</p>

  <p class="normal1">“İktisadi sınıflarımız son derece zayıf ve hiç mukavemet gösterecek halde değil. Kapıkulu devleti, iktisadi hayata hakim olunca bunun karşısında halk hakimiyetine, demokrasinin teessüsüne katiyen imkan yoktur...”</p>

  <p class="normal1">İşte bu tarihi “Kadro” mirası “sınıfsız bürokratik ilericilik”, günümüzde “seçilmişlere” sövgü, “atanmışlara” saygı olarak belirmektedir.</p>

  <p class="normal1">Evlere şenlik bir “ilericilik” anlayışı...</p>
</body>
</html>