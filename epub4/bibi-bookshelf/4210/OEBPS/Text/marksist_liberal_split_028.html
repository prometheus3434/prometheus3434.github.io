<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>marksist liberal</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_26">Bu Neyin Kavgası?</h1>

  <p class="normal1">Şimdi Türkiye’de bir kavga var.</p>

  <p class="normal1">Kimler arasında?</p>

  <p class="normal1">Türkiye’nin “dışa açık büyüme” modelinden yana olanlarla olmayanlar arasında...</p>

  <p class="normal1">“Dışa açılarak büyümeye” karşı olanlar ne istiyorlar?</p>

  <p class="normal1">İthal ikamesi... Yani gümrüklerimizi dış rekabete kapatarak, içeride “ulusal sanayi” kurar gibi yapmamızı... Ve hepimizin o “emekleme çağındaki” ulusal sanayinin ürünlerine teslim olmamızı.</p>

  <p class="normal1">Biz bunu yapmadık mı?</p>

  <p class="normal1">Yaptık... Hem de ithal ikamesini tam 25 yıl uyguladık.</p>

  <p class="normal1">Ne oldu?</p>

  <p class="normal1">Bir avuç “sahte kapitalist” uyduruk mallarla hepimizi bir güzel sömürdü... Malları dışarıya satamadıkları için ülkeye bir tek kuruşluk döviz bile getiremediler... Üstelik “ulusal sanayi” adı altında montaj sanayi aldı yürüdü... Elde ki bir avuç döviz de ithalata gitti... Dış borçlar büyüdü... Sonunda “70 cent”e muhtaç olduk.</p>

  <p class="normal1">Şimdi tabii “iç pazarı” sömüren uyduruk kapitalistler... “Döviz hesabı olmasın” diye konan akıldışı yasaklardan en büyük vurgunu yapan “soyguncular” dışa açık büyümeyi istemiyorlar.</p>

  <p class="normal1">Neden?</p>

  <p class="normal1">Çünkü dışa açık büyüme “ulusal sanayi” kavramını yozlaştırmak yerine, “uluslararası ölçülerde” üretim yapma şartını getiriyor... Herkese, “çağdaş üretim yap döviz kazan”, diyor... Çağdaş üretimin söz konusu olduğu yerde akıldışı yasaklara da gerek olmadığını vurguluyor.</p>

  <p class="normal1">Dışa açık sanayileşmeye “sahte kapitalistler” karşı.</p>

  <p class="normal1">Sigara kaçakçıları karşı...</p>

  <p class="normal1">İthalatçılar karşı...</p>

  <p class="normal1">Yeryüzündeki gelişmelere uyum gösteremeyen yerel politikacılar karşı...</p>

  <p class="normal1">Bunları anlamak kolay.</p>

  <p class="normal1">Bir de dışa açık büyümeye bizim “bürokratik ilericiler” karşı.</p>

  <p class="normal1">Aslında bu da çok anlaşılmaz değil.</p>

  <p class="normal1">Çünkü “ithal ikamesine” bağlı büyüme modelinde üreticiler ve tüketiciler birinci derecede bir rol oynamıyor... Daha doğrusu her şeyi “piyasa belirlemiyor.”</p>

  <p class="normal1">Kim belirliyor?</p>

  <p class="normal1">“Vatanımızın ulusal çıkarlarını” bizden daha iyi kolladığını iddia eden asker-sivil bürokratlar.</p>

  <p class="normal1">Halk adına kararı, halkın kendisi “üretim ve tüketim” yoluyla veremeyince okumuş yazmışlara da gün doğuyor.</p>

  <p class="normal1">Nasıl olsa herkesin “boyunu ölçecek” gerçek bir üretim tüketim dengesi yok.</p>

  <p class="normal1">O zaman bizim “bürokratik ilericiler” de döviz kazanamayan, üretim yapamayan, dışarıya kapalı, akılcılık yerine siyasal sloganların tercih edildiği bir ülkede kendilerini “şaşı peygamber” sanıyor.</p>

  <p class="normal1">Halbuki “dışa açık büyüme” modelinde kimsenin öyle “şaşı peygamber” taktığı falan yok.</p>

  <p class="normal1">Piyasada kendini kanıtlayamazsan “hava” alıyorsun...</p>

  <p class="normal1">“İthal ikamesi” sadece Türkiye’nin değil, aşağı yukarı bütün gelişmekte olan ülkelerin sorunu.</p>

  <p class="normal1">Çünkü “ithal ikamesi”nin yozlaştırılmış uygulamaları, gelişmekte olan ülkelerin ekonomilerini felç etmiş.</p>

  <p class="normal1">Bir kere, “kamu kesiminin hantal ağırlığı” ekonominin nefes borusuna abanmış.</p>

  <p class="normal1">Her şey kamunun...</p>

  <p class="normal1">Ama bu ülkeler sosyalist değil.</p>

  <p class="normal1">Kapitalist hiç değil...</p>

  <p class="normal1">Neyin nesi belli değil...</p>

  <p class="normal1">Böyle bir ekonomide, her “akılcı” karar “kamuya” çarpıyor... Özel sektör de gelişmiş değil... Gel çık işin içinden... Yani “akılcı” kararların “uygulanması” sanıldığı kadar kolay olmuyor.</p>

  <p class="normal1">“İthal ikamesinin” doğurduğu bir başka sakatlık ise, “yeraltı ekonomisi.”</p>

  <p class="normal1">Yani üretime katkısı olmayan vergi dışı faaliyet...</p>

  <p class="normal1">Bürokratlar o kadar çok şeyi yasaklamışlar ki, en sonunda “yasak ekonomisi” oluşmuş.</p>

  <p class="normal1">Bizdeki Tahtakale gibi...</p>

  <p class="normal1">Altın işi gibi...</p>

  <p class="normal1">Bir de buna dışarıya kaçan sermayeyi ekleyin...</p>

  <p class="normal1">İsviçre bankalarına istif edilen paraları...</p>

  <p class="normal1">Piyasanın doğal işleyişine alışmış olan sermaye, “bürokrat egemenliğini” görünce kaçıyor.</p>

  <p class="normal1">Çünkü bürokrat bugün böyle karar verir, yarın başka türlü.</p>

  <p class="normal1">İşte içlerinde “bürokratik ilericilerin” de bulunduğu “dışa açılmanın” can düşmanlarının yeğlediği ekonomik yapının portresi.</p>

  <p class="normal1">Böyle bir tablo için tepiniyorlar.</p>

  <p class="normal1">Çağdaş ölçülerde üretemeyen...</p>

  <p class="normal1">Döviz kazanamayan...</p>

  <p class="normal1">İçe kapalı...</p>

  <p class="normal1">Halkını” ulusal sanayi” palavrasıyla kandıran bir ülke...</p>

  <p class="normal1">Orada “şaşı peygamber” olacaklar.</p>

  <p class="normal1">Bütün kavga bu...</p>
</body>
</html>