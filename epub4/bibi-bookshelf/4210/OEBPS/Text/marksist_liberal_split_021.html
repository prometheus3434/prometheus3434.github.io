<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>marksist liberal</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_19">Politik Devlet Liberal Devlet</h1>

  <p class="normal1">Türkiye, tüm ekonomik kaynakları kötü kullanarak heba eden “politik devlet” anlayışından yavaş yavaş uzaklaşıyor.</p>

  <p class="normal1">Kararların, “siyasal çıkarlarla” verildiği bir ortamda, bütün toplumun zararlı çıkmakta olduğu gerçeği somutlaşıyor.</p>

  <p class="normal1">“Ekonomik aklın” üstünlüğü kabul görüyor ama “politik bir devlet” yapısının yerini neyin ve nasıl alacağı pek bilinemiyor.</p>

  <p class="normal1">İnsanların “oy gücüne” göre emeklerini “değerlendiren” anlayışa “politik devlet” diyoruz.</p>

  <p class="normal1">Örneğin, yılda 37 gün çalışan buğday üreticisinin mahsulünün tümünü devletin alması, tam bir “politik devlet” anlayışıdır.</p>

  <p class="normal1">Ekonomik akılla hiç ilgisi yoktur.</p>

  <p class="normal1">Çünkü, bu “politik” davranış, başta oy baskısı ile malını zorla devlete satan buğday üreticisi olmak üzere, tüm toplumu fakirleştirir.</p>

  <p class="normal1">Türkiye’deki “politik devlet” anlayışının tam karşıtı ise “liberal devlet” kavramıdır.</p>

  <p class="normal1">İkisi arasındaki en önemli ayrım şudur:</p>

  <p class="normal1">“Liberal devlet” anlayışında, toplumun devletten özerkliği temel alınır. Devlet, topluma bir model empoze edemez. Tam tersine, toplumun talepleri devlete yön ve şekil verir.</p>

  <p class="normal1">Öncelik politik çıkarlarda değildir. Toplumun sosyal gelişmesindedir.</p>

  <p class="normal1">Onun için de, “liberal devlet” önceden oluşturulmuş kararlar doğrultusunda hareket edemez.</p>

  <p class="normal1">Şartları her an yeniden değerlendirerek, varlığını sosyal hareketlilik üzerine kurar.</p>

  <p class="normal1">Halbuki, bizdeki “politik devlet”, nüfusun yarısının şehirlerde yaşamasına rağmen hala kırsal kesimlerin çoğunlukta olduğu dönemdeki gibi işlemekte.</p>

  <p class="normal1">Şehirlerin de “çıkarları” olabileceği, hatta bunun “kırsal” kesimlerle çatışabileceği kimsenin aklına gelmemekte...</p>

  <p class="normal1">“Liberal devlet”, toplumun çeşitliliğinden güç alır. Yoksa, “politik devlet” anlayışında olduğu gibi yalnızca bazı kesimlerin ihtiyaç ve arzularına göre hareket etmez.</p>

  <p class="normal1">Tüm toplumu gözetir. Bu gözetmenin yolu da, hiçbir kesime öncelik tanımamaktır. Toplumun kendi içindeki farklılık, çok seslilik ve uzlaşmaz çelişkiler o toplumun zenginleşmesini ve sürekli hareket etmesini sağlar.</p>

  <p class="normal1">“Devlet iktidarını” toplumun belirli kesimlerinin aleti yapmak, sonunda devletin hizmet gücünü yok eder, sosyal yapıyı yıpratır.</p>

  <p class="normal1">Onu için de, liberal anlayış, “devlet iktidarının” politik kaygılarla ekonomiye müdahalesini, bazı sosyal gruplara haksız çıkarlar sağlamasını engeller.</p>

  <p class="normal1">Sosyal yapı, zaman zaman zıtlaşarak, bazen uzlaşarak, kendi ahengini yaratır.</p>

  <p class="normal1">Türkiye’de devletin 84 yıl önce, sadece Cumhuriyeti kuran kadroların çıkarlarına göre şekillenmiş olmasının sıkıntısını çekiyoruz bugün.</p>

  <p class="normal1">O dönemin özelliklerine göre, tarım kesimi ağırlıklı bir yer tutuyormuş. Köylüler dışında da “asker ve sivil memurlar” varmış. Başka da pek bir kimse yokmuş.</p>

  <p class="normal1">Devlet yönetimini elinde bulunduran “memurlar” kendi politik çıkarlarına göre toplumu şekillendirmeye yönelmişler. Ona, kendi arzularına göre bir biçim vermeye kalkmışlar.</p>

  <p class="normal1">Ama şimdi görüyoruz ki, “politik devlet” anlayışı iflasın eşiğinde.</p>

  <p class="normal1">Akıl dışı kararlar, toplumun refahını tehdit ediyor.</p>

  <p class="normal1">Çözüm, bir an önce, politik devlet anlayışını terketmek.</p>

  <p class="normal1">Artık sadece “köylülerden” oluşan bir toplum değiliz. Şehirler de var. Üstelik çıkarları birbiriyle çelişen grupların sayısı da her gün biraz daha artıyor...</p>
</body>
</html>