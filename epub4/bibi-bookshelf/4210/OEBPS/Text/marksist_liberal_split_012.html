<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>marksist liberal</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_10">Marksist - Liberal</h1>

  <p class="normal1">Sovyet Sosyalist Cumhuriyetler Birliği Komünist Partisi’nin son Genel Sekreteri Mihail Gorbaçov, verdiği bir mülakatta “çağdaş sol” konusundaki yaklaşımını ve bir Marksist olarak “liberalizme” nasıl baktığını şöyle anlatıyordu.</p>

  <p class="normal1">“Dünya tümüyle değişmiştir. Eski değerlerle bugünü ölçemeyiz. Bize düşen, yeni uygarlığı, ona özgü yeni değerleri bulmaktır.</p>

  <p class="normal1">İnsanlığın çeşitliliğini, zenginliğini uyum içinde yaşatmaktır. Şunu açıkça söyleyeyim; ne komünist ideoloji, ne de kapitalist - liberal ideoloji, zamanın gereklerine uygun yanıtlar üretebilmiştir. Yeni değerler ve yeni arayışlar gerekiyor. Yeni model demiyorum, yeni değerler diyorum.”</p>

  <p class="normal1">Gorbaçov’un sentezini algılamak için “Marksist” ve “liberal” düşünceye nüfuz etmiş olmak gerek... “Diyalektik düşünce” ile “piyasa ekonomisini” zihinsel bir senteze sokabilecek düşünsel derinliğe sahip olmak gerek...</p>

  <p class="normal1">“Diyalektik düşünce” yaşamdaki “değişim dinamizmini” anlamaya ve açıklamaya yönelik bir yöntem...</p>

  <p class="normal1">Yaşam sürekli değişiyor. Bu değişim “hangi noktalarda” hissediliyor? Neden ve nasıl gerçekleşiyor? Bu soruları merak edince doğadaki değişime ve değişim sürecine</p>

  <p class="normal1">bakıyorsunuz. Bu sürecin kurallarını saptamaya uğraşıyorsunuz. Aynı süreci toplumların da yaşadığını görüyorsunuz.</p>

  <p class="normal1">Yaşam çevresindeki bu değişimin altında, bireylerin ve toplumların üretim süreçleri yatar...</p>

  <p class="normal1">Üretim biçimi, yaşam biçimini de belirler...</p>

  <p class="normal1">Kişi ve toplumların üretimleri, ne ürettikleri ve nasıl ürettikleri tüm yaşam çerçevesini çizer.</p>

  <p class="normal1">Üretim araçları ve üretim biçimi değiştikçe toplum ve insan da değişir.</p>

  <p class="normal1">Dün toprak üretiminin anasıydı; kulluk, kölelik, köylülük vardı. Sonra, toprak düzeni bir sermaye birikimi oluşturup bunu sanayileşmenin ilk harcı yaptı. Toprağın yerini makineler ve işçiler aldı. Sanayileşme başladı.</p>

  <p class="normal1">Sanayileşme “yaşam biçimi”ni, toplumu, bireyi değiştirdi... Bugün ise, sanayi devrimi de sona erdi.</p>

  <p class="normal1">Sanayi, toplumun üretkenliğindeki eski egemenliğini yitirdi. Çünkü bilimsel bilgi çok daha az bir kol gücü ile, çok daha fazla üretim yapar hale geldi. Sanayi üretiminin üretkenliği arttı ama, ekonomik yaşamdaki payı azaldı.</p>

  <p class="normal1">Yaşam biçimi bu nedenle gene değişti.</p>

  <p class="normal1">İnsan gücüne olan talep azalıyor. Kol gücünün üretimdeki rolü yok oluyor. Bu da, toplumsal çelişkilerin niteliğini tümden değiştiriyor.</p>

  <p class="normal1">Bu değişiklik, politikanın ve ekonominin yapısına da yansıyor. Bu dönüşüm süreci, sosyalist dünyadaki değişime kadar iki farklı kulvarda akıp gitmekteydi.</p>

  <p class="normal1">1989 yılından sonra sosyalist dünyadaki “merkezi bürokratik planlama” iflas etti. İnsan iradesiyle ekonominin daha verimli çalıştırılabileceği iddiası sona erdi. Piyasa ekonomisi ekonomik kaynakların en bereketli şekilde kullanıldığı mekanizma olarak ortaya çıktı.</p>

  <p class="normal1">Gorbaçov’un sözettiği Markiszmle liberilizm sentezini ilk yakalayan parti eski İtalyan Komünist Partisi oldu. Adını “Demokratik Sol Parti”ye dönüştürerek, “Marksist liberal” bir kimlik edindi. Sosyalizmin felsefesine, “değişim bilimi” niteliğine sahip çıkarken, piyasa ekonomisinin de geçerliliğini kabul etti.</p>

  <p class="normal1">Doğal ekonomik kaynakların en verimli şekilde ancak piyasa ile değerlendirileceğine kanaat getirdi.</p>

  <p class="normal1">Türkiye dirliğine, düzenliğine, demokrasisine sahip çıkacaksa, bunun için yapması gereken önemli işlerden biri de, askeri söylemi bize “sol” diye yutturan sahteciliğin maskesini daha hızlı yırtarak, yerine “gerçek sol” anlayışın temellerini atmaktır. Kent varoşlarında yaşayan yoksul insanlarımız, çocuklarını bir yaşına gelmeden yitiren çaresiz ailelerimiz, yirmi altı milyon sosyal sigortadan yoksun yaşayan vatandaşımız varsa, bunlar ne yapacaklarını bilmez halde “Allahlarına sığınmışsa” bu solun ayıbıdır.</p>
</body>
</html>