<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>marksist liberal</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_16">Solculuk, Değişimden Yana “Taraf” Olmak Demektir</h1>

  <p class="normal1">Bundan tam 37 yıl önce Türkiye, tarihinin en büyük “işçi hareketine” sahne olmuştu.</p>

  <p class="normal1">Sendika seçme özgürlükleri ellerinden alınmak istenen 100 bin civarındaki işçi, İstanbul ve İzmit’te eyleme geçmişti.</p>

  <p class="normal1">Kadın erkek binlerce mavi gömlekli işçinin, İstanbul Valiliği önündeki tankları aşarak, Bab-ı Ali Caddesi’nden aşağıya sel gibi aktığını daha dün gibi hatırlıyorum.</p>

  <p class="normal1">Ne var ki, bugünkü Türk toplumunun yarısı, 20 yaşın altında. “15-16 Haziran Olayları” olarak anılan 37 yıl önceki bu yığınsal eylem nüfusun yarısı tarafından bugün anımsanmıyor.</p>

  <p class="normal1">1965 yılında Türkiye İşçi Partisi, Meclis’e 15 milletvekili sokmuştu.</p>

  <p class="normal1">Parlamento’da bir Sosyalist Parti grubunun olması, bugünkü gibi sol adına yapılan şarlatanlıkları da önlüyordu.</p>

  <p class="normal1">O günlerde solculuğun “sermaye-emek” çelişkisinde, değişimi temsil eden “emek”ten yana taraf olduğu inkar edilemiyordu.</p>

  <p class="normal1">Aradan geçen zaman, Türkiye İşçi Partisi’nin solu denetleyen olumlu etkisini sildi.</p>

  <p class="normal1">Bugün, ortalıkta bilimsel etiketli bazı sahtekar ve şarlatan siyasal bilimciler, solculuğun, üretim ilişkilerini değiştirmekten yana olmak manasına geldiğini unutturmaya çalışıyorlar.</p>

  <p class="normal1">Türkiye’de, bunun yerine “laik-şeriat” ikilemi konmak isteniyor. Üretim ilişkilerinden ve ilişkilerde yapılması gereken değişimlerden hiç söz edilmiyor.</p>

  <p class="normal1">“Emek ve sermaye” çelişkisini bir yana koyarak, halkın kültürünü oluşturan Müslümanlığı da bir “öcü” gibi göstermek “laiklik ve ilericilik” diye yutturulunca, Türkiye’deki sosyal depremlere çözüm üretemeyeceğimiz için sol adına varacağımız yer yok olmaktır.</p>

  <p class="normal1">Bu kafa egemen olduğu gazeteyi de eritir, partiyi de...</p>

  <p class="normal1">Nitekim, eritiyor da...</p>

  <p class="normal1">Türkiye’de üretim ilişkilerini göz ardı eden içi kof bir “laik” söylem, insanı ister istemez “ordunun resmi ideolojisine” yandaş olmaya götürür.</p>

  <p class="normal1">Laikliği, solculukla özdeş göstermeye kalkanların yaptıkları da bu...</p>

  <p class="normal1">Utanmasalar, Kemalizmi, sosyal demokrasinin doğduğu “İkinci Enternasyonal”in hakim ideolojisi olarak sunacaklar.</p>

  <p class="normal1">Yeryüzünün çağdaş toplumlarında, teknolojik devrim sayesinde, emek-sermaye çelişkisi sona ermekte... Üretim ilişkileri hızla değişmekte...</p>

  <p class="normal1">Türkiye ise hala köylü...</p>

  <p class="normal1">Hala köylülükten işçiliğe bile geçemedik. Halbuki, dünya, işçilik dönemini bile geride bırakıyor.</p>

  <p class="normal1">İşçi sınıfını doğuran bir toplumsal yapı oluşturamadığımızdan sahtekar ve şarlatanlar da çoğalıyor.</p>

  <p class="normal1">Toplum içindeki değişimden yana olan güçlerle değişime karşı olan güçler arasındaki çatışmada değişimden yana taraf olma anlamına gelen solculuğu, çarpık bir laikliğe indirgiyorlar. Sanki bütün laikler değişimden yanaymış gibi.</p>

  <p class="normal1">Ordunun resmi ideolojisini de sosyal demokrasiye yamamaya kalkıyorlar...</p>

  <p class="normal1">İşte bu yüzden, sosyal demokrasinin tarihsel babaları olan Bernstein, Kautsky, Jaures’i anmaktan korkuyorlar.</p>

  <p class="normal1">Ama bu yalan ve riya, “yaşam gerçeği” karşısında eriyor...</p>

  <p class="normal1">“Sol” olmadan, solculuk yapılamaz çünkü...</p>

  <p class="normal1">Eğer, solculuğun değişimden yana “taraf” olma anlamına geldiği hatırlanabilirse, belki bazı atılımlar yapılabilir...</p>

  <p class="normal1">Köylülüğü ve devleti dönüştürelim ki, Batı’nın arkada bırakmaya başladığı “emek-sermaye çelişkisini” biz de teknolojik devrimle aşarak, bilgi toplumuna tırmanalım.</p>

  <p class="normal1">Türkiye İşçi Partisi, sol adına şarlatanlığa izin vermemeye çalışıyordu.</p>

  <p class="normal1">Bugün o etkiler silindi...</p>

  <p class="normal1">Üretim ilişkilerini değiştirmek isteyenlerle bu ilişkiyi aynen muhafaza etmek isteyenler arasındaki çatışmanın yerine neredeyse “laik-şeriat ikilemi” konacak...</p>

  <p class="normal1">İkinci Enternasyonal’in tarihsel isimlerinin yerine ise Kemalizm...</p>

  <p class="normal1">Neyse ki, Türkiye’nin dinamizmi buna geçit vermiyor.</p>
</body>
</html>