<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>marksist liberal</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_23">Marks’tan Sevgilerle</h1>

  <p class="normal1">Biliyorsunuz, Doğu’da bir çok mezra var.</p>

  <p class="normal1">Mezra...</p>

  <p class="normal1">Yani, hiçbir idari birimde yer almayan üç beş evlik yerler... Mezbeleler...</p>

  <p class="normal1">Sırf Diyarbakır’a bağlı 1600 mezra var... Demek ki Diyarbakır yöresi, bırakın kasabalaşmayı, kentleşmeyi, henüz “köyleşememiş” bile... Üstelik Doğu’da bu kadar çok mezrası olan tek kent Diyarbakır değil... Binlerce mezra var...</p>

  <p class="normal1">İnsanın aklı takılıyor...</p>

  <p class="normal1">Acaba bu “mezra ekonomisi” nasıl işliyor? Oradaki insanlar ürettikleri “ürün”ü kendileri mi tüketiyor? Yoksa gidip çok uzaklara mı pazarlıyor? Günlük ihtiyaçlarını nasıl karşılıyorlar? Daha bir sürü soru...</p>

  <p class="normal1">Bir ülkede bu kadar çok mezra varsa, orda henüz ulusal düzeyde bir tek pazarın olduğu söylenemez.</p>

  <p class="normal1">Yani Kartal’da oturan bir tüketici, herhangi bir malı en uygun şartlarda Diyarbakır’dan alıp alamayacağını bilemiyorsa, bu o ülkenin ekonomik yapısının çok ilkel bir düzeyde olduğunu gösterir.</p>

  <p class="normal1">Neden?</p>

  <p class="normal1">Çünkü...</p>

  <p class="normal1">“Kapitalist bir sanayici, satışlarını artırıp karını çoğaltmak için, mallarına pazar bulmak ve bu pazarı devamlı olarak genişletmek zorundadır...”</p>

  <p class="normal1">Oysa kapitalizmin ilk dönemlerinde toplumlar kendi kendine yeter, yani mübadeleye gerek duymadan, kapalı köy ve aile birimlerinden oluşmaktaydı...</p>

  <p class="normal1">Bu kapalı küçük ekonomik birimler, kendi içlerinde bir iş bölümü ve mübadeleye gitmiş olsalar bile, bir kapitalist işletme için yeter büyüklükte bir pazar teşkil etmiyorlardı.</p>

  <p class="normal1">Aynı bizim pek çok mezra ve köyümüz gibi...</p>

  <p class="normal1">Peki, Batı’da kapitalizm sonra nasıl gelişti?</p>

  <p class="normal1">“Memlekette bir iç Pazar oluşması için, bu kapalı köy ve aile ekonomilerinin dışa açılması, bunun için de iş bölümünün ve ihtisaslaşmanın geliştirilmesi, yani toplumun geleneksel yapısının yıkılması ve değiştirilmesi gerekiyordu...”</p>

  <p class="normal1">Bunun yapılması ile de kapitalizm gelişti.</p>

  <p class="normal1">Şimdi Kartal’da ki üretici veya tüketici istediği an Diyarbakır’daki üretici veya tüketici ile “karşı karşıya” gelmeyince ne oluyor?</p>

  <p class="normal1">Bu kez, Türkiye bir “tek pazara” dönüşmemiş sayılıyor...</p>

  <p class="normal1">İş bölümü gelişmemiş oluyor.</p>

  <p class="normal1">Kapalı ekonomik birimler, henüz yurt sathına yayılmamış oluyor...</p>

  <p class="normal1">Toplumun mevcut kaynaklarının, rekabet nedeniyle en akılcı biçimde kullanılması önlenmiş oluyor.</p>

  <p class="normal1">Türkiye son dönemlerde yoğun bir ulaşım ve haberleşme “devrimi” yaşıyor...</p>

  <p class="normal1">Yollar, telefonlar,...</p>

  <p class="normal1">Hatta şakalar yapıyoruz... Her köşeye telefon... İyi de o köylüler kiminle konuşacak?</p>

  <p class="normal1">Halbuki yolların, telefonların temel ekonomik amacı ulusal pazarı oluşturmaktır.</p>

  <p class="normal1">Ülke insanlarının üretici veya tüketici olarak “en uygun şartlarda” üretim veya tüketim yapmalarını... Ve bunları en avantajlı şartlarda pazarlamalarını olanaklı kılmaktır... Üretime ve tüketime gösterilen bu bireysel özen ise, ekonominin kaynaklarının en verimli şekilde kullanılmasını sağlar.</p>

  <p class="normal1">Gerçek bir kapitalist girişimci, henüz ulusal pazarın kurulmadığı yerlerde geleneksel yapıyı ve yaşayış tarzını değiştirerek, ülkeyi sermayesinin ve dolayısı ile kapitalizmin gelişmesine elverişli bir biçime sokar...</p>

  <p class="normal1">Böyle bir aşamada, kapitalizm toplumu değiştirmede devrimci bir rol oynar...</p>

  <p class="normal1">Bunları kim söylüyor?</p>

  <p class="normal1">Kim söyleyecek, Karl Marks...</p>

  <p class="normal1">Bugün de Türkiye’de mezraları yok edip, “tek bir pazar” kurmaya yönelik girişimler varsa, bunlar toplumun ilkel ekonomik yapısını, çağdaş bir hale getirmeye yarayacak olan “devrimci” atılımlardır.</p>

  <p class="normal1">Çağdaş bir kapitalizme direnip...</p>

  <p class="normal1">Sosyalizm de istemeyen...</p>

  <p class="normal1">Bugünkü mezralarda yaşamın sürüp gitmesini savunan “devrimci” maskeli sahtekarlara duyurulur...</p>
</body>
</html>