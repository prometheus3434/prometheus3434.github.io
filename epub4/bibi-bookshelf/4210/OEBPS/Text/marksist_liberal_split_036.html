<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>marksist liberal</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_34">Türkiye’nin “Bünyesel” Zorlukları</h1>

  <p class="normal1">Batı toplumlarında sanayileşme, sosyal sınıfların gelişimini de sağlamıştır.</p>

  <p class="normal1">Sanayi burjuvazisinin yatırımları koca bir emekçi ordusu doğurmuştur.</p>

  <p class="normal1">Bir yanda sermayedarlar, bir yanda emekçiler...</p>

  <p class="normal1">Bu toplumsal karşıtlık, Batılı ülkelerin gelişim dinamiğini oluşturmuştur... Sosyal sınıfların dengeleri üzerindeki böyle bir gelişim, toplumun çağdaşlaşmasını sağlamıştır.</p>

  <p class="normal1">Batı sağlıklı bir toplumsal gelişim içindeyken, Osmanlı’da durum çok başkadır...</p>

  <p class="normal1">Ne sosyal sınıfları doğuracak bir ortam vardır, ne dinamik bir gelişme.</p>

  <p class="normal1">Dini inanışa göre, Osmanlı’daki toplumsal düzen Tanrı tarafından kurulmuştur... Bu Tanrı nizamı düzenin değiştirilmesi katiyetle söz konusu değildir... Padişah bu Tanrısal düzenin bekçisidir... Bunun için ihtiyaç duyduğu hizmetliler, sivil ve militer bürokrasidir... Hepsi birlikte, toplumun çelik bir korse içinde kıpırdamadan durmasını sağlayacaktır. Halkın ise, bir “sürü” olduğuna inanılmaktadır.</p>

  <p class="normal1">Osmanlı toplumunun kendine özgü bu yapısı, bürokratların konumunu diğer ülkelerden farklı kılmıştır.</p>

  <p class="normal1">Osmanlı’da sosyal sınıfların oluşumu dumura uğramış, onun yerini bürokrasinin “zümresel” egemenliği almıştır.</p>

  <p class="normal1">Bürokrasinin “zümresel egemenliği” Cumhuriyet döneminde de devam etmiştir.</p>

  <p class="normal1">Ve kapitalist bir sınıf oluşturma çabaları olumlu neticelenmemiştir.</p>

  <p class="normal1">Özetle, “zümresel egemenlikten”, “sınıfsal bir egemenliğe” geçilememiştir.</p>

  <p class="normal1">Batı’da, sermaye sınıfı devletin yapısını belirler ve karşıt sosyal sınıflar doğururken, bizde bürokrasi, sınıflar üstü konumunu korumuştur.</p>

  <p class="normal1">1923’ten sonra, toplumsal hareketlerin doğurmadığı sosyal sınıfları, bürokrasinin denetimindeki devlet yaratmaya kalkmıştır...</p>

  <p class="normal1">Cumhuriyetin hemen başında “liberal” uygulamalarla, sonrasında “devlet kapitalizmiyle” hep aynı şey amaçlanmıştır: Sermaye sınıfını oluşturmak.</p>

  <p class="normal1">Ancak, böyle suni çabalarla toplumsal hareketliliğin sağlanamayacağı açıktır... Nitekim sağlanamamıştır.</p>

  <p class="normal1">Devletin sınıfsal yapısını şekillendiren bir bürokrasi tabii ki ilk önce kendi çıkarları doğrultusunda karar verecektir. Görüntü olarak “sosyal sınıf” yaratmaya yönelse de, temelde kendi egemenliğini koruyacaktır.</p>

  <p class="normal1">Nitekim bu hakim zümre elindeki devlet aygıtını güçlendirmiş, gerisini boşvermiştir.</p>

  <p class="normal1">Türkiye’nin çağdaş bir konuma gelmesi, bu garip yapının kırılmasına bağlı... Bürokrasinin egemenliğinin yok edilmesine bağlı...</p>

  <p class="normal1">1980 sonrası politikalar, toplumun bu tarihsel ataletini kırmaya yönelik girişimlerde bulunuyor... Toplumun gelişimini kendi çıkarları doğrultusunda oluşturan bürokrasinin “zümresel egemenliğini” kırmayı hedefliyor.</p>

  <p class="normal1">Türkiye’nin çağdaşlaşma şansı bu atılımların başarısına bağlı. Zümre egemenliğinden, sınıfsal egemenliğe geçemeyen bir ülkenin çağdaş ölçülere ulaşma imkanı yok...</p>

  <p class="normal1">Bürokratik sultaların ölçüleri oluşturduğu bir toplumda, sosyal sınıflar karşıtlığının doğurduğu sağlıklı dinamizmi beklemek hayal...</p>

  <p class="normal1">Hem ilericiyim deyip, hem sosyal hareketlilik istemeyenlere şaşmayın...</p>

  <p class="normal1">Onlar ilerici falan değil, “bürokratik sultadan pay alan” avantacılardır.</p>
</body>
</html>