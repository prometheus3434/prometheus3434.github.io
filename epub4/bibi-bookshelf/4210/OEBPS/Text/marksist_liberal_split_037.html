<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>marksist liberal</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_35">Osmanlı’dan Bize Kalan...</h1>

  <p class="normal1">Şehirlerde oturmuş konuşup duruyoruz... Ama, acaba Türkiye’yi ne kadar tanıyoruz?</p>

  <p class="normal1">Türkiye’nin çaresizlikleri düşünülünce “gerçekçi atılımların”, “soyut şamatalar” yanında nasıl yararlı olduğu bir kez daha anlaşılıyor.</p>

  <p class="normal1">Peki, ülkenin bu yetersizliğinin “çarpık kökleri” nerde aranmalı?</p>

  <p class="normal1">Herhalde Osmanlı’da. Osmanlı’da eksik olan ne?</p>

  <p class="normal1">Ne yeterli ki?..</p>

  <p class="normal1">Bazı iktisat tarihçileri, Osmanlı’nın sanayileşmemesini, saraya bağlıyorlar.</p>

  <p class="normal1">Sanayileşmek için yatırım gerek... Yatırım için birikmiş sermaye...</p>

  <p class="normal1">Osmanlı döneminde Galata bankerlerinin elinde bazı fonlar oluşuyor...</p>

  <p class="normal1">Ama bunlar bir türlü yatırıma dönüşmüyor.</p>

  <p class="normal1">Çünkü, saray bu fonları devamlı tüketiyor ve toplumsal üretimi sağlamıyor. Sadece zaman zaman sağı solu talan ediyor.</p>

  <p class="normal1">Üretmeden tükettiği için de borçlanıyor...</p>

  <p class="normal1">Kime?</p>

  <p class="normal1">İşte bu Galata bankerlerine...</p>

  <p class="normal1">Sarayın yüzde 13-14 faizli bu bitmek bilmeyen borç talebi Galata bankerlerini rehavete itiyor.</p>

  <p class="normal1">Kimse kalkıp da yüzde 5-6 getirisi olan sanayi yatırımlarına yanaşmıyor.</p>

  <p class="normal1">O zamanlar değişim aracı her yerde altın... İçeride de, dışarıda da...</p>

  <p class="normal1">Saray, bankerlere olan borcunu ödeyemez hale gelince de, bu kez dışarıya borçlanıyor...</p>

  <p class="normal1">Özetle bir içeriye, bir dışarıya...</p>

  <p class="normal1">Yani, “bazı kıpırtılar” dışında”, bugünkünden pek farkı yok...</p>

  <p class="normal1">Dış dünya, Cön Ahmet’in devr’i daim makinesi gibi, bu Osmanlı usulü “üretmeden tüketmeyi” o zaman da anlamıyor. İmparatorluk bu “dahiyane” formülle, sonunda çöküş aşamasına geliyor.</p>

  <p class="normal1">Osmanlı’nın işlerine şaşanlardan biri de Fransız Başbakanlarından Clemenceau...</p>

  <p class="normal1">Çöküşe çareler arayan Damat Ferit Paşa kalkıp Clemen-ceau’yu ziyarete gidiyor.</p>

  <p class="normal1">Clemenceau:</p>

  <p class="normal1">“Ben oturdum bir hesap yaptım. 1800’den, 1913’e tam 113 yıl var... Siz bu 113 yılda tam 57 yıl savaşmışsınız... 57 yıl... Sizden sonra en fazla savaşan ülke Rusya... O bile 113 yılda sadece 13 yıl savaşmış... O savaşların da büyük bir kısmı sizinle... Avrupalı ülkeler ise bu bir asırdan fazla zamanda 5 yıldan fazla savaşmamış...”, diyor.</p>

  <p class="normal1">Sonra yaptığı hesabı anlatıyor...</p>

  <p class="normal1">“Eğer bir milyonluk ordunuzu sadece savaş için beslemeyip, tarımsal üretimde kullansaydınız, bugünkü dış borçlarınızın üç misli gelir elde etmiştiniz...”</p>

  <p class="normal1">Biz hep üretimsiz yaşamak gibi bir “beleşçiliği” huy edinmişiz.</p>

  <p class="normal1">Son zamanlarda görünen “bazı kıpırtılar” dışında durum bugün de pek farklı değil.</p>

  <p class="normal1">Bu dünyadan kopukluk bizi pek rahatsız etmemiş... Yetersizlik de öyle...</p>

  <p class="normal1">Hatta bazen memnun etmiş...</p>

  <p class="normal1">1848’de Fransa’da işçiler ayaklanıyor... O zaman tahtta Abdülmecid var.</p>

  <p class="normal1">Bir gün, Abdülmecid’in kızlarına piyano hocalığı yapan Fransız “mademe” ağlaya sızlaya 1848 devriminden yakınıyor.</p>

  <p class="normal1">Annesiyle babasının “ameleler” tarafından kesilme tehlikesiyle karşı karşıya kaldığını anlatıyor...</p>

  <p class="normal1">Abdülmecid durumun pek farkında değil...</p>

  <p class="normal1">Ne olup bittiğini Sadrazam Mustafa Reşit Paşa’ya soruyor.</p>

  <p class="normal1">“Fransa’da işçiler ayaklanmış...”</p>

  <p class="normal1">Mustafa Reşit Paşa sakin.</p>

  <p class="normal1">“Padişahım”, diyor. “Endişelenmeniz gereksiz, çünkü bizde ‘amele’ yok...”</p>

  <p class="normal1">“Amele” yok...</p>

  <p class="normal1">“Ufak kıpırtılar” dışında, durum bugün de pek farklı değil...</p>
</body>
</html>