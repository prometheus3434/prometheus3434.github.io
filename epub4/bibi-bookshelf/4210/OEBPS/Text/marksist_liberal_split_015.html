<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>marksist liberal</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_13">Devrim</h1>

  <p class="normal1">Bilim adamları insanlık tarihinin gelişimini üç büyük virajla açıklıyor:</p>

  <p class="normal1">İlki, Benedik rahiplerinin “hayvan gücünü” insan enerjisi yerine kullanmaya başlamaları.</p>

  <p class="normal1">İkincisi, buhar makinesi...</p>

  <p class="normal1">Üçüncüsü, bilgisayar devrimi...</p>

  <p class="normal1">Üç buluşun ortak özelliği de insanoğlunun “çalışma ilkelerini” temelden dönüştürmeleri...</p>

  <p class="normal1">Buhar makinesi, Sanayi Devrimi’ni ve içinde yaşadığımız uygarlığı yarattı... Şehirleri, burjuvaziyi, proletaryayı, ağır sanayiyi tanıdık...</p>

  <p class="normal1">Şimdi yaşanan ise, “bilgisayar devrimi”...</p>

  <p class="normal1">Bilgisayar devrimi bu kez “Sanayi Devrimi’nin” tüm alışkanlıkları ve kavramlarını ters yüz ediyor...</p>

  <p class="normal1">Bir kere, “ulus-devlet” anlayışı bitiyor.</p>

  <p class="normal1">Biliyoruz ki, artık “para” sınır tanımıyor. Türkiye’de bile, ülkeler arasındaki saat farklarından yararlanarak, dünya borsalarında yirmi dört saat “para koşturan” insanlarımız var.</p>

  <p class="normal1">Para “yerel” olmaktan çıkınca, ulusal sınırlara da ihtiyaç duymuyor. 1789 Burjuva Devrimi ile ulus-devlet kavramını dünyaya pompalayan Fransa, bir bakıyorsun “ulusal sınırlarını” kaldırıvermiş...</p>

  <p class="normal1">Çünkü, burjuvazisinin sahnesi artık ulusal sınırlar değil tüm yeryüzü...</p>

  <p class="normal1">Bilgisayar devrimine bağlı olarak hayatımıza giren “iletişim devrimi” de, “otoriter ve totaliter” yasakçı devlet anlayışını ve “yerel ölçüleri” tuz buz ediyor.</p>

  <p class="normal1">Devletler, vatandaşlarını sindiren “baskıcı” yapılarını “gazete, televizyon, radyo, sinema” üzerindeki denetimleriyle ayakta tutarlar.</p>

  <p class="normal1">“İletişimin” sınırları aşan gücü, “özgür haberlerden” oluşan yeni bir dünya kuruyor.</p>

  <p class="normal1">Ulus-devletin, sınırların, paranın kullanımının, iletişimin, kısacası her şeyin değişmesinin temelinde “bilgisayar devriminin” insanın “çalışma” ve dolayısıyla da “yaşam biçimini” değiştirmesi var...</p>

  <p class="normal1">Teknoloji, “çalışma biçimini” değiştiriyor. Artık “cep telefonu, bilgisayar, faks, uydu yayın” sayesinde kimse “sabit” bir yerde çalışma zorunda kalmayacak.</p>

  <p class="normal1">Çalışma biçimi ise, “yaşam biçimini” dönüştürüyor. Örneğin, sabit yerlerde çalışma zorunluluğu kalkınca, kentler de eski kimliklerini kaybetmeye başlıyor.</p>

  <p class="normal1">Buhar makinesinin mekanik anlayışı yerini yaşadığımız çağda bilgisayarın “zeka”yı örnek alan yaratıcılığına bırakıyor...</p>

  <p class="normal1">Kalıplar, klişeler, standartlar, tabular birer birer kırılıyor.</p>

  <p class="normal1">84 yıllık Türkiye Cumhuriyeti bile koyu yasakçılığına rağmen “Kürtleriyle, Alevileriyle, dinin kültürel işleviyle, liberalizmle” tanışıyor...</p>

  <p class="normal1">“Türk, Müslüman, Sünni ve Kemalist” robot portre kabusu, Türk vatandaşı için bile tartışılır hale geliyor...</p>

  <p class="normal1">Türkiye “köylülüğü tasfiye” edemeden, “askeri bir kurucu heyetin” zorlamasıyla, geçen asrın başında “ulus-devlet” oluşturmaya girişmişti.</p>

  <p class="normal1">Ancak bunu tam olarak beceremedi... Osmanlı’nın ekonomik kalıntılarını temizleyemedi, sermaye birikimini tamamlayamadı, sanayileşemedi.</p>

  <p class="normal1">Türkiye, ulus-devleti oluşturmak için gerekenleri yapamadı. Şimdi artık ulus-devlet sona eriyor. Türkiye bu kez de bu yeni dönemin gereklerini görmezden gelmeye uğraşıyor.</p>

  <p class="normal1">Çoktan aşılmış bir Kemalist ulus-devlet anlayışında direnmeye çabalıyor...</p>

  <p class="normal1">Halbuki, bilgisayar devrimiyle başlayan dönemin üç altın ilkesi var...</p>

  <p class="normal1">“Piyasa ekonomisi, insan hakları ve demokrasi...”</p>

  <p class="normal1">Türk devleti, “Yeni Dünya Düzeni’ni” zorunlu kılan, uygarlığın temel ilkelerindeki değişimi algılayamadıkça, ne Kürt sorunu biter, ne de toplumca istikrara kavuşuruz...</p>

  <p class="normal1">Ancak, değişimi özümsediğimiz anda da, bölgemizin “lideri” olmamız kaçınılmazdır.</p>
</body>
</html>