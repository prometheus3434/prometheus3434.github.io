<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>marksist liberal</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_12">Marksizm ve Liberalizm Evlenirken</h1>

  <p class="normal1">Türkiye, daha Cumhuriyet kurulurken “düşüncenin” hasmı oldu.</p>

  <p class="normal1">Mustafa Suphi, Türkiye Komünist Parti Genel Sekreteri idi. Ankara, kendisini Türkiye’ye davet etti ve tuzağa düşürerek arkadaşları ile birlikte Trabzon’da boğdurttu.</p>

  <p class="normal1">Ardından “Marksist düşünce” düşman ilan edildi.</p>

  <p class="normal1">Böylece koskoca bir toplum “diyalektik düşünceden” kopartıldı.</p>

  <p class="normal1">İnsanın kullandığı aletler değişince, insanın doğayla ve toplumla ilişkilerinin değişeceğinin berrak şekilde görülmesini, doğanın ve toplumun yaşadığı sürekli değişimin izlenmesini sağlayan Marksist bakış açısı, kısaca yeryüzündeki değişimi izleme rehberi yok edildi.</p>

  <p class="normal1">Tarımdan fabrikalara, fabrikalardan bilgisayarlara doğru yaşanan dönüşümün derinliği o yüzden bugün bile hala yeterince anlaşılamıyor, bu ülkede.</p>

  <p class="normal1">Feodal devrimin yerini Sanayi Devrimi’nin, Sanayi devrimi’nin yerini de iletişim devriminin almasının, insanın çalışma aletlerinin değişmesinden kaynaklanan ve geri dönüşümü mümkün olmayan bir büyük yürüyüşün parçası olduğu kavranılamıyor.</p>

  <p class="normal1">Çünkü değişimin yorumunu yapacak beyinsel aletler buralarda Kemalizm’den başka hiçbir ideolojiye yer bırakmayan rejim tarafından iğdiş edildi.</p>

  <p class="normal1">Bu toprakların en önemli liberallerinden biri olan Cavit Bey düzmece bir senaryo ile astırıldı.</p>

  <p class="normal1">Marksizmi de liberalizmi de reddeden bir devletçilik, ülkeye deli gömleği gibi giydirilince Türkiye’nin Kürt vatandaşları olduğu inkar edildi, toplumun kültürünün önemli bir parçası olan Müslümanlık görmezden gelindi.</p>

  <p class="normal1">Müslümanlığın yeterince algılanmadığı ya da algılanmak istenmediği, Kürt kökenli insanların kimliklerinin yadsındığı, Marksist diyalektik düşünce metodunun yasaklandığı, bireyin devlet karşısında kuvvetlendirilmesini isteyen liberalizmin öcü sayıldığı “Kemalist toplum” projesine böyle varıldı.</p>

  <p class="normal1">Bugün ülke; sorunlarını aşamıyorsa, bu militer bürokrasinin vesayetindeki rejimin ideolojisinin “demokrasi” değil “Kemalizm” olmasındandır.</p>

  <p class="normal1">Halbuki çağ, diyalektik bir yöntemle dünyanın değişimini algılayan Marksist gelenekle, bireyin önceliğini savunan liberalizmi evlendiren yeni bir deneyin peşinde.</p>

  <p class="normal1">Bu deneyin laboratuarı İtalya...</p>

  <p class="normal1">Osman Ulugay, eski İtalyan Komünist Partisi’nin devamı olan “Solun Demokratik Partisi”nin teorisyeni Walter Veltroni’yi “komünistlerin liberal yıldızı” olarak tanıtıyor, görüşlerini aktarıyordu.</p>

  <p class="normal1">Walter Veltroni İngiliz dergisi Prospect’e “görüşlerini” şöyle anlatıyor:</p>

  <p class="normal1">“Sizin seçilebilir sol diye tanımladığınız solun başlıca özelliklerini şöyle tanımlayabilirim:</p>

  <p class="normal1">Birincisi, liberal bir dünya görüşünü benimsemesi.</p>

  <p class="normal1">İkincisi, güncel olayların yarattığı sorunlarla başa çıkmaya hazır olması.</p>

  <p class="normal1">Üçüncüsü, kendisini geleceğe sıçratabilecek bir yapıda olması.”</p>

  <p class="normal1">Veltroni, “eski sağ ve sol” ayrımının da nasıl değiştiğini şöyle vurguluyor:</p>

  <p class="normal1">“Sağı serbest piyasayla, solu millileştirmeyle ve devletçilikle tanımlayan eski ayrımlar artık geçerli değil.</p>

  <p class="normal1">Bugün sağın bir kesimi soldan daha devletçi.</p>

  <p class="normal1">İtalyan sağının oyunun kurallarını çarpıtan, ekonomik popülizmi demagojiyle ve otoriter eğilimlerle besleyen tavrı artık kimseye güven vermezken, merkez sol bir istikrar güvencesi olarak görülüyor.”</p>
</body>
</html>