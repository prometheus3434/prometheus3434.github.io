<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>marksist liberal</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_77">MİT Devleti Uyardı</h1>

  <p class="normal1">Kurumun sekseninci kuruluş yıldönümü nedeniyle MİT Müsteşarı Emre Tamer’in yaptığı yazılı açıklamayı, gazetelerdeki değerlendirmelerden daha farklı bir açıdan gördüm ben.</p>

  <p class="normal1">Açıklama, tarihin temposunu doğru okuyamayan ulusların ayakta kalamayacağını vurgulamaktaydı.</p>

  <p class="normal1">Tarihin temposu nasıl doğru okunur? Cevap bildiride vardı. Statükocu bir yaklaşımı terk etmekle...</p>

  <p class="normal1">Koyu bir muhafazakarlığa el sallamakla.</p>

  <p class="normal1">Yoksa... Ne fırsatları...</p>

  <p class="normal1">Ne de tehditleri doğru analiz edemezsin.</p>

  <p class="normal1">Bu yöntem kullanılınca, MİT gelecekte ne görüyor? Cevap şu:</p>

  <p class="normal1">‘Dünyadaki tüm değerlerin, ilişkilerin, sistemlerin ve düzenlerin, ister sosyal-ekonomik-siyasi, ister ahlaki-dini olsun yeniden şekillendiği ve hatta yeniden tanımlandığı bir süreci yaşıyoruz.’</p>

  <p class="normal1">MİT bunu algılamayan ulusların ‘tarih maratonunu’ kaybedeceğini de söylüyor.</p>

  <p class="normal1">Öneri ne? Birinci öneri şu:</p>

  <p class="normal1">‘Uluslararası sistemi ayrıntılı ve isabetli bir tanımlama ile, kendi konumuyla ilgili, taktik, stratejik ve yüksek stratejik tutumlara sahip olmak.’</p>

  <p class="normal1">İkinci öneri ise: ‘Türkiye için</p>

  <p class="normal1">- Güçlü bir ekonomi</p>

  <p class="normal1">- Kusursuz bir dış politika</p>

  <p class="normal1">- Caydırıcı bir askeri yapılanma şeklinde adlandırabileceğimiz çok sağlam üç ayağa sahip olmak bir zorunluluk olarak karşımıza çıkmaktadır.’</p>

  <p class="normal1">MİT, bu çerçevede kendine de yeni bir görev tanımı yapmakta... İstihbaratın ‘güçlü, dinamik, etkin, esnek, hareket kabiliyeti yüksek ve yaratıcı’ olması gerektiğini de vurgulamakta.</p>

  <p class="normal1">Sadece savunma pozisyonunda kalarak...</p>

  <p class="normal1">Avantajların maksimum düzeyde değerlendirilemeyeceği de tekrarlanmakta.</p>

  <p class="normal1">Kısacası bu kez MİT, devleti uyarıyor. Kendi açısından ‘tarih maratonunu’ kazanmanın koşullarını tanımlıyor.</p>

  <p class="normal1">Soğuk Savaş yıllarında ülkenin insanlarıyla uğraşmaktan, şimdi kürselleşmeyi okumaya gelinmiş olması çok olumlu bir gelişme. Ancak, çizilen çerçevede dördüncü ayak eksik.</p>

  <p class="normal1">Varolabilmenin olmazsa olmaz bir koşulu da, toplumun enerjisini en üst düzeye çıkaracak olan katılımcı, çoğulcu demokrasi. Bu olmadan, yukarıdaki üç ayaklı yapı çöker çünkü.</p>

  <p class="normal1">‘MİT’in devleti uyardığı’ günün tam ertesinde Genelkurmay’ın açıklamasıyla Kıbrıs’ta ‘Lokmacı Krizinin’ tırmandığını gördük. Genelkurmay, Kıbrıs’taki Lokmacı Geçidi hakkındaki her kararın kendi tasarrufunda olduğunu, KKTC Yönetiminin bu konuyla ilgili herhangi bir girişimde bulunamayacağını beyan etti.</p>

  <p class="normal1">MİT’e göre Türkiye ‘kendisini hiçbir zaman olayların akışına bırakma ya da ‘bekle-gör-tavır al’ taktiği ile sınırlama lüksüne sahip değil.’</p>

  <p class="normal1">Kıbrıs’taki son gelişme ve tırmanma nedir?</p>

  <p class="normal1">Bir insiyatif alma girişimi ile ‘bekle-gör’ politikası arasındaki çelişki mi?</p>

  <p class="normal1">Ya da Türkiye’nin farklı odaklarının farklı yaklaşımlarının zıtlaşması mı?</p>

  <p class="normal1">Yoksa MİT bu tür sürtüşmeler nedeniyle mi devleti uyarmakta?</p>

  <p class="normal1">Soruları uzatmak mümkün...</p>

  <p class="normal1">Sorunun gerçek cevabını henüz kestiremesek de, statükonun, Kıbrıs ve PKK kartını oynayarak değişime karşı tavır aldığını biliyoruz.</p>

  <p class="normal1">Acaba MİT, ‘değişime uyamazsak yok oluruz’ yollu uyarısını bunları göz önünde bulundurarak mı yapıyor?</p>

  <p class="normal1">Çağın değişimini vurgulayan bir istihbarat teşkilatı ile çağın değiştiğini fark etmek istemeyen bir askeriye mi söz konusu acaba?</p>

  <p class="normal1">Eğer öyleyse, o zaman iki soru insanın aklını kurcalıyor.</p>

  <p class="normal1">Birincisi, neden askeriye barışa ve refaha yönelik her adımı engellemeye çalışır?</p>

  <p class="normal1">İkincisi de...</p>

  <p class="normal1">Bu ülkenin seçimle işbaşına gelmiş yöneticileri ne düşünüyor?</p>
</body>
</html>