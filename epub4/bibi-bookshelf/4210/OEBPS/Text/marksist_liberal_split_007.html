<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>marksist liberal</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_5">Emek mi, Sermaye mi?</h1>

  <p class="normal1">The Wall Street Journal gazetesinde “Avrupa’da artık emek ‘out’, sermaye ‘in’” başlıklı bir yazı yayınlandı.</p>

  <p class="normal1">Business Week Dergisi’nde ise, Amerika’da ücretlerin dibe vurduğunu söyleyen bir inceleme yer aldı.</p>

  <p class="normal1">Sanayi Devrimi sırasında “en yüce değer” haline gelen ve sınırsızca talep edilen “emek”, yeni çağda “sermaye” karşısında sürekli gerilemekteydi.</p>

  <p class="normal1">The Wall Street Journal, bu yeni durumu, “Avrupa’nın, ABD ve Britanya’da uygulanan Anglo-Sakson modeli kapitalizme doğru bariz bir yönelişi” olarak niteliyor. Bunun “ne anlama” geldiğini daha iyi anlamak için, Amerika’nın önde gelen iktisatçılarından Lester Thurow’un “Kıran Kırana” başlıklı kitabındaki “kapitalizm tanımlarına” dönmek gerekiyor. Thurow şöyle yazar:</p>

  <p class="normal1">“Komünizmle kapitalizm arasındaki ekonomik rekabet artık sona erdi, ancak şimdi kapitalizmin iki ayrı biçimi arasındaki yeni bir yarış ufukta göründü. İlk kez Harvard Business School profesörlerinden George C. Lodge’un gündeme getirdiği kavramlarla, bireyci Anglo-Sakson İngiliz-Amerikan kapitalizmi, Alman ve Japonlar’ın komüncü kapitalizm anlayışıyla karşı karşıya kalacaktır.”</p>

  <p class="normal1">Thurow “bireyci kapitalizm” ile “komünal kapitalizmi” de örneklerle tanımlar:</p>

  <p class="normal1">“Amerika ve İngiltere, bireyci değerleri yüceltir; parlak işadamları, Nobel Ödülü sahipleri, ayrıcalıklı ücretler, bireysel sorumluluk, işten atma ve işten ayrılma kolaylığı, kâr artışı, şirketler arasında düşmanca birleşmeler ve devralmalar... Onların kahramanı ‘yalnız kovboy’dur.</p>

  <p class="normal1">Buna karşılık Almanya ve Japonya, komüncü değerleri yüceltir; iş grupları, sosyal sorumluluk, ekip çalışması, mutlak sadakat, endüstri stratejileri ve büyümeyi teşvik eden etkin sanayi politikaları.</p>

  <p class="normal1">Anglo-Sakson firmaları kâr artışı gözetir; Japon firmaları ‘stratejik yarış’ diye bilinen oyunu oynarlar.</p>

  <p class="normal1">Amerikalılar ‘tüketim ekonomisine’ inanır; Japonlar ‘üretim ekonomisine’...”</p>

  <p class="normal1">Şimdi bu iki modelden ilki galip bir duruma geçmekteymiş...</p>

  <p class="normal1">The Wall Street bunun sebebini üç nedene bağlıyor:</p>

  <p class="normal1">1- Uluslararası rekabetin artması</p>

  <p class="normal1">2- Hükümetin ekonomideki rolünün iyice azalması</p>

  <p class="normal1">3- Bireysel yatırımcıların sosyal güvenlik ağındaki küçülmeyi telafi etme ihtiyacı.</p>

  <p class="normal1">Bu yeni yöneliş, “borsaları” ve “hisse senetlerini” çok öne çıkarıyor. Şirketlerin daha dinamik ve saldırgan bir yapıya bürünmesiyle, kârlar ve bunun sonucu olarak da “hisse senetleri” fiyatları hızla yükseliyor.</p>

  <p class="normal1">Kendini borsada “kote ettiren” şirket sayısı her gün artarken, ekonomik başarının mutlak ölçüsü de “hisse senedi” oluyormuş.</p>

  <p class="normal1">Şirketlerin daha kıvrak ve yeni teknolojilere daha uyumlu olabilmek için sürekli küçülmeleri, rekabetin kaçınılmaz sonucu kârın çok öne çıkması, firmaların küçülmelerine ve yığınsal işten çıkarmalara yönelmelerine neden oluyor.</p>

  <p class="normal1">İşsizlik oranları Avrupa’da tek haneli rakamlardan çift haneli rakamlara çıktı. Üstelik orada kalmakta da direniyor.</p>

  <p class="normal1">Bir yandan işsizliğin artması, öte yandan “emeklilik ve sosyal haklara besledikleri inançla tanınan” Avrupalıların bu inançlarını yıkan gelişmeler karşısında kendi güvencelerini “hisse senetlerine” yönelerek sağlamaya çalışmaları, yeni dünyanın resmini çiziyor.</p>

  <p class="normal1">Bunların temelinde aynı “Sanayi Devrimi’nde” olduğu gibi, sermayenin “dönüşümcü” bir role soyunması yatıyor. Aynı sermaye bugün de, kendi çıkarları için, Sanayi Devrimi’nin oluşturduğu kalıpları dağıtmak zorunda.</p>

  <p class="normal1">Teknolojinin hızlı gelişimi ise emeğe ihtiyaç bırakmayacak noktaya doğru ilerliyor.</p>

  <p class="normal1">İşte “globalleşmenin” sıkıntıları bu noktada beliriyor. Sanayi Devrimi’nde görülen türden, Charles Dickens’in romanlarına benzer “insan manzaralarının” ortaya çıkma ihtimali artıyor.</p>

  <p class="normal1">Bilgisayarların dünyasına intibak zorluğu çeken, bilgi çağının kurallarını özümsemekte zorlanan milyonlarca insan dara düşme tehdidi ile başbaşa kalıyor.</p>

  <p class="normal1">Sanayi Devrimi’nden çok daha güzel, kalıcı, derin bir yeni dönem. Ama geçmişten devralınan “yaşam çilelerinin” nasıl aşılacağı çok net değil.</p>

  <p class="normal1">İkisini bir arada değerlendirmek gerekiyor.</p>

  <p class="normal1">Emeğin gerileyip sermayenin öne çıkması, bir başka açıdan “ücretli köleliğin” de bitme istikametine girdiğini gösterir. Ama bugünden yarına işini kaybedecek olan insanın günlük sıkıntısı o an her şeyin önünde.</p>

  <p class="normal1">Gelişmiş ülkelerin sözleşmiş gibi yeniden eğitim devrimine dönmeleri ise eski kalıplara göre biçimlenmiş insanları bugüne hazırlamayı amaçlıyor.</p>

  <p class="normal1">Daha özgür ve daha zengin bir dünyaya toplumsal faturalarını da ödeyerek yol alıyor dünya.</p>
</body>
</html>