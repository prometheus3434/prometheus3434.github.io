<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.9"/>
    <title>YENİ BİR KOMÜN VİZYONU</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
<h2 class="calibre4"><a id="a197" class="calibre2"></a>YENİ BİR KOMÜN VİZYONU</h2>
<p class="calibre3"><span class="t4">Osho söylevlerinde çal</span><span class="t4">ı</span><span class="t4">ş</span><span class="t4">malar</span><span class="t4">ı</span><span class="t4">n</span><span class="t4">ı</span><span class="t4"> tacizler ve bölünmeler olmadan sürdürebilece</span><span class="t4">ğ</span><span class="t4">i izole bir yer bulmaktan bahsetmeye ba</span><span class="t4">ş</span><span class="t4">lar. "Yeni komün"ün in</span><span class="t4">ş</span><span class="t4">a edilebilece</span><span class="t4">ğ</span><span class="t4">i ve çal</span><span class="t4">ı</span><span class="t4">ş</span><span class="t4">malar</span><span class="t4">ı</span><span class="t4">n</span><span class="t4">ı</span><span class="t4">n spiritüel boyutunun daha derinle</span><span class="t4">ş</span><span class="t4">ebilece</span><span class="t4">ğ</span><span class="t4">i, Hint k</span><span class="t4">ı</span><span class="t4">rlar</span><span class="t4">ı</span><span class="t4">nda geni</span><span class="t4">ş</span><span class="t4"> bir yer aray</span><span class="t4">ı</span><span class="t4">ş</span><span class="t4">ı</span><span class="t4"> ba</span><span class="t4">ş</span><span class="t4">lar.</span></p>
<p class="calibre3">Gurdjieff çok gizemli bir hayat yaşadı; hiç bilinmiyordu. Okulu gizli bir okuldu. Orada olan biteni insanlar ancak tahmin edebiliyordu.</p>
<p class="calibre3">Çalışmalarımın yeni aşamasında işte böyle olacak. Komünüm gizlenecek, yeraltına inecek. Dışarıda bir yüzü olacak: Dokumacılar, marangozlar, tencereciler... Yüzü bu olacak. Konuk olarak gelen insanlar için çok güzel mağazalarımız olacak; öteberi satın alabilecekler. Sannyasinlerin yaratıcılığını görebilecekler; resimler, kitaplar, ahşap işlemeleri. Onlara çevre gösterilecek -güzel bir göl, yüzme havuzları, beş yıldızlı bir otel- ama gerçekte ne olup bittiğini göremeyecekler. Olan bitenlerin neredeyse tamamı yeraltında olacak. Yeraltında olmalı, aksi halde olamaz.</p>
<p class="calibre3">Sana birkaç sırrımı açacağım ve onları açmadan ölmek istemem, çünkü artık dünyada yaşayan, o çalışmaları yapacak birini bilmiyorum. Taoizm'den, Tantra'dan, Yoga'dan, Sufilerden, Zen insanlarından sırlarım var. Dünyanın neredeyse tüm geleneklerini yaşadım; pek çok ömür boyunca gezgin oldum. Çok çiçekten bal aldım. Ve eninde sonunda gitme zamanı gelecek ve bir kez daha bedene bürünemeyeceğim. Bu benim son yaşamım olacak. Topladığım onca balı seninle paylaşmak isterim, böylece sen de başkaları ile paylaşırsın ve yeryüzünden kaybolmaz.</p>
<p class="calibre3">Bu çok gizli bir çalışma olacak; bu yüzden ondan bahsedemem. Şimdiden çok konuştum sanırım! Bunu bile söylememeliydim. Çalışma yalnızca kendini tamamen adamışlar için olacak.</p>
<p class="calibre3">Şu anda burada gerçekleşen olgudan olabildiğince çok insanı haberdar etmek için büyük bir basın ofisimiz var. Ama yeni komünde gerçek çalışma dünyanın gözlerinden kaybolacak. Basın ofisi işlev gösterecek, başka sebepler için işlev gösterecek. İnsanlar gelmeye devam edecek, çünkü konukların arasından seçmemiz gerek; katılabilecek insanları, komünde kaybolabilecek insanları davet etmeliyiz. Ama gerçek çalışma tamamen gizli olacak. Yalnızca ikimizin arasında olacak.</p>
<p class="calibre3">Seninle benim aramda fazla konuşma da geçmeyecek. Ben gittikçe daha sessiz olacağım, çünkü gerçek paylaşma enerji aracılığı ile olur, sözcükler aracılığı ile değil. Sen sessizlik içinde enerji almaya hazır oldukça, ben daha da sessizleşeceğim. Ama senin için büyük bir hazine saklıyorum. Alıcı olun...</p>
<p class="calibre3">İnsan tarihinde güzel olan, büyük olan onca şey içsel keşif için enerjilerini bir araya getiren birkaç insan aracılığı ile oldu. Benim komünüm içsel keşif için bir gizem okulu olacak. Bu var olan en büyük keşif ve en büyük dans.</p>
<p class="calibre3"> </p>
</body>
</html>
