<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Korku-3bs</title>
    <meta http-equiv="Content-Type" content="text/html; charset=utf-8" />
  

</head>
  <body id="Korku-3bs" lang="tr-TR" xml:lang="tr-TR">
<div id="_idContainer001">
<p><span><st c="0">“Sizinle acilen konuşmam gerekiyor… Bana yardım etmelisiniz” dedi Irene; bir dilenci gibi hâlâ kapının önünde bekletilmesine sinirlenmişti. </st><st c="141">“Beni içeri alıp bir dakika dinlemeyecek misiniz?” diye ekledi gerginlik içinde. </st></span></p>
			<p><span><st c="222">“Buyurun” diye mırıldandı genç adam mahcubiyetle ve içeriye bir göz attı. </st><st c="296">“Ben şu an yalnızca… bilemiyorum…”</st></span></p>
			<p><span><st c="330">“Beni dinlemelisiniz. </st><st c="353">Sonuçta bu sizin suçunuz. </st><st c="379">Bana yardım etmek zorundasınız… Yüzüğü geri almalısınız, mecbursunuz… ya da bana en azından onun adresini söyleyin… Beni sürekli takip ediyordu ama şimdi ortadan kayboldu… Bunu yapmalısınız, duyuyor musunuz, yapmak zorundasınız.”</st></span></p>
			<p><span><st c="608">Genç adam, Irene’ye baktı. </st><st c="636">Irene ancak şimdi tutarsız kelimeler savurduğunu fark etti.</st></span></p>
			<p><span><st c="695">“Ah tabii ya… bilmiyorsunuz… Sevgiliniz, yani eski sevgiliniz, o kadın beni bir kez evinizden çıkarken gördü ve o günden beri beni takip edip şantaj yapıyor… bana öldüresiye eziyet ediyor… Şimdi de yüzüğümü aldı; bu yüzüğü mutlaka geri almalıyım. </st><st c="943">Bu akşama kadar almış olmalıyım, bu akşam geri alacağımı söyledim… Bana yardım edecek misiniz?”</st></span></p>
			<p><span><st c="1038">“Ama… ama ben…”</st></span></p>
			<p><span><st c="1054">“Yardım etmek istiyor musunuz yoksa istemiyor musunuz?”</st></span></p>
			<p><span><st c="1110">“Fakat ben böyle birini tanımıyorum ki. </st><st c="1151">Kimi kastettiğinizi anlamıyorum. </st><st c="1184">Bugüne kadar şantajcılarla hiçbir ilişkim olmadı.” Bunların söylerken neredeyse kabalaşmıştı.</st></span></p>
			<p><span><st c="1277">“Öyle mi?.. </st><st c="1290">onu tanımıyorsunuz yani?.. </st><st c="1317">Hepsini uyduruyor demek. </st><st c="1342">Sizin isminizi, benim de evimi biliyor. </st><st c="1382">Belki şantaj bile yapmıyordur. </st><st c="1413">Belki de ben hepsini hayal ediyorumdur.”</st></span></p>
			<p><span><st c="1453">Irene tiz bir sesle güldü. </st><st c="1481">Adam huzursuz olmuştu. </st><st c="1504">Bir an için Irene’nin çıldırmış olabileceği geçti aklından; gözleri öylesine tuhaf parlıyordu. </st><st c="1599">Davranışları tutarsız, sözleri anlamsızdı. </st><st c="1642">Genç adam korkuyla etrafına baktı.</st></span></p>
			<p><span><st c="1676">“Sakin olun lütfen… hanımefendi… yanıldığınızı temin edebilirim. </st><st c="1742">Bu imkânsız… hayır, ben de anlamıyorum. </st><st c="1782">Bu türden kadınları tanımıyorum. </st><st c="1815">Kısa bir süre önce burada yaşamaya başladığımı biliyorsunuz, burada tanıdığım her iki kadın da bu tür kadınlardan değildi… isim vermek istemiyorum… ama bu çok saçma… bunun bir yanlış anlama olduğuna eminim.”</st></span></p>
			<p><span><st c="2022">“Demek bana yardım etmek istemiyorsunuz?”</st></span></p>
			<p><span><st c="2064">“Elbette isterim… elimden geldiği takdirde.”</st></span></p>
			<p><span><st c="2109">“O zaman… gelin. </st><st c="2127">Ona birlikte gideceğiz.”</st></span></p>
			<p><span><st c="2151">“Kime… kime gideceğiz?” Irene kolunu kavrayınca genç adam yeniden onun çıldırmış olduğundan korktu.</st></span></p>
			<p><span><st c="2251">“O kadına… istiyor musunuz, istemiyor musunuz?”</st></span></p>
			<p><span><st c="2299">“Elbette… elbette.” Irene büyük bir hırsla ısrar ettikçe adamın kuşkusu artıyordu. </st><st c="2383">“Elbette… elbette…”</st></span></p>
			<p><span><st c="2402">“Bu durumda geliyorsunuz… bu benim için bir ölüm kalım meselesi!”</st></span></p>
			<p><span><st c="2468">Adam gülmemek için kendini tuttu. </st><st c="2503">Sonra birden ciddileşti. </st><st c="2528">“Kusura bakmayın, hanımefendi… ama şu an mümkün değil… piyano dersi veriyordum… şu an yarım bırakamam…”</st></span></p>
			<p><span><st c="2631">Irene, “Bak, bak…” diyerek genç adamın yüzüne tiz bir kahkaha attı, “demek üzerinizde gömlekle piyano dersi veriyorsunuz… sizi yalancı.” Sonra aniden kapıldığı bir fikirle ileri atıldı. </st><st c="2818">Adam onu engellemeye çalıştı. </st><st c="2848">“Demek o şantajcı burada, yanınızda? </st><st c="2885">Sonuç olarak bu oyunu birlikte oynuyorsunuz. </st><st c="2930">Benden koparttığı her şeyi paylaşıyorsunuz belki de. </st><st c="2983">Ama onu elime geçireceğim. </st><st c="3010">Artık hiçbir şeyden korkmuyorum.” Irene bağırıyordu. </st><st c="3063">Genç adam onu tutuyor, ama Irene çırpınıyordu; sonunda kendisini kurtarıp yatak odasının kapısına atıldı.</st></span></p>
			<p><span><st c="3168">Görünene göre kapıyı dinlemekte olan biri geri çekildi. </st><st c="3225">Irene, kıyafeti biraz dağınık olan ve yüzünü telaşla çeviren yabancı bir kadınla karşılaşınca şaşkınlıkla bakakaldı. </st><st c="3342">Adam delirmiş olduğunu düşündüğü Irene’yi tutmak ve bir felaketi önlemek için peşinden fırladı fakat Irene zaten çarçabuk odadan çıkmıştı. </st><st c="3481">“Bağışlayın” diye mırıldandı. </st><st c="3511">Kafası karışmıştı. </st><st c="3530">Artık hiçbir şey anlayamıyor, sadece tiksinti, sonsuz bir tiksinti ve yorgunluk hissediyordu.</st></span></p>
			<p><span><st c="3623">Adamın huzursuzca arkasından baktığını görünce bir kez daha, “Affedersiniz” dedi. </st><st c="3706">“Yarın… yarın her şeyi anlayacaksınız… demek istediğim… ben bile artık hiçbir şey anlamıyorum.” Adamla bir yabancıyla konuşur gibi konuşmuştu. </st><st c="3849">Bir zamanlar bu insana ait olduğunu hatırlatan hiçbir şey yoktu, kendi bedenini bile neredeyse hissedemiyordu. </st><st c="3960">Artık her şey eskisinden daha da karmaşıktı; tek bildiği, ortada bir yalanın dolandığıydı. </st><st c="4051">Fakat artık düşünemeyecek ve hiçbir şeyi göremeyecek kadar yorgundu. </st><st c="4120">Darağacı mahkûmu gibi gözleri kapalı, merdivenlerden indi.</st></span></p>
			<p><span><st c="4178">Dışarı çıktığında sokak karanlıktı. </st><st c="4215">Belki de yolun karşısında bekliyordur, belki de son anda kurtulurum diye geçirdi aklından. </st><st c="4306">Ellerini kavuşturup unutulmuş bir tanrıya dua etmesi gerekiyormuş gibi hissediyordu. </st><st c="4391">Ah, yalnızca birkaç ay, yaza kadar birkaç ay daha satın alabilseydi, şantajcının ulaşamayacağı yerde huzur içinde yaşasaydı; kırların ve tarlaların arasında bir yaşam, yalnızca tek bir yaz, tüm bir insan yaşamının yerini tutacak kadar güzel bir yaz. </st><st c="4641">Karanlığın çoktan çöktüğü sokağı doyumsuzca inceledi. </st><st c="4695">Karşısındaki evlerin birinin girişinde bir insan sureti gördüğünü sandı ama Irene giderek yaklaştıkça, içeriye doğru çekilip yok oldu. </st><st c="4830">Bir anlığına kocasıyla bir benzerlik taşıdığına inandı. </st><st c="4886">Bugün ikinci kezdir kocasını ve onun bakışlarını hissettiği korkusuna kapılmıştı. </st><st c="4968">Ancak bundan emin olmak konusunda tereddüt yaşadı. </st><st c="5019">Gördüğü suret gölgenin arasında yok olmuştu. </st><st c="5064">Huzursuzca yürümeye devam ederken arkasından bakan birinin, ensesini yakıyormuş gibi üzerinde tuhaf bir gerginlik duygusu yarattığını düşünüyordu. </st><st c="5211">Bir kez dönüp arkasına da baktı. </st><st c="5244">Ancak görünürde kimse yoktu.</st></span></p>
			<p><span><st c="5272">Eczane uzak değildi. </st><st c="5294">Hafif bir ürpertiyle içeri girdi. </st><st c="5328">Eczacı kalfası reçeteyi alıp ilacı hazırlamak üzere işe koyuldu. </st><st c="5393">Irene her şeyi o tek bir dakika içinde gördü; parlak teraziyi, narin ağırlıkları, küçük etiketleri ve bilinçsizce isimlerini hecelediği üst raflarda dizili duran, yabancısı olduğu Latince isimlere sahip bitki özlerini. </st><st c="5612">Saatin tik taklarını duyuyor, ilaçların yağlı-tatlımsı kendine has kokusunu algılıyordu. </st><st c="5701">Birden aklına çocukken annesinden eczane alışverişlerini yalnız başına yapabilmek için izin istediğini hatırladı; bu kokuyu ve raflarda parıl parıl parlayan o tuhaf kavanozları seyretmeyi seviyordu. </st><st c="5900">O anda dehşetle annesiyle vedalaşmayı unuttuğunu hatırlayarak zavallı kadına acıdı. </st><st c="5984">Korkuya kapılmış bir halde annesinin nasıl sarsılacağını düşündü; fakat kalfa o anda kabarık mavi bir şişeciğe berrak damlaları aktarmaya başlamıştı bile. </st><st c="6139">Yakın zamanda damarlarına yayılacak olan ölümün bir şişeden daha küçük bir diğerine aktarılışını kaskatı bir halde izlerken, bedeninin buz kestiğini hissetti. </st><st c="6298">Anlamsızca, bir tür hipnoz altındaymışçasına, doldurduğu şişeye önce tıpasını takan, şimdi de tehlikeli tüpün üzerine kâğıt yapıştıran kalfanın parmaklarını izledi. </st><st c="6463">Dehşet verici bu düşünceler nedeniyle Irene’nin tüm duyuları zincirlenmiş ve uyuşturulmuştu.</st></span></p>
			<p><span><st c="6555">“İki kron lütfen” dedi kalfa. </st><st c="6586">Irene dalgınlığını üzerinden atıp yadırgayarak etrafına baktı. </st><st c="6649">Ardından parayı çıkartmak üzere mekanik hareketlerle çantasına uzandı. </st><st c="6720">Hâlâ rüyada gibiydi, madeni paralara ayırt edemeden bakıyor, paraları sayarken istemsizce duraksıyordu.</st></span></p>
			<p><span><st c="6823">O anda birinin heyecanla kolunu kenara ittiğini algılayıp madeni paranın cam kâsenin içinde çıkardığı sesi işitti. </st><st c="6939">Yanından bir el uzanarak şişeciği kavradı.</st></span></p>
			<p><span><st c="6981">İster istemez dönüp baktı ve bakışları donakaldı. </st><st c="7032">Dudaklarını sımsıkı birbirine bastıran kocasıydı karşısında duran. </st><st c="7099">Yüzü solgundu, alnındaysa ter damlacıkları parlıyordu. </st><st c="7154">Irene bayılmak üzere olduğunu hissetti; masaya tutunmak zorunda kaldı. </st><st c="7225">Birden sokakta gördüğü adamın da, az evvel kapının girişinde gizlenen kişinin de kocası olduğunu anladı; bunu o anda tahmin etmiş fakat bir sonraki anda kafası karışmıştı.</st></span></p>
			<p><span><st c="7396">“Gel” dedi kocası sıkıntılı ve boğuk bir sesle. </st><st c="7445">Irene kaskatı kesilmiş şekilde ona baktı ve içinden, bilincinin derin, ağır dünyasında kocasının söylediklerine boyun eğişine şaşırdı. </st><st c="7580">Farkında olmadan adımları kocasını takip ediyordu.</st></span></p>
			<p><span><st c="7630">Yan yana yürüyerek karşı kaldırıma geçtiler. </st><st c="7676">İkisi de birbirine bakmıyordu. </st><st c="7707">Kocası şişeyi hâlâ elinde tutuyordu. </st><st c="7744">Arada bir kez durup alnındaki teri sildi. </st><st c="7786">Irene de ister istemez adımlarını yavaşlattı. </st><st c="7832">Ancak kocasına bakmaya cesaret edemiyordu. </st><st c="7875">İkisi de tek bir kelime etmiyor, aralarında sokağın gürültüsü dalgalanıyordu.</st></span></p>
			<p><span><st c="7952">Merdivene ulaşınca kocası Irene’ye önden çıkması için yol verdi. </st><st c="8018">Kocası yanından çekilir çekilmez Irene sendelemeye başladı. </st><st c="8078">Durup tutundu. </st><st c="8093">O anda kocası Irene’yi kolundan tuttu. </st><st c="8132">Bu dokunuştan irkilen Irene, son basamaklardan daha büyük bir hızla çıktı.</st></span></p>
			<p><span><st c="8206">Irene odaya girdi. </st><st c="8226">Kocası onu takip etti. </st><st c="8249">Duvarların üzerinde karanlık parıltılar vardı, eşyaları ayırt etmek pek mümkün değildi. </st><st c="8337">Fritz, şişenin paketini yırttı, şişeyi açıp içindekini boşalttı. </st><st c="8402">Ardından şişeyi şiddetle odanın bir köşesine fırlattı. </st><st c="8457">Şangırtıyı duyan Irene korkuyla irkildi.</st></span></p>
			<p><span><st c="8497">Suskunluklarını sürdürmeye devam ettiler. </st><st c="8540">Irene kocasının kendini tutmaya çalıştığını ona bakmadan da hissedebiliyordu. </st><st c="8618">Sonunda Fritz ona yaklaştı. </st><st c="8646">Irene’ye iyice, iyice yaklaştı. </st><st c="8678">Irene kocasının nefesindeki ağırlığı hissedebiliyor, katı ve bulanık bakışlarıyla kocasının karanlığın içinde kıvılcımlanan gözlerinin parlaklığını görebiliyordu. </st><st c="8841">Öfkesini kusmasını ve eliyle sıkıca kendisini kavramasını bekleyerek ürperiyordu. </st><st c="8923">Irene’nin kalbi durmuştu, yalnızca sinirleri fazla gerilmiş bir yay gibi titriyordu. </st><st c="9008">Her şeyiyle ceza almayı ve kocasının öfkeyle patlamasını neredeyse büyük bir sabırsızlıkla bekliyordu. </st><st c="9111">Fakat Fritz hâlâ susuyordu; Irene hayretler içinde bu yaklaşmanın şefkat dolu olduğunu hissetti. </st><st c="9208">“Irene” dedi kocası, sesi tuhaf şekilde yumuşak çıkmıştı. </st><st c="9266">“Birbirimize daha ne kadar işkence edeceğiz?”</st></span></p>
			<p><span><st c="9311">Irene aniden boşaldı, çırpınarak, karşı konulamaz bir sarsıntıyla anlamsız, tek bir vahşi çığlık attı; nihayet onca haftadır bastırdığı, içine attığı hıçkırıkları dışa vurmuştu. </st><st c="9490">Öfkeli bir el, Irene’nin içini kavramış ve onu şiddetle sarsıyor gibiydi; sarhoş gibi yalpalıyordu, kocası tutmasaydı devrilecekti.</st></span></p>
			<p><span><st c="9621">“Irene” diyerek sakinleştirdi kocası. </st><st c="9660">“Irene, Irene.” Irene’nin gerilmiş sinirlerinin çaresiz isyanını ses tonundaki giderek sakinleşen tını bastırabilirmiş gibi, karısının ismini giderek daha hafif ve yatıştırıcı bir ses tonuyla tekrarlıyordu. </st><st c="9867">Ancak tek aldığı karşılık hıçkırık ve karısının bütün bedeninde gezinen azap dalgalarıydı. </st><st c="9958">Seğiren bedeni kanepeye taşıdı ancak Irene’nin hıçkırıkları dinmiyordu. </st><st c="10030">Ağlama krizi tüm uzuvlarını, elektrik veriliyormuş gibi sarsıyordu;  işkence çeken bedeninden buz gibi dalgaların geçtiği belli oluyordu. </st><st c="10167">Haftalardır dayanılmaz biçimde gerilmiş sinirleri artık çözülmüş, zincirlerinden kurtulmuş bir azap hissiz bedenini sarmıştı.</st></span></p>
			<p><span><st c="10292">Kocası, Irene’nin ürperti içinde titreyen bedenine büyük bir heyecanla sarıldı; soğuk ellerini tuttu, ardından tutku ve korkuyla önce yatıştırırcasına, ardından gittikçe vahşileşerek elbisesini ve ensesini öptü. </st><st c="10505">Fakat karısının büzülmüş bedeni yırtılır gibi seğirmeye devam ediyor, içinden nihayet zincirlerini kıran hıçkırık dalgaları boşanıyordu. </st><st c="10642">Irene’nin gözyaşlarıyla yıkanan soğuk yüzüne dokundu, şakaklarında atan damarları hissetti. </st><st c="10734">Tarifsiz bir korkuya kapıldı. </st><st c="10764">Irene’ye daha yakın mesafeden konuşabilmek için diz çöktü.</st></span></p>
			<p><span><st c="10822">“Irene...” Durmadan karısına dokunuyordu, “neden ağlıyorsun?.. </st><st c="10886">Artık… artık her şey geride kaldı… Neden kendine hâlâ eziyet ediyorsun… Artık korkmana gerek kalmadı… O kadın bir daha asla gelmeyecek, asla…”</st></span></p>
			<p><span><st c="11028">Irene’nin bedeni bir kez daha sarsıldı, kocası onu iki eliyle birden sıkıca tuttu. </st><st c="11112">İşkence gören bedenin çaresizliğini hissedince, onu katleden kendisiymiş gibi, büyük bir korkuya kapıldı. </st><st c="11218">Hiç durmadan karısını öpüyor ve kekeleyerek karmakarışık sözcükler söyleyip özür diliyordu.</st></span></p>
			<p><span><st c="11309">“Hayır… bir daha asla… sana yemin ediyorum… bu kadar korkacağını tahmin edemezdim… seni sadece geri çağırmak istemiştim… görevlerini yeniden hatırlamanı… ondan uzaklaşmanı… sonsuza dek… ve bize geri dönmeni istemiştim… rastlantı sonucu durumu öğrenince başka çarem kalmadı… yüzüne söyleyemezdim ki… sandım ki… hep geri döneceğini sandım… o zavallı kadını seni buna sürüklemesi için gönderdim… zavallı biri, bir oyuncu o… bunu yapmaya gönülsüzdü ama ben istedim… bunun haksızlık olduğunu görüyorum… ama ben seni geri kazanmak istedim… sana her zaman hazır olduğumu gösterdim… seni bağışlamaktan başka bir şey istemediğimi gösterdim fakat sen beni anlamadın… ama bu kadar… bu kadar ileri gitmesini istememiştim… olanları görünce ben daha fazla acı çektim… attığın her adımı izledim… sadece çocuklar için, biliyorsun değil mi, sadece çocuklar için seni zorlamak zorundaydım… ama artık hepsi geride kaldı… şimdi her şey tekrar düzelecek…”</st></span></p>
			<p><span><st c="12244">Irene sonsuz bir uzaklıktan, yakınında çınlayan boğuk sözcüklerin geldiğini duyuyor ama hiçbirini anlamıyordu. </st><st c="12356">Ruhunda her şeyi bastıran bir uğultu, içinde bütün duyguları yok eden bir algı karmaşası vardı. </st><st c="12452">Teninde dokunuşlar, öpüşler, okşamalar ve kendine ait, çoktan soğumuş gözyaşlarını hissediyordu. </st><st c="12549">Ancak damarlarındaki kan uğultuyla, boğuk ve tehditkârca gürleyerek akıyor, şiddetle kabarıp çılgın çanlar gibi çınlıyordu. </st><st c="12673">Ardından derin bir karanlığa gömüldü. </st><st c="12711">Karanlığın sersemliği içinde kıyafetlerinin değiştirildiğini hissetti, bulutların arasından kocasının şefkat ve endişe dolu yüzünü gördü. </st><st c="12849">Sonra uzun zamandır hasretini çektiği karanlık, rüyasız uykuya daldı.</st></span></p>
			<p><span><st c="12918">Ertesi sabah gözlerini açtığında, odası çoktan aydınlıktı. </st><st c="12978">Aydınlığı kendi içinde de hissetti, bulutlardan arınmış ve kanı fırtına sayesinde temizlenmiş gibiydi. </st><st c="13081">Başına neler geldiğini hatırlamaya çalıştı ancak her şeyi hâlâ bir rüyada gibi görmeye devam etti. </st><st c="13180">Zonklayan algılarıyla Irene’ye her şey uykusunda süzülüyormuş gibi gerçekdışı, hafif ve özgür geliyordu. </st><st c="13285">Uyandığını gerçekten anlamak için ellerini yokladı. </st></span></p>
			<p><span><st c="13337">Aniden irkildi: Yüzük parmağında ışıldıyordu. </st><st c="13383">Birdenbire tamamen uyandı. </st><st c="13410">Yarı baygın halde duyup duymadığından emin olamadığı karmakarışık sözcükler, asla düşünce veya kuşkuya dönüştürmeye cesaret edemediği fakat önceden sezdiği hisler, bir anda berrak bir bütünlüğe dönüştü. </st><st c="13613">Irene aniden her şeyi anlayıverdi; kocasının sorularını, âşığının şaşkınlığını... </st><st c="13695">Bütün ilmikler çözülüyor, içine düştüğü dehşet anını görüyordu. </st><st c="13759">Öfke ve utanca kapıldı, sinirleri yeniden titremeye başladı; o rüyasız, korkusuz uykudan uyandığına neredeyse pişman olacaktı.</st></span></p>
			<p><span><st c="13885">O anda yan odadan gülüşme sesleri yükseldi. </st><st c="13930">Çocuklar kalkmış, doğan güne yeni uyanan kuşlar gibi cıvıl cıvıl sesler çıkartıyorlardı. </st><st c="14019">Oğlunun sesini açıkça duyan Irene, babasının sesine ne kadar benzediğini fark edince şaşırdı. </st><st c="14113">Hafif bir gülümseme dudaklarına konarak orada dinlendi. </st><st c="14169">Yaşamını ve bundan böyle mutluluğunu da oluşturan tüm bu şeylerin tadına daha derinden varmak için gözleri kapalı yatmaya devam etti. </st><st c="14303">İçinin derinliklerinde bir yerde hâlâ acıyan bir yer vardı ama bu, güzel şeyler vaat eden bir acıydı, sonsuza dek kapanmadan önce yanan yaralar gibi, sıcak fakat yumuşak bir acıydı.</st></span></p>
			<hr />
			<div>
				<div id="footnote-000" epub:type="footnote">
					<p><span><a href="Korku-3bs_split_001.xhtml#footnote-000-backlink"><st c="14484">1</st></a></span><span><st c="14486">)	Sesin renklerle süslenmesi. </st><st c="14516">(ç.n.)</st></span></p>
				</div>
			</div>
		</div>
		<div id="_idContainer002">
			<p lang="en-GB" xml:lang="en-GB"><span><st c="14522">Stefan Zweig</st></span></p>
		</div>
		<div>
			<div id="_idContainer003">
			</div>
		</div>
		<div>
			<div id="_idContainer004">
			</div>
		</div>
		<div>
			<div id="_idContainer005">
			</div>
		</div>
		<div>
			<div id="_idContainer006">
			</div>
		</div>
		<div>
			<div id="_idContainer007">
			</div>
		</div>
		<div>
			<div id="_idContainer008">
			</div>
		</div>
		<div>
			<div id="_idContainer009">
			</div>
		</div>
		<div id="_idContainer010">
			<p lang="en-GB" xml:lang="en-GB"><span><st c="14535">STEFAN ZWEIG </st></span></p>
			<p lang="en-GB" xml:lang="en-GB"><span><st c="14549">		Kitapları</st></span></p>
			<p lang="en-GB" xml:lang="en-GB"><span><st c="14558">l</st></span><span> </span><span><st c="14560">Satranç</st></span></p>
			<p lang="en-GB" xml:lang="en-GB"><span><st c="14567">l</st></span><span> </span><span><st c="14569">Bilinmeyen Bir Kadının Mektubu</st></span></p>
			<p lang="en-GB" xml:lang="en-GB"><span><st c="14599">l</st></span><span> </span><span><st c="14601">Korku</st></span></p>
			<p lang="en-GB" xml:lang="en-GB"><span><st c="14606">l</st></span><span> </span><span><st c="14608">Mecburiyet</st></span></p>
			<p lang="en-GB" xml:lang="en-GB"><span><st c="14618">l</st></span><span> </span><span><st c="14620">Mürebbiye</st></span></p>
			<p lang="en-GB" xml:lang="en-GB"><span><st c="14629">l</st></span><span> </span><span><st c="14631">Amok Koşucusu</st></span></p>
			<p lang="en-GB" xml:lang="en-GB"><span><st c="14644">l</st></span><span> </span><span><st c="14646">Bir Kadının Yaşamından Yirmi Dört Saat</st></span></p>
			<p lang="en-GB" xml:lang="en-GB"><span><st c="14684">l</st></span><span> </span><span><st c="14686">Olağanüstü Bir Gece</st></span></p>
			<p lang="en-GB" xml:lang="en-GB"><span><st c="14705">l</st></span><span> </span><span><st c="14707">Ay Işığı Sokağı</st></span></p>
			<p lang="en-GB" xml:lang="en-GB"><span><st c="14722">FRANZ KAFKA</st></span></p>
			<p lang="en-GB" xml:lang="en-GB"><span><st c="14734">		Kitapları</st></span></p>
			<p lang="en-GB" xml:lang="en-GB"><span><st c="14744">l</st></span><span> </span><span><st c="14746">Dava</st></span></p>
			<p lang="en-GB" xml:lang="en-GB"><span><st c="14750">l</st></span><span> </span><span><st c="14752">Dönüşüm</st></span></p>
			<p lang="en-GB" xml:lang="en-GB"><span><st c="14759">l</st></span><span> </span><span><st c="14761">Amerika</st></span></p>
			<p lang="en-GB" xml:lang="en-GB"><span><st c="14768">l</st></span><span> </span><span><st c="14770">Şato</st></span></p>
			<p lang="en-GB" xml:lang="en-GB"><span><st c="14774">l</st></span><span> </span><span><st c="14776">Milena’ya Mektuplar </st></span></p>
		</div>
	<div id="charCountTotal" value="14796"></div></body>
</html>
