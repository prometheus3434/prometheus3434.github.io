<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Korku-3bs</title>
    <meta http-equiv="Content-Type" content="text/html; charset=utf-8" />
  

</head>
  <body id="Korku-3bs" lang="tr-TR" xml:lang="tr-TR">
<div id="_idContainer001">
<p><span><st c="0">“Biliyorsunuz ya, Bayan Wagner...” –Irene ismini duyunca yeniden irkildi– “Neden geldiğimi çok iyi biliyorsunuz.”</st></span></p>
			<p><span><st c="114">“Onu bir daha hiç görmedim... </st><st c="145">Bırakın artık beni... </st><st c="167">Onu bir daha asla görmeyeceğim... </st><st c="201">Asla...”</st></span></p>
			<p><span><st c="209">Kadın, Irene heyecandan konuşmaya devam edemeyecek hale gelene kadar usul usul bekledi. </st><st c="298">Ardından hizmetinde olan biriyle konuşur gibi kabaca, “Yalan söylemeyin! </st><st c="371">Sizi pastaneye kadar takip ettim” dedi ve Irene’nin geri adım attığını görünce de alayla ekledi: “Ne de olsa meşgul olabileceğim bir işim yok. </st><st c="514">Dediklerine göre yeterince iş olmadığından ve sıkıntı içinde olduklarından çalıştığım yerden atıldım. </st><st c="616">Eh, bundan da faydalanıyor insan ve ben de biraz gezintiye çıkıyorum... </st><st c="688">Tıpkı o namuslu hanımlar gibi.”</st></span></p>
			<p><span><st c="719">Bunları Irene’nin kalbine saplanan soğuk bir hainlikle söyledi. </st><st c="784">Irene bu hainliğin şiddeti karşısında kendini savunmasız hissediyordu ve bu kişinin şimdi daha yüksek sesle konuşmaya başlama veya eşinin gelme ihtimali düşüncesiyle gittikçe daha da büyük bir korkuya kapılıyordu; işte o zaman her şeyini kaybetmiş olurdu. </st><st c="1040">Hemen manşonuna uzandı, gümüş para çantasını açtı ve eline geçen bütün paraları çıkardı. </st><st c="1129">Parayı, ganimetinden emin şekilde elini çoktan küstahça uzatmış bekleyen kadının avcuna nefretle bıraktı. </st></span></p>
			<p><span><st c="1235">Ancak bu küstah el, bu kez parayı hisseder hissetmez alçakgönüllülükle hemen kapanmadı, aksine eli bir pençe gibi kaskatı kesilmiş şekilde havada durmaya devam etti.</st></span></p>
			<p><span><st c="1400">“Parayı kaybetmemem için bana gümüş çantayı da versenize!” dedi ağzını alaycı şekilde büzen kadın, sessiz, öfkeli bir kıkırdamayla.</st></span></p>
			<p><span><st c="1532">Irene gözünün içine baktı ama yalnızca bir saniyeliğine. </st><st c="1590">Bu hain, kötülük dolu alaycılık katlanılabilir değildi. </st><st c="1646">Yakıcı bir acı gibi, tüm bedenine bir tiksintinin yayıldığını hissetti. </st><st c="1718">Yalnızca gitmek, gitmek ve bu suratı bir daha görmemek istiyordu! </st><st c="1784">Başını çevirip hızlı hareketlerle kıymetli çantasını kadına uzattı, ardından korku içinde merdivenlerden yukarı koştu. </st><st c="1903">Kocası henüz eve dönmemişti, böylece kendini kanepenin üstüne atabildi. </st><st c="1975">Bir çekiç darbesi yemiş gibi hareketsizce yattı, yalnızca parmakları şiddetli şekilde titriyor ve kolunu boydan boya sarsıyordu; fakat fırtınayı andıran şiddetiyle esir alan bu dehşete karşı bedeni direnmek istemiyordu. </st><st c="2195">Ancak kocasının dışarıdan gelen sesini duyunca büyük bir çabayla toparlandı ve otomatik hareketlerle, cansız ruhuyla kendini diğer odaya sürükledi.</st></span></p>
			<p><span><st c="2342">Artık dehşet evinin içine çöreklenmişti ve odaları terk etmiyordu. </st><st c="2410">Korkunç karşılaşmanın görüntülerini dalga dalga gözünün önüne getiren onca boş saatten sonra Irene, durumunun umutsuzluğunun farkına vardı. </st><st c="2550">Kadın –bunun nasıl olduğunu aklı almıyordu– ismini, adresini biliyordu ve ilk denemelerinde müthiş bir başarıya ulaştığı için, sahip olduğu bilgileri sürekli tehdit amaçlı kullanmaya devam edeceği şüphesizdi. </st><st c="2759">Yıllar boyunca hayatına bir kâbus gibi çökecekti ve en zorlu çabalarına rağmen bu kadını silkeleyip atamayacaktı; zengin bir kadın ve varlıklı bir eşe sahip olmasına rağmen, tek seferde tümüyle kadından kurtulmayı sağlayacak bol miktarda parayı kocasına söylemeden bulması imkânsızdı. </st><st c="3044">Ayrıca –bunları kocasının tesadüfen anlattıklarından ve girdiği davalardan biliyordu– böylesi aşağılık ve onursuz insanlarla yapılan anlaşma ve sözleşmelerin de hiçbir değeri yoktu. </st><st c="3226">Hesaplamalarına göre belki bir veya iki ay boyunca daha bu belayı uzak tutabilecekti, sonrasında aile içerisindeki yapay mutluluğu çökecekti ve şantajcıyı da beraberinde sürükleme düşüncesi bile Irene’yi tatmin etmiyordu. </st><st c="3448">Sefil ve muhtemelen daha önce de hüküm giymiş birinin altı ay hapis yatması, kendi uğrayacağı kaybın yanında hiç sayılırdı ve Irene kendisi için mümkün olan tek yaşam şeklini kaybetmek üzere olduğunu dehşetle fark etti. </st><st c="3668">Onuru zedelenmiş, lekelenmiş ve bu zamana kadar hep yaşamın armağanlarını kabul etmiş, kaderini asla kendi belirlememiş biri olarak yeni bir hayata başlamak Irene’ye imkânsız görünüyordu; ayrıca çocukları, kocası, yuvası, kaybetmek üzereyken değerini şimdi anladığı onca şey de vardı; onların, hayatının ve varlığının kopmaz birer parçası olduklarını anladı. </st><st c="4027">Yanından öylece akıp giden onca şeyin bir anda inanılmaz gerekli olduğunu düşünüyordu ve sokaklarda pusuya yatan yabancı bir avarenin sıcak yuvasını tek bir sözcükle yıkabilme düşüncesi bir hayal ürünü, gerçekdışı gibi geliyordu.</st></span></p>
			<p><span><st c="4256">Şimdi dehşet verici bir kesinlikle, bu beladan kurtulmanın imkânsız olduğunu hissediyordu. </st><st c="4348">Ama... </st><st c="4355">Ama ne olacaktı? </st><st c="4372">Sabahtan akşama kadar bu soruyla sarsıldı. </st><st c="4415">Günün birinde kocasına bir mektup gelecek; solgun, asık suratıyla içeri girip kolundan çekiştirerek hesap soracaktı. </st><st c="4532">Ama sonra... </st><st c="4545">Sonra ne olacaktı? </st><st c="4564">Kocası ne yapardı? </st><st c="4583">Bu noktada hayal gücü karmaşık ve korkunç bir karanlığın dehşetinde silikleşiyordu. </st><st c="4667">Devamını düşünemiyordu, tahminleri de dipsiz bir kuyuya düşüveriyordu. </st><st c="4738">Aklını karıştıran bu korkunç düşünce içinde tek bir şeyin bilincine vardı; kocasını ne kadar az tanıdığını, kararlarını önceden hesaplamakta ne kadar zorlandığını fark etti. </st><st c="4912">Onunla, ailesinin teşvikiyle ama karşı koymadan ve geçen yıllarla birlikte hayal kırıklığına uğramayan bir sempatiyle evlenmişti. </st><st c="5042">Rahatlık ve sessizce süren bir mutluluk içinde yanında sekiz yıl geçirmişti, ondan çocukları olmuştu, bir yuvaları vardı ve bedensel yakınlık içinde sayısız saatler geçirmişlerdi; fakat ancak şimdi, olası bir durum karşısında nasıl davranacağını merak ettiğinde, kocasının kendisine ne kadar yabancı ve bilinmez olduğunu kavradı. </st><st c="5372">Şimdi hararetle geriye dönüp bakarak son yıllarını dehşet içinde gözden geçirdiğinde, kocasının gerçek benliğini daha önce hiç araştırmadığını ve şimdi, geçen bunca yıldan sonra bile sert mi yoksa ılımlı mı, katı mı yoksa şefkatli mi davrandığını bilmediğini fark etti. </st><st c="5642">Yaşama korkusuyla ortaya çıkan bu fazlasıyla geç kalmış suçluluk duygusuyla, kocasının toplumsal varlığını yüzeysel olarak tanıdığını ve böylesi trajik anlarda kararını belirleyecek olan iç dünyasını bilmediğini kendine itiraf etmek zorunda kaldı. </st><st c="5890">İster istemez küçük anları ve imaları araştırdı, benzer durumlar karşısında ne tarz yorumlar yaptığını hatırlamaya çalıştı ve utanç dolu bir şaşkınlıkla kocasının neredeyse hiçbir zaman kişisel görüşlerini kendisine aktarmadığını, öte yandan kendisinin de benzer içten sorularla kocasına hiç yaklaşmadığını anladı. </st><st c="6205">Ancak şimdi kocasının karakterini görmeye, yaşamının tüm yönlerini yorumlamaya çalışmaktaydı. </st><st c="6299">Duyduğu korku kocasının yüreğindeki en gizli odalara girebilmek için, en küçük anıyı dahi yoklamasına sebep oluyordu.</st></span></p>
			<p><span><st c="6416">Kocasının en küçük ifadesine bile dikkat kesiliyor ve eve dönüşünü büyük bir sabırsızlıkla bekliyordu. </st><st c="6520">Selamlarken yüzüne bakmasa da, jestlerinde –elini öpüş biçiminden veya parmaklarını saçının arasından geçirişinden– şefkatin belirtisi olabilecek bir sevecenliğin gizlendiğini algılıyordu; Irene abartılı tavırlar sergilemekten zaten çekinirdi. </st><st c="6764">Kocası onunla konuşurken her zaman ölçülüydü, hiçbir zaman sabırsız veya heyecanlı davranmazdı ve davranışları her zaman sakin ve samimiydi. </st><st c="6905">Tedirginlik içinde, tavırlarının hizmetkârlara karşı da farklı olmadığını, hatta çocuklarına karşı sergilediği tavırdan daha soğuk olduğunu fark ediyordu; çocuklarına karşı her zaman daha canlı, daha neşeli ve kısa süre içinde daha sevecen bir hale bürünürdü. </st><st c="7165">Bugün de yine evde olup bitenler hakkında ayrıntılı biçimde bilgi aldı, bu sayede Irene’nin nelerle meşgul olduğunu ortaya sermesine fırsat tanırken, kendi yaptığı şeyleri gizliyordu ve Irene şimdi ilk kez, onu gözlemlediği için, kocasının onu ne kadar kolladığını, gündelik sohbetlerine –zararsız sıradanlıklarını aniden ürpererek fark ettiği– ayak uydurmak için kendini ne kadar dizginlemeye çabaladığını keşfetti. </st><st c="7582">Kendiyle ilgili tek bir söz etmedi, bu nedenle Irene’nin yatışmaya susamış merakı tatmin duygusunu yaşayamadı.</st></span></p>
			<p><span><st c="7692">Konuşmalarından bir ipucu elde edemediğinden, şimdi koltuğunda oturmuş kitap okuyan kocasının elektrikli bir ışığın keskin biçimde aydınlattığı yüzünü inceledi. </st><st c="7854">Yabancı bir yüze bakar gibi kocasının yüzüne bakıyor ve tanıdığı ama aniden yabancılaşan yüz hatlarından, sekiz yıllık beraberlikleri boyunca kayıtsızlığı karşısında kendisinden gizlediği kişiliğini anlamaya çalışıyordu. </st><st c="8075">Alnı, içten gelen güçlü, zihinsel zorlanmayla şekillenmişçesine aydınlık ve asildi, ağzıysa sert ve ödünsüzdü. </st><st c="8186">Son derece erkeksi hatlarındaki her şey gergindi, enerjik ve güçlüydü: İçinde bir güzellik bulduğuna şaşırarak, kocasının ılımlı ciddiyetini, varlığındaki gözle görülür burukluğu belli bir hayranlıkla inceledi; oysa şimdiye kadar tekdüze olan bu tavrını pek de eğlenceli bulmaz ve sosyal çevresiyle yapacağı bir sohbeti, onunla gerçekleştireceği bir muhabbete yeğlerdi. </st><st c="8556">Fakat gerçek gizemini saklıyor olması gereken gözlerini kitaba çevirmiş ve böylece Irene’nin gözlemlerinden kaçınmıştı. </st><st c="8676">Bu yüzden, bu kıvrak hatlar onu affeden veya suçlayan bir sözün yerine geçiyormuş gibi, sorularla dolu gözleriyle yalnızca profilini izleyebiliyordu; yabancı profilin hatlarındaki sertlik Irene’yi ürkütüyor, ancak kararlılığındaki tuhaf güzelliğin de ilk kez farkına varıyordu. </st><st c="8954">Bir anda ona bakmaktan hoşlandığını, haz ve gurur duyduğunu hissetti. </st><st c="9024">Bu duygu uyanışı göğsünün acı acı yanmasına neden oldu, kaçırılmış bir şeyin karşısında duyulan pişmanlığın boğuk duygusu, onunla bedensel temas içindeyken asla duyumsadığını hatırlamadığı bir gerilim. </st><st c="9226">O sırada kocası başını kitaptan kaldırdı. </st><st c="9268">Irene bakışlarındaki yakıcı merakla kocasının kuşkusunu uyandırmamak için alelacele karanlığa geri adım attı.</st></span></p>
			<p><span><st c="9377">Üç gündür evden dışarı çıkmamıştı. </st><st c="9413">Huzursuzluk içinde ısrarla evde kalmaya başlamasının diğerlerinin çoktan dikkatini çektiğini fark etti birdenbire; çünkü genel olarak saatlerce veya günlerce eve kapanmak onun için sıra dışı bir şeydi. </st><st c="9615">Ev işlerine yatkın olmayışı ve maddi bağımsızlığı sayesinde küçük parasal sıkıntılardan uzak yaşayan, kendinden bile sıkılan Irene için evi, yalnızca geçici süre istirahat ettiği bir yerdi; sokaklar, tiyatrolarsa renkli karşılaşmalara ve sürekli dışarıdan gelen yeniliklerle sosyal ortamlara önayak olduklarından, bulunmayı en çok sevdiği yerlerdi; çünkü buraların keyfini çıkartmak hiçbir içsel çaba gerektirmiyordu ve duyuları uyuştuğunda bile, her zaman çokça uyarım alabiliyordu. </st><st c="10099">Bayan Irene tüm düşünce tarzıyla Viyana burjuvazisinin tüm üyelerinin, aralarında gizli bir anlaşma varmışçasına aynı saatlerde, aynı ilgi alanlarında sürekli karşılaştıkları ve durmadan kıyaslama yaparak birbirlerini gözlemleyen, hatta bunları gittikçe yaşam tarzına dönüştüren o elit kesime dahildi. </st><st c="10401">Kendine dönük ve yalnızlaştırıcı, böylesi tembel bir birlikteliğe alışık bir yaşam tarzı her tür temelden yoksun kalır. </st><st c="10521">Duyular alışıldık miktarda sansasyondan oluşan yemlerini alamayınca isyan ediyor ve yalnızlık kısa zamanda sinir bozucu bir öz düşmanlığa dönüşüyordu. </st><st c="10672">Zamanın sonsuz şekilde üzerine çullandığını hissediyordu, saatlerse alışılmışı belirleyemediklerinde bütün anlamlarını yitiriyorlardı. </st><st c="10807">Irene bir zindana kapatılmış gibi boş boş ve gergin bir halde odanın içinde bir aşağı bir yukarı yürüyordu; gerçek yaşamını belirleyen sokaklar ve </st></span><span><st c="10954">dışarıdaki dünya ona kapalıydı; dışarıda, elinde ateşten kılıcıyla duran şeytan gibi, şantajcı bekliyordu.</st></span></p>
			<p><span><st c="11060">Ondaki bu değişimi ilk fark eden, çocukları, özellikle de yaşça daha büyük olan oğlu oldu; çocuk annesini bu kadar sık evde görmekten duyduğu hayreti sıkıntı veren bir açıklıkla ifade ederken, hizmetkârlar yalnızca aralarında fısıldaşıyor ve mürebbiyelerle fikir alışverişinde bulunuyorlardı. </st><st c="11354">Dikkat çeken varlığını farklı, birçoğu iyi düşünülmüş gerekçelerle açıklamaya çalışsa da, yaptığı açıklamaların yapaylığından yıllardır kendi evindeki varlığının ne kadar gereksizleştiğini fark etti. </st><st c="11554">Ne zaman bir işe el atsa, bu ani deneme girişimlerini alışkanlıklarına müdahale olarak algılayan birilerinin itirazıyla karşılaşıyordu. </st><st c="11690">Bütün yerler kapılmış, Irene de kendi evinde yabancı bir cisme dönüşmüştü. </st><st c="11765">Ne yapacağını, zamanı nasıl kullanacağını bilemiyordu; çocuklarına yaklaşma girişiminde bile başarısız oluyordu. </st><st c="11878">Çocuklar bu ani ilgisini yeni bir denetim gibi algıladıklarından rahatsız oldular ve bu tarz bir denetim girişiminde bulunduğu sırada, yedi yaşındaki oğlu küstahça artık neden gezmeye gitmediğini sordu, Irene ise utançtan kızardığını hissetti. </st><st c="12122">Yardım etmek istediği her yerde düzeni bozuyor, nereye katılsa şüphe uyandırıyordu. </st><st c="12206">Sürekli evde oluşunu zekice geri çekilip odasında sessizce bir kitabın veya bir işin başında geçirerek gözden uzak tutmak konusunda da bir beceriye sahip değildi; bütün güçlü duygular gibi içinde varlığını sürdüren korku, kendini bir odadan diğerine atmasına</st></span><span><st c="12464"> neden oluyordu. </st><st c="12481">Her telefon çalışında, her kapı zilinde korkuyla irkiliyor ve kendini durmadan bir insan görmenin açlığıyla, özgürlük özlemiyle ve buna rağmen yoldan gelip geçenler arasında rüyalarına kadar Irene’yi takip eden o suratın başını kaldırıp yukarı bakacağı korkusuyla perdelerin arkasından sokağı gözetlerken buluyordu. </st><st c="12797">Sakin varlığının aniden çözülüp yok olduğunu hissediyor ve bu halsizlikle bütün hayatının mahvolduğu duygusuna kapılıyordu. </st><st c="12921">Oda hapsinde geçirdiği bu üç gün, sekiz yıllık evliliğinden daha uzun gelmişti.</st></span></p>
			<p><span><st c="13000">Ancak üçüncü günün akşamı için, haftalar öncesinden kocasıyla birlikte gidecekleri bir daveti kabul etmişlerdi; inandırıcı bir gerekçe göstermeden bu daveti şimdi iptal etmesi olanaksızdı. </st><st c="13190">Bunun da ötesinde, yaşamının etrafını saran dehşetten oluşan bu görünmez parmaklıklar, yok olmak istemediği takdirde bir kereliğine de olsa kırılmalıydı. </st><st c="13344">İnsanlara ihtiyacı vardı, birkaç saat boyunca kendinden, korkunun öldürücü yalnızlığından uzaklaşmaya ihtiyacı vardı. </st><st c="13462">Ve ayrıca yabancı bir evde, arkadaşlarında olmaktan başka nerede bu kadar güvende olabilirdi, yollarını sinsice takip eden o kişiden nerede daha iyi korunabilirdi? </st><st c="13626">Evden dışarı çıktığı bir saniyelik anda ürperdi, herhangi bir yerde pusuya yatmış bekliyor olabilecek o kişiyle karşılaştığı sokağa ilk kez adım atmıştı. </st><st c="13780">İstemsizce kocasının kolunu kavradı, gözlerini kapadı ve kaldırımdan arabaya ulaşan birkaç adımlık yolu hızla yürüdü; ardından araba gecenin ıssız sokaklarında hızla yol alırken kocasının yanında kendini güvende hissederek gevşedi, içindeki ağırlık yok oldu; yabancı apartmanın merdivenlerinden yukarı çıkarken kendini güvende hissetti. </st><st c="14117">Birkaç saatliğine yıllar öncesinde olduğu gibi olabilecekti: Tasasız, neşeli; hapishane duvarlarından tekrar güneşe tırmanan biri gibi, daha bilinçli bir neşeye sahip şekilde. </st><st c="14293">Burada onu tüm takiplerden koruyan bir siper vardı, nefret buraya giremezdi, burada yalnızca onu seven, sayan ve ona hayranlık duyan insanlar vardı; süslü, iyi niyetli, kaygısızlığın pembemsi ışığını yansıtan insanların ve nihayet onu da sarmalayan bir haz duygusunun içindeydi. </st><st c="14572">Çünkü şimdi, içeri girer girmez, diğerlerinin bakışlarından güzel olduğunu hissediyordu ve uzun zamandır hasretini çektiği bu duyguyla daha da güzelleşmişti. </st><st c="14730">Ne kadar da iyi hissettiriyordu bu, bir burgaç gibi beynine hep aynı düşüncenin saplandığı, içinin tamamen yarayla kaplandığı ve acı hissettiği bütün o günlerdeki suskunluktan sonra bu duygu ona nasıl da iyi gelmişti, teninin içine işleyen ve kanını harekete geçirerek tümüyle canlandıran pohpohlayıcı sözcükler duymak nasıl da iyi hissettiriyordu. </st><st c="15079">Ve bir anda içinde, özgürleşmek isteyen bastırılmış kahkahaların varlığını hissetti. </st><st c="15164">Şampanya şişesinin mantarının patlaması gibi, kahkahaları küçük </st></span><span><st c="15228">koloraturlar</st></span><span><span id="footnote-000-backlink"><a href="Korku-3bs_split_003.xhtml#footnote-000"><st c="15240">1</st></a></span></span><span><st c="15242"> halinde yükseldi; gülüyor, gülüyor, arada bu dizginleyemediği coşkusundan utansa da, az sonra kendine hâkim olamayıp yeniden gülüyordu. </st><st c="15379">Gevşeyen sinirlerinden elektrik yayıyordu, tüm duyuları güçlenmişti, sağlıklı ve zindeydi, günlerden beri ilk kez </st></span><span><st c="15493">gerçekten iştahlı bir şekilde yemek yedi ve susuzluk çeken biri gibi içti.</st></span></p>
			<p><span><st c="15567">Kurumuş, insan susuzluğu çeken ruhu her şeyden canlılık ve zevk süzüyordu. </st><st c="15643">Yan tarafta çalan müzik cezbediyor, yanıp kavrulan teninin derinliklerine işliyordu. </st><st c="15728">Dans başladı ve henüz farkına bile varamadan kendini kalabalığın arasında buldu. </st><st c="15809">Hayatında hiç böyle dans etmemişti. </st><st c="15845">Girdap şeklindeki dönüşler, içindeki tüm ağırlığı söküp atıyordu, ritim uzuvlarına işliyor ve ateşli hareketlerle bedeninin nefes almasını sağlıyordu. </st><st c="15996">Müzik durduğunda sessizlik ona azap veriyordu, ürperen uzuvlarında huzursuzluk yılanının dili dolanıyordu ve tıpkı serinleten, sakinleştiren ve insanı taşıyan duştaki suya dalar gibi, kendini tekrar dans eden kalabalığın arasına atıyordu. </st><st c="16235">Diğer zamanlarda hep orta seviyede bir dansçıydı; fazla ölçülü, fazla temkinli, fazla sert ve dikkatli hareket ederdi fakat özgürlüğe kavuşan sevinci bedensel tüm tutukluğunu söküp atmıştı. </st><st c="16425">Diğer zamanlarda en vahşi tutkularını bile bir kalıba sokan, utanç ve tedbirden oluşan çelik çember tam ortasından kırılıvermişti; ruhunun gevşediğini fark ediyor ve kendini durdurulamaz, bağımsız hissediyordu. </st><st c="16636">Çevresindeki elleri, kolları hissediyor, dokunuşları ve uzaklaşmaları, sözcüklerin soluğunu, iç gıdıklayıcı kahkahaları, müziğin kanında titreştiğini duyumsuyordu; tüm bedeni öylesine gerilmişti ki giysileri tenini yakıyordu ve bilinçsizce, bu sarhoşluğu daha derinlerde çıplak hissedebilmek için, üzerindeki her şeyi yırtıp çıkartmak ist</st></span><span><st c="16974">iyordu.</st></span></p>
			<p><span><st c="16982">“Irene neyin var?” </st></span></p>
			<p><span><st c="17002">Sallanarak, gülen gözlerle ve kavalyesinin sarılışının sıcaklığıyla döndü. </st><st c="17077">O anda kocasının şaşkınlık içerisindeki soğuk ve sert bakışları kalbine saplandı. </st><st c="17159">Irene korkuyla irkildi. </st><st c="17183">Çok mu çılgın davranmıştı? </st><st c="17210">Çılgınlığı bir şeyleri ele mi vermişti?</st></span></p>
			<p><span><st c="17249">“Ne… Ne demek istiyorsun Fritz?” diye kekeledi; kocasının bakışlarındaki gittikçe daha derinleşen, şimdi de yüreğine inen sert darbeyle şaşkınlığa uğradı. </st><st c="17405">Bu gözlerin eşeleyici kararlılığı karşısında çığlık atmak istedi.</st></span></p>
			<p><span><st c="17470">“Bu çok tuhaf” diye mırıldandı kocası sonunda. </st><st c="17518">Sesinde boğuk bir şaşkınlık vardı. </st><st c="17553">Irene ne kastetmeye çalıştığını sormaya çekindi. </st><st c="17602">Ancak hiçbir şey söylemeden arkasını dönen kocasının geniş, sert omuzlarını, sinirden çelik gibi kaskatı kesilmiş ensesini görünce, tüm bedeni ürperdi. </st><st c="17754">Bir katil sırtı gibi diye geçirdi aklından delice ve hemen bu düşünceyi zihninden uzaklaştırdı. </st><st c="17850">Ancak şimdi, sanki onu ilk kez görmüş gibi, korkuyla kendi kocasının güçlü ve tehlikeli olduğunu hissetti.</st></span></p>
			<p><span><st c="17956">Müzik yeniden başladı. </st><st c="17980">Beylerden biri yanına yaklaştı, Irene mekanik hareketlerle koluna girdi. </st><st c="18053">Fakat artık her şey ağırlaşmıştı ve neşeli melodi kaskatı kesilmiş bedenini artık hareket ettiremiyordu. </st><st c="18158">Boğucu bir ağırlık yüreğinden ayaklarına doğru iniyordu, her bir adım canını acıtıyordu. </st><st c="18247">Kavalyesinden dansı bırakmak için izin istemek zorunda kaldı. </st><st c="18309">Yerine geri dönerken istemsizce kocası yakınlarda mı diye dönüp baktı. </st><st c="18380">Ve korkuyla irkildi. </st><st c="18401">Kocası sanki onu bekliyormuş gibi, hemen arkasında duruyordu, bir kez daha dimdik Irene’nin gözlerine baktı. </st><st c="18510">Ne istiyordu? </st><st c="18524">Neleri öğrenmişti? </st><st c="18543">Elinde olmadan, çıplak göğsünü ondan saklamak zorundaymış gibi, elbisesini düzeltti. </st><st c="18628">Adam, bakışlarındaki inatçılığını suskunluğunda da sürdürüyordu.</st></span></p>
			<p><span><st c="18692">“Gidelim mi?” diye sordu Irene korkuyla.</st></span></p>
			<p><span><st c="18733">“Evet.” Sesi sert ve sevecenlikten uzaktı. </st><st c="18777">Önden yürüdü. </st><st c="18791">Irene onun geniş, dehşet verici ensesini gördü. </st><st c="18839">Kürkünü omuzlarına sarmış olmasına rağmen üşüyordu. </st><st c="18891">Yolda hiç konuşmadan yan yana oturdular. </st><st c="18932">Irene tek bir söz söylemeye cesaret edemiyordu. </st><st c="18980">Yeni bir tehlikenin yaklaştığını hissediyordu. </st><st c="19027">Şimdi her iki yanı da çevrilmişti.</st></span></p>
			<p><span><st c="19061">O gece kasvetli bir rüya gördü. </st><st c="19094">Yabancı bir müzik çalıyordu, aydınlık ve yüksek tavanlı bir salondan içeri girdi, kalabalığın ve renklerin arasına karıştı, tanıdığını sandığı ancak kim olduğunu çıkartamadığı genç bir adam yanına yaklaştı, kolunu kavradı, Irene de onunla dans etmeye başladı. </st><st c="19354">Kendini iyi ve rahat hissediyor, tek bir müzik dalgası ayaklarını yerden kesiyor, zemini hissedemiyordu. </st><st c="19459">Böyle dans ederek birçok salondan geçtiler, altın yaldızlı avizelerden yansıyan ışıklar çok yükseklerdeki yıldızlar gibi yanıp sönüyor ve peş peşe dizili birçok ayna gülüşlerini ona geri göndererek sonsuz yansımalar halinde ileri taşıyorlardı. </st><st c="19703">Dans gittikçe hızlanıyor, müzik hararetleniyordu. </st><st c="19753">Genç adamın kendisine gittikçe daha da sokulduğunu, ellerini çıplak kollarına gömdüğünü fark etti, duyduğu acıyla karışık hazdan inledi ve şimdi, gözleri gözlerinin içine dalınca, delikanlıyı tanıdığına karar verdi. </st><st c="19969">Küçük bir kızken uzaktan tutkulu şekilde sevdiği bir aktör olduğunu sandı, büyük bir keyifle ismini söyleyecekti ki delikanlı hafif çığlığını ateşli bir öpücükle ağzında hapsetti. </st><st c="20149">Ve böylece, dudakları birbirinin içinde erimiş, iç içe geçip kor gibi kavrulmuş tek bedende, kutsanmış bir rüzgâr tarafından taşınır gibi, salondan salona uçuyorlardı. </st><st c="20317">Duvarlar yanlarından akıp gidiyordu, havalanan tavanı ve saatleri artık hissetmiyordu, tarif edilemez şekilde hafiflemiş ve zincirlerinden koparılmış gibiydi. </st><st c="20476">O anda aniden biri omzuna dokundu. </st><st c="20511">Irene ve onunla birlikte müzik de durdu, ışıklar söndü, duvarlar karararak birbirine yaklaştı ve kavalyesi kayboldu. </st><st c="20628">“Adamı geri ver, pis hırsız!” diye bağırdı korkunç kadın; bu oydu, duvarlar çınlıyor, buz gibi parmaklarıyla Irene’nin bileğini kavrıyordu. </st><st c="20768">Kendini toparladı ve kendinin de çılgın bir keskinlikte çığlık attığını, bağırdığını gördü; birbirlerine girmişlerdi, ancak kadın daha güçlüydü, boynundaki inci kolyeyi ve onunla birlikte elbisesinin yarısını yırtıp aldı; sarkan kumaş parçaları arasından çıplak göğsü ve kolları görünüyordu. </st><st c="21060">Birdenbire etraf yeniden kalabalıklaştı, gittikçe artan bir gürültüyle salonlardan çıkıp akın ediyorlardı ve onu, yarı çıplak olan Irene’yi alaylı bir tavırla seyrederlerken, diğer kadın da tiz bir sesle bağırıyordu: “Erkeğimi çaldı benden, kaltak!” Irene nereye saklanacağını, gözlerini nereye çevireceğini bilemiyordu çünkü insanlar gittikçe ona doğru yaklaşıyor, meraklı, soluk soluğa kesilmiş suratlar çıplaklığına saldırıyordu. </st><st c="21493">Şaşkın bakışlarla kendine bir kurtuluş bulmak için etrafa bakınırken, bir anda kocasının karanlık kapının pervazında hareketsizce durduğunu gördü; sağ elini sırtının arkasına gizlemişti. </st><st c="21680">Irene çığlık atıp ondan kaçmaya başladı; birçok salondan geçti, açgözlü kalabalık da peşinden geliyordu, elbisesinin gittikçe aşağı kaydığını hissetti, artık onu üzerinde tutmakta zorlanıyordu. </st><st c="21874">O anda önünde bir kapı açıldı, kendini kurtarmak için büyük bir telaşla merdivenlerden aşağı atıldı, ancak aşağıda yine o kötü yürekli kadın yün eteğiyle ve pençe gibi elleriyle bekliyordu. </st></span><span><st c="22064">Irene kenara atladı, delirmiş gibi dışarı koşmaya başladı fakat diğer kadın da arkasından fırladı; böylece birbirlerini gecenin uzun sessiz sokaklarında kovaladılar; sokak lambaları sırıtarak üzerlerine eğiliyordu. </st><st c="22279">Kadının tahta kunduralarının takırtısını sürekli peşinde duyuyordu ve bir köşe başına ulaştığında, kadın orada da beliriveriyordu, bir sonraki dönemeçte, her evin arkasında, sağda ve solda pusuda bekliyordu. </st><st c="22487">Her yerde önce o beliriyordu, sanki çoğaltılmış gibiydi, geride bırakılacak gibi değildi, her seferinde önüne atlıyor ve ona saldırıyordu; Irene’nin dizleri tutmuyordu. </st><st c="22656">Sonunda karşısında evi duruyordu, hızla yukarı koştu, ancak kapıyı açmasıyla birlikte karşısında kocası belirdi, elinde bir bıçakla Irene’ye delici bakışlar atıyordu. </st><st c="22823">“Neredeydin?” diye sordu boğuk bir sesle. </st><st c="22865">“Hiçbir yerde” dediğini duydu Irene, akabinde hemen yanından yükselen o cırtlak kahkahayı işitti. </st><st c="22963">“Ben gördüm! </st><st c="22976">Ben gördüm!” diye sırıtarak bağırdı kadın. </st><st c="23019">Aniden yanında belirmişti ve deliler gibi gülüyordu</st></span><span><st c="23070">. O sırada kocası bıçağını kaldırdı. </st><st c="23107">“İmdat!” diye bir çığlık attı Irene, “İmdat!..”</st></span></p>
			<p><span><st c="23154">Gözlerini yukarı çevirdi ve korku dolu bakışları kocasınınkiyle buluştu. </st><st c="23228">Ne... </st><st c="23234">Ne olmuştu? </st><st c="23246">Kendi odasındaydı, lamba soluk bir ışık yayıyordu, evindeki yatağındaydı, yalnızca bir rüya görmüştü. </st><st c="23348">Fakat kocası niçin yatağının kenarında oturmuş kendisine bir hastaya bakar gibi bakıyordu? </st><st c="23439">Işığı kim yakmıştı, neden o kadar ciddi ve hareketsiz oturuyordu? </st><st c="23505">Derin bir ürperti defalarca titremesine neden oldu. </st><st c="23557">İster istemez kocasının eline baktı: Hayır, elinde bıçak yoktu. </st><st c="23621">Yavaşça uykunun mahmurluğundan ve rüyasındaki görüntülerden kurtulmaya başladı. </st><st c="23701">Kâbus görmüş, rüyasında çığlık atmış ve böylece kocasını uyandırmış olmalıydı. </st><st c="23780">Fakat bakışları neden bu kadar ciddi, delici ve acımasızdı? </st><st c="23840">Irene gülümsemeye çalıştı. </st><st c="23867">“Ne... </st><st c="23874">Ne oldu? </st><st c="23883">Bana neden öyle bakıyorsun? </st><st c="23911">Kötü bir rüya gördüğümü sanıyorum.”</st></span></p>
			<p><span><st c="23946">“Evet, bağırdın. </st><st c="23964">Diğer odadan duydum.” </st></span></p>
			<p><span><st c="23986">Ne söyledim, neleri ele verdim diye düşündü Irene ürkerek, neleri öğrendi? </st><st c="24061">Gözlerinin içine bir daha bakmaya neredeyse cesaret edemedi. </st><st c="24122">Ancak kocası garip bir sakinlikle ve ciddi bir tavırla ona bakmaya devam etti. </st><st c="24201">“Neyin var Irene? </st><st c="24219">Bir şeyler oluyor. </st><st c="24238">Birkaç gündür tamamen değiştin; ateşin varmış gibi, sinirli ve dalgınsın; uykunda bağırarak yardım istiyorsun.”</st></span></p>
			<p><span><st c="24349">Irene gülümsemeye çalıştı. </st><st c="24377">“Hayır” diye ısrar etti kocası. </st><st c="24409">“Benden bir şey saklamamalısın. </st><st c="24441">Bir sorunun mu var, bir şey canını mı sıkıyor? </st><st c="24488">Değiştiğini evdeki herkes fark etmiş. </st><st c="24526">Bana güvenmelisin Irene.”</st></span></p>
			<p><span><st c="24551">Fark ettirmeden Irene’ye yaklaştı, kocasının parmaklarının çıplak kollarında gezindiğini, okşadığını hissetti, gözlerinde tuhaf bir ışık parlıyordu. </st><st c="24701">Birdenbire kocasının bedenine sarılıp ona sımsıkı sokulmak ve her şeyi itiraf edip onun ne kadar acı çektiğini gördüğü şu anda kendisini affedene kadar onu bırakmamak isteği oluştu içinde. </st><st c="24890">Fakat lambanın solgun ışığı yüzünü aydınlatıyordu ve Irene utanıyordu. </st><st c="24961">Söyleyeceklerinden korktu.</st></span></p>
			<p><span><st c="24987">“Endişelenme Fritz” diyerek gülümsemeye çalışırken, bedeni çıplak ayakuçlarına kadar titriyordu. </st><st c="25085">“Sadece biraz gerginim. </st><st c="25109">Eminim yakında geçecektir.”</st></span></p>
			<p><span><st c="25136">Kocası ona sarıldığı elini hızlıca geri çekti. </st><st c="25184">Irene’nin puslu ışık altındaki solgun yüzünü ve alnına düşen karanlık düşüncelerin gölgesini görünce ürperdi. </st><st c="25294">Yavaşça doğruldu.</st></span></p>
			<p><span><st c="25311">“Bilmiyorum, sanki şu son günlerde bana söylemek istediğin bir şeyler varmış gibi hissettim. </st><st c="25405">Yalnızca seni ve beni ilgilendiren bir şey. </st><st c="25449">Şu an yalnızız Irene.”</st></span></p>
			<p><span><st c="25471">Irene bu ciddi ve örtük bakışlar karşısında hipnotize olmuş gibi öylece yatıyor, hiç kıpırdamıyordu. </st><st c="25573">Her şeyin ne kadar da iyi olabileceğini geçirdi içinden, sadece tek bir sözcük, kısacık bir sözcük söylemesi yeterliydi: Affet; kocası sebebini bile sormazdı. </st><st c="25732">Işık neden yanıyordu ki; şu yüksek, arsız, kulak kabartan ışık? </st><st c="25796">Karanlık olsaydı söyleyebileceğini hissediyordu. </st><st c="25845">Fakat ışık cesaretini kırıyordu.</st></span></p>
			<p><span><st c="25877">“Yani gerçekten bana söyleyecek hiçbir şeyin yok mu?”</st></span></p>
			<p><span><st c="25931">Bu çekicilik ne kadar da korkunçtu, sesi ne kadar da yumuşaktı! </st><st c="25996">Daha önce bu şekilde konuştuğunu hiç duymamıştı. </st><st c="26045">Ama şu ışık, ampul, şu sarı, arsız ışık!</st></span></p>
			<p><span><st c="26085">Kendine çekidüzen verdi. </st><st c="26111">“Aklından ne geçiriyorsun?” diyerek güldü ve kendi cırtlak sesinden korktu. </st><st c="26187">“İyi bir uyku uyuyamadığım için sırlarımın mı olması gerekiyor? </st><st c="26251">Hatta sonunda maceralarımın da mı?”</st></span></p>
			<p><span><st c="26286">Sözlerinin ne kadar yanlış, ne kadar sahte çıktığını duyunca kendinden ürktü, iliklerine kadar ürperdi ve istemsizce bakışlarını kaçırdı. </st></span></p>
			<p><span><st c="26425">“Peki... </st><st c="26434">İyi uykular.” Kocası bu kez kısa ve sert konuşmuştu. </st><st c="26487">Sesi çok farklıydı, bir tehdit veya kötü, tehlikeli bir alay içeriyormuş gibiydi.</st></span></p>
			<p><span><st c="26568">Ardından ışığı söndürdü. </st><st c="26594">Irene, kocasının beyaz gölgesinin kapıda kaybolduğunu gördü. </st><st c="26655">Sessiz, soluk, geceleri beliren bir hayaletmişçesine kapıyı kapattığında, bir tabutun kapağı kapanmış gibi hissetti. </st><st c="26772">Tüm dünyanın boşalmış ve ölü olduğunu hissediyordu, yalnızca kendi donmaktan katılaşmış bedeninin içinde yüreği deli gibi atıyor ve her atışla göğsünü acıtıyordu.</st></span></p>
			<p><span><st c="26934">Ertesi gün, hep birlikte öğle yemeğindeyken –çocuklar az önce kavga etmiş ve güçlükle sakinleştirilmişti– hizmetçi kız bir mektup getirdi. </st><st c="27074">Mektup hanımefendiyeydi ve cevabı bekleniyordu. </st><st c="27122">Şaşkınlık içinde yabancı el yazısını inceleyip telaşla zarfı açtı. </st><st c="27189">Daha ilk satırda sararıverdi. </st><st c="27219">Tek bir hamlede ayağa fırladı ve diğerlerinin ortak şaşkınlığını görünce kendini ele veren düşüncesizliğini fark edip bir kez daha ürperdi. </st></span></p>
			<p><span><st c="27359">Mektup kısaydı. </st><st c="27375">Üç satırdan oluşuyordu: İmza yoktu, tarih yoktu; değiştirildiği anlaşılan el yazısıyla yalnızca bu korkunç emir yazılmıştı: “Lütfen bu mektubu getiren kişiye derhal yüz kron veriniz!” Bayan Irene parayı almak için odasına koştu fakat para kutusunun anahtarını bulamadı; bulana kadar hararetle bütün çekmeceleri açıp karıştırdı. </st><st c="27703">Titreyen ellerle tüm banknotları kıvırıp bir zarfa yerleştirdi ve kapıda bekleyen çalışana bizzat kendi teslim etti. </st><st c="27820">Tüm bunları hipnoz altındaymış gibi düşünmeden ve tek bir an tereddüt etmeden yaptı. </st><st c="27905">Ardından –ayrılışının üzerinden henüz iki dakika bile geçmemişti– yemek salonuna geri döndü.</st></span></p>
			<p><span><st c="27997">Herkes suskundu. </st><st c="28015">Çekingen bir huzursuzlukla yerine oturdu ve hızlıca bir mazeret aramak isterken –elleri öylesine şiddetli titriyordu ki, az evvel kaldırmış olduğu bardağını alelacele yerine koymak zorunda kaldı– dehşet içinde, heyecandan gözü görmez biçimde, mektubu açık şekilde tabağının yanında bırakmış olduğunu gördü. </st><st c="28322">Küçük bir hareketle kocası mektubu çekip alabilirdi, büyük ve iri harflerle yazılmış mektubu okumak için belki de tek bir bakış bile yeterliydi. </st><st c="28467">Irene söyleyecek söz bulamadı. </st><st c="28498">Hırsızlama bir hareketle uzanıp pusulayı buruşturdu, ancak şimdi, mektubu cebine koyduktan ve başını kaldırdıktan sonra, kocasının daha önce hiç karşılaşmadığı türden sert, delici, acıtıcı bakışlarıyla karşılaştı. </st><st c="28712">Son birkaç gündür ona bu bakışlarla aniden güvensizliğinin darbelerini indirmeye başlamıştı; darbeleri Irene’yi derinden sarsıyor ve onlara nasıl karşı koyabileceğini bilmiyordu. </st><st c="28891">Dans ederken de bu bakışla bedenine saldırmıştı, bu bakış dün gece bir bıçak gibi uykusunun üstünde ışıldayan bakışın aynısıydı.</st></span></p>
			<p><span><st c="29019">Bakışını bunca keskin, sert, soğuk ve can yakıcı yapan, bir şey biliyor olması mı, yoksa bir şey bilmek istemesi miydi? </st><st c="29140">Irene hâlâ doğru sözcüğü ararken, aklına çoktandır unuttuğu bir anı geldi. </st><st c="29215">Kocası bir seferinde avukat olarak bir sorgu hâkimiyle karşı karşıya geldiğini anlatmıştı. </st><st c="29306">Bu hâkimin yeteneğinin, sorgu esnasında miyop gözleriyle dosyaları incelemek, ardından en can alıcı soruda bakışlarını aniden kaldırıp bir hançer gibi sanığın gözlerine dikmek olduğunu söylemişti. </st><st c="29503">Bir şimşek gibi parlayan bu yoğun dikkat karşısında sanık soğukkanlılığını kaybediyor ve özenle sürdürdüğü yalanını unutuveriyormuş. </st><st c="29636">Şimdi bu tehlikeli oyunu oynuyor ve Irene de kurban mı oluyordu? </st><st c="29701">Kocasının mesleğine hukuk alanındaki iddiasından çok psikolojik tutkularla bağlı olduğunu bildiğinden, daha da çok korktu. </st><st c="29824">Başkalarının kumar veya seksle ilgilendikleri gibi, kocası da bir suçu araştırıp ortaya çıkartmak, sanığı baskı altına almaktan hoşlanıyordu ve böylesi psikolojik bir ava çıktığı zamanlarda, varlığı içten içe kızışırdı. </st><st c="30044">Geceleri unutulmuş karar metinlerini karıştırmasına neden olan tutku dolu gerginliği, dışa karşı çelik bir sağlamlığa dönüşürdü; az yer, az sıvı tüketir, durmadan sigara içer, duruşma için saklamak ister gibi fazla konuşmaktan kaçınırdı. </st><st c="30282">Onu bir kez bir savunma sırasında izlemiş ve o karanlık tutkudan, konuşma tarzındaki neredeyse kötücül ifadeden ve yüzündeki o sert, kaba ifadeden öylesine ürkmüştü ki bunu ikinci bir kez tekrarlamamıştı; şimdi tehditkâr biçimde çattığı kaşlarının altındaki katı bakışlarında aynı ifadeyi görür gibi olmuştu.</st></span></p>
			<p><span><st c="30590">Tüm bu unutulmuş anılar tek saniyelik şu anda yeniden buluştular ve dudaklarının arasında oluşan sözcükleri söylemesine engel oldular. </st><st c="30726">Suskunluğunu sürdürdü, bu suskunluğun ne kadar tehlikeli olduğunu, mantıklı bir açıklama bulmak için son şansını da kaçırdığını fark ettikçe daha da şaşkınlaştı. </st><st c="30888">Artık gözlerini yukarı çevirmeye de cesaret edemiyordu, ancak şimdi, eğdiği bakışlarıyla kocasının normalde sakin ve ölçülü duran ellerinin küçük, vahşi hayvanlar gibi masanın üzerinde dolaştığını görünce daha da ürktü. </st><st c="31108">Neyse ki yemek az sonra sona erdi, çocuklar yerlerinden fırlayıp neşeyle bağrışarak yan odaya koşturdular, mürebbiyeler yaramazlıklarını dizginlemek için boşuna uğraşıyorlardı: Kocası da kalkarak, arkasına bakmadan ağır adımlarla yan odaya geçti.</st></span></p>
			<p><span><st c="31354">Yalnız kalır kalmaz tehlikeli mektubu tekrar çıkardı. </st><st c="31409">Bir kez daha satırları hızla okudu: “Lütfen bu mektubu getiren kişiye derhal yüz kron veriniz.” Ardından mektubu öfkeyle paramparça etti ve parçaları çöp kutusuna atmak üzere buruştururken bir şey hatırladı, durdu, şöminenin üzerine eğilerek kâğıdı çıtırdayan korların arasına attı. </st><st c="31692">Birden parlayarak bu tehdidi yutan beyaz alev Irene’yi rahatlattı.</st></span></p>
			<p><span><st c="31758">O anda kapıda kocasının geri dönen ayak seslerini işitti. </st><st c="31817">Hızla doğruldu, yüzü alevin sıcaklığından ve yakalanmanın verdiği çekingenlikten kızardı. </st><st c="31907">Şöminenin kapağı kendisini ele verircesine hâlâ açıktı, beceriksizce bedeniyle onu gizlemeye çalıştı. </st><st c="32009">Kocası masaya yaklaştı, purosu için bir kibrit yaktı. </st><st c="32063">Alevi yüzüne yaklaştırınca, Irene burun kanatlarının titrediğini görür gibi oldu; bu, kocasının öfkeli olduğunu her zaman ele veren bir işaretti. </st><st c="32209">Ama adam sakinliğini koruyarak Irene’ye baktı: “Sana sadece bana mektuplarını göstermek zorunda olmadığını hatırlatmak istiyorum. </st><st c="32339">Benden gizli sırlarının olmasını istiyorsan, tamamen özgürsün.” Irene susuyor ve ona bakmaya cesaret edemiyordu. </st><st c="32452">Kocası bir anlığına bekledi, ardından purosunun dumanını göğsünün derinliklerinden çeker gibi güçlü bir nefesle saldı ve ağır adımlarla odayı terk etti.</st></span></p>
			<p><span><st c="32604">Artık başka bir şey düşünmek istemiyor, sadece daha fazla yaşamak, kendini uyuşturmak, yüreğini boş ve saçma uğraşlarla oyalamak istiyordu. </st><st c="32745">Eve daha fazla tahammül edemiyordu, korkudan delirmemek için sokağa, insanların arasına karışması gerektiğini hissediyordu. </st><st c="32869">Bu yüz kron sayesinde, şantajcıdan en azından birkaç gün özgürlük satın aldığını umuyordu. </st><st c="32960">Yeniden bir gezintiye çıkmak için cesaretini topladı; hem bazı işlerini halledecek hem de evdekiler tarafından dikkat çeken değişikliğini gizlemeye çalışacaktı. </st><st c="33121">Şimdiden belli bir kaçış yolu bulmuştu. </st><st c="33161">Evin kapısından, bir atlama tahtasından atlar gibi, gözlerini yumup kendini sokağın kalabalığına attı. </st><st c="33264">Ayaklarının altında asfaltı, etrafında da kalabalığın sıcaklığını hisseder hissetmez, tekrar o tehlikeli bakışlarla karşılaşmanın verdiği korkuyla gözlerini yere dikti ve bir hanımefendinin dikkatleri üzerine çekmeden yürüyebileceği kadar hızlı, körlemesine ilerlemeye başladı. </st><st c="33542">Takip ediliyorsa da, bunu bilmek istemiyordu. </st><st c="33588">Fakat buna rağmen başka hiçbir şey düşünemediğini ve biri yanlışlıkla bedenine sürtündüğünde korkuyla irkildiğini fark etti. </st><st c="33713">Duyduğu her bir ses, yaklaşan her bir adım, yanından geçip giden her bir gölge sinirlerine acı veriyordu; yalnızca evde veya arabada gerçek anlamda rahat bir nefes alabiliyordu.</st></span></p>
			<p><span><st c="33890">Bir bey, Irene’ye selam verdi. </st><st c="33922">Başını kaldırınca eski bir aile dostunu tanıdı; sevimli, geveze bir ihtiyardı. </st><st c="34001">Önemsiz, belki de yalnızca kafasında kurguladığı bedensel rahatsızlıklarıyla insanı saatlerce esir aldığı için, onunla karşılaşmaktan kaçınırdı. </st><st c="34146">Fakat şimdi selamına kuru bir teşekkür verip kendisine eşlik etmesini teklif etmemiş olmasına üzüldü; çünkü bir tanıdık şantajcının beklenmedik şekilde karşısına çıkmasına engel olurdu. </st><st c="34332">Irene kararsızlıkla duraksadı ve dönüp aile dostuna yetişmeyi düşündü fakat o anda arkasından birinin ona doğru hızla yaklaştığını sandı ve içgüdüsel olarak, düşünmeden, yoluna hızla devam etti. </st><st c="34527">Fakat korkunun insafsızca bilenen sezgisiyle, kendiyle adeta aynı oranda hızlanan bir yakınlaşma hissediyor ve takipçisinden kaçamayacağını bilmesine rağmen, gittikçe daha da hızlanıyordu. </st><st c="34716">Bir elin neredeyse dokunacağı duygusuyla –adımların gittikçe yaklaştığını hissediyordu– omuzları ürpermeye başladı ve adımlarını hızlandırmak istedikçe dizleri bir o kadar ağırlaştı. </st><st c="34899">Takipçisini artık çok yakınında hissediyordu. </st><st c="34945">“Irene!” diye bağırdı arkasından ısrarcı ama buna rağmen alçak bir ses. </st><st c="35017">Sesin sahibinin kim olabileceğini düşündü ama korkunç, uğursuzluk elçisi kadına ait olmadığı kesindi. </st><st c="35119">Derin bir nefes alarak arkasına döndü: Seslenen kişi ani duruşuyla neredeyse üzerine devrilecek olan âşığıydı. </st><st c="35230">Yüzü heyecanın tüm izleriyle birlikte solgun, şaşkındı ve şimdi, Irene’nin hayret dolu bakışını görünce, bir de utanç eklendi ifadesine. </st><st c="35367">Tereddüt ederek tokalaşmak üzere elini uzattı, Irene karşılık vermeyince geri indirdi. </st><st c="35454">Bir-iki saniye boyunca yalnızca adamın yüzüne baktı Irene, onunla karşılaşmayı hiç beklemiyordu. </st><st c="35551">Korku içinde geçirdiği bunca gün boyunca onu unutmuştu. </st><st c="35607">Fakat şimdi, solgun ve soru sorarcasına bir ifade taşıyan çaresiz boşluktaki yüzünü yakından görünce, sıcak bir öfke dalgası köpürdü içinde. </st><st c="35748">Dudakları tek bir sözcük söylemek için kıpırdıyordu ve öfkesi öylesine yüzünden okunuyordu ki, genç adam yalnızca kekeleyerek ismini söyleyebildi: “Irene, neyin var?” </st></span><span><st c="35915">Irene’nin sabırsız tavrını görünce tamamen sinerek ekledi: “Ne yaptım sana ben?”</st></span></p>
			<p><span><st c="35995">Irene öfkesini bastıramadan ona baktı. </st><st c="36035">“Bana ne mi yaptınız?” diyerek alayla güldü. </st><st c="36080">“Hiç! </st><st c="36086">Hiçbir şey! </st><st c="36098">Sadece güzel şeyler! </st><st c="36119">Sadece hoş şeyler.”</st></span></p>
			<p><span><st c="36138">Adam donakalmışçasına ona baktı, şaşkınlıktan ağzı açık kaldı; bu, budala ve gülünç halini daha da artırdı. </st><st c="36247">“Ama Irene... </st><st c="36261">Irene!”</st></span></p>
			<p><span><st c="36268">“Olay çıkartmayın!” diye kabaca azarladı onu Irene. </st><st c="36321">“Bana komedi oyunu sergilemeye de kalkmayın. </st><st c="36366">Eminim o saf, temiz sevgiliniz yine bir yerlerde pusuya yatmıştır ve yine bana saldıracaktır…”</st></span></p>
			<p><span><st c="36460">“Kim... </st><st c="36469">Kim?”</st></span></p>
			<p><span><st c="36474">Irene onun budala, şaşkın suratına bir yumruk indirmeyi ne çok isterdi. </st><st c="36547">Elinin şemsiyeyi sımsıkı kavradığını hissetti. </st><st c="36594">Hiçbir insandan bu kadar nefret etmemiş, kimseyi bu kadar küçümsememişti. </st></span></p>
			<p><span><st c="36668">“Ama Irene... </st><st c="36682">Irene...” diye kekeledi adam, giderek artan bir şaşkınlıkla. </st><st c="36743">“Ben sana ne yaptım?.. </st><st c="36766">Aniden ortadan kayboldun... </st><st c="36794">Gece gündüz seni bekliyorum... </st><st c="36825">Seninle yalnızca bir dakikalığına konuşabilmek için bütün gün evinin önünde bekledim.”</st></span></p>
			<p><span><st c="36911">“Bekliyorsun... </st><st c="36928">Öyle mi?.. </st><st c="36939">Sen de bekliyorsun.” Saçmalamasına öfkesinin neden olduğunu hissediyordu. </st><st c="37013">Suratına bir tane patlatmak onu ne çok rahatlatırdı! </st><st c="37066">Fakat kendine hâkim</st></span><span><st c="37085"> oldu, âşığına bir kez daha içini yakıp kavuran tiksinti </st></span><span><st c="37142">dolu bir nefretle baktı; aynı anda bir yığın halinde içinde birikmiş öfkeyi hakaret eşliğinde yüzüne çarpıp çarpmamayı düşündü; sonra bir anda arkasına döndü ve geriye bakmadan insan kalabalığının arasına karıştı. </st><st c="37356">Elleri hâlâ yalvarırcasına havada duran adam, çaresizlik içinde ve ürkmüş biçimde orada öylece kalakaldı. </st><st c="37462">Ardından yoldaki kalabalık onu kavradı ve düşmekte olan bir yaprağın döne savrula kapıldığı fırtınaya karşı direnmesi gibi, sonunda onu da sürükleyerek uzaklaştırdı.</st></span></p>
			<p><span><st c="37627">Bir zamanlar bu insanın âşığı olduğu düşüncesi Irene’ye aniden gerçekdışı ve anlamsız gelmeye başladı. </st><st c="37731">Hiçbir şeyi hatırlamıyordu, ne gözlerinin rengini ne yüzünün şeklini ne de bedeninde okşamalarından bir iz... </st><st c="37841">“Ama Irene!” şeklinde çaresizlik içinde kekelemesinin dışında sözlerindeki o yakınmalarından, köpek gibi yakarmalarından başka bir şey anımsamıyordu. </st><st c="37991">Bu felaketin asıl sebebi o olmasına rağmen, bunca gündür bir kez olsun, rüyasında bile onu düşünmemişti. </st><st c="38096">Yaşamının hiçbir yerinde yer almıyordu ve hiçbir çekiciliğe sahip değildi; bir anısı bile kalmamıştı. </st><st c="38198">Bir zamanlar dudaklarının dudaklarını hissetmiş olmasına bile inanamıyordu ve onunla asla yakınlaşmadığına yemin edebilirdi. </st><st c="38323">Irene’yi onun kollarına iten ne olmuştu, ne yüreğinin ne de aklının şimdi kavrayamadığı hangi korkunç çılgınlık onu bu maceraya sürüklemişti? </st><st c="38465">Bununla ilgili hiçbir şeyi artık anlayamıyordu, bu olaydaki her şeye karşı, kendisine bile</st></span><span><st c="38555"> yabancıydı.</st></span></p>
			<p><span><st c="38567">Ama şu altı gün içinde, dehşet dolu şu bir hafta içinde her şey değişmemiş miydi? </st><st c="38650">Bu yıpratıcı korku hayatını asit gibi eritmiş ve şartlarını darmadağın etmişti. </st><st c="38730">Olayların dengesi aniden bozulmuş, bütün değerler altüst olmuş ve ilişkiler şaşmıştı. </st><st c="38816">Şimdi, o ana kadar uyuşuk duyular ve yarı kapalı gözlerle hayatın içinde dolaşmış gibi hissediyordu. </st><st c="38917">Oysa bir anda içten aydınlatılıyormuşçasına müthiş derin bir berraklık kazanmıştı. </st><st c="39000">Şimdi tam karşısında, soluğu kadar yakınında, bugüne kadar dokunmadığı şeyler duruyordu ve birdenbire gerçek yaşamın anlamını onların verdiğini fark ediyordu. </st><st c="39159">Öte yandan, ona önemli görünen diğer şeyler de bir sis gibi dağılıyordu. </st><st c="39232">Bugüne kadar varlıklı bir çevrenin neşeli, konuşkan insanları arasında, canlı bir toplumun içinde aslında sadece kendi için yaşamıştı; ancak şimdi, evinde hapis kaldığı bir haftadan beri, onlardan uzak durmakta zorlanmıyordu; aksine bu başıboş insanların aynı şekilde boş eğlencelerinden tiksiniyordu ve ilk kez hissettiği bu güçlü duyguları, istemsizce daha önceki eğilimlerinin yüzeyselliğiyle karşılaştırıyordu. </st><st c="39647">Bir uçuruma bakar gibi kendi geçmişine bakıyordu. </st><st c="39697">Sekiz yıllık evliliği boyunca kanaatkâr bir mutluluk kuruntusuyla kocasına hiç yaklaşmamış, ona ve çocuklarına yabancı kalmıştı. </st><st c="39826">Irene’yle çocuklarının arasına hep maaşlı insanlar girmişti. </st><st c="39887">Onu ufak yüklerinden kurtaran mürebbiye ve hizmetçiler olmuştu. </st><st c="39951">Çocuklarının hayatlarına daha yakından bakmaya başladığından bu yana, bu yüklerin, erkeklerin arzu dolu bakışlarından daha cezbedici ve bir kucaklaşmadan daha keyifli olduğunu sezmeye başlıyordu. </st><st c="40147">Hayatı yavaş yavaş anlam kazanıyor, her şeyi ilişkilendiriyor ve önemli, ciddi bir anlam yüklüyordu. </st><st c="40248">Tehlike, onunla birlikte gerçek duygularla tanıştıktan sonra, bir anda her şeyle, kendine en uzak olanlarla bile bir ortaklık hisseder olmuştu. </st><st c="40392">Her şeyde kendini hissediyordu ve öncesinde cam gibi saydam olan dünya, kendi gölgesinin düştüğü karanlık kısımda bir aynaya dönüşmüştü. </st><st c="40529">Baktığı, kulak verdiği her yer aniden gerçeklik kazanıyordu.</st></span></p>
			<p><span><st c="40589">Çocukların yanında oturuyordu. </st><st c="40621">Mürebbiyeleri onlara, gümüş anahtarla kilitli olan odanın dışında saraydaki bütün odaları ziyaret edebilen, buna rağmen yine de kilitli odaya girip kendi felaketini hazırlayan prensesin masalını okuyordu. </st><st c="40826">Kendi kaderi de bu değil miydi, onu felakete sürükleyen, yasak olanın cazibesi değil miydi? </st><st c="40918">Bir hafta öncesine kadar budalaca bulup gülüp geçeceği bu masalda şimdi derin bir bilgelik seziyordu. </st><st c="41020">Gazetede, baskı gören bir subayın sonunda dayanamayıp gammazlık yaptığının hikâyesi yer alıyordu. </st></span><span><st c="41118">Irene onun halinden anlayarak korkuyla ürperdi. </st><st c="41166">Birkaç günlük huzur, geçici bir mutluluk satın almak için gereken parayı bulmak adına kendisi de en uygunsuz işlere kalkışmaz mıydı? </st><st c="41299">İntiharı konu alan her satır, her suç ve umutsuzluk olayı artık onun ilgi alanına giriyordu. </st><st c="41392">Her şey ona “ben” diyordu; hayat yorgunu, umutsuz insan, baştan çıkarılan hizmetçi kız ve terk edilmiş çocuk, her biri kendi kaderi gibiydi. </st><st c="41533">Bir anda yaşamın tüm zenginliğini hissetmeye başladı, hayatında tek bir saati bile anlamsız geçiremeyeceğini kavradı; her şey sona yaklaştığı sırada, ilk kez bir başlangıca ulaştığını hissetti. </st><st c="41727">Sonsuz dünyayla gerçekleştirdiği bu muhteşem kaynaşmayı sefil kadının kaba yumrukları mı parçalayacaktı? </st><st c="41832">Tek bir hata yüzünden, ilk kez sahip olduğunu hissettiği bu yücelik ve güzellik paramparça mı olacaktı?</st></span></p>
			<p><span><st c="41935">Peki, neden –bilinçsizce anlamlı bulduğu bir felakete karşı körlemesine direniyordu– neden böylesine ufak bir hata karşısında bu kadar korkunç bir ceza alıyordu! </st><st c="42098">Kendine para karşılığında bile âşık kiralayan ve onların kolları arasında kendi kocalarıyla alay eden kibirli, küstah, şehvetli pek çok kadın tanıyordu; yalanın içinde kendi evlerinde yaşar gibi yaşayan, sahtekârlıklarıyla güzelleşen, izlendikçe güçlenen, tehlike altındayken zekileşen kadınlar. </st><st c="42394">Oysa kendisi ilk korku anında, ilk hatasında kendi içine çökmüştü.</st></span></p>
			<p><span><st c="42460">Gerçekten suçlu muydu ki? </st><st c="42487">Ruhunun derinliklerinde o insana, o âşığa yabancı olduğunu hissediyordu; gerçek yaşamından bir parçayı ona asla sunmamıştı. </st><st c="42611">Ondan hiçbir şey kabul etmemiş, kendinden de ona hiçbir armağan vermemişti. </st><st c="42687">Geçmişte kalan ve unutulmuş hiçbir suçu kendi işlememişti; o, hiç anlayamadığı, hatta hafızasında bile canlandıramadığı başka bir kadının suçuydu. </st><st c="42834">Zamanın çoktan kefaretini ödediği bir hata için insan gerçekten cezalandırılabilir miydi?</st></span></p>
			<p><span><st c="42923">Aniden korkuya kapıldı. </st><st c="42948">Bunların kendi düşüncesi olmadığını hissetti. </st><st c="42994">Kim söylemişti bunları? </st><st c="43018">Henüz birkaç </st></span><span><st c="43031">gün önce kendisine yakın olan birinden duymuş olmalıydı. </st><st c="43088">Düşündükten ve bu düşüncelere kapılmasına neden olan kişinin kendi kocası olduğunu hatırladıktan sonra, korkusu giderek arttı. </st><st c="43215">Bir davadan geri dönmüştü, heyecanlı, solgundu; diğer zamanlarda pek konuşkan olmayan kocası o gün Irene’ye ve tesadüfen yanlarında olan arkadaşlarına şunları söylemişti: “Bugün suçsuz biri hüküm giydi.” Irene ve diğerlerinin sormasıyla, hâlâ süren heyecanın etkisinde, bir adamın üç yıl önce gerçekleştirdiği bir hırsızlık olayı yüzünden cezalandırıldığını söylemiş ve bunun haksız bir karar olduğunu düşündüğünü belirtmişti çünkü üzerinden üç yıl geçtikten sonra bu suç, artık değişmiş olan adamın suçu değildi. </st><st c="43729">Bu durumda başka bir insan cezalandırılıyordu, hem de iki misli cezalandırılmıştı çünkü bu geçen üç yıl içerisinde suçunun ortaya çıkartılacağının korkusuyla hiç dinmeyen huzursuzluğunun zindanında yaşamıştı.</st></span></p>
			<p><span><st c="43937">Dehşet içinde, o zamanlar kocasına karşı geldiğini hatırladı. </st><st c="44000">Yaşama karşı duyduğu yabancılık hissiyle, burjuva refahına zarar vermiş olan bu adamın suçlu olduğu ve ne pahasına olursa olsun bu insanın yok edilmesi gerektiği görüşündeydi. </st><st c="44176">Ancak şimdi gerekçelerinin ne kadar acınası, kocasınınkilerinse ne kadar merhametli ve adil olduğunu hissedebiliyordu. </st><st c="44295">Fakat kendi durumunda, Irene’nin bir insana değil de maceraya âşık olduğunu anlayabilir miydi? </st><st c="44390">Fazla merhamet, Irene’nin de hayatını etkileyen ve gittikçe zayıflayan rahatlığıyla suça ortak olduğunu fark edebilir miydi? </st><st c="44515">Kendi davasını ele alırken d</st></span><span><st c="44543">e adil bir yargılayıcı olabilir miydi?</st></span></p>
			<p><span><st c="44582">Ancak Irene’nin sevinçli umutlara kapılmaması için gereken her önlem alınıyordu. </st><st c="44664">Hemen ertesi gün, hafifleyen korkusunu alevlendiren yeni bir mektup, bir kamçı darbesi aldı. </st><st c="44757">Bu kez, hiç direnmeden verdiği, iki yüz kron talep ediliyordu. </st><st c="44820">İstenen miktarın ani artışı dehşet vericiydi ve altından kalkması maddi olarak imkânsızdı; varlıklı bir aileden gelmesine rağmen, dikkat çekmeden daha büyük meblağlar elde etmesi mümkün değildi. </st><st c="45015">Hem bu ne gibi bir fayda sağlayacaktı ki? </st><st c="45057">Yarın dört yüz kron, yakın zamandaysa bin kron isteyeceğini biliyordu; o verdikçe istenen miktar da artacaktı ve sonunda, kaynakları tükendiğinde anonim bir mektup, kendi çöküşü gelecekti. </st><st c="45246">Tek satın aldığı şey zamandı, bir soluklanmaydı, iki veya üç günlük, belki de bir haftalık bir molaydı; fakat eziyet ve gerilimle geçen korkunç değersiz bir süreydi. </st><st c="45412">Haftalardır rahat uyuyamıyordu, uyanık olmaktan beter rüyalar görüyordu; nefes alamıyor, özgür hareket edemiyor, meşgale bulamıyordu. </st><st c="45546">İçindeki korku şeytanca onu kovalarken, ne kitap okuyabiliyor ne de başka bir şey yapabiliyordu. </st><st c="45643">Kimi zaman kalp atışları öyle hızlanıyordu ki, aniden bir yere oturmak zorunda kalıyordu; huzursuz ve can acıtıcı bir ağırlık tüm bedenine yayılıyor fakat bedeni aynı zamanda uykuya direniyordu. </st><st c="45838">Korku varlığını kemirerek yok etmiş, bedenini zehirlemişti ve en derinliklerinde bu hastalığın artık görülebilir bir acıya, insanların acıma duygusuna kapılıp merhamet gösterebileceği elle tutulabilir klinik bir vakaya dönüşmesini diliyordu. </st><st c="46080">İçten içe yaşadığı bu azap dolu </st></span><span><st c="46112">saatlerde hastalara imreniyordu. </st><st c="46145">Bir sanatoryumda, beyaz duvarlar arasındaki yatakta yatıp, merhamet ve çiçeklerle çevrelenmek ne güzel olurdu; insanlar ziyaretine gelir, hepsi ona iyi davranırlardı ve çektiği acı bulutunun ardında, uzaktan merhametli bir güneş gibi iyileşme umudu doğardı. </st><st c="46403">İnsan acı çektiğinde, en azından bağırabilirdi; ancak Irene durmadan, hemen her gün ve her saat yeni ve korkunç bir durumla karşılaşıyor olmasına rağmen, sağlıklı bir neşeyle trajikomik oyununu sürdürmek zorunda kalıyordu. </st><st c="46626">Sinirleri gerilmişken, kendine hâkim olmak için her gün nasıl kahramanca bir çaba sarf ettiğini kimsenin anlamaması, gülümsemesi ve neşeli görünmesi gerekiyordu. </st></span></p>
			</div>
		<div id="charCountTotal" value="46788"></div></body>
</html>
