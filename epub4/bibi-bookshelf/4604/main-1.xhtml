<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a>.D</p>
<p class="calibre1">Ya sonra? En fazla ne olabilir ki? Gelip seni yakalayacaklar. Sonrası? Koltuğa at kendini, portredeki adamın gözlerinin içine bak, ölüm gelene kadar, kesici silahın büyük şakası, dile sığmaz Paralı Asker. Sorumlu mu, değil mi? Suçlu mu, değil mi? Benim bir suçum yok, diye uluyacaksın, seni sürükleye sürükleye giyotinin başına götürdüklerinde. Göreceğiz, diye cevap verecek cellat. Ve kızak inecek. Gık. Adaletin ilk gerçeği. Apaçık ortada değil mi? Düzenli değil mi? Neden başka bir çıkış yolu olsun ki?</p>
<p class="calibre1">Salonun ortasında biraz salak bir halde ayakta dikilmişken, kadının içeri girdiğini, herhalde kendisini fark ettiği için eşikte bir süre duraksadıktan sonra, kararlı adımlarla Rufus'e yöneldiğini görmüştü, arkasından da neler olup bittiğine anlam veremiyormuş görünen Juliette'i sürüklüyordu -Neee? Bunlar olurken kımıldamamıştı. Nispeten karanlıkta dunı-yor olmasını fırsat bilmişti, şöminedeki kıvıcımlardan da barın ışıklarından da uzaktı, kımıldamadı, en ufak bir hareket yapmamak için. Tepkisiz. Yapılmaması gereken tek şey. Yapılacak son şey. Kımıldamak. <sup class="calibre4">Ö</sup>zsaygı refleksi. <sup class="calibre4">Ö</sup>zsaygının ne işi var bunun içinde? Bir dakika öncesinde hâlâ bir yanlış anlama gibi görülebilecek olanı başa çıkılmaz hale getirmenin en iyi yolu. Bir anda niye mumyaya dönmüştü? Dünyanın en büyük ikiyüzlülüğünü sergilerken, adam onu en az bir saattir beklerken, Juliette'le Rufus'ün yanında kadının gelmeyeceğine inandırmaya çalışırken kendisini, şaşırmış gibi yaparak bir anda kalakalmak, terbiyeli bir köpek gibi! Zemine vidalanmış. çivilenmiş halde, niye? O tuhaf duruş, salonun orta yerinde, elinde kadeh, ciddi ve ölçülü, o vakarlı duruş, sarhoşluğun kaskatılığına ve umursamazlığına sığını-yormuş izlenimi vererek, ama bunu da pek beceremeyecek, daha çok kalbinin atışlarını dinleyerek, hiçbir yere bakmaya cesaret edemeden, içkisini bitirmeye cesaret edemeden. Konuşabilir. bağırabilir, uluyabilirdi. Kadına yaklaşabilirdi. Herhangi bir şey yapabilirdi. Ama hayır, tek bir hareket yok.</p>
<p class="calibre1">Kaşlar bile çatılamıyor, gözler bile kırpıştırılamıyor, soluklanamıyor bile...</p>
<p class="calibre1">Kol havada, usturnın parıltısı. Yere yığılıverdi, kanlar içinde. Şişman ve yağlı, teni kanlı canlı. Sonra basamaklarda yığılmış, kan lekeleriyle dolu gömleğiyle, boynunu saran kan kırmızı havluyla, havası boşalan şişme bir korkuluk gibi ...</p>
<p class="calibre1">Dünyadan haberin yok. Senden güçlüsü yok sanıyordun. O an geldi çattı sanıyordun. Coşkular senindi, dünya senindi. Beceriksiz herifin tekisin, bir yuvarlak çizmeyi bile zar zor becerirsin, ödleğin tekisin. Bu başına gelenler tam sana layık, pislik yapmayı, durumu idare etmeyi öğrenirsin. Bütün bu hadise ne şimdi? Kıçımın Bay Antonello'su. doğru dürüst bir <span class="calibre2">gesso dura</span> bile çıkmaz senin elinden. /« <span class="calibre2">the wor/d </span>senden iyi düzenbaz yok sanmıştın ha? Gerçek bir dönem zımbırtısı, hoş bir Rönesans portresi yapmak eğlenceli olacaktı. Hadi oğlum, zürafa resmi yapmaktan iyidir, neden olmasın diye düşünüyor insan. Ya, tabii. Ama küçük Paralı Asker, onu böyle yakalayamazsın işte. Deneyimi var. Sağduyusu var. Türlü türlü girdisi çıktısı var. Ya sen, kilise korosundaki bir çocuk kadar safsın, densizin tekisin, deneyimin sıfır. Beterin beterisin.</p>
<p class="calibre1">Bir karışıklık var. Ne karışıklığı? Anlayamadığı bir şey. Bir zincirlenme, bir bağ. Zincirde bir halka. Altenberg, Cenevre, Split, Sarayevo, Belgrad. Sonra Paris. Son Rufus. Sonra da Madera mı? Ya arada? Kokteyl akşamı ya da bir gün öncesi, ya da ertesi gün. <sup class="calibre4">Ö</sup>nce hiçbir şey yok. Kayda değer bir şey yok. Günlerin tekdüzeliği. Sonra olaylar, bir hikaye. yazgı, yazgı müsvettesi. Ve bütün bu apaçıklığı bitirmek üzere şu kanlı kütle. Madera'nın cesedi. iskemlenin ayakları arasından süzülen kan ...</p>
<p class="calibre1">Kaçmak gerek elbette, ama neden? Ne bekliyor seni? Biraz alçı, biraz tuğla, biraz taş, biraz katılaşmış toprak. Kaç metre? <sup class="calibre4">İ</sup>nsan genişliğinde bir çukur, havalandırma deliği yüksekliğinde. Kaç saat kaldı? Yine aynı göıiintü, bir tokat kadar sert ve hoyrat, geçiyor aklından: Rufus atölyeye giriyor, aynı yerde buluyor seni, yatağına yığılmışsın, etrafın izmarit dolu, bir duman bulutu altında yarı yarıya göıiinmez olmuşsun... Otto telefon etti. Rufus çıkmış olabilir miydi? (Dğleden sonra saat dörtte ne arayacaktı otelde? Otto onu akşam tekrar arayacaktı... Bir şansın olabilir. <sup class="calibre4">Ö</sup>nünde birkaç saat var... uygun aletleri bulmaya yeter. ..</p>
<p class="calibre1">Nerede olursa olsun, bu akşam bir yerde telefon cızırda-yacak, bir ses duyulacak, uzakta bir ses, ayak sesleri işitilecek, bir el kapını çalacak, nerede olursa, ne zaman olursa, metroda, bir kumsalda, sokakta, bir garda. Bir gün, bir ay, bir yıl geçmiş olacak, yüzlerce ya da binlerce kilometre katedil-miş olacak, birisi bir anda sesleniverecek sana, gelip karşına dikilecek, bakışlarınız buluşacak, bir saniyeliğine, sonra yok olacak. Tren gecede ilerliyor. Kompartıman boş. Belli belirsiz göıiintüler. Yatağına uzanmış olacaksın, elinden hiçbir şey gelmeyecek. Hk kim bulacak seni: Rufus mü, polis mi? Biri ötekinden önce mi gelecek? Hoş bir melodram sahnesi, havada bir parmak, intikam peşinde -bu o, yakalayın, göreyim sizi, elinizden kaçırayım demeyin-, sonra gazetelerin devasa manşetleri. Gündemdeki dava. Üçüncü sayfa haberi. Sekiz sütun. Kafası kesilmiş bir ceset sokakta bulundu. Kellemi millete göstereceksin. Saniyeler ilerliyor. Ray süyekleri vagonu sarsıyor. Yirmi metrede bir mi? On iki metrede bir mi? Kaçıyorsun. Saatte yüz yirmiyle kaçıyorsun. Saatte yüz yirmi yapan bir trendesin. Pencere kenarına, trenin gittiği yöne dönük oturmuşsun. Soğuk camın ardında arada solgun ışıklar parıldıyor. Nereye gidiyorsun? Cenova ’ya, Roma'ya, Münih'e. Nereye olursa. Neden kaçıyorsun? Bütün dünya biliyor kaçtığını, hep aynı yerdesin, ufukta ay seninle aynı hızda koşuyor. Dünyanın dışında bir yer olsun da neresi olursa olsun. Başaramayacaksın.</p>
<p class="calibre1"><sup class="calibre4">Ü</sup>şümüştü. Yere bıraktığı sigara kendi kendine tükeniyordu. fucecik, dikey bir duman neredeyse gözlerinin önüne dek yükseliyor, düzensiz sıralara ayrışıyor, birkaç saniye kıvrımlar çiziyor, sonra görünmez bir esintiyle, hiçbir yerden gelmeyen, belki havalandırma deliğinden gelebilecek bir esintiyle dağılıyordu.</p>
<p class="calibre1">Gerçek. Gerçek var yalnızca. Madera'yı öldürdüm. Anatole'ü öldürdüm. Anatole Madera'yı öldürdüm. Ben Anatole Madera'yı öldürdüm. Ben adamı katlettim. Anatole Madera'yı katlettim. Herkes katletti Anatole Madera'yı. Madera bir insan. <sup class="calibre4">İ</sup>nsan dediğin ölümlüdür. Madera ölümlü. Madera öldü. Madera ölmeliydi. Madera ölecekti. Zamanın akışını azıcık hızlandırdım o kadar. <sup class="calibre4">Ö</sup>lmeye mahkûmdu. Hastaydı. Doktoru yalnızca birkaç yıl vermişti. Buna hayat denirse tabii. Nasıl ıstırap çektiği bir görülmeliydi. O öğle sonrasında pek iyi hissetmiyordu kendisini. Canı çok sıkkındı. Belki ben bir şey yapmasam da ölecekti. Tek başına kendi işini bitirecekti. <sup class="calibre4">İ</sup>ntihar etmiş olacaktı...</p>
<p class="calibre1">‘‘Bence hiç zor olmayacak.” Ne biliyorlardı ki daha işin başında ve neden böyle bir şey söyleniyordu şimdiden? Şu salondaki hava, ışıkların olası etkisi, bar, şöminedeki ateş. <sup class="calibre4">İ</sup>kisinin de kadehler vardı ellerinde. Ve bütün dünya, onun dünyası, bir anda çevresinde varolmaya başlıyordu. Geçmişin yakınlığı, uzun bir yalnızlığın ardından, en iyi bildiği evrene, salonun boyutlarına inmiş evrene şu ani dalış: Hepsi oradaydı, eğri büğrij ışıklarla, şömine ateşindeki alevin kesintili yansımalarıyla, barın dağınık, fazlasıyla yapay bir biçimde yuva hissi veren ışığıyla aydınlanıyorlardı. Jerome. Rufus ve Juli-ette. Mila. Anna ve Nicolas. Ve Genevieve. Ve Madera, son derece sevimsiz. güldüğünde dişleri parıldıyor. <sup class="calibre4">İ</sup>yi dansçıların şu siyah-beyaz ayakkabılarından giymiş. Belki o sırada gardını almalıydı, oturup sakince, yoluyla yordamıyla düşünmeliydi, bütün bunların ne demeye geldiğini, artık çığrından çıkmış olan her şeyi anlamaya çalışmalıydı. Son on iki yılın hikâyesi, şu gülümseyen sekiz çehrede hiç dokunulmamış, bozulmamış, olağanüstü bir halde asılı duruyordu. Rastlantı mı, komplo mu? Her şeyi daha uzakta, bu gülümsemelerin ötesinde, bu on iki yılın ötesinde mi aramak gerekirdi? Bir kırılma noktası, mantıklı bir bağlantı aramak. Bir ilişki: Şu olmuştu, bu oldu. Yeniden tutarlı bir evren, ilk kez tutarlı olabilmiş bir evren, rahatlatıcı bir evren, öyle rahatlatıcı ki, şu akışkanlıktan, şu belirsizlikten çok daha rahatlatıcı. Ne zaman olmuştu? Ne zaman olabilirdi? Sarayevo’da bir akşam. o berbat sıcakta, kabul edildikçe absürdleşen o yalnızlıkta. Paralı Asker'in yanında bir öğle sonrasında? Bir işaret olabilirdi, harekete geçen bir makinenin k^maşık şemasını kafasında canlandırıyordu şimdiden: zembereğinden kurtulan bir mekanizma, yön değiştiren bir gösterge, kopmuş bir tel, açık vanalar...Bu kadarı yeterli mi? Bu kadarı yeterli miydi? Kol havada, keskin silahın parıltısı. Boynu kesik Madera'nın yere devrilmesi için yeterli miydi?</p>
<p class="calibre1">Şimdi şu yatakta uzanmışım, bir saattir kımıldamadım. Hiçbir şey beklemiyorum. Yine de yaşamak istiyorum. Herkes yaşamak ister. Yine de kalkmaya, işe koyulmaya, bir çukur kazıp kaçmaya vaktim vardır belki. Daha kolay bir şey olamaz. Daha zoru olamaz. Zor olan ne var ki ... Şimdi, Otto kapının arkasında, volta atıyor. Belki de Rufus'ü telefonda yakalamıştır; belki konuşmuştur onunla...</p>
<p class="calibre1">Korkaklık mı edeceksin? <sup class="calibre4">Ö</sup>leceksin. Hem de ne ölüm. <sup class="calibre4">İ</sup>şkenceler içerisinde gebereceksin. Korkudan. Çürüyeceksin. Acınacak bir hale sokacaklar seni, yerlerden süpürecekler, elektrik süpürgesiyle çekip çöp kutusuna atacaklar. Hoşuna gidiyor bu. Eğlendiriyor seni. Aynanın karşısına geçip maymunluklar yapmayı isterdin. Bekleyip geçmesini isterdin, hiç kımıldamadan, hiçbir şey yapmadan; bunun yalnızca bir kabus olmasını, bir gün, bir ay, bir yıl öncesine kavuşmayı isterdin. Bekliyorsun. <sup class="calibre4">Ö</sup>teki kapının arkasında volta atıyor. Aptal ve disiplinli, iyidir böylesi. <sup class="calibre4">İ</sup>yi bir karakter. Terbiyeli köpek. Onu satın almayı deneyebilirdin. Kapıya yaklaşıyorsun, sesini yükseltiyorsun. Bay Otto Schnabel, hiçbir şey yapmadan on bin dolar kazanmaya ne dersin? Sevgili dostum Otto, benden sana on bin dolar. On bin dolar artı üç yüz? On bin çarpı on bin dolar. Bir milyon dolar? Koca bir çiklet kutusu. Bir uzaylı kostümü. Dışın dışın diye ateş eden bir taramalı tüfek. Peluş bir fil. Hadi Otto, bir dene. Güzel bir hareket yap. Bir araba ister misin Otto? Kendi başına gidebilen güzel bir araba. Bir uçağa ne dersin. Pır pır ister misin? Pervanesiz bir uçak ister misin? Tepkili bir uçağa ne dersin?</p>
<p class="calibre1">Sen var ya sen, dünyanın en büyük sahtekânsın. Sen, renk paletinin büyük oyuncusu. Bunu eğlenceli mi buluyorsun şimdi? Beklemek çok mu komik? Bıktın artık, usandın. Dayanamıyorsun artık. Ya yann? Ya ondan sonraki gün? Ya ondan da sonraki gün? Mikro-fotoğraflarla kuramazsın dünyayı.</p>
<p class="calibre1">Lazer ışınlarıyla fethedilmez dünya. Restore edilmiş bir panoda kanıtlanmaz dünya. Oynadın ve kaybettin. Ya sonra?</p>
<p class="calibre1">Fukara vicdan. Okulda ilk ödül: Winckler, Gaspard, göz doldurucu kuğunun ölümü yorumu için. Cübben ve uzun gömleğinle, alnında defne yaprakları, homurdanarak sahneye giden dört basamağı çıkacaksın...</p>
<p class="calibre1">Duvardaki ölü bir noktaya sabitleniyor bakışları. Yarın, çizimler yapılabilir belki. Yarın, şafak ya da ölüm. Ya da yaşam. Ya da her ikisi, ya da ne biri ne öteki, ikisinin arası, bir <span class="calibre2">status quo<sup class="calibre4">2&lt;</sup>\</span> Gelin arafta ziyaret edin beni o zaman, no man's land'in öte tarafında...</p>
<p class="calibre1">Aramak. Aramak tabii. Işığı ar&lt;lak, günü, öbür tarafı. <sup class="calibre4">Ö</sup>te yanı... Yinelenen hareketlerin kaçınılmaz sonu, renklerin ustalıkla ayarlanmış ölçüsü, ölçüsüz hırsın ötesine bir kez daha kurulmuş aynı tuzak? Başyapıta ulaşmak. Tintoretto'nun ya da Tiziano'nun hırsı, dirilmiş, küllerinden doğmuş. Sınırsız bir ihtiras? Devasa bir hata. <span class="calibre2">Antoııellus Messinaeus me pin-.Kit?<sup class="calibre4">1</sup></span> Ne bakış, ne kararlılık ne de güven. Küçük boyutlu bir Paralı Asker. Titrek bir kralcık, solgun ve tüysüz, ciğeri beş para etmez bir herif, kaba ve soysuz. Kapıları şaşıran bir Paralı Asker; üçüncü sınıf, zavallı bir komedyen, rolünü ezberlemeye bile vakti yok. Ya o? Bütün bu olanlarda onun rolü, O, büyüktür, bir tanedir, sahtekarlar prensidir, enfes kokulu ve keskin gözlü, zehir sesli, elleri büyülü insan evladıdır. O, en an kaynakları kullandığını, ultramodern şövalesinden Ualyan sanatının cevherini, Rönesans'ın tartışılmaz doruğunu</p>
<p class="calibre1"><span class="calibre2">''' Status qııo:</span> Halihazırdaki. şimdiki durum. (Ç.N.)</p>
<p class="calibre1">” <span class="calibre2">Me</span> p/ııv/7: Lıt. 12. yüzyıldan itibaren. ressamlann tablolarını imzalamak için kullandıkları kalıp. burada “Tablo Antonello da Mcssina‘nın elinden çıkmıştır". (Ç.N.)</p>
<p class="calibre1">çıkardığını düşünür! Kendileri dünyaya egemen olacak öyle mi? Maaster Gaspartd Winckler! Neden kahkahayı basmıyoruz? El Sefior Gaspard Winckleropoulos, El Greco diye anılır. Dünyayı sağ elinde tutuyor. Seyyar resim müzesi!</p>
<p class="calibre1">Görüyorsun işte, bir adamı öldürdün sen. Bunun basit bir şey olduğunu sanıyorsun demek. Değil işte. Cinayet işlemenin bir anlamı olduğunu sanıyorsun öyle mi? Yok işte. Bir Paralı Asker portresi yapmanın kolay olduğunu sanıyorsun. Değil işte. Hiçbir şey kolay değil. Hiçbir şey öyle gelivermiyor insanın kucağına. Her şey yalan. Olsa olsa yanılabilirsin. Senin için başka bir son yok. Kendi kurduğun tuzaklar bitirdi seni, kendi aptallığın, kendi yalanlannla kendi sonunu getirdin ...</p>
<p class="calibre1">Zamanlarda ve mekânda. geleceğim kaydedildi. Katedile-cek birkaç metre var yalnızca. Geçirilecek birkaç saat. Her şey bununla özetleniyor. Her şey buraya varıyor, her şey burada duruyor. Sınır burada, eşik burası. Onu aşmak gerek, sonrasında her şey yeniden olanaklı hale gelecek. Bu odanın duvarını aştığım andan itibaren, belki her şey anlam kazanmaya başlayacak: Geçmişim, bugünüm, geleceğim. Ama önce, şu binlerce ve binlerce anlamsız hareketi bir bir gerçekleştirmem gerek. Kalkmak ve kol gücüne dayanmak. Yer sarsılana dek. Duvar paramparça olana ve gece ışıltısına kavuşana, yıldızlar ortaya çıkana dek. Kolay. Dünyanın en kolay işi. Kolunu kaldırmak, kalkmış kol, sanki -</p>
<p class="calibre1">Tek bir çabayla, aynı çabayla olanca gücünü toplayıp yaşamaya devam etmek, o ilk hareketi yapmak, yatakta uzanmış, kendi mezarında kendi ölümünü taklit eden, bir başkasıymış gibi izlediğin şu adamdan başka bir şey olmak. Niçin bu kadar kolay? Niçin bu kadar zor? Kımıldayamıyorsun. Vicdan neye yarar? Bir insan öldürdün. Ciddi bir şey bu. Hem de çok.</p>
<p class="calibre1"><sup class="calibre4">İ</sup>şle güçle ilgisi yok. Madera hiçbir şey yapmamıştı sana. Niçin öldürdün Madera'yı? Sebebin yok. Canlı ve şişkoydu, bir fok gibi soluk alıyordu, çirkindi, ağırdı, laboratuvarda yürüyordu, tekinsiz bir biçimde, hemen arkanda, tek söz etmeden, sana bakmadan; şövalenin etrafında dönüyordu, elleri arkasında, ağzı hatif açık, astımlı, nefesi ıslıklı; çıkıyordu, kapıyı çarpıyordu, basamaklarda ayak sesleri, kubbenin altında yankılanıyordu hâlâ ve uzunca bir süre hâlâ, derken, hâta kulakla-nnda; yeniden resmin başına döndüğünde, ellerin biraz titreyerek, nedendir bilinmez, kendinden çıkmış oluyordun, o biricik mevcudiyet seni deliye döndürüyordu ki, birkaç saniye dolanıp giden o yağ kütlesi geri geliyordu, kuşkucu ve düşmanca tavnyla, berbat bir okul çocuğunu faka bastırmış, suçüstü yakalamış gibi çaresiz bırakıyordu seni, senin koltuğuna gömülüyordu, koltuğunda küçücük kalıyordun, fırça pannaklannın ucunda sallanıyordu; şu tamamlanmamış, Madera gibi kötücül ve saldırgan, tüm bu serüvenin en açık simgesi gibi durın portredeki yüze dalıp gidiyordun. Bunun için mi ölmüştü Madera? Bunun için mi öldürmüştün onu?</p>
<p class="calibre1">Hapsedilmiştin elbette. Tıpkı geçmişte Belgrad'daki atölyede olduğu gibi. Geri dönmek için ne bekliyordu ki? Nereye varmak istiyordu? Genevieve'in mektubunu okuyordu. “Bazen seni tamamen anladığımı düşünüyorum, tamamen, baştan sona. Ama itiraf etmeliyim ki çok yazık oluyor, yanılmayı ümit ettiğimi de itiraf etmeliyim: Yanılıyorsam eğer, hemen geri dönmen gerekir. olabildiğince çabuk hem de; duraksıyorsan eğer, bunun sebebi haklılığımdan başka şey olamaz ve şu anda, kabul etmeliyiz ki, bizi birleştirebilecek hiçbir şeyin anlamı yok artık.” Ve bu cümle gözlerini yakıyordu, bir yandan da Genevieve'e dördüncü, beşinci, sekizinci defa umutsuzlukla Paris'e dönmesinin henüz olanaksız olduğunu açıklamaya çalışıyordu. Yazdıklarının üstünü çiziyor, kâğıdı buruşturup atıyordu, baştan başlıyordu ... “<sup class="calibre4">Ü</sup>ç gün daha beklemen gerek, çünkü Komisyonun eksperlerinden biri Sara-yevo Milli Kütüphanesi 'nde neredeyse hiç bilinmeyen elyazması bir monografibuldu, Split'in aşağı kısmındaki Roma kalıntılarıyla, Diokletianus sarayı duvarlarının yerindeki kalıntılarla ilgili, bu monografideki bilgiler bölgede 1908 yılında kazılar gerçekleştirildiğini kanıtlayabilir, şu an herhangi bir ize rastlanmasa da elbette, mesele de bu ya zaten...” Ama ne mesele. Bakışı tablolar arasında ıstırapla dolanıyordu. Sevgili Genevieve. Henüz dönemiyorum çünkü. Bir iki gün daha beklemen gerekiyor. Biraz daha beklemen gerekiyor çünkü. <sup class="calibre4">İ</sup>şte tam o anda, karalanmış mektupların, bir araya getiremediği çünkü bir araya geldiğinde bile hiçbir şey anlatmayacak o içi boş, küçücük cümlelerin balık bitleri gibi kaynaşarak zehirleriyle yüzüne çarptığı o anda: bomboş atölyeden bir kez daha, amansız ve ironik, geçici bir hapishane imgesinin doğduğu o anda; buruşturduğu o kağıtların yerde biriktikçe biriktiği, fazlasıyla aleni bir kandırmacanın -şu akıl almaz belgenin keşfi gülünç bir hikaye çünkü- ıstıraplı bilinciyle sarmalandığı o anda; işte o anda, bakışlarının ardına kadar açık pencereden dört yüz metre ötedeki Bedesten’e, Borba’nın gecenin karanlığında parlayan sıcak ve dostane kızıl yıldızıyla işaretlenmiş Bedesten’e yöneldiğini, şehirde o saatte açık olan tek yerde, matbaanın barında bekleyen iyi bir yemeğin tesellisini aradığını anımsıyordu. Olabilir miydi bu? Bu hatıra şimdi mi olanca anlamını kazanıyordu, yoksa yaşandığı anda var mıydı bir anlamı? On iki saat boyunca bu mektubu dikkate almasını engelleyecek bir sarhoşluğun gerçeğine sığınmayı bile isteye kabul etmiş miydi? Ahizeyi kaldırmıştı, kudurmuş gibi slivovitz<sup class="calibre4">2</sup>* aranırken, kendisine eşlik etmek, kılavuzluk etmek için sabahın dördünde uyan-dırılabilecek birini bulmak için telefon defterini karıştırmış, bu işe uygun bir dost, belki otelinde olabilecek halyan bir gazeteci bulmuştu, oteli aramıştı. ..</p>
<p class="calibre1">Eller anımsıyordu, bellekten daha da fazlasını belki, bir bir, sanki tuşlara dokunmuyormuş gibi, hiç bozulmadan ve gizlice, sığınağının koskoca binasını parçalarına ayırmaya, temelinden çökertmeye, yıkmaya başlamış o hareketleri anımsıyorlardı. 2-3-0-1-9- Moskova'da bir ses, ne dediği anlaşılmıyordu. Mo-lim. Bay Bartolomeo Spolverini lütfen. Please could you cali up mister Spolverini. Bitte ich will sprechen zu Herr Spolverini. Bekleyin lütfen. Tıkırtılm. Çok uzakta çınlayan telefonun sesi, ayak sesleri işitiliyor, sert bir ses emirler veriyor. Lütfen bekleyin. Uzaktan gelen, zehir gibi bir ses, masum tehlikelerle yüklü. Bekleyiş. Saniyeden saniyeye. Dünyayı düğüm düğüm bağlayan kilometrelerce kablo... Sevgili Genevieve. Sevgili Genevieve ben? Bavullarımı hazırlayıp uçağa binmek yerine içeceğim. Nokta. Ertesi gün ölesiye sarhoş, güneşli bir Eylül günü Orly’de olmak yerine, Streten‘in tuvallerinin ortasında, darmadağınık bir yatakta giysileriyle yatıyor olacak. Sevgili Genevieve. Paris-Fransa. Bekleyiş. Eller telefonda, biri ahizeye yapışmış, öteki hafiften mikrofon kısmına dokunuyor, birazdan gerçekleşecek diyalogun alçaklığını, sözcüklerin altındaki zaafı gizlemek ister gibi, kesinlikle ne yapacağını şaşırmış bir duruş, bu oyalanmalar, sahte bir hazineden başka şey yapamıyor olmanın açığa vuruluşu ... Vicdan neye yarar ki?</p>
<p class="calibre1">" <span class="calibre2">Slil'Ovilz:</span> Balkanlara ozgii bir tür rakı. (Ç.N.)</p>
<p class="calibre1">Dünyayı pek tanımıyordu. Parmaklarından hayaletler doğabilirdi bir tek. Sının buradaydı belki. Hiçbir işe yaramayan, dönüp dolaşıp kendilerine varan binlerce yıllık teknikler. Büyülü parmaklar. Romalı bir ustanın teknik bilgisi, bir Rönesans ressamının ilmi ve bir izlenimcinin fırça darbesiyle hangi malzemenin kullanılacağı, hangi karışımın uygulanacağı, nasıl bir esneklik elde edilmesi gerektiği konusunda sabırla kazanılmış bir ustalık arasında yalnızca teknik bir bağlantı vardı. Parmaklan işi biliyordu. Bakışı yapıtı yakalıyordu, tablonun temel devinimini belirliyor, en ufak öğelerine kadar didik didik ediyor, onları kendisi için, az çok akışkan bir maddenin, bir aracın, seçilecek bir malzemenin özümsenmiş diline aktarıyordu. <sup class="calibre4">İ</sup>yi yağlanmış bir makine gibi işliyordu. Aldatmayı iyi biliyordu. Bir karışım oluşturmayı biliyordu. Vinci ve Vasari'yi, Ziloty’yi ve Libro dell'Arte'yi hatmetmişti; Altın Oran'ın yasalarını biliyordu; bir tabloda dengenin, iç tutarlılığın ne demek olduğunu ve nasıl elde edileceğini biliyordu. Hangi fırçaların, hangi boyaların, hangi renklerin kullanılacağını biliyordu. Yapışkan malzemelerin, tuval yüzeylerinin, ek sıvıların, cilaların hepsini tanıyordu. Sonrası? <sup class="calibre4">İ</sup>yi bir işçiydi. Vermeer’in üç tablosundan yola çıkan Van Meegeren bir dördüncüyü yaratıyordu. Dossena aynı şeyi heykelleri için yapıyordu; Joni Icilio ve Jerome da öyle. Ama onun aradığı bu değildi. Anvers, Londra, Venedik, Münih, Viyana, Paris, Padova, Frankfurt, Bergama, Cenova,</p>
<p class="calibre1">Milano, Napoli, Dresden, Floransa ya da Berlin'de bir yerlerden Antonella tabloları hayranlık uyandırıcı bir gerçeklik içerisinde ortaya çıkabilirdi, günün birinde terk edilmiş bir manastır ya da şatoda yapılan mucizevi bir keşifle bir Paralı Asker tablosu unutulmaktan kurtanlabilirdi, Rufus, Nicolas, Madera ya da onlar gibi önemsiz birileri bunu yapabilirlerdi. Ama onun istediği bu değildi, öyle değil mi?</p>
<p class="calibre1">Nasıl bir yanılgıya kapılmıştı. Günün birinde, şöhretli bir kariyerin ardından, kendisinden önceki hiçbir tablo taklitçisinin başaramadığını gerçekleştirmek: Geçmişten bir başyapıtın özgün yaratımı, on iki yıllık delice bir çalışmanın ardından, teknik sırların, üretimdeki marifetlerin, f?evvo ve tek renkli resmin bütünüyle bayağı bilgisinin ötesinde, o zafer patlamasının, o süreğen kavuşma halinin, hareket halindeki bir egemenlik olarak Rönesans’ın doğrudan ve duyarlı bir yeniden keşti. Neden aradığı bu olmuştu ki? Niye başaramamıştı?</p>
<p class="calibre1">Saçma bir girişimde bulunduğu duygusu kalıyordu geriye . Başarısızlığın acılığı kalıyordu; bir ceset kalıyordu geriye. Yıkılmış bir hayat, bir anda, hayalet hatıralar. Savsaklanmış bir hayat kalıyordu geriye, yadsınmaz bir anlayışsızlık, boşluk, umutsuz bir çağrı ... Şimdi yalnızsın, mahzeninde çürüyorsun. <sup class="calibre4">Ü</sup>şüyorsun. Artık anlamıyorsun. Neler olup bittiğini bilmiyorsun artık. Bütün bunların nasıl başına geldiğini anlamıyorsun. Hiçbir şeye benzemeyen, kendi içinde hiçbir şey taşımayan on iki yıllık bir hayatın ardından, burada, hep aynı yerde canlı olan sensin. Her ay, her yıl o zavallı başyapıtlar yığınını sıçıyordun. Ya sonra? Sonrası hiç ... Sonra Madera öldü ...</p>
<p class="calibre1">Kolun havada, keskin silahın ışıltısı. Tek bir hareket yeterli olmuştu. Ama önce usturayı kınından çıkarması, ne durumda olduğuna bir bakması, kullanabileceği şekilde elinde katlaması, laboratuvardan çıkması, basamakları teker teker çıkması gerekmişti. Teker teker. Yavaş yavaş. Attığı her adımda amacı daha da belirginleşiyordu. Ne düşünüyordu? Neden düşünüyordu? Tamamen bilincindeydi: Anatole’ün boynunu, Anatole Madera'nın boğazını kesmek için merdivenleri çıkıyordu. Anatole Madera'nın kalın ve yağlı boynu. Onu daha iyi kavramak için kocaman açtığı sol eli önce hızla alnı yakalayacak, onu geri çekecek, sağ eli de tek bir darbeyle eti kesecekti. Kan fışkıracaktı. Madera yığılıp kalacaktı. Madera ölmüş olacaktı.</p>
<p class="calibre1">Bütün bunları yapmıştı. Yarı karanlıkta her el ötekine eldiven giydirmişti, bazen kil çalışırken kullandığı, cerrahla-rınkini andıran şu kauçuk eldivenler. Bütün bunları yapmıştı. Basamak basamak. Bir iki üç. Dört beş altı. Sık sık duraklamıştı. Soluklanmak için. Beklemek için. Ve bütün bu zaman boyunca -neye yarar? - gırtlağının dibinden gelen bir ses, kafasında bir ses, ayak başparmağında bir ses konuşuyordu. Konuşmalar hiç bitmiyordu. Basamak basamak. Yedi sekiz dokuz on. Kırmızı don. Vicdanı ne anlatabilirdi ki ona? Omzundaki melek neler mırıldanıyordu? Koruyucu melek. Basamak basamak. Hadi dostum, vazgeçmek yok. Haklısın, haksızsın. <sup class="calibre4">Ö</sup>zgürlük ya da ölüm. Basamak basamak. Adım adım. Cellatlığı kurbanlığa tercih ederim. Adım adım. Bir adım Ma için. Bir adım De için. Bir adım Ra için. Bir adım Hadi bir adım <sup class="calibre4">Ö</sup>l bir adım Dür bir adım Ma bir adım De bir adım Ra bir adım Yı için. Hadi <sup class="calibre4">Ö</sup>l Dür Ma De Ra Yı. Hadi Madera'yı öldür. Ma De Ra. Kafasının içinde şu ışıklı panolar yanıp sönüyordu sanki, çakıyor, kaybolup gidiyordu, sanki yeniden ele geçirdiği ne varsa, hedefine yaklaştıkça, o meşe kapı, o ses geçirmez kapı, ardında her şeyin başlayıp biteceği kapı, bir buçuk yıl önce, ardında gizli bir çekmeceden Bemardino dei Conti'nin küçük <sup class="calibre4">İ</sup>sa'sının çıkmasıyla her şeyin başladığı ve bittiği o aralanmış kapı, birkaç saniyeliğine ele geçirilmiş o bütünlük, korku, buhran, öfke, umutsuzluk, açgözlülük, cüretkarlık, cesaret, çılgınlık, kesinlik, bütün bunlar bir araya gelmişti ve akıl almaz bir hızla, beyaz ipek gömleğin içinde hatiften sıkışmış, çağıran, talep eden, karşı konulmaz bir mıknatıs olmuş o kıpkımıızı, geniş boğaza doğru akıyordu, o anlatılmaz devinim, parlayan bıçağın yarığı, kanın spazmlı. sel gibi akışında uzun zaman gizli kalmış bir başkaldırının cehennemini başlatıyordu.</p>
<p class="calibre1">Hayır, hiç zor olmamıştı. Bir ölü, hepsi bu. Fazla belirgin bir gülümsemenin, çenede biraz keyfi bir kasılmanın, süslü bir başlığın ötesinde. Tablonun sıkı düzeni içerisinde belki biraz yakışıksız kaçan bir broşun ötesinde: Paralı Asker bu acınası buhranın tepesinde ulaşılmaz ve dehşet verici bir halde gezinip dummştu ...</p>
<p class="calibre1">Orada, çok uzakta, yeniden ele geçirilen taşkınlık yerinde duramıyor. Kesinliklerin sert toprağı üstünde güçlü mü güçlü. Sert-ana, hayırlı-ana. <sup class="calibre4">Ö</sup>rümceksi katman. Bilinç korunmak için mi anımsar? Sahteci Gaspard. Yüzyılların kaçınılmaz selinin tepesinde, şu muhabbet tellalının aydınlık suratını -kaliteli bir mum gibi genç ve yarı saydam- yeniden yaratmanın saçma arzusu neyle bağlantılı olabilirdi ki? Ama her şey mantıklıydı; sanki hayatının her anında, özel bir olay gün içinde yaşadığını sandığı gözle görünür soğukkanlılığı, sahte huzuru yalanlayıveriyordu: Mila'yla tanışması, mutsuzluğa giriş; Genevieve'le tanışması, mahpusluğunun çaresiz sağlamlığı; Madera'nın ölümü, nihai sonuç, açık ve zorunlu zafer.</p>
<p class="calibre1">Nesi şaşırtıcıydı ki? Kendini bırakıvermişti. Paralı Asker’in bir bakışını çizebilmek için, bir saniyeliğine de olsa, onunla aynı yöne bakması gerekmişti. Kendisini cezbedenin zaferin o anlık imgesi olduğu, kendisinin tam tersi bir imge olduğu o kadar belliydi ki! En devasa çabalan bile olması gerekeni engelleyemiyordu: Paralı Asker'in gölgesinde, kendi başarısızlığının imgesinden başka şeye erişemezdi.</p>
<p class="calibre1">Yine de. Karşında hiçbir şey yok hâlâ. <sup class="calibre4">Ö</sup>lüm, eğer istersen, ama ölüm. en nihayetinde, çok da önemli bir şey değil. Arkanda şu karmaşık hikaye var. kendi hikayen: Bir salağın hikayesi, şöyle bir bakınca, belli bir duyarlılıktan yoksun değil aslında, güzel şeylere karşı duyulan belli bir sevgiden, belli bir zevkten nasibini almış diyebiliriz, ama önünde sonunda bir salağın hikayesi işte. Arkanda, Madera'nın cesedi var, az çok ciddi olmakla birlikte epeyce bir başarısızlık. belli bir düşkırıklığı. ve üstlenemeyeceğin, çünkü özenle başkalarına atfettiğin yüzlerce başan. Arkanda maskeler var. <sup class="calibre4">İ</sup>çinde hiçbir şey yok. Yaşama arzusu. <sup class="calibre4">Ö</sup>lme arzusu. Bir boşluk hissi, hoyrat bir anlayışsızlık. Ya sonra?</p>
<p class="calibre1">Her hareketin bir bedeli vardır. bunu biliyor olmalıydın. Zararına da olsa öğrenmeliydin bunu. Ağzından çıkan her sözcüğün. kafandan geçen her düşüncenin kesin bir sonucu olur. Hiçbir şey karşılıksız kalmaz. Her şeyin bedeli ödenir ve çoğu zaman ağır bir bedel olur. Alay etmen, dalga geçmen, yoldan çıkman bir işe yaramaz. Yine de kalkman gerekecek, etrafına bakman. bu aptalca oyunu bitirmen gerekecek. Kaybedecek neyin var ki? Tehlikeye atacağın bir şey var mı ki? Bir saat daha geçecek. Sonra on iki. Kapı yerle bir olacak. Küçük kafandan bunları geçirip duruyorsun. Gelip seni bulacaklar. Alıp hapse götürecekler. Korkmuyorsun.</p>
<p class="calibre1">Buradakinden çok da farklı olmayan, belki biraz daha küçük bir hücreyi düşünüyorsun zevkle. Daha sert bir yatak, daha koyu duvarlar. Zaman geçirmek için birkaç duvar yazısı. Tarihler, çizgiler, çentikler?... Robinson'un takvimi. Buna benzer bir şey. Ya sonra?</p>
<p class="calibre1">Yaşamak hoşuna gidecek mi? Evet desene. Evet ve yine evet. Güneşte yürümenin hazzı, yağmurda yürümenin hazzı, yolculuğa çıkmanın, yemenin hazzı. Yüzmenin. Tren sesi duymanın? Birkaç metre kazmak yeter. Toprak, çürümüş toprak, tuğla ve taş, çimento ve alçı. Bir taşı yerinden çıkarmayı becerebilirsin. Otto'dan kaçmayı, bahçenin çimenlerinde gürültü etmeden sürünmeyi, elektrikli çiti aşmayı becerebilecek misin? Yola bakmayı becerebilecek misin? Yaşama kaçabilirsin, ölüme kaçabilirsin. Ya sonra? Bahse giriyorsun ...</p>
<p class="calibre1">Saatine bakıyor. Sarmaşığın kapladığı havalandınna deliğinde pis bir gün doğuyor. Dünyanın çevresini saran milyonlarca ve milyonlarca kilometre. Yazı mı, tura mı? Kalkıyor. Laboratuvarda büyük adımlarla yürüyor. Yarık. Nerede, görünmeyen kütle? Açıl susam açıl? Hangi taş kütlesi devrilecek? Bakışı odayı kucaklıyor. Dar bir geçit olacak, su sızdıran koridorlar, merdivenler, demir basamaklar, koca bir yeraltı geçidi. Kilometrelere yayılıyor, kapkara geçitlerden bir labirent, terk edilmiş denizlerin karmakarışıklığı, rastgele bir yürüyüş, minicik işaretlerin kılavuzluğunda, bir sürü dolambaç, madenlerin ve taş ocaklarının ötesine, onnanın orta yerinde bir düzlüğün alışılmadık güzellikteki gerçekliğine, yağmurla ıslanmış bir gecenin muhteşem varlığına, gökyüzünün yoğun, ışık saçan yüzüne çıkacak.</p>
<p class="calibre1">Azar azar. Yontma kalemi malzemeyi yarıyor: Çekicin sert, işini bilen darbesiyle bir taş parçası fırlayıveriyor yerinden, yoğun kütleden sökülüveriyor, kütleleri ayırıyor. Çabalarının her biri, darbelerinin her biri ve kapı aralanıyor, geçiş belirginleşiyor, çıkış görünüyor, uzakta ama orada.</p>
<p class="calibre1">Yontulan her santimde dünyayı sorguluyorsun. Niçin, kimin için savaş veriyorsun? Hangi umut kaldı elinde? Yarın nasıl yaşayacaksın? Birkaç saat içinde özgür kalacaksın ve biliyorsun bunu; aynı devinimin basit tekrarı kurtarıyor seni: Kalemini ayarlıyorsun, kolunu kaldırıyorsun, kolunu indiriyorsun, baştan başlıyorsun. Ya sonra?</p>
<p class="calibre1">Kurtuluşunu yonttuğun gibi yaşamını yontmak belki ... Geriye dönmek ve baştan başlamak. Anlamak. Hayatında iki ya da üç sefer seçim yapman gerekmişti, belli ki yanlış seçim yapmışsın, belki şimdi kendinden yola çıkman, hatalarından pişmanlık duymaktansa kendini kabul etmen, yalnızca silinmesi zorunlu olguları öne sürmen olanaklıdır... Tığ-kalemle, kazı kaleminin darbeleriyle, bu şekilde... Kazımak, batırmak, alt üst etmek ... Elemek, önceden varolanı, çirkin olanı, geçiştirilmiş olanı geçersiz kılmak. Yağmalanmış olanı. Baştan almak, birer birer, adım adım, yaptığı her şeyi, inandığı her şeyi ... Ve sonra hep, o devinimi yinelemek, bir kez daha baştan almak: Kalem bırakılmış, çekiç darbesi, ne kadar yararsız ve saçma göriinse de, neden yonttuğunu artık bilmeyecek olsa da.</p>
<p class="calibre1">Birkaç saat içinde dışarıda olacak. Ya sonra? Otto'dan kaçacak, gerekirse öldürecek onu, üstüne başına biraz çeki düzen verecek. yola çıkacak. bir araba ya da kamyon durduracak. Paris'e dönecek. Peki ya sonra?</p>
<p class="calibre1">Burada her şey duruyor ve başlıyor. <sup class="calibre4">Ö</sup>yle basit ki. şu devinim. <sup class="calibre4">İ</sup>ki, üç saat içinde, sökülmüş taş parçaları yere yuvarlanacak, tezgâhın üstüne düşecek, çimento zeminde yuvarlanacak. Karşında sertleşmiş bir topraktan başka şey kalmayacak. Dört saat içinde. Zamanda ve uzmnda geleceğin bir mı için kaydedildi ...</p>
<p class="calibre1">O direniş. Dünyanın ve senin o ilginç direnişiniz. Geçmişte. Altenberg'de olduğu gibi. Yüzeyde o taze karlar. Issız bir yamaçta yürüyordu, kayak takınılan omzunda, kar onu taşıyabilecek gibiydi sanki, dayanıyordu, sonra bir anda çöküyordu. beline kadar kara gömülüyordu. Kayaktan ayağına geçirip büyük bir hızla aşağı inmişti, ancak bunu yapabilmişti. Kayıyordu, yere değiyordu, kaybolmamayı, kara gömülme-meyi başarıyordu. Tuhaf bir anıydı. Yıllar boyunca yaptığı tek şey şöyle bir dokunmak, taslak çıkarmak olmamış mıydı? Şu direniş, şu direniş müsvettesi. Bunun ötesine geçememişti asla. Ne Rufus ne Genevieve ne de Jeröme için. Onlar yaşıyor muydu? Köksüz ve bağsız, adsız varlıklardan başka bir şey olabilirler miydi? Göçebe bir dünyada yaşamıştı sanki. Hayaletler dünyasında. Yine de bazen, kokteyl akşamı. bir anda dehşet gibi hissediliyordu, sanki bir mahkemenin karşısında buluvermişti kendisini, her parçası didik didik edilmiş, amansızca gözler önüne serilip duvara asılmış gibiydi, insanların her yerden çıkıvermesi, o ani, sezgisel, dolaysız, çürütülemez kavrayış. Varoluşlarının beklenmedik anda parçalanması. Belki şu levha, şu kar duvarı, yüzeyde sertleşmiş, kırılıp çökecek -hangi ağırlığın altında? - onu düşüşüne götürecek, bir anda her yerini saracak ... Bütün bunlar inşa etmeye koyulduğu bu kapalı ve korunaklı dünyanın, yalan-cımermerden kalenin, taklitle sıkı sıkıya sınırlanmış bu imparatorluğun, işe yaramaz simyalann bu alanının çok çok ötesinde yer alıyordu.</p>
<p class="calibre1">Vermeer ya da Pisanello onun ellerinde yeniden hayat bulabilirdi, ya da Yunan zanaatkar, Romalı usta, Kelt bakırcı, Kırgız kuyumcu. Peki ya sonra? Diğerleri alkışlıyordu onu, bakımını sağlıyorlardı, parasını ödüyorlardı, kutluyor, iyi karşılıyorlardı. Ya sonra? Ne kalıyordu geriye? Ne yapmıştı? Split'te yaptıklannız...</p>
<p class="calibre1">Aşağı kentte bir mahzende, bir hazine doğmuştu, küpler, amforalar, çömlekler, çakıl toprağından kaplar, hepsi ağzına kadar mücevherle, paralarla, sestertius'lar, eski Roma paraları, bilezikler, eski tokalar, işlemeli akikler, devasa gümüş broşlarla dolu, üst üste yığılmışlar, gömülmüşler; darmadağınık, barok bir hazine; <sup class="calibre4">İ</sup>mparatorluğun son zamanlarında bir toprak sahibinin, o uzak taşra eyaletinde yitip gitmiş üst düzey bir memurun hazinesine denk düşebilirdi bu ancak; sanki çevresinin genişliğinden dolayı, belki yine bir istila nedeniyle, zeamet sahibi beyefendi maiyetiyle birlikte kovulmuştu da sarayından, Styria'ya, Illyria'ya, halyan Alp-lcrine bakan Galya'ya ya da tersine doğuya, Makcdonya'ya ya da Karpatlara doğru sonu gelmez bir yola çıkmış, insanları ve mal varlıklarını oracıkta bırakmış, bir mahzene, sürekli beslediği bir dönüş umuduyla binlerce yıllık bir üstünlüğün belirleyici işaretleri olarak altın, gümüş ve değerli taş kütlelerini saklamıştı.</p>
<p class="calibre1">Ya sonra? Bir kez daha aradığı şeyin kendi imgesi olduğunun farkına varmış mıydı? Ortaya çıkardığı, yüzyılların içinden çekip aldığı şeyin kendi yüzü olduğunu, Split'teki mahzenin nemli, simsiyah, su sızdıran dört duvarına kendi tutumunu, kendi muğlaklığını yansıttığını anlamış mıydı? <sup class="calibre4">İ</sup>çinde bir hazine gizli. Sabır isteyen araştırmalarla geçen koca bir yıl, tek başına aylarca sürdürülen çalışma. Dünyanın en mavi denizinin birkaç yüz metre ötesinde, küçücük imalathanesinde, altın ve gümüş yapraklarıyla, taş kütleleriyle, tahta ve tunç çomaklarıyla, üstünde ham deriden önlüğü, çalışıyor, tıpkı kendisinden önceki köle-cevahircinin yapmak zorunda olduğu gibi; önceden Transilvanya'da ya da Yunanistan’da çobanlık yaparken, soğuktan ya da açlıktan ya da kurtlardan dolayı yerinden yurdundan olmuş, kilometrelerce uzayıp giden göçebe kalabalıklarında bir zerre olmuş, aslında her yanı dağılan, çöken, deviniminin kendi tutarlılığıyla ister istemez geriden bırakılan İmparatorluğun sözde Cenneti, dünyaya egemen olan büyük barış gemisi, <span class="calibre2">Mare</span> nostrwn'un sınırsız ufku tarafından Litvanya’nın ya da Kapadokya'nın derinliklerinden alınarak kaçınılmaz bir biçimde boş bir maceraya sürüklenen o çoban, o inek çobanı gibi, bir an süvari bir an piyade, bir an yenilmiş bir köle, yitik bir özgürlüğün öfkeli gururunun ötesinde, demirle, bronzla, altınla hayal meyal görünen bir huzura duyduğu gizli özlemi anlatan o çoban gibi.</p>
<p class="calibre1">Ama kendi çabasından, o ağır ve sınırlı hırstan, bir mahzende günde on iki, bazen on beş saat çalışarak geçirdiği dört aydan ne kalmıştı geriye? Hangi teselli? Hangi gerçek? Kavurucu bir sıcakta, üstünde neredeyse yalnızca önlüğü, sonu gelmez bir sinek bulutuyla çevrelenmiş halde çalışıyor, tezgâhının başından gecenin bir vakti ayrılıyor, insan niyetine yalnızca günde iki kez yemek getiren, Nicolas'nın uzaktan tanıdığı şu adamı görüyordu. Niçin, kimin içindi bu çaba? Genevieve gitmesini istememiş, ama o dinlememişti; daha sonra dönmesini istediğinde yine dinlememişti. Bu muydu onun aşkı? Genevieve’i ikna etmeye çalışmakta diretmiş, kusursuz bir kötü niyetle, bunun on günlük bir iş olduğunu öne sürerek, o güne dek yapılan çalışmaları, toplanan belgeleri, yapılan yatırımları, Nicolas’yla Rufus'ün girişimlerini dayanak göstermişti.</p>
<p class="calibre1">Şimdi ufak ufak yontuyorsun. Saldırıya uğrayan taşın kaprisli geometrisi. Ne bir düzen var ne de mantık: <sup class="calibre4">İ</sup>ndirdiğin darbelerin sürekliliği. Devam etmeye hevesin var mı? Bu soru niye? Durmamalısın. Yorgunluktan düşüp kalacaksın, kalem elinden kayıp gidecek, indirdiğin darbeler yeterince güçlü olmayacak artık. Bitkin düşmelisin. Bir hayvan gibi. Kendini toparlamamalısın. Soru yok artık. Ya da sorulara cevap arama. Neden bir anda böyle rahatlatıcı oldu? Yontu kaleminin genişliği, darbelerin kesinliği, zemini ve tezgahın çevresini dolduran taş parçaları, milim milim parçalanan o taşlar. Birkaç saat içinde, ıslak otlar arasındaki bir solucan gibi kayıp gideceksin. Gövden çıplak, ayakların çıplak, bu yığının tepesinde diz çökmüş halde, kafan neredeyse tavana değecek, ter içinde kalacaksın, sağır gibi indiriyorsun darbeleri taşa, tezgâhın beyazımsı, pütürlü yüzeyi üzerinde ve her darbe kulak tırmalayan bir yoğunlukla, saplantı yaratan bir ritmde uzun uzun yankılanıyor...</p>
<p class="calibre1">Aylarca ve aylarca, bu gereksiz çaba. <sup class="calibre4">İ</sup>çine sıkı sıkıya demir atmış alışkanlıklar ya da dikkafalı bir devam etme isteği; kendi sefaletinin, kendi zayıflığının sonuna azar azar gitme isteği vardı sanki. Bütünüyle ve yalnızca, geçmiş yapıtların şu yokluğu, şu boşluğu, şu kalıbı, şu kalfası, şu sahte yaratıcısı, mekanik işleyicisi olma kararı. Bu usta eller, resimde erozyonun ne olduğu konusunda şu kesin bilgi, donanım. Ne istiyordu ki? Suçlu ya da suçsuz ...</p>
<p class="calibre1">Elleri, boynu, omuzlan ve bileklerinin titremesine engel olamıyordu kimi zaman, düğümleniyorlardı, kramplar giriyordu her yerine. Dişlerini sıkarak devam ediyordu, zaman zaman boğuk bir ıslık çıkıyordu ağzından, sanki artık durması olanaksızmış gibi, sanki tüm yaşamı, bir makinenin düzenliliğiyle, taşa vurduğu kalemin geniş ve parlak yüzeyine sığınmış gibi, o ıstıraplı ve düzmece, giderek kasılan devinimlere sığınmış, geçen her saniye, her dakika taşı ve geceye açılan o bilinmez kapıyı sarsan, söken devinimlere sığınmış gibiydi...</p>
<p class="calibre1">Hayatın gözkamaştırıcılığı. Bilincinde uzak bir köşede Al-tenberg karları yükseliyor, olimpik pistte sallanan bayraklar, kalabalığın uğultusu. Sonra aynı yorgunluk, o dinginlik hissi. Birbirini izleyen o fetihler ne güzeldi, uzun bir gece yürüyüşünün sonunda beliriveren o ufuk. Dört beş kişilik ufak bir kafile, birbirine bağlanmış dağcılar sanki. Ve Jungfrau tepesi yakınlarında gündoğumu. Alplerin bir anda gözler önüne serilen manzarası, dağın öteki yamacı. Suların bölünme çizgisi. Sanki her şey güneşin bir anda içten, bir anda dostane, yakın varlığına bağlıymış gibi. Hava soğuk olduğu için ya da güneşi yakalamak üzere uzun süre yürümek gerektiği için. Yürüyüşü bu ışımanın umutsuz çağrısından başka şey olmadığı için.</p>
<p class="calibre1">Anlamamak niye? Ve unutmak, niye? Ardından teker teker maskeler gelmişti. Jeröme’la tanışması, Cenevre’ye yerleşmesi. <sup class="calibre4">İ</sup>pe sapa gelmez bir anı. Altenberg ve çok taze karları, ışığın binlerce sivri köşesi, yüzeyin görünürde buz tutmuş, güneşte ışıldayan koruması altında katmanların büyüleyici yığını. <sup class="calibre4">İ</sup>çinde kayaklar gibi iz bırakmış Altenberg, izler paralel ve başdöndürücü, batonların hafif ya da ağır işaretleriyle kaydedilmiş o çaba, beşli köşeleriyle gül desenleri, çelik ucun ufacık ve her seferinde hissedilir temasıyla yürüyüş yönünde hafiften biçimsizleşiyorlar. Yitip giden, kesişen, belirgin ya da yarı silinmiş, her biri karı katılaştıran, yeri kalınlaştıran o izler, giderek azalıyordu ihanetleri, tıpkı içindeki hatıralar gibi -şimdi- kesişiyorlardı, yükseliyor, yok olup gidiyorlardı, ilerleyişini sağlama alıyor, giremediği o çok zorlu pistler gibi, o dokunulmamış kar geçitlerini, bakir ve düşman, kendisini pusu kurmuş bekleyen devasa boş uzamları güneşin değmediği yamaçlara bırakıyorlardı. Şimdi, geçip giden her saniye, o karın ötesinde, hatıralarının ötesinde, ölümünün, yazgısının içler acısı imgesi, gülünç destanının imgesi, maskelerin mide bulandırıcı yüz ifadeleri var. Yirmi yıl geçmişti. Yüzden fazla sahte tablo...</p>
<p class="calibre1">Ve işte sen, şu saatte, hayatını ellerinde tutuyorsun, gırtlağına kadar kendi hikayene gömülmüşsün, hatıralar arasında hiç olmadığı kadar yitip gitmişsin. Nemli göz, kendi zayıflığından duygulanmış. Ama olayların böyle gelişmediğini biliyorsun. Sızlanmak neye yarar? Ne idiysen onu istedin. Ne istediysen oydun. Yazgını kabul ettin, baştan sona, bütünüyle, bir şeyi kabul etmen gerektiği için değil ama, bir kurban gibi değil ama; hayatın, işin, zevklerin konusunda seni tatmin etmeye en uygun organizasyonu gerçekleştirdiğin için, buna kuşku yok. Jeröme’un peşinden giden sendin, Jeröme seni sürüklemedi.</p>
<p class="calibre1">Bugün bunların ne önemi var? Evet, her şey berbat olmuştu. Evet, her şeyi berbat etmişti. Dünyayı en kolay olanla kabul etmişti. Yalan söylemek istemişti. Yalan söylemişti.</p>
<p class="calibre1">Yalanı toplumsal bir gerekçeye dönüştürmüştü. Ya sonra? Kaçmak istemişti ama artık çok geçti ...</p>
<p class="calibre1">Üç bin metre yükseklikte, Belgrad'la Paris arasında, belki Basel ve Zürih üzerinde, Altenberg'in tepesinde, çok uzun bir süre boyunca sallantıda kalmış kurtarıcı karar, sahteciliğe son verip Genevieve'le çekip gitme kararı doğmuştu belki de. <sup class="calibre4">Ö</sup>nce Balear adalarına gideceklerdi, sonra Amerika Birleşik Devletleri'ne. Hayatını restoratör olarak kazanacaktı. Genevieve'e haber vermemişti ama. On gün kadar önce gelen son mektubuna cevap vermemişti. Uçağın aktarma yaptığı Cenevre'den bir telgraf yolladı. Ama Orly'de kendisini karşılayanlar Rufus ve Juliette'ten başkası değildi, onu hemen evlerine götürüp bir davet verdiler. Orada Jeröme'la karşılaştı. Sonra Anna, Mila ve Nicolas. Sonra Madera. Sonra Genevieve...</p>
<p class="calibre1">Genevieve hemen ayrılmıştı. Gaspard konuşamamıştı bile onunla. Yerine çivilenmiş, vidalanmıştı. Bir daha görmemişti onu. On altı, on sekiz ay kadar sonra, gece yarısı açtığı telefon ...</p>
<p class="calibre1">Cevap vermemişti Genevieve. Yerinden sıçrayarak uyanmış olmalıydı. Sonra anlamaya çalışmış olmalıydı. Gecenin o saatinde kim arardı? Sonra beklemiş olmalıydı. Sonra yerinden kalkmamaya, cevap vermemeye hemen karar vermiş olmalıydı, sonra dinlemiş, belki saymış, yine de yerinden kalkmış, duraksamış, ışıkları açmış, yaklaşmış, duraksamış, çalan telefonun karşısında efsunlanmış, yine duraksamış, kolunu uzatmış, yine de ahizeyi kaldırmaya, susturmaya karar verememiş olmalıydı. .. Gaspard yeterince uzun beklememişti belki, çalan telefonun birbirini izleyen düzenli sesine kapılıp gitmişti belki, sanki her biri bu son denemedeki kibri öne çıkarıyordu. Çalıyor. Sessizlik. Kulak tırmalayıcı o cızırtılar, orada, Paris'in bir ucunda, burada kulağının dibinde. O sabırla, o yararsız inatla kendisini nasıl da iyi hissetmiş olmalı... Bazen seni anlıyormuşum gibi geliyor, bütünüyle, baştan sona ... Telefonu açmış olsa ne olurdu, cevap verseydi, onu yeniden görmeyi kabul etseydi? Dampierre'e kaç zaman sonra ulaşabilirdi yeniden? <sup class="calibre4">Ö</sup>zgür müydü? Tutsak mıydı?</p>
<p class="calibre1">On altı, belki on sekiz ay sonra, gecenin bir yarısında, o telefon. O çılgın telefon. O mekanik, neredeyse mekanik hareket, daha niceleri gibi, o onlarca ve onlarca rakam, onlarca ve onlarca harf. Birer birer, teker teker sıralanan. Hep aynı buhranla. Ve bir diyalog için aynı sabırsızlık, uzamdan sökülüp alınmış, garip bir tutarlılık içerisinde kabloların, hatların evrenini yeniden yaratan bir diyalog için sabırsızlanmak, kulaklıklarıyla şu binlerce santral görevlisi, sadık ve soğuk, kilometrelerce kablo, dünyanın çevresinde zamanın ve tarihin sonsuz mırıltısından çok, onun için, kendisini, akıbetini, yalnızca yazgısını reddetmeye ya da kabullenmeye bağlı olası bir kurtuluşun yatıştırıcı ağını örüyorlar, özgürlüğünün son sığınağı, bir bir göze aldığı şu basit el hareketleri, bir araya gelmiş devrelerin elektronik kesinliğinin ötesinde, nihayetinde ve doğrudan dünya karşısındaki tartışılmaz zaferine denk düşebilirlerdi ... B-A-B-1-5-6-3- Her şey yeniden olanaklıydı, bir kez daha, yeniden, el hareketinin manasızlığının ötesinde, çünkü Assa sokağında, Genevieve uyanmıştı işte, Genevieve telefonu duymuştu. Ama aranması gereken kişi o değildi.</p>
<p class="calibre1">Gstaad'dan Lozan’a arabayla, Lozan'dmı Paris'e taksi-uçakla, Orly 'den Lamba.ile caddesine yine taksiyle gitmişti. S^^m üçünde v^mıştı oraya. Valizini girişte bırakmıştı. Paltosunu çıkarmıştı.</p>
<p class="calibre1">Telefona gitmişti. Ayrıldığını söylemek için önce Rufus’ü anı-mak istiyordu, sonra Madera’yı arnyıp devam edemeyeceğini, artık sahte tablolar yapan biri olmak istemediğini söyleyecekti. Ama -niçin? - Genevieve'in numarasını çevirmişti?...</p>
<p class="calibre1">Genevieve'le yeniden buluşmak için mi Gstaad'ı terk ettin sahiden? Cevap ver, yalan söyleme, niyetin neydi? Uzun zaman bekledin. Her çalışta cevap yok ve dünya başına yıkılıyordu yeniden. Kıtalar birbirinin yüzünü gözünü dağıtıyordu. Lav selleri. Seller. Ne kalıyordu geriye? Cevap vermemişti telefona. Kapadın sen de. Ceketini çıkardın. Kravatını gevşettin. Saate baktın. Mutfağa gittin. Bir bardak su içtin... Uyudun, uyandın, Gstaad'ı, Rufus'ü aradın. Giyindin...</p>
<p class="calibre1">Montpamasse garına gitmek için taksiye binmişti. ^reux'den Dampierre'e yine taksi. Otto açmıştı kapıyı, pek şaşırmışa benzemiyordu. Madera çalışma odasına almıştı onu. Yeterince dinlendiğini. Paralı Asker tablosunu bitirmek üzere geri döndüğünü, sekiz güne kadar tamamlayacağını söylemişti Madera’ya. Laboratuvara inmişti. Panoyu koruyan bezleri indrimişti. Paralı Asker’ e bakmıştı. ..</p>
<p class="calibre1">Bu hareketlerin tümünü gerçekleştirdin, bu anların her birini yaşadın. Hatırlıyor musun? <sup class="calibre4">Ü</sup>ç gün önceydi. Her şey olanaklıydı, hatırlıyor musun, istiyordun bunu. Bekliyordun ve telefonu her çaldırışında, bir sonrakinde kapayacağına yemin ediyordun ve yine bekliyordun ve kendi kendine bir açsa yeter diyordun, sonrasında hemen kapayacak olsa da, seninle konuşmasa da, Madera'yı araman için yeter. Ama sonuna kadar devam etmek zorunda bıraktı seni. En ufak bir tepki vermedi. Sen de öyle. Ne kadar basitti. Altı üstü bir telefon ...</p>
<p class="calibre1">Alo, Dampierre, 15 lütfen, Eure-et-Loire. Alo. Buyrun.</p>
<p class="calibre1">Buyrun, Winckler. Selamlar. Selam, Otto, Madera'yla göıii-şebilir miyim, lütfen? Elbette, bir saniye. Dünyanın çevresinde olası bir kurtuluşun rahatlatıcı ağını ören kilometrelerce hat. Madera geri dönmüyorum, bir daha dönmeyeceğim. Siz de, sizin tayfa da siktirin gidin. Telefonlar kapanır.</p>
<p class="calibre1">Elde var sıfır. Açık edilmiş zaaf dışında hiçbir şey yok. Çıkmazın şu karşı-kesinliği. Ne yapmalı? Nereye gitmeli? Devam etmek. Niçin devam etmeli? Kim için devam etmeli? Niçin kabul etmeli? Genevieve'in telefonu açıp açmaması neyi değiştirir ki? Paralı Asker'i bitirmeye karar vermesi neye yarar ki? Cirque meydanındaki atölyenin, Gstaad'daki atölyenin, Split'teki, sonra Paris'tekinin ardından Dampierre'de-ki atölyenin hapishaneye, çelişkilerinin kısırdöngüsüne, işe yaramaz hayatının anlamlı simgesine dönüşmesi neye yarar?</p>
<p class="calibre1">Beyhude. Şu büyük, baştan savma laf. Cenevre’de, Rotterdam'da, Hamburg'da, Paris'te, Londra'da, Tanca'da, Belgrad'da, Luzem'de, Split'te, Dampieıre'de, Trieste'de, Berlin'de, Rio'da, La Haye'de, Atina'da, Cezayir'de, Napoli'de, Cremona'da, Zürih'te, Bıiiksel'de ne yapmıştı? Dünyaya nasıl bir imge bırakacaktı?</p>
<p class="calibre1">Nasıl bir iskelet bırakacaktı geride? Hiç. Sıfır. Yine de, her an, bir çıkış olanağı vardı. Yine de, her an, karşı gelebileceğine inanabilmişti...</p>
<p class="calibre1">Yalan, öyle değil mi? Karşı çıkamazsın. Karşı çıkmıyordun. Kabul etmekten başka şey gelmezdi elinden. Dizginlerin onların elindeydi, onların arkasından gitmekte serbesttin. Hiçbir şey talep edemezdin. Yaptıklarından başka şey yapamazdın, hazineler ve sandıklar, sahte heykelcikler, sahte vazolar, taklit vazolar...</p>
<p class="calibre1">On iki yıl. On iki çarpı üç yüz altmış beş gün. Mahzenlere, çatı katlarına, çelik kaplanmış odalara, ıssız atölyelere, terk edilmiş evlere, hangarlara, inlere, bomboş taşocağı dehlizlerine kapanarak yüz yirmi, yüz otuz tabloyu tek başına hazırlamış, düşünmüş, kotarmış, bitirmişti. Bir müze. Giotto’dan Modigliani'ye. Fra Angelico'dan Braque'a kadar. Ruhsuz, kof bir müze ...</p>
<p class="calibre1">Sahteci Gaspard. Gaspard Theotokopoulos, El Greco diye anılır. Messina’lı Gaspard. Gaspard Solario, Gaspard Bellini, Gaspard Ghirlandajo, Gaspard de Goya y Lucien-tes, Gaspard Botticelli. Gaspard Chardin. Gaspard Yaşlı Cra-nach, Gaspard Holbein, Gaspard Memling, Gaspard Metsys. Flemalle’li Usta Gaspard. Gaspard Vivarini. Gaspard, Fransız okulundan, adı bilinmiyor, Gaspard Corot, Gaspard Van Gogh, Gaspard Raphaello Sanzio. Gaspard de Toulouse-La-utrec. Puccio'lu Gaspard, Pisanello diye anılır...</p>
<p class="calibre1">Sahteci Gaspard. Köle-cevahirci. Sahteci Gaspard. Niçin sahteci? Nasıl sahteci? Ne zamandan beri sahteci? Hep sahteci değildi ki ...</p>
<p class="calibre1"><sup class="calibre4">Ö</sup>lgünlük. Birbirini izleyen günler. Sonra geçmek bilmeyen, olanca ağırlıklarıyla üstüne çöken saatler. Sonra olup bitenler, bu olaylar, bu macera, bu hikaye, bu yazgı, bu yazgı müsvettesi. <sup class="calibre4">İ</sup>şe yaramaz bir hareket mi, yoksa ileri bir adım mı? Kaostan da öte, Madera'nın ölümü, belki de, dile gelmez doğallığıyla, demiurgos’un ilk edimiydi.</p>
<p class="calibre1">Karanlık çöküyor. Rufus gelmedi. Şansın var. Otto'dan sı-yırsan yeter. Otto salağın teki. Kolun acıyor. <sup class="calibre4">Ö</sup>nemi yok, devam et, taşlar yan yarıya yerinden oynadı. Usandın. Biliyorum. Yazık. Farz et ki sJX&gt;r yapıyorsun. Herhangi bir yarıştasın. Saate karşı yarış. Farz et ki bir alçak kabartma yontuyorsun. Her yer bu mahzenden daha iyidir, öyle düşün. <sup class="calibre4">İ</sup>kna olmadın. Yazık. Yazık ki ne yazık. Yazık dememeli. <sup class="calibre4">İ</sup>yi bir Tizi&lt;mo, iki Ribera'dan iyidir. Hatırla, senin özdeyişin bu. Vazgeçmemelisin. Şimdi hedefe çok yakınsın. Hem sonra. Bunu yapacaksın ya da bekleyeceksin, ne dersin? Kendini ikna etmeye mi çalışıyorsun? Yok, hayır. Evet evet. Tanıyorum seni. Kendini tanıyorsun. Yine de. Kaç kez indirdin çekici? Yüz bin kere? Bir milyon kere? <sup class="calibre4">İ</sup>ki yüz elli? Bilmiyor musun? <sup class="calibre4">İ</sup>yiye işaret... Sana bir şey diyeyim mi, adamım, ikimiz bir güzel sıvışacağız, ne dersin? Duvarn girişiyor muyuz? Rufus bu işe fena bozulacak...</p>
<p class="calibre1"><sup class="calibre4">Ö</sup>lmek ölmemek. Ne demeye geliyor ki, özgür ya da değil, suçlu ya da değil, bu mu? Betimlemeyi en sonunda becereceği, kesinlikle, mutlak surette yıkıcı şu eğri neye benzeyecek? Madera ölmüştü. Niçin? En önemlisi neydi? Çıkış noktası neydi? Rufus'ün evinde geçirdikleri akşam mı? Belg-rad’daki atölyede geçirdiği gece mi? Gstaad'dan acele dönüşü mü? Jeröme'la karşılaşması mı? Mila’yla karşılaşması mı? Genevieve’le karşılaşması mı? Yoksa bu zindanda içerek geçirdiği gece mi? Tüm yaşamından ne kalıyordu geriye? Hangi çıkış noktası? Hangi mantık?</p>
<p class="calibre1">Gaspard Winckler, Ecole du Louvre'un eski öğrencisi, New York, Metropolitan Museum’daki sanat yapıtlarının restorasyonu için Institut Rockefeller'dan diplomalı, Cenevre’ de, Musee Municipal des Beaux-Arts’da, Onursal Teknik Danışman; Cenevre’de, Koenig galerinin restoratöıü. Sonra? Boş zamanlarında ünlü bir sahteci. Derken eni konu sahteci. Ya sonra? Doğmuştu, büyümüştü, sahteci olmuştu? Siz-siniz sahteci ... <sup class="calibre4">İ</sup>nsan ne diye sahte tablolalar yapar ki? Paraya mı ihtiyacı vardı? Hayır. Şantaj mı yapmışlardı ona? Pek sayılmaz. Bu işi seviyor muydu? Artık değil.</p>
<p class="calibre1">Açıklaması epey zor. Bunun üstüne başka bir şey düşünebiliyor muydu? Bem sokaklarında yürüyordu. Savaş zamanıydı. On yedi yaşındaydı. Aylak ve işsizdi. Jeröme çıkıyordu ortaya. Gizemin çekiciliği. Macera. Babacan ve yetenekli bir tür Arsene Lupin’di. O sonu gelmez tatilde, etrafı yaşlı ve zengin <sup class="calibre4">İ</sup>ngilizlerle, anasının gözü otel sahipleriyle, emekli diplomatlarla çevrilmiş halde, bir kartpostal manzarası içerisinde -kar ve doruklar, ince çikolatalar, lüks sigaralar- şu erişilmez ressamdan daha iyi olabilecek ne elde edebilirdi? Ben de resim yapıyorum ama bu elindeki çok iyi genç adam. Ya sonra? Bir anda, zor bir şeyin keşfi. Bir anda, hiçbir şeyden haberi olmadığının kesin olarak bilincine vardı, resim yapma ediminin ne anlama geldiğinden hiç haberi olmadığının, sıkıntısını gidermek için ustalıkla şöyle bir “çiziktiriverdiği-nin”, günün birinde kesinlikle öğrenip bilgi sahibi olabileceğinin bilincine vardı. Jeröme'un sabırlı, kararlı yönetiminde, olanca enerjisiyle araştırıp incelemeye verdi kendisini. Ya sonra? Sonrasını Metsys’in <span class="calibre2">Sarraf ile Karısı</span> tablosunun her ayrıntısını, aynayı, kitabı, paraları, teraziyi, kutuyu, başlıkları, yüzleri, elleri beş kere, on kere, yirmi kere, yüz kere kopyalayarak, öykünerek, kopyalayarak, taklit ederek, tıpkısını üreterek, kopyasını çıkararak, didik didik ederek geçirdi. Ya sonra...</p>
<p class="calibre1">Çok güzel, çok kolay. Ne zaman sarpa sarıyor işler? Ne vakit berbat oluyor hikayen? Çok, hem de çok sorumsuzca... On yedi yaşındayken, elbette. Peki ya yirmi beş yaşında, yirmi yedi, otuz, otuz üç yaşında? Bilincine varabilir miydi? Bilinç neye yarar ki? Hem bilinç ne demek oluyor ki? Bir sözcük. Altı üstü bir sözcük. Neyin bilinci? Zindanın duvarları hızla kapanıyordu. Ekleyecek bir şey yok. Sahte bir tablo. Bir tane daha. Sahteci Gaspard ...</p>
<p class="calibre1">Sonra Mila geldi. Nk şaşkınlık. Nk küçümseme, ufacık, ciddiye alınacak bir yanı yok. Pişmanlığa benzer bir şey. Küçücük bir anlayışsızlık. <sup class="calibre4">İ</sup>lk kez, bir an için, aniden, oyunu bırakmak istemişti. Kendisi olmak. Ne demeye geliyordu bu? Çark çarktır. Sahteci Gaspard. Gaspard Winckler, her türün sahtecisi. Hangi zamandan kimin hangi işinin olursa...</p>
<p class="calibre1">Bir kadını sevmek, kendi gibi olmak mıdır? Seviyor muydu? Uzun zamandır, aşk Rufus’ün kendisine verdiği gizli kartvizitleri --0 da Madera’dan alıyormuş kartları, ama bunu da çok sonradan öğrendi- kullanmaktan başka şey değildi. <sup class="calibre4">İ</sup>simsiz randevular. Sonra böyle işte. Biraz daha anlık bir şefkat ihtiyacı, bu kadar mekanik olmayan, bu kadar iğrenç olmayan bir şefkat arayışı. <sup class="calibre4">Ö</sup>nemi yoktu. Böyle de oluyordu işte. Mila'yla Nicolas'nın evinde karşılaşmıştı ilk. Mila metresi olmuştu. Belki o gün giydiği elbisenin renginden dolayı, ya da gülümsediği için. Artık anımsamıyordu. Ne önemi var? Bir parantez, diyelim. <sup class="calibre4">Ö</sup>tekilerden farklı birkaç gece. O gecelerin sabahında, aynı saatlerde, amansızca mantıklı, amansızca budala, Nicolas'yla birlikte Louvre’daydı yine, Eski</p>
<p class="calibre1">Roma Sanatı bölümünde, Split hâzinesini hazırlıyordu. Kulağa yeterince hoş geliyor. Hiç zorluk çekmeden, tartışmadan, sekiz günlük tatile çıkabileceği aklına bile gelmemişti. Doğal mıydı bu? Suçlu mu, suçsuz mu...</p>
<p class="calibre1"><sup class="calibre4">İ</sup>çeri girdiğinde, Mila orada, şöminenin yanındaki kocaman bir koltuğun koluna oturmuş, öne eğilmiş, Jeröme'la konuşuyordu. Kafasını ondan yana çevirmişti, tek söz etmeden, gülümsemeden, başını eğmeden bakmıştı ona. Biraz yaklaşınca, Mila ayağa kalkmıştı, çok doğal hareketlerle, salonun öbür ucuna, bara gitmişti. <sup class="calibre4">Ö</sup>ylesine bir tavır mı? <sup class="calibre4">Ö</sup>zenle hesaplanmış bir aldırmazlık mı? Ne olacaktı ki? <sup class="calibre4">Ö</sup>nemi yoktu. Herkesin başına gelirdi böyle şeyler. Onu sevmiyordun zaten, hepsi bu. Ya da o seni sevmiyordu. Mesele bu değildi ama. Ne diye -birkaç saniye, birkaç dakika, birkaç gün-suçlu hissetmişti? Aldırmıyordun. Ufacık bir çaba olsun harcamam ıştın. Bir çaba göstermek isterdin...</p>
<p class="calibre1">Ne acayip. <sup class="calibre4">İ</sup>nsan özgür sanıyor kendisini. Sonra bir anda... Yok. Nerede başlıyordu özgürlük? Nerede sona eriyordu? Sahte tablolar yapmakta özgür müydü? Tuhaf işler. Küçük bir Giottino tablosu. Müneccim krallar <sup class="calibre4">İ</sup>sa'ya hürmetlerini sunuyor. Melkior, Balthazar. Gaspar. Bunu teslim edersin. Sonra yola devam. Sonra hayatının vazgeçilmezi olur, herhangi bir yapıt karşısında gösterilen bu dirayet. bu sabır ve bu manyakça aynntıcılık dışında dünyadaki her şey silinip gider. Cezanne. Gauguin. Dünya silinir. .. Sonra da duvara asılır: Gaspard Winckler, sahteci. Bir kelebek gibi iğnelenir. Gaspard Wincklerianus. Bütünüyle, temelden, açıkça, mutlak surette, tamamen tanımlanır. Bazen seni baştan sona anladığımı düşünüyorum. Sahteci, başka ne olabilirsin ki? Düpedüz sahteci. Joni Icilio Sahteci, Jeröme Quentin Sahteci,</p>
<p class="calibre1">Gaspard Winckler Sahteci. Koca bir S. Sahtenin S'si. <sup class="calibre4">Ö</sup>lüm gibi, zaman gibi ...</p>
<p class="calibre1">Saat dönüyor. Taş titreşiyor. Birkaç dakika içinde bu taş -ve onu saran, ona bağlanmış dünya- devrilecek, yolu açacak. Ya Rufus? Porsche'unun direksiyonunda görüyor musun onu, yolu ezip geçiyor, farlan gökyüzünü oyuyor, göstergenin iğnesi yüz yirmiye doğru kayıyor? Kaygılı, sinirli, neye uğradığını şaşırmış Rufus...</p>
<p class="calibre1">Ha gayret. Ya sonra? Geleceğin taşa işlenmiş. Bir daha asla sahteci olmayacaksın. Beklenen tek kesinlik. Mutlu ya da mutsuz, zengin ya da yoksul yaşayabilirsin. Ne fark eder. Yarın dünya açılacak mı? Kendini asla kaybetmeme, yolundan asla dönmeme sözü. Tutabilecek misin bu sözü? Şu an tutuyor musun sözünü?</p>
<p class="calibre1">Hiçbir şey bilmiyorsun. Henüz hiçbir şey bilmiyorsun. Hiç yaşamadın sen. Ellerin ve bakışın. Köle cevahirci, Kırgız ya da Vizigot bakırcı, üstünde deri önlüğü. Unutulmuş bir kervan doğuyor ellerinden. <sup class="calibre4">Ö</sup>lüyorsun, bakışsız -Roma heykellerinin patlak, boş gözleri- ölüler tarafından sarılıyor. çevriliyor etrafın: başyapıtlar, biblolar sarmış her yanını, maskeli şamanların salladığı rengarenk fetişler, Ortaçağ heykelciliğinin dirilmiş muammalan. Bak onlara, oradalar, çevreni sarmışlar, etrafındalar: Greco, Caravaggio, Mem-ling, Antonello. Etrafında dönüp duruyorlar, dilsiz ve dokunulmaz, ulaşılmaz ...</p>
<p class="calibre1">Evet. Bir de Jeröme vardı. Annemasse yakınlanndaki küçük evinde, yalnız, terk edilmiş. Sanat kitapları ve tuvallerinin ortasında, açlıktan, yalnızlıktan gebermiş. Bir Kasım günü ölmüş. Altı aydır görmemişti onu. Kısa, utanç verici tek bir ziyarette bulunmuştu yalnızca, ne diyeceğini bilememişti ona, bu ani düşüş, bu öngörülebilir düşüş, titreyen ellerinin katlanılmaz varlığı, bulanan bakışının korkunç işkencesi karşısında dehşete düşmüş, deliye dönmüştü. Jeröme çalışamı-yordu artık. Bakımsız bahçesinde ağır adımlarla yürüyor, ıssız salonunda geziniyor, metal çerçeveli büyük gözlüklerini düzeltiyordu, yükselişte olduğu dönemlerde aynı gözlükleri yalnızca bir ayrıntıyı daha iyi görebilmek için taktığı vakitlerde. belli bir gururla onları yalnızca büyüteç niyetine kullandığını söylediği günlerde, gözlükleriyle Chardin 'e benzerdi; ama artık sürekli gözlük kullanmak zorundaydı, elbette önceden hatmettiği ve tüm ötekiler gibi yalnızca resmi, estetiği ya da tekniği konu alan bir kitabı karıştırmak için bumuna iyice yerleştiriyordu onları, derken kitabı kapayıverdiyordu. artık tabu olmuş konulara el atmış gibi; o güne dek alışkanlık gereği yaptığı her şey, yaşama sebebi dahil, korkunç ve acınası bir yeniden yükseliş yanılsaması içerisinde, korku ve coşkuyla sürekli reddedilmiş ve sürekli anılmış uzayıp giden bir özlemin işaretinden başka şey değildi sanki.</p>
<p class="calibre1">Kırışık, nasırlı elleri, koltuğun kenarında arada sırada hafifçe titrerdi, aniden sıkıverirdi avuçlarını, tırnaklarını kadife döşemeye geçirirdi. “Seni gördüğüme sevindim Gaspard, uzun zaman oldu görüşmeyeli, di mi?” Cümlenin sıradanlığı, bir tür umursamazlık, cümlenin sıradan bir biçimde dile getirilişi. Paris'teydi, kokteyl akşamı, Paris’te son kalışıydı. Onunla en son orada konuşmuştu. Rufus ertesi gün Cenevre'ye dönecek, Jeröme’u da Annemasse'a bırakacaktı...</p>
<p class="calibre1">Sokaklarda, villasının boş odalarında sürünerek geziniyor olmalıydı Jeröme. Altmış iki yaşındaydı. Gören seksen derdi. Joni Icilio'nun öğrencisi olmuştu. Olabilecek en saygın kariyerlerden birini bırakmıştı arkasında. Bir Vinci, yedi</p>
<p class="calibre1">Van Gogh, iki Rubens, iki Goya, iki Rembrandt, iki Bellini, elliye yakın Corot. bir düzine Renoir, otuza yakın De-gas, 1930 ve 1 940'lı yıllarda topluca Güney Amerika'ya ve Avustralya'ya gönderilmişti, Metsys'ler ve Memling'ler, Sis-ley ve Jongkind yığınları da 1920 ve 1925 arasında, Rufus ve Madera ile ortaklığının başlarında sevkedilmişti. 1955 yılına dek, günde on iki saat, bazen daha fazla çalışmış; bilgilerini, hilelerini, tekniklerini geliştirmiş, her seferinde, başdöndürü-cü bir hızla, tartışılmaz bir kusursuzluğa ulaşmıştı. Sonra işi bıraktığında, Cirque meydanı civarında dolanarak, akıl fikir dağıtarak, bibliyografyalar hazırlayıp belge toplayarak, hala azıcık da olsa işe yaramaya çalışmış ve yavaş yavaş, başta hiçbir şey söylemeden, her şeyden elini eteğini çekmişti, hayatını çalışarak geçirdiği yerlerde artık yaşayamayacağını anlamış gibi, onunla daha önce bu konuda konuşmaya cesaret edememiş Rufus' e huzur içinde “kalan günlerini tüketme arzusunda olduğunu” itiraf etmiş, elbette yapmacık bir neşe, hüzünlü bir gülümsemeyle, Annemasse'a, Cenevre kapılarından birkaç yüz metre ötede Rufus'ün ayarladığı villaya yerleşmiş, orada geçimsiz bir bakıcıyla, rahat bir ev ortamı ve saygın bir kütüphaneyle, bir anda beyhude gelen bir hayatın acımasızca yavaş ilerleyen sonunu yaşamaya başlamıştı. <sup class="calibre4">İ</sup>ki yıl. Yedi yüz otuz gün. Yedi yüz otuz günlük sıkıntı çok ender bir ziyaret ya da bir yolculukla bölünüyordu. Paris'te, Venedik'te, Floransa’da birkaç gün, sonra yalnızlık, yine, o hafif tatlı ıstırapla, kitaplarıyla tablolarının karşısında, biraz özlem dolu, biraz da uyuşturucu bir süreç içerisinde gerçekte kim olduğunu anlayarak, cılız salonunda yalnız yaşamıştı ve dışarıda birbirinin aynı villaların dizildiği küçük bir sokak, dilsiz ve ıssız küçük bir sokak vardı. Hayatını Paris'te,</p>
<p class="calibre1">Rousseau sokağının ve Cirque meydanının bitimsiz hayhuyu içerisinde ya da Cadet sokağında, bir binanın yedinci katındaki küçük atölyede geçirmişti. Daracık, kurşuni bir sokaktaydı şimdi. Temiz bir banliyö sokağı? Zahmete değmeyeceğini düşünmüş gibi, geçen her saniye zaten ölmüş olduğunu, mezarında olduğunu düşünmüş gibi düzenlemeye cesaret edemediği bayağı bir salon, o yabancı, hiç bilmediği, tamamen farklı çevre, ama her gün yürümek, bakmak, görmek zorundaydı yine de ...</p>
<p class="calibre1">17 Kasım 1958, Rufus, Dampierre'e telefon etmişti: Jeröme ölmek üzereydi. Aynı akşam, Otto Orly'ye götürmüştü onu, Cenevre’ye gidecekti. Rufus havaalanında bekliyordu. Soğuk, ince bir yağmur vardı. Annemasse'a geldiklerinde, Jeröme çoktan ölmüştü. Başucunda doktorla bakıcı vardı. Açık kitaplardan, röprodüksiyonlardan, litografilerden oluşan karmakarışık bir yığın odanın her yanına yayılmış, bayrak gibi etrafını sarmıştı. ..</p>
<p class="calibre1">Hatırlıyor musun? Eğilip hemen yanına düşmüş açık bir kitabı yerden almıştın. Hatırlıyor musun? <span class="calibre2">Let foıtr captains bear Hamlet, tike a so)/dier, to&gt; tlıe stage; and, fo)r his pas-sage, tlıe soıldiers’ nıusic and tlıe rites ofwar speak lonıdly fior hinı..?</span></p>
<p class="calibre1">Bunalmış bellekte uzun süre ölüm marşı çınlıyor. Jeröme villasının koridorlarında geziniyordu, o odadan o odaya, bir gölge gibi, pencerelere yaslanıyordu, küçük, daracık sokağa bakıyordu. Aylardan Kasım. fucecik bir yağmur çiseliyordu. Gidip geliyordu, kütüphanesine yaklaşıyordu, dosya</p>
<p class="calibre1">Din yüzbaşı Haııılet"i bir asker gibi sahneye taşısın: geçerken askerlerin müziği ve savaş törenleri ona övgüler düzsün... (Ç.N .)</p>
<p class="calibre1">dolaplarını açıyor, binlerce eskiz çıkarıyordu, litografileri ipek kâğıtlarından çıkarıyordu, hatırlıyor, her hikayeyi, her ayrıntıyı, karşılaşıp üstesinden geldiği her zorluğu kafasında yeniden canlandırıyordu. Ya sonra?</p>
<p class="calibre1">O küçük, cılız bahçede uzun süre yürümek zorunda kal-mıştı.Akşam olmuştu. Hava soğuktu. Odasına çıkmıştı. Tekrar salona inmişti. Bakıcı akşam yemeğini getirmişti. El sürmemişti ama. Bıkkın bir hareketle tabağı itelemişti...</p>
<p class="calibre1">Hatırlıyor musun? Ertesi sabah Paris'e dönmüştün. Buraya gelmiştin. Jeröme ölmüştü. O senin uslandı. O bir sahteciydi. Sen de sahteciydin ve onun gibi öleceksin. Sen de bir gün terk edilmiş bir evde çürüyüp gideceksin. Laboratuvara indin. Buraya. Paralı Asker panosunu koruyan bezi indirdin. Bir yıldır üzerinde çalışıyordun ...</p>
<p class="calibre1">Sonra bir gün, şişeleri devirmeye başladın. Madera sabaha karşı, kravatınla neredeyse boğulmuş, sarhoşluktan gebermiş halde buldu seni. Tek lafetmedi. Hiçbir şey sormadı. Rufus'e telefon etti. Rufus seni almaya geldi. Birlikte Gstaad'a gittiniz. Orada üç gün geçirdiniz, kayak yaptın. Altenberg'i hatırladın. Ama o vakitler seni o kadar mutlu eden şeyin ne olduğunu bile hatırlamadın. Gece yarısı Paris'e döndün. Genevieve’i aradın. Cevap vcnncdi. Dampicrre'e gittin... Üç gün oluyor...</p>
<p class="calibre1">Birkaç darbe daha. Beş dört üç. <sup class="calibre4">İ</sup>ki? Bir. Yine beş. Cik. Civciv çıkacak kuş çıkacak. Açıl susam açıl. Görkemli açılış. Johann Sebastian Babach'ııı müziği. Füg sanatı. Sekilerden biraz daha güçlü bir darbe ve hooop, sert bir rugby topu gibi taş yerinden fırlayıverir. <sup class="calibre4">İ</sup>şte oldu. Bir saniye nefes alalım mı? Gerçek bir taş yontucusu gibi ellerini siliyorsun.</p>
<p class="calibre1">Bir taş. Bir öteki. Ve şimdi. Duvarda bir delik. (Dnünde biraz toprak, pis, külrengi. Alacakaranlıktan minicik bir görüntü. Çok şiirsel. Canının sıkılmasına engel değil ama. Otto'nun her zamanki gibi işe daldığını ya da bir an için duvar gibi sağırlaştığını düşünmek boşuna. Seni duydu aslında. Dolayısıyla, yeraltı tünelinin grosso modo'" nerede olduğunu biliyor. Otto önünde. Kafanı dışarı bir uzatsan, karşında onu bulacaksın. Sana kibarca şöyle diyecek: “Bay Gezbar, gi-tip laporatuvara pi pakar mısınız, rica etsem.” Bu delikler bir işe yaramaz. Umrunda değil. Başka bir yolunu bulursun. Biri olmadı öteki ...</p>
<p class="calibre1">Ayaklıktan iniyorsun. Laboratuvarda yürüyorsun, Otto, sevgili Otto, nerede kaldınız acaba? Toz içinde kalmış yolda Sir Koenig'i görüyor musunuz? O kviçreli beyefendiyle telefon görüşmesi yapma şerefine eriştiniz mi? Size hemen geleceğini söyledi mi? Hemen geliyor mu kendileri?</p>
<p class="calibre1">Çok komik. Gülünç. Saatine bakıyorsun. Yediye çeyrek var. Rufus’ün şu an otelinde olması için bir sebep yok. Otto kesin mesaj bırakmıştır... Bahsi sürdürebilirsin. Çıkmaya hazır olduğunda Otto hâlâ yalnız olacaksa eğer, başannanın bir yolunu bulman gerekecek. (Dmeğin, deliğin başında bekliyor olacaksa, kapıdan çıkacaksın. Ustaca. Ama siz beyefendinin dediğine bakmayın, o kadar da usta işi bir plan değil. Otto deliğin başında olacaksa eğer, kapıdan çıkışı engelleyecektir. Peki orada mı, yoksa dışarıda mı olduğunu nasıl bileceksin? Ha? Bunu daha sonra düşünürsün. Şimdilik önemli olan tek şey şu işi bitinnek, yeraltı tünelini. Ama Bay Otto Schnabel'in tüneli görmemesi gerek, yoksa o seni tuzağa düşürür. O z^^rn?</p>
<p class="calibre1">" Cmmı <span class="calibre2">modo:</span> Ln. Kabaca. (Ç.N.)</p>
<p class="calibre1">Dehanız aldı başını gidiyor hazret! Şu işe bakın. (Dzünüz sözünüz bir bu arada. Paralı Asker için kullanılmış deneme panoları arasından epey geniş ve epey uzun bir tahtayı şöyle atıveriyoruz. Etrafta iki koca çivi arıyoruz. Buluyoruz. Şu gördüğünüz tokmakla onları taşa tutturuyoruz, öyle bir yapıyoruz ki iki çivi arasında tahta levhanın genişliğinden biraz daha fazla mesafe kalıyor. Çivilerimizi büküyoruz. Aralarından tahta levhayı kaydırıveriyoruz. <sup class="calibre4">İ</sup>yice zorluyoruz. Tahta, toprağa dayanıyor, çiviler takoz işlevi görüyor. Tahta levhanın tam altında toprak kazılıyor. Kazdıkça tahta ileri itiliyor. Ve yeraltı geçidi, ey insan dehası, ince bir toprak tabakasıyla kaplanırken -incelikli bir hesap yapmak yeterli-, tahtayla destekleniyor. Otto hiçbir şey görmüyor. Çıkış zamanı geldiğinde, tahtayı geri çekmek yeterli olacak. Toprak devrilecek. Odaya bir gün okyanusu akacak. Koca bir delik açılacak.</p>
<p class="calibre1">Bir saat geçecek. Peki bir saat içinde? Bay Gaspard Winck-ler, özgürsünüz. Asla tatmadığı bir duygu, hiçbir şeye benzemeyecek bir şey... <sup class="calibre4">Ö</sup>zgürlüğü içinde yitip gidecek. Boğulacak. Yollarda yürüyecek. Başıboş dolaşacak. Hiçbir şeyden haberi olmayacak ...</p>
<p class="calibre1">Böyle neye benziyorsun? Kolunu kaldırıyorsun, indiriyorsun, kendine doğru biraz toprnk alıyorsun, biraz çamur, tahtayı biraz itiyorsun, kayıyorsun, kıvrılıp duruyorsun, çamurda bir solucan gibi, otlar arasında bir yılan gibi. Neye benziyorsun? Yarı çıplak, elinde oyuncak kürek gibi bir şey, plajda herhangi bir çocuk gibi kumdan köfteler yapıyorsun. Rahatsız vaziyet. Sıcak. Çok pislenmiş olmalısın. Al işte sana yoğun bir gün! Jeröme'u hatırlıyor musun? Rufus'ü hatırlıyor musun? Madera'yı hatırlıyor musun? Genevieve'i hatırlıyor musun? Mila'yı? Nicolas'yı? Split'i, Cenevre'yi, Paris'i hatırlıyor musun? Giottino'yu, Memling'i, Cranach’ı, Botticelli'yi, Antonello'yu hatırlıyor musun? Müneccim kralları, kucağında bebek ha'yla Meryem Anaları, Diriliş tablolarını, çarmıhın dibinde yakaranları, Prenslerle Prensesleri, Delilerle hizmetlileri, Breme burjuvalarını, Saint-Sepulcre şövalyelerini, Kırda öğle yemeklerini, Blois yakınlarındaki köprüleri, Tezgâhtaki şeftalileri, Saint-Omer'deki kayıkları hatırlıyor musun? Abanoz sandıkları, totemleri, Haute Volta'nın tahta heykellerini, barut rengi Jamaika penilerini, Diocletianus döneminden paralan hatırlıyor musun? Gstaad'ı,Altenberg'i hatırlıyor musun? Hayatını hatırlıyor musun?</p>
<p class="calibre1">Elleri ve bakışı. Kimin ne zamandan hangi tablosu olursa. Bütün bunlar kendisiydi. Bütün bunlar, başka da hiçbir şey. Sahteci Gaspard. kalyan spesiyaliteleri. Şu ölü, çalınmış, aldatılmış kalabalık. Soyulmuş. Sahteci Gaspard. Evrensel resim müzesine buyrun. Hayranlıkla izleyin. Sanatın her sımna vakıf olan adam. Mona Lisa'nın gülüşünü kopyalayabilmiş, <sup class="calibre4">İ</sup>nka gizemlerini çözmüş, Orinyasyenlerin unutulmuş yordamlarına erişmiş tek insan. Gelin sanat taıihini tek bir ciltte görün. Sahteci Gaspard .. Gaspard Winckler. Dönemlerin zemini ve aktarıcısı. Götürü usulü...</p>
<p class="calibre1">Devamı bir kahkahanın ortasında yitip gidecek. Sahteci. Sahte çağ. Kötü dönem. Zaman kötüleşecek. Sahtecinin sahtecisi. Leş yiyen ...</p>
<p class="calibre1">Cevap? Kesinlik? Açıklık? Hayır. Daha değil. Kabul edilebilir bir olgu bile yok daha. Ele gelir bir şey yok. Sanki uzun zaman bir yeraltı hücresinde, güneşten ve hayattan uzakta mahpus kalmış -Split ve Sarayevo zindanları, Dam-pierre 'deki atölye-, uzun zaman önce, aylar, yıllar, yüzyıllar öncesinden kaçışını planlamıştı, yeraltı geçidi, yerin altında bir boru ve gelecekteki o dakika bedeninin nemli kilde boylu boyunca uzanacağını, çamuru, yorgunluğu, cesaretinin kırılacağını, inat edeceğini, krampları tahmin etmişti. Sonra boğuk bir nefes. Umutsuzluk. Saatler ve saatler belki. Sonra bir humus tabakasının çöküşü, gökyüzünün ortaya çıkışı, çimenlerin, rüzgfuın, gecenin...</p>
<p class="calibre1">Tam olarak özgürlük denemeyecek bir şey, yalnızca canlı olan, birazcık, çok azıcık daha canlı olan bir şey; cesaret de olmayan bir şey gelecek, ama korkaklık da olmayacak. Tek bir darbenin olanaklılığı, çünkü tek bir darbede yüzlerce yıllık engeller ortadan kalkacak. Kendisine ait olacak bir şey, yalnızca kendisinin olacak, yalnızca kendisinden gelecek, bir tek onu ilgilendirecek. O olacak bir tek,ötekiler yok olacak artık, ne Jeröme, ne Rufus ne de Madera kalacak ...</p>
<p class="calibre1">Çünkü bir gün yenilgi çok güçlü bir hırstan çıkıp geliverdi -kesin ve sancılı farkındalık-, çünkü Paralı Asker bayağı bir heriften başka şey değildi, silahsız bir şövalye, güçten düşmüş, kederli, beşinci sınıf bir soyluydu o kadar, dünya olanca anlamını yitirmeye başlamıştı. Bekleyiş? Çaba? Hiç özgür olmamış mıydı? Sonunda bunun farkına varması için Jeröme'un ölmesi, Genevieve'in onu terk etmesi, Paralı Asker’in bir yenilgi olması, Madera’nın ölmesi mi gerekmişti? Biliyor muydu bunu? Görüyor muydu? Başlayan neydi? En önemli şey neydi? Bilinç kendini korumak için mi anımsıyordu ...</p>
<p class="calibre1">Hatıraların bir bir dağılıyor. Ne? Kim başladı? Kim sürdürdü oyunu? Olan biteni gönıemek için kim kafasını kuma gömdü?</p>
<p class="calibre1">Paralı Asker'in başarısızlığı, Madera’nın ölümü. Aynı şey mi? Şu aynı nefret ve delilik baskını...</p>
<p class="calibre1">Tahtanın ucuna vardı. Her şey hazır. Bir hamle daha ve toprak çökecek. Geçiş açılacak...</p>
<p class="calibre1">Ama Otto önünde olacak, birkaç santimetre ya da birkaç metre ötede, ateş açmaya hazır, kesinlikle seni öldürmek için değil ama, kaçmana engel olmak için. <sup class="calibre4">İ</sup>şin içinden nasıl çıkacağını soruyorsun kendine. Otto yeraltı geçidinde bir yerlerdeyse, kapılardan çıkışı engellemeyi unutmamıştır herhalde. Yeraltı geçidinde olmaması düşünülemez, seni duymamış olamaz çünkü. Bir tünel kazıyorsan eğer, onu kullanarak kaçmak için yapıyorsun bunu, dolayısıyla Otto karşına çıkacak. Ama orada bir tuzak olabileceğini düşünemeyecek kadar aptal olmadığı için, merdivenin sonundaki Madera'nın çalışma odasının kapısını kilitleyecek. <sup class="calibre4">Ö</sup>nüne yığdığın eşyaları kaldırarak o kapıya kadar varabildiğini düşün ve epeyce gürültü yaptığını... O zaman geri dönecek. Ve o gelene kadar da, hoop, hızla aşağı ineceksin, tahtayı kaldırıp sıvışacaksın. Olmaz mı? Olmaz. O kadar zamanın yok. O kadar kesin değil. Tekrar tekrar gözden geçirelim meseleyi. Bir: Otto tünelde senin önünde, daha doğrusu, tünelin tam olarak nerede olduğunu bilmediği için, sesin geldiği yöne gitmiş, tünelin bu duvarda kazıldığını anlamış ve senin önünde, birkaç metre ötede duvarı gözlemleyebileceği bir yere konuşlanmış. O vakit Otto tünelde karşına çıkacak. Otto'nun tünelde karşına çıkacağı konusunda bahse girilebilir. <sup class="calibre4">İ</sup>ki: Otto seni gözetliyor. Yeraltı tünelinden çıkmanı bekliyor, diğer tüm çıkışlan kapamış ve dünyaları verseler yerinden kıpırdamayacak. <sup class="calibre4">Ü</sup>ç: Otto'yu bulunduğu yerden uzaklaştırman gerek. Her şey burada bitiyor. Otto'yu yerinden etmek gerek. Otuz üç yıl yaşadın ve şimdi üstesinden gelmen gereken tek mesele -hayati mesele- Otto Schnabel denen elli yaşında, seksen kilo ağırlığında, hangi ulustan olduğu belirsiz, Anatole Madera'nın oda hizmetçisi olan şu adamı birkaç saniyeliğine ya da birkaç dakikalığına bulunduğu yerden uzaklaştırmak. Evet. Nasıl yapmalı? Onu çağırabilirsin. Gelmeyecektir ama. Beyaz bir çarşafa sarınıp dışarı çıkabilirsin, o da hayalet gördüğünü zanneder, huuuu huuuu yaparsın, korkar, tabanları yağlayıp kaçar, sen de işini halletmiş olursun. Gözün yemedi. Hangi yolu denemeli? Hadi hadi. Uk kapıyı zorlayabilirsin. Ama demir parmaklıklardan geçişi engellediyse? Seni duyar, hemen yetişir, bacağına kurşunu sıkar. Seni...</p>
<p class="calibre1">Saniyelerin birbirini izlediğini, dakikaların geçtiğini hissediyor musun? Yoğunlaşıyorsun, değil mi, Gaspard Winckler? Küçük, gri hücrelerini harekete geçiriyorsun. Beynindeki sert-zar, ince-zar, hepsi iş başında. Ne dersin? Kabul. Çok basit...</p>
<p class="calibre1">Durumu özetleyelim. Uzatmayalım ve mantıklı olalım. Düzen, kesinlik ve yöntem. En iyi hamleni başarmak üzeresin.</p>
<p class="calibre1">Dünyada Otto'yu yerinden kaldırabilecek tek şey nedir? Rufus. Rufus. elbette. Rufus burada değil. Ama Otto, Rufus’ü bekliyor. Diyelim ki Rufus oteline dönüyor. Hiç kuşku yok ki bir görevli Otto Schnabel diye birinin kendisini birkaç kez aradığını söyleyecek. Mesaj bıraktığını. Hemen Dampierre'e gelin. Otto şunu söylememiştir elbette: Madera öldürüldü. Bunlar yüksek sesle telaffuz edilecek şeyler değil. Rufus ne yapıyor? Otto'yu arıyor. Otto ne yapıyor şimdi? Seni gözlüyor ve Rufus’ün aramasını bekliyor. Ya sonra? Sonra sen telefonu alıp tezgfilıa koyuyorsun. Sonra küçük bir çanta alıp içine dairenin anahtarlarını, paranı, tıraş makineni, gömleğini, kravatını ve kazağını tıkıyorsun. Bütün bunları tezgfilıa koyuyorsun. Çantayı yanında götüreceksin; özgür olduğun anda, şu uzun gömlek gibi şeyi çıkarıp üstüne az çok yapışacak olan tozu, çamuru temizleyeceksin. Yolculuğunu hatırlıyor musun? Her şeyden emin misin? Hiçbir şey unutmadın, değil mi? Kontrol ediyorsun. Belgelerin? Sigaraların? Kibritin. Aşağı iniyorsun yine. Tekrar yukarı çıkıyorsun. Şöyle bir soluklanıyorsun. Kendini kaybediyor musun? Kendini kaybetmiyorsun ...</p>
<p class="calibre1">Kaldıraçı çeviriyorsun. Çın çın çın. Otto'nun tünelde, senin önünde olduğuna inanmayı sürdürmen gerekiyor, yoksa çalışma odasındaki telefonu fişten çektiğini duymuş olmalı ... Merhaba Hanfendi. Burası Dampierre, 15 numara. Telefonum çalışmıyor. Arkadaşlarımdan biri bu sabah beni üç dört kez aradığını söylüyor -bugün öğleden sonra arabayla geldi- bense hiçbir şey duymadım... On saniye içinde beni arar mısınız? On saniye, öyle değil mi. Evet Hanfendi, Dampierre, 15 numara. Bay Madera. Çok teşekkür ederim Hanfendi.</p>
<p class="calibre1">On saniye. Kapatıyorsun telefonu. Kalbin çarpıyor. Saatine bakıyorsun. Dokuz. <sup class="calibre4">İ</sup>yi mi gidiyorsun, batıyor musun? Sekiz. Başarması için ne veriyorsun? <sup class="calibre4">İ</sup>mparatorluğumu bunun için veriyorum. Yedi. Altı. Her şey mantıklıysa, planın işlemesi gerekir. Dört. Al işte. Madera'yı. <sup class="calibre4">Ü</sup>ç. Öldürdüm. <sup class="calibre4">İ</sup>ki. Artık zaman daralıyor. Yıldırım gibisin. Sıfır. Çalıyor. Uzakta. Uzakta. Uzakta. Duyuyor. Koşuyor. Arayanın Rufus olduğundan şüphesi yok. Bırak da köşeyi dönsün. Bir. <sup class="calibre4">İ</sup>ki üç. Tahta levhayı çek. Çantanı al. Kafanı dışarı uzat. <sup class="calibre4">İ</sup>şte. <sup class="calibre4">İ</sup>şte. <sup class="calibre4">İ</sup>şte. Yaylan! Bir iki üç dört beş metre. Hoşçakalın ve teşekkürler. On on bir on iki. Bariyerin altından geç. <sup class="calibre4">İ</sup>şte. Çimenlere yayılma. Koş. Vcndöme sütununu benim için selamlayın. Dönme dönme sakın dönme.</p>
<p class="calibre1">Ve şimdi, uzun süre saklanmış bir umudun rövanşı belki, her şey kayıp gidiyordu ellerinden, her şey yine kaçıp gidiyordu. Bir an için ellerinde tuttuğunu hissettiği hayat, grup grup hatıralar, bu sorgu, şu sıkı ve dirençli bütünlük. milyonlarca parçaya. artık bağımsız birer hayata kavuşmuş özerk göktaşlarına ayrılmıştı; sabitlerini bilemediği gizemli yasalar uyarınca belki hatâ kendisine bağlılardı ama. Bir kez daha belirginleşiyordu anılar, sonra bir anda patlayıve-riyor, dağınık izlenimlere, bir anlam, bir yön, bir ayrım bulmaya çalışmanın işe yaramayacağı hayat parçacıklarına dönüşerek çeşitleniyorlardı. Yarıklar ve kırıklar. Sanki yaşadığı evrenin geçmişteki uflrn bir kıyametten kurtuluyordu. Sanki dünya ona ait değildi artık. Henüz ona ait değildi. Bir başka çağa adım atmıştı.</p>
<p class="calibre1">Ve şu derin kaos: şef gelmeden önce orkestra akor yapıyor sanki, her çalgı kendi partisyonunun ilk ölçülerini deniyor, tellerini, dillerini, aletin kendisini ayarlıyor sanki, bu inorganik arap saçında ısrar edenmişçesine arpej yapıyor, akor deniyor sanki, çünkü birazdan orkestra şefinin mevcut kesinliği yönetecek onları, çünkü bestecinin ulaştığı tutarlılığı adım adım izleyecekler, birazdan kavuşulan sessizlikte, tüm ışıklar söndüğünde, yoluna giren yapıt fışkıracak, trompetlerle kornoların bilinçli patlayışı, dörtlünün tamamlanmışlığı, zamandan koparılmış, zamana dayatılmış ritm ve ziller girecek devreye. Ve eğer böyle olsaydı, böyle olması gerekseydi, kaosun kabulünden, yarın. olanca gücüyle, olanca parıltısıyla dünyanın ve kendisinin kesinliği doğacaktı, çünkü en nihayetinde çılgınlığının dibine erişmiş olacaktı. Zafere ulaştı mı? Henüz değil. Issız bir yolda özgür. Nereye gittiğini bilmeden kendisinin önünde yürüyor. Karanlık çökmüş. Saat neredeyse sekiz. Madera öldü. Laboratuvarda bir köşede, öylece bırakılmış, daha şimdiden toza bulanmış, o acayip Paralı Asker yüzünü buruşturuyor ona. Lüzumsuz bir hareket mi, yoksa ileri bir adım mı? Bilmiyor. Kafasını sallıyor. <sup class="calibre4">Ü</sup>şümüş...</p>
<p class="calibre1">Chiiteauneuf'e kadar yürüyeceksin. Dreux’ye kadar taksiye bineceksin. Trene binmeyeceksin. Garda beklerken Otto’yla burun buruna gelme riskin var. Seni Paris’e götürecek bir kamyoncu bakınacaksın. Bu gece Paris’te olacaksın. Ya sonra? Göreceksin. Bilmiyorsun. Korkuyor musun?</p>
<p class="calibre1">Yıllar boyunca, geçen günlerin ölü ağırlığı. Dünya kadar eski bir hikaye? Kolun havada... Sıraya girmiş günler, sonra bu hikaye, bu yazgı, bu yazgı müsvettesi .... Sonuç. Kaçını-labilir mi, kaçınılmaz mı? Ya sonra? Sonrası hiç. Düşünmeye bile zaman yok. Bilmeye bile zaman yok. Yaşamak istedin. Yaşıyorsun. Gitmek istedin. Dışandasın. Madera öldü ve Rufus uzakta. Ya sonra? Şimdi karanlığın ortasında yalnızsın. Farkındalık neye yarar? Mutlu olmuş muydun, Gaspard Winckler? Mutlu musun? Mutlu olacak mısın? Karanlık hiçbir şeye benzemiyor. Yol kenarında yürüyorsun. Geçen arabalara sesleniyorsun. Durmuyorlar. Ne zamana kadar yürüyeceksin. Çukurun kenarında ölecek misin? Senin peşinde yüz yirmi basan, seni görmeden ezip geçecek gri bir Porsche'u bekleyerek yol ortasına serilecek misin? Rufus nerede? Beyefendi oteline mi döndü? Koenig erken yatmaktan hoşlanır. Bu gece uykusunu alamayacak ...</p>
<p class="calibre1">Canımı sıkıyorsun, Gaspard Winckler. Bir tek sahte tablolar yapmakta iyiydin. Şimdi özgürsün ya, ne halt edeceksin bakalım? Ne tür bir salaklığa imza atacaksın? Tedirginsin bu yüzden. Anlamayı isterdin. Anlaşılacak bir şey yok. Hiçbir şey düşünemeyeceğin kadar soğuk bir hava var. Yarın olacaklara bakarsın. Yada hiçbir zaman ... Bir gün yaparsın. ..</p>
<p class="calibre1"><sup class="calibre4">Ö</sup>nce alacakaranlıkta, her sabah bir ötekini sarıyor. Tüm o hareketleri gerçekleştirdi... Merdivenleri çıktı, basamak basamak. Aralık kapıyı gürültü etmeden itti. Kalın yer döşemesi ayak seslerini bastırdı. Sol eliyle Madera'yı ensesinden kavrayıp arkaya çekerken, sağ eliyle -biraz gergin bir şekilde- bir süredir elinde tuttuğu usturayı öne uzatıp sapladı, çılgınca bir hızla gidip geliyordu her şey, adamın boynu açıktaydı, genişti, beyaz ipek gömleğine hafiften sıkışmış gibiydi. Ve kan patlatılan bir iltihaptan fışkırır gibiydi. Açıktaki kızılyara. Fışkıran, her yeri saran kan, yoğun ve spazmlı bir sel gibi akıyor masaya, gökgünlüğü, beyaz telefon, cam plaka, yer döşemesi, koltuk. Kan her yere sızıyor, siyah ve sıcak, iskemlenin ayakları arasında yılan gibi canlı, ahtapot gibi. Ve bir anda gelen o neşe, top darbesi gibi, davul sesi gibi, bando mızıka gibi. Işıldayan o neşe, eksiksiz, anlamsız. Anlaşılmaz. <sup class="calibre4">Ö</sup>ylesine anlaşılır ki.</p>
<p class="calibre1"><sup class="calibre4">Ö</sup>yle değil mi, Gaspard Winckler, öylesine anlaşılır ki . ..</p>
<p class="calibre1">Dışarıdaki tüm yelkenliler alabora, sanki dünya tersine dönüyor, dünya değilse bile, odanın geçici olarak mide bulandırıcı evreni, laboratuvar, uçsuz bucaksız ve ıssız atölye, şu öteki hapishane yeniden doğuyor; çekiştirilip kopartılmış, duvarlara iğnelenmiş, tek tek parçalarına ayrılmış çelişkileri, en nihayetinde Paralı Asker'in röprodüksiyonlan gibi yüksek ve pürüzsüz duvarlarda gıcırtılı ve kötücül çelişkileri, zaferin ve ustalığın şu yüzlerini ortaya çıkaran mikrokosmos yeniden doğuyor, bütün bunlara özel şövalesinde duran, dört köşesi pamuk, bez ve çelik çerçevelerle üçlü koruma altındaki tamamlanmamış pano, altı küçük projektörün özenle yerleştirilip buluştuğu noktadaki başarısızlık çok zor karşılık veriyor: Yeniden ele geçirilen bir birlik değil bu, dünyanın egemenliği, bozulmaz süreklilik değil, ama sanki bir anda donmuş, bir anda yakalanıvermiş, anlık bir aydınlanma anında kendisine bakıyormuş gibi, sanki, kör bir gücün nihai buhranı, acımasız bir kuvvetin kekreliği, kuşku. Antonello da Messina dört yüzyıl kada öncesinden, tarihin en sarih yasalarına karşı mutlak bir horgörüyle, farkındalığın tüm parçalanışlarını kusurlu bütünlükleri içerisinde dile getirme arzusunu hissetmiş sanki. Yalnızca muğlaklıktan uzak bir kesinliğin denk düşebileceği bir teknikle ifade edildikleri için, dünyanın saçma ve acınası tüm çelişkileri bu ayna-yüzde birbirlerine buluşma sözü vermişler sanki. Ressamın da ötesinde, dünyaya olanca ironisi, olanca acımasızlığı, tamamen yerli yerinde bir bilincin olanca erişilmezliği içerisinde bakan bir asker değildi artık oradaki; modelinin ötesinde, anlık bir örgütlenme içerisinde bir Rönesansın ebedi ve mantıklı olanca istikrarını bir araya getiren bir ressam da değildi, öykündüğü şeye öykünen bir sahtecinin, öykündüğünü aşan, bildiklerinin ötesinde, hırsının ötesinde, modeli üzerinden kendi bakışının kuşkulu sıkıntısına kavuşmuş bir sahtecinin ikili, üçlü, döıtlü oyunuydu. Erişilmezlik paniğe dönüşmüştü, kasların azalan gerginliği sırıtmaya dönüşmüştü, bakıştaki güven meydan okumaya dönüşmüştü, ağızdaki kararlılık ifadesi intikam olmuştu. En ufak ayrıntı bile, şimdi, alt edilmez bir yücelmeye bağlı değildi artık, bundan böyle kırılacak kadar sertleşmiş, uzantılarında bile çürümüş bir iradenin kırılgan, gelip geçici sonucundan başka şey değildi ortadaki, öyle ki irade dağıldıkça, bu sona erdirme hissinden, güçleri ve muğlaklıklarıyla, bütünün gözle görülür uygunluğunu noktası noktasına yalanlayan uyumsuzluk öğeleri yeniden çıkıyordu ortaya. Tek bir bakışla hem dünyayı hem de kendisini kuşatan, ressam değildi artık, geçici olarak kontrolden çıkmış baş belası bir gidiş geliş içerisinde, bir yutturmacanın, kaba bir aldatmacanın beslenmiş muğlaklığıydı; ressam kuşkulu bir doğruluğun soysuz iblisiydi artık, öylesine kırılgan bir örgütlenmenin beceriksiz tanrısıydı ki, yarattıkları kaostan çıktığı anda. silinmiş yenilgilerin insanlık dışı gücüyle, neredeyse bilinçli hatalarla, hiçe sayılan ve hissedilen sınırlarla yeniden kaosa dalıyordu. Işıkların titizlikle düzenlenişi, masaların hayranlık uyandırıcı bir şekilde yerleştirilmesi, kullanılan gereçlerin saygın dizilişi -gevvo <span class="calibre2">duro</span> için alçılar ve zamklar, kadehler, bitkiler ve topraklar, spatulalar ve fırçalar, bezler, kartonlar, deneme tuvalleri, kurşun kalemler, füzenler, pasteller, cilalar, yağlar, vernikler, siperler ve pertavsızlar, destek çubuklan- artık bir tek girişimin beyhude-liğine işaret edebilirlerdi. Tuvalin tam ortasında, hoş bir günah patlayıveriyordu. Terk edilmiş atölyede, iflas kusursuzdu.</p>
<p class="calibre1">“Bittim ben Streten. Artık hiçbir şey anlamıyorum. Her şey dehşetengiz bir ziyanlıktı, her şeyi kaybetmişim gibi hissediyorum, her şey başıma yıkılmış, bana hiçbir şey kalmamış gibi. Ne yapmak istemiştim bilmiyorum, nerede olduğumu bile bilmiyorum artık. Sanki her şey biraz fazla hızlı, benden çok daha hızlı gelişmiş gibi, başka bir şey yapmaya zamanım kalmamış gibi, her şey benim dışımda gelişmiş gibi, anlıyor musun?”</p>
<p class="calibre1">“Ne istiyordun? Ne bekliyordun?”</p>
<p class="calibre1">“Bilmiyorum ... Bırakmak... Bir hamlede bırakmak. Her şeyi yıkmak. Yaptıklarımdan geriye hiçbir şey bırakmamak...” “Zaten öyle yaptın ...”</p>
<p class="calibre1">“Belki... Ama anlamıyorum bunu, neden yapılacak tek şey buydu anlamıyorum ... Kahkahalar atmam gerekirdi, anlıyor musun, kendimi rahatlamış, kurtulmuş hissetmem gerekirdi ... Hiçbir anlamı yoktu; öylesine bir şeydi. Hiçbir şeye benzemiyordu. Fazladan bir hareket, fazladan bir adım. Çok geç olmadan durmam gerektiği hissi... Ama Madera’nın ölümünün bir anlamı olmalıydı, ve bu hareketin anlaşılır olmasını istedikçe her şey uzaklaşıyordu benden ... Laboratuvarın duvarında bir delik açıyordum, bunu ne diye yaptığımı bilmiyordum; ölüm tehlikesiyle karşı karşıya olduğumu düşünüyordum ama doğru değildi. Otto beni asla öldürmezdi, Rufus de, gelmiş olsaydı eğer, beni asla polise teslim etmezdi. Dolayısıyla, yaptığım her şey saçmaydı. Yalnızca Madera’nın ölümü değil, yıllardır yaptığım ne varsa. Artık hiçbir şey anlamıyordum. Tamamen kendimden çıkmıştım; kendime söyleyebildiğim tek şey, aptalca yüreklendirmelerdi, ya da söz oyunları. Ya da aptalca sorular. Ayrıntılarda kaybolup gidiyordum. Yapabildiğim tek şey, kendimi umursamamaktı, hemen sonrasında da sızlanmak. Bir dakika boyunca, herhangi bir şey yüzünden kara kara düşünüyordum; bir dakika sonrasında her şeyin çok gülünç olduğunu söylüyordum. Sonra çıktım, koşmaya başladım, yola ulaştım, yürümeye koyuldum. Ve bir anda, yolda, gecenin ortasında, kendimi yalnız hissettim. Hiçbir anlamı yoktu. Bilmediğim, asla bilemeyeceğimi düşündüğüm bir şeydi. Yalnızlık, birden, kesinlikle hiçbir açıklaması yoktu. Yalnız kalma korkusu. Ve bu böyle bütün gece devam etti, ertesi gün de, sonraki günlerde de. Evimde, trende, beni Split’e getiren teknede, ve yine bütün gece trende, buraya varana dek. Anlıyor musun? Herhangi bir yalnızlık değil. Jerome'un Annemasse'daki yalnızlığı gibi, eksiksiz, kesin, çünkü hiçbir şeye tutunamıyordum artık, nasıl yaşayacağımı, ne yapacağımı, günlerimi nasıl geçireceğimi, kimi göreceğimi, nerede yaşayacağımı bilemiyordum. Ne yapacağımı tamamen şaşırmıştım. <sup class="calibre4">Ö</sup>ylece kalakalmıştım...”</p>
<p class="calibre1">“Ya şimdi?”</p>
<p class="calibre1">“Şimdi de değişen bir şey yok, biraz daha sakinim o kadar... Daha kolay, daha... ”</p>
<p class="calibre1">“Burada mı yaşayacaksın?"</p>
<p class="calibre1">“Belki... <sup class="calibre4">İ</sup>ş bulabilirsem... Çok da önemli değil; şimdilik birkaç ay idare edecek kadar param var.”</p>
<p class="calibre1">“Yine sahte tablolar mı yapacaksın?”</p>
<p class="calibre1">“Hayır. Kesinlikle hayır.”</p>
<p class="calibre1">“Niçin?"</p>
<p class="calibre1">“Bilmem... Çünkü her şey bir mantığa oturuyor yine de .. . Eğer sahteci olmasaydım bütün bunlar başıma gelmeyecekti...” “Niçin?”</p>
<p class="calibre1">“Bilmem... Her şey ortada...”</p>
<p class="calibre1">“Ortada mı?”</p>
<p class="calibre1">“Evet... neredeyse her şey ortada işte. Bu bir meslek değil. Bir tür çark daha çok. O çarka kapılıveriyorsun. Orada boğuluyorsun. Her şeyin hâlâ olanaklı olduğunu sanıyorsun ... Ama kendi oyununun içinde kayboluyorsun. Her şey yok olup gidiyor... Açıklaması zor... Nasıl anlatsam... Hep aynı şeye baştan başlıyorsun, hep aynı yollan katediyor, hep aynı engellerle karşılaşıyorsun. Kimi şeylerden alnının akıyla çıktığını düşünüyor, ama her seferinde biraz daha gömülüyorsun. Asla kendine ulaşamıyorsun, hep bir başkası oluyorsun. Yineliyorsun. Sonsuzca; günün birinde kusursuz bir tekrarcı olmaktan başka umudun kalmıyor. Hiçbir işe yaramıyordu bütün bunlar, hiçbir yere varmıyordu ...” “Yaşamanı sağlıyordu ... ”</p>
<p class="calibre1">“Elbette ... Jerome'un, Rufus'ün ve Madera'nın da yaşamalarını sağlıyordu. Ama bu bir sebep değil. Anlamı yok ...” “Bunu yapmayı sen seçtin ama...”</p>
<p class="calibre1">‘İstedim, evet... Nereden bilebilirdim ki? On iki yıldır sahte tablo yapıyorum. On iki yıldır taklitleri biriktiriyorum...” “Madera'yı artık sahtecilik yapmak istemediğin için mi öldürdün?”</p>
<p class="calibre1">“Neden olmasın? Bunun için, ama başka sebepleri de var. Ama bu da bir sebep, neden olmasın? Bilmiyorum... (Dldür-düm onu, hepsi bu.”</p>
<p class="calibre1">“Çok basitmiş gibi anlatıyorsun. Onu öldürürken aklında bir şey var mıydı?”</p>
<p class="calibre1">“Ne diye aklımda bir şey olsun ki? Hiçbir şey düşünmüyordum, herhangi bir şey düşünüyordum ... Anlaman gerek ... Normal bir şey değildi ... Yapmak istediğim bir şey değildi; yapmakta olduğum bir şeydi. Düşünüyordum, hiç düşünmemiştim... Nasıl anlatacağımı bilemiyorum ... yapmak zorundaydım, bunu yapmayacağım diyemezdim, artık hayır diyemezdim. Nihai bir çözüm diyelim, anlıyor musun, olası son hamle... ”</p>
<p class="calibre1">‘‘Niçin?”</p>
<p class="calibre1">“Çünkü karşımdaydı,çünkü artık dayanamıyordum, o kadar bıkmış usanmıştım ki, artık katlanamıyordum... <sup class="calibre4">İ</sup>nsana kolaymış gibi geliyor... <sup class="calibre4">İ</sup>şlerin yoluna gireceğini sanıyorsun... hazırda çözüm yolları olduğunu, mutlu sonlar olduğunu sanıyorsun ... Ama sonra, hayır... Hiçbir şey olmuyor... Bir şey yapıyorsun, herhangi hir şey... nedenini bilmeden ... Ama bir zaman sonra, o şey arkanda kalıyor, sende bir iz bırakıyor, onu dikkate almak gerekiyor. Onu doğrulamak, talep etmek gerekiyor. Kabul etmek.”</p>
<p class="calibre1">“Bir şey?”</p>
<p class="calibre1">‘‘Ne olursa. <sup class="calibre4">Ö</sup>rneğin Paralı Asker tablosu. Gstaad'dan gece karanlığında dönüşüm. Ya da Madera'nın ölümü. On iki yıldır yaptıklarım arasından ne olursa ... çok basit, öyle bir korunuyordum ki. Kimseye verecek hesabım yoktu. Hep gizlice. Hep masum. Sonra olmuyor işte. Şimdi her şeye baştan başlamam gerekiyor ve açıklamam, en önemsiz hareketi, en önemsiz seçimi, en önemsiz kararı açıklamam gerekiyor. Hayatımda ilk kez, beni koruyan bir şey yok. Yalancı şahidim yok. On iki yıl boyunca, yapacağım sahte tablolar dışında hiçbir şeyle ilgili sorum olmadı. Ama şimdi suçlu olduğumu keşfediyorum ...”</p>
<p class="calibre1">“Neden dolayı suçlusun?”</p>
<p class="calibre1">“Herhangi bir şeyden dolayı olabilir. .. Madera'nın ölümünden, kendi yaptıklarımdan ... Onu arkadan yakalayıp usturayı gırtlağına dayamaktan, boğazını kesmekten. Nedenini bilmemekten, bilmek istememekten. Bu çıkışı olmayan maceraya sürüklenmekten, daha öncesinde anlamaya, olayların akışını değiştirmeye çalışmamaktan ... Nereden bilebilirdim ki ... Her şeyin hep birlikte devrildiği bir an geldi, önümde Madera'nın ölümünden başka hiçbir şeyin kalmadığı bir an, her şey batmıştı çünkü, her yerde ve intikamımı almam gerekiyordu!”</p>
<p class="calibre1">“Madera'dan mı?”</p>
<p class="calibre1">“Ondan. Herhangi birinden. Ondan, çünkü birinin bedel ödemesi gerekiyordu. Yıllardır, Rufus ve Madera hayatımı güvence altına almışlardı, kurtulmamı gerektirecek bir şey yapmıyorlardı. tam tersine, hiçbir şeyimin eksik olmaması, kendimi güvende hissedebilmem için ellerinden geleni yapıyorlardı. Ve benim üzerimden, benim çalışmalarımdan, yanılsamalarımdan geçiniyorlardı. Yıllardır benim oyunuma dahil olmuşlardı, yıllardır gizliliğin çekiciliğini, benim yalnızca sayısız maskeyle varolmak, ölülerin ganimetleriyle yaşamak için duyduğum o saçma isteği yüceltiyorlardı. Yıllardır, bana yardım etmek şöyle dursun, daha beter çukura gömüyorlardı beni, akıp gitmemi izliyorlardı...”</p>
<p class="calibre1">“Ne diye akıp gidiyordun ki?”</p>
<p class="calibre1">“Sahte bir dünyada yaşıyordum Streten, anlamsız bir dünyada yaşıyordum. Hayatımı müzelerde, atölyelerde geçiriyordum. Başkalarının benden önce, benden daha iyi yaptığı hareketleri tam olarak bulmaya çalışarak, erişilecek bir benzerliğin sürekli ödüllendirilen yanılsaması içerisinde geçiriyordum hayatımı. Anla işte. Yoktum ki ben. Gaspard</p>
<p class="calibre1">Winckler, bir hiçti. Dünyadaki hiçbir polis aramıyordu beni, dünyada kim olduğumu bilen bir kul yoktu. Ülkem yoktu, dostum yoktu, amaçlarım yoktu. Yılda bir kez, Cenevre'deki müze için hakiki bir restorasyon yapıyordum. Geri kalan zamanda hasta gibiydim. Gelirim nereden geliyordu, bilen yoktu. Sözde paramı Rufus'ten, galerisinin restoratörü olarak alıyordum: ama Koenig galerisinin tablolarını çok ender restore ettirmesi gerektiğini bilmeyen yoktu. Dünyanın en büyük sahtekarıydım, çünkü kimse sahtekâr olduğumu bilmiyordu ... Bu kadar. Bu kadarı yeter...”</p>
<p class="calibre1">“Akmak için mi?”</p>
<p class="calibre1">“<sup class="calibre4">Ö</sup>lü olmak için. Kimse varlığımdan haberdar olmadığı sürece başarım güvence altındaydı. On iki yıl sürdü. Neden on iki yıl, hiç bilmiyorum. Neden Jeröme gibi hayat boyu değil de on iki yıl, bilmiyorum. Ama on iki yılın sonunda, usandım. Devam edemiyordum artık, anla beni. Artık duramıyordum. Yalnızca bana ait duruşlar istiyordum, yalnızca benim olan bir hayat istiyordum. Ama hiçbir anlamı yoktu bunların; böyle olmaması için, bir çıkış yolu olmaması için her şeyi organize etmiştim. Anlıyor musun, kendi kurduğum tuzağa düşmüştüm! Baştan başlamak için hiçbir yöntem yoktu. karşı çıkmanın, sıfırdan başlamanın bir yolu yoktu.” “Niçin? Rufus için, Madera için çalışmayı pekâlâ reddedebilirdin...”</p>
<p class="calibre1">“Hayır. Yapamazdım. Reddetmek istedim. <sup class="calibre4">İ</sup>ki kez, onları reddetmek istedim. Ama olanaksızdı.”</p>
<p class="calibre1">“Niçin?”</p>
<p class="calibre1">“Bilemiyorum ... ”</p>
<p class="calibre1">“Ne zaman reddetmek istedin?”</p>
<p class="calibre1">“Eylül'de, iki yıl önce, senin atölyenden çıktıktan hemen</p>
<p class="calibre1">sonra. Hatırlıyorum, Paris uçağındaydım. Epey rötar yapmıştık, hiç kimseye haber vermemiştim, Genevieve'e bile, zaten ona on gün önceden, olabildiğince çabuk dönmemi istediğinde de cevap vermemiştim. Uçak Cenevre'de aktarma için durdu; Genevieve'e bir telgraf çektim, bir tane de Rufus’e. Genevieve havaalanına gelmemişti. Rufus'ü izledim. Ona artık çalışmamaya karar verdiğimi söylemeliydim, ama yapmadım. Rufus’ün evinde bir kokteyl vardı. Beni Madera'yla tanıştırdı. Onu ilk kez görüyordum. <sup class="calibre4">Ö</sup>ncesinde varlığından bile haberim yoktu, yine de aslında bu işin tek organizatörünün o olduğunu, Rufus'ün yalnızca bir idareci, bir paravan olduğunu biliyor olmalıydım. Madera bana bir iş önerdi. Cevap vermedim. Rufus gelip benimle konuştu, kabul etmemi istedi. Az kalsın istemediğimi söyleyecektim ona, ama önce Genevieve'le konuşmak istedim. Genevieve geldi, neden bilmiyorum. Yüzüme bakmadı. Ben de bakmadım. Onunla konuşamadım. Birkaç saniye sonra gitti. Ertesi gün Madera'yla görüşmeye gittim. Çalışma masasından Bemardi-no dei Conti'nin küçük bir <sup class="calibre4">İ</sup>sa tablosunu çıkardı, kendisi için herhangi bir Rönesans tablosu yapmamı istedi. Kabul ettim.” “Niçin?”</p>
<p class="calibre1">“Bilmem. Ne yapsaydım ki?”</p>
<p class="calibre1">“Niçin işi bırakmaya karar vermiştin?”</p>
<p class="calibre1">“Genevieve'in hoşuna gitmek için, sanının. Ama çok da sağlam bir karar değildi ...”</p>
<p class="calibre1">“Madera'nın teklifini kabul etmek canını sıkmış mıydı?” “Hayır. Canımı sıkmamıştı. Ama neşelendirmemişti de. Sanırım o an hiç umurumda değildi. O günlerde hiçbir şey umurunda değildi sanırım...”</p>
<p class="calibre1">“Genevieve yüzünden mi?”</p>
<p class="calibre1">“<sup class="calibre4">Ö</sup>yle olmalı... Bilmem... Onun yüzünden herhalde ... belki de benim yüzümdendir... ”</p>
<p class="calibre1">“Niçin senin yüzünden olsun?”</p>
<p class="calibre1">“<sup class="calibre4">Ö</sup>yle işte... tavrımın ciddiyetinden ... uçaktayken bana şaşalı gelmiş bir sözleşmeyi. bir vaadi gözetmiyor olmanın kolaylığı yüzünden ... ”</p>
<p class="calibre1">“Kendini küçümsüyor muydun?”</p>
<p class="calibre1">“Yo, hayır! Kendimi küçük görmem için önce kendimi yargılıyor olmam gerekirdi, ama buna ne niyetim ne de olanağım vardı sanının. Hayır, umrumda değildi, çok daha basit bir şeydi. Evimde oturuyordum, dei Conti'lere bakıyordum, hangi yapıtı baştan resmedeceğimi bulmaya çalışıyordum, o kadar işte. Bu şekilde sekiz gün geçirdim. Arada sıraıda uygun bir ressam arayarak BenezitV karıştırıyordum, yarım düzine kadar ressam saptadım, az tanınmış, hiç de ilginç olmayan, Da Oggiono. Bembo Morocini tarzı sanatçılar. O sırada Madera telefon etti, öncelikle gelip Dampierre'de çalışmamı, sonra da yüz elli milyonu vurabilecek bir tablo yapmamı istedi. Kabul ettim, birkaç gün sonra ona cevap vereceğime söz verdim ...” ‘‘Dampierre'de çalışmak seni rahatsız etmiyor muydu?” “Hayır. Pek sayılmaz ...”</p>
<p class="calibre1">“Neden orada çalışmanı istiyordu?”</p>
<p class="calibre1">“Bilmiyorum ... Sanının Rufus'e pek güvenmiyordu, çünkü daha önemli bir işti bu. Her zamanki gibi gölgede kalmak yerine yüzünü göstermesinin nedeni de bu olmalı.”</p>
<p class="calibre1">“Sana ilk akşam bunun daha önemli bir iş olduğunu söylemiş miydi?”</p>
<p class="calibre1">" <span class="calibre2">Bt'm'zit.</span> tüm dünyadan ressamları, heykeltraşları. çizerler ve gravürcüleıi kapsayan bir referans sözlüğü. (Ç.N.)</p>
<p class="calibre1">“Hayır, kesin bir şey söylememişti. <sup class="calibre4">Ö</sup>teki işlerden haberdar değildi sanki ... ”</p>
<p class="calibre1">“Senden yüz elli milyon değerinde bir pano istediğinde özel bir ressam adı vermedi mi?”</p>
<p class="calibre1">“Hayır, Antonello da Messina’yı ben seçtim.”</p>
<p class="calibre1">“Niçin?”</p>
<p class="calibre1">‘İlk başta özel bir nedeni yoktu. Dönemi açısından istenen fiyata ulaşabilecek tek ressamdı -1450 ile 1500 arası, panonun tahtasında hata payı çok azdı, gesso duro’nun ve renklerin düzleştirilemez izleri vardı bir de, hem bugün iyi tanınan hem de hayatı gizemlerle dolu bir ressam olması, yapıtının hemen tanınabilmesi, biçeminin ulaşılabilir olması da cabası. Vinci’den, Guirlandaio'dan, Bellini ya da Veneziano'dan çok daha değerliydi. Ayrıca bir başka avantajı daha vardı: Paris’te Paralı Asker dışında Antonello yok, ama Avrupa'nın hemen her yerinde Antonello'lar var. Madera'yı aradım, bir Antonello tablosu yapmamı kabul etti, ben de karşılığında kendisinden bir Avrupa turu istedim. Bunu da kabul etti, iki ay ortadan kayboldum.”</p>
<p class="calibre1">“Kaçmaya niyetli miydin?”</p>
<p class="calibre1">“Bu da bir şeydi benim için. <sup class="calibre4">İ</sup>ki üç kez onlara telgraf çekip geri dönmeyeceğimi bildirmek istedim. Ama yapmadım. Antonello'lan özenle inceledim, sonra gidip Darnpierre'e yerleştim. Bir buçuk yıllığına...”</p>
<p class="calibre1">“Neden bütün bunları bu kadar kolay kabul ediyordun?” “Bütün bunları derken?”</p>
<p class="calibre1">“Her şeyi bırakıp gitmeye karar vermişken yeni bir iş alman, kendi atölyen Cenevre'deyken Dampierre'e yerleşmen, o kadar pahalı olmayan ressamları seçmişken yüz elli milyonluk iş alman ...”</p>
<p class="calibre1">“Yeni işi kabul etmiştim, öteki talepleri kabul etmemem için neden yoktu. Sahte bir tablo yapmayı kabul ettikten sonra, Antonello yerine Da Oggiono yapmayı tercih etmişim ne fark eder...”</p>
<p class="calibre1">“Daha fazla çalışmanı gerektireceği için...”</p>
<p class="calibre1">“İstediğim buydu belki de ... Kabul ettiğime göre, neden işin derinine inmeyeyim ki?”</p>
<p class="calibre1">“<sup class="calibre4">İ</sup>şin derinliklerine mi gömülüyordun?”</p>
<p class="calibre1">“Kendime göre, evet... ”</p>
<p class="calibre1">“Antonello'yu seçerek?”</p>
<p class="calibre1">“Daha doğrusu Paralı Asker"i seçerek ... Savaş vermenin bir yolu işte ... ”</p>
<p class="calibre1">“Niçin?”</p>
<p class="calibre1">“Paris'e döndüğümde, farklı bir üslup denemeye karar verdim. O zamana dek Van Meegeren olsun, Icilio ya da Jeröme olsun, herhangi bir sahteci gibi çalışmıştım hep. Herhangi bir ressamın üç, dört tablosunu alıp hemen hemen her bölümünden öğeler seçiyordum, iyi oynuyor ve bir yapboz oluşturuyordum. Ama Antonello söz konusu olduğunda bu yöntem işlemiyordu. Başlangıçta Antonello konusunda üstünkörü bilgi edinmemi sağlamış birkaç hazır fikrim vardı: Kesinlik, neredeyse manyakça bir şaşmazlık, dekorların kuruluğu, kalyanlardan çok Hollandalılara özgü üslupların dağılışı, deyim yerindeyse, hayranlık verici bir konuya egemenlik, daha doğrusu egemenliğin resmi söz konusuydu. En ufak bir muğlaklık yoktu, bakışlarda ve devinilerde en ufak bir sallantı yoktu, kendini sürekli ortaya koyan bir denge, bir güç vardı. Dei Conti'nin boyutu bir portre yapmamı gerektiriyordu ve aklımda bir tek Paralı Asker vardı. Ama Paralı Asker Antonello'nun neredeyse tek güçlü portresi. <sup class="calibre4">Ö</sup>tekiler hep bunun gerisinde kalıyor, biraz daha yansız, biraz daha zayıflar; bir yapboz için hiçbir çıkış noktam yoktu; bir portre vardı elimde, bir tek ve ötekiler onun yanında birer eskiz, birer müsvetteden başka şey değildi. Paralı Asker’i muştu-luyorlardı, o kadar. Bir yapboz oluşturamazdım...”</p>
<p class="calibre1">“Pek anlayamadım... Aynı müsvettelerle söylediğin gibi bir yapboz yapabilirdin, Paralı Asker'i muştulayan başka bir portre yapabilirdin...”</p>
<p class="calibre1">“<sup class="calibre4">İ</sup>lgimi çekmiyordu ... ”</p>
<p class="calibre1">“Niçin?”</p>
<p class="calibre1">“Bilmem... Paralı Asker'den yola çıkarak ... bir başka, aynı düzeyde ama farklı bir Paralı Asker portresi yapma fık-rine kapıldım.”</p>
<p class="calibre1">“Savaşmanın bir yolu diye buna mı diyorsun?”</p>
<p class="calibre1">“Evet, elbette ... Tek bir kez varolmuş bir şeyi tek başına aramak ... ”</p>
<p class="calibre1">“Neden bu yolu seçtin?”</p>
<p class="calibre1">“Neden olmasın ki? Hiçbir riski yoktu. Hiçbir riski olmadığını sanıyordum ... Bunu gerçekleştirebilseydim eğer, inanılmaz bir başarı olurdu ...”</p>
<p class="calibre1">“Olmadı mı?”</p>
<p class="calibre1">“Başaramadım ...”</p>
<p class="calibre1">“Niçin?”</p>
<p class="calibre1">“O kadar çok sebebi vardı ki ... Hazır değildim... Bunu yapabilecek düzeyde değildim. Kendi içimde hiçbir şeye denk düşmeyen, benim için varolmayan bir şeyi arıyordum... Kesinlik dediğim şeyi içtenlik diye de adlandırabilirim... O yüzü anlayabilir miydim, o ustalığı anlayabilir miydim? Hiçbir şey söylemiyordu bana. Ben oyunu sürdürüyordum, ressammışım gibi yapıyordum.AmaAntonello şaka yapmıyordu. İkiyle ikiyi topladıkça elbette sonuç dört ediyordu ... Ama toplama-lanmın sağlamasını tek başıma yapamayacağımdan kuşku duymam gerekirdi ...”</p>
<p class="calibre1">“Seni anlamıyorum.”</p>
<p class="calibre1">“Elbette anlamıyorsun! Kimse anlamıyor, ben bile... Anlamış olsam denemeye kalkışmazdım, anlamış olsaydım eğer, Genevieve istediğinde geri dönerdim. Anlamış olsaydım asla Jeröme 'un peşinden gitmezdim. Anlamış olsaydım vebadan kaçar gibi kaçardım Madera'dan. Anlamış olsaydım öldürmezdim onu ... Anlamadım işte. Yolu tek başıma katetmem gerekti, sonuna kadar, hata üstüne hata yapmam gerekti, her duruşun, her sözcüğün, her tuvale işlenen her dokunuşun, Split hazinesine inen her çekiç darbesinin bedelini ödemem gerekti ... Sonuna kadar, kendi gölgemle mücadele ettim; sonuna kadar, iyi yolda olduğuma inanmaya çalıştım; gerekçelerimi, denemelerimi, kaçışlarımı ve dönüşlerimi üst üste yığdım. Geri döndüm. Hiçbir anlamı kalmamışken resim yaptım... Bunu biliyor, ama yine de devam ediyordum. <sup class="calibre4">İ</sup>şler sarpa sarıyordu, bense çaresini bulduğumu düşünüyordum. Çaresi yoktu ama. Baştan sona çürümüştü her şey; bir tarafını sağlamlaştırsam öteki tarafı çöküyordu, gitgide daha da zorlaşıyordu, gitgide daha da çok ve daha da çok ... Derken bir gün, bitti, yapacak bir şey kalmamıştı artık, kulübe yandı, ben de onunla birlikte yandım. Geriye bir şey kalmadı, tekrar düzeltilebilecek bir kalıntı bile yoktu. Anlamaya çalıştım. Her şeyi anlamaya çalıştım, en ufak hareketi bile. Ama bilanço çıkarılmıştı hemen. Sıfıra sıfır. Hepsi bu. On iki yıllık bir hiç. On iki yıllık bir zombi hayatı, on iki yıllık hayaletler. Elde var sıfır, yolun sonunda tek bir Rönesans başyapıtının yerinde, on iki yıllık çabanın ardından başarabileceğimi düşündüğüm portrenin yerinde, gerçekten yapmak istediğim o dinginlik, güç, denge ve egemenlik portresinin yerinde, kılık değiştirmiş bir palyaço, yaşı kemale ermiş, asabi, heyecanlı, kaybolmuş, yenilmiş, tamamen yenilmiş bir zibidi duruyordu. Hepsi bu. Bu kadarı yeterli. Devasa bir tokat yemiş gibiydim. Ben de karşılığını verdim.</p>
<p class="calibre1">\</p>
<p class="calibre1">Küllerinden doğuyordu, mahvolmuş, biçimsizleşmiş yüz, o güçlü asker yoktu artık, yıkılmış bir adam vardı, projektörlerin ortasında saçma ve manasızdı, Paralı Asker. O aydınlık bakış, ışıltılı yara izi yoktu, hileli bir egemenliğin sıkıntılı sertliği kalmıştı bir tek. <sup class="calibre4">İ</sup>nsan yoktu artık. Bir zorba ...</p>
<p class="calibre1">Neyi arıyordun? Neyi istiyordun? Yüzyıllardan kendi imgeni söküp almayı mı? On iki yıllık teknik deneyimin ardından, bir başyapıtın sahici yaratımına kendi kendine erişmeyi mi? Bunun olanaksız olduğunu, hiçbir anlam taşımadığını bilmiyor muydun? Ne fark eder. Bu acınası ihtirasa kapılmıştın. Çürütülmez bir coşkuyla, birliğe doğru aynı atılımla sen olmak, hem kendinin hem de dünyanın düzenini kuran kişi olmak. Geçmişte Holbein ya da Memling'in, Cranach ya da Chardin'in, Antonello ya da Vinci'nin yaptıkları gibi, her birinin kendi adına aynı ve farklılaşmış bir deneyimle, aynı yöntemi izleyerek, yaratımlarını aşarken tutarlılığa, kavuşulan zorunluluğa ulaştıkları gibi. Ya sonra? Senin olmayan, asla senin olamayacak o bakışla büyülendin... Bir Paralı Asker portresi yapmak için, onunla aynı yöne bakmayı bilmek gerekir... O dolaysız zaferi, mutlak gücün ayırıcı göstergelerini, o zaferi istiyordun. O aydınlık bakışı bir kılıç gibi arıyordun, senden önce yaşamış bir adamın onu bulduğunu, onu olduğu gibi verdiğini, onu açıkladığını çünkü aştığını, aştığını çünkü açıkladığını unutuyordun. Aynı devinimle. Zafere ulaşan resim mi, zaferin resmi mi? O inek suratı, o hayranlık uyandırıcı salak yüz, o sahtekâr surat seni ele geçirmişti. Ama artık hiçbir biçimde eğitimli bir barbar olarak görülemeyecek bu kişinin dünyayla kurma lüksüne eriştiği bağlantıları yalınlıkları ve güçleri içerisinde -kaldı ki son derece basite indirgenmişlerdi- baştan yaratman gerekiyordu. Onu anlayabilir miydin? Bu paralı askerin zamanının en büyük ressamlarından birine portresini yaptırmayı nasıl akıl ettiğini anlayabilir miydin? Bu üstü başı dökülen maceraperestin - darmadağınık kordonlarıyla agrafı açılmış asker ceketi-, üstünde süs niyetine zar zor seçilen tek sedef düğmesiyle, hayranlık verici biçimde anonim bir uzun gömlek giymesini kabul edebilir miydin? Kolye, madalya, kürk, zor seçilen bir yaka, gömlekte kıvrımların yokluğu, yuvarlak saç biçiminin olağanüstü kesinliğini anlayabilir miydin? Kıyafetteki bu dümdüzlüğün, bu neredeyse olanaksız yalınlığın, Paralı Asker'i tanımlama işini yalnızca yüzüne bırakmak gibi doğrudan bir sonucu olduğunu anlamış mıydın? Söz konusu olan buydu işte. Gözler, ağız, küçük yara izi, çene kasla-nndaki kasılma bile tek başına, hiçbir karışıklığa yer bırakmadan, adamının toplumsal konumunu, tarihini, ilkeleriyle yöntemini kusursuzca anlatıyordu ...</p>
<p class="calibre1">Hiçbir çaren yoktu. Bu aydınlık ve açık yüzün, bu biricik yüzün karşısındaydın. Sen, dünyanın en büyük sahtecisi, onu baştan yaratman gerekiyordu. Hilesiz, numara yapmadan. Kıyafette aynı sadeliğe, çehrede aynı aydınlığa ulaşman gerekiyordu. Korkabilirdin de. Tablonun ne dengesi ne de iç mantığı sorun çıkarabilirdi. <span class="calibre2">Gesso</span> dwra'nun son derece can sıkıcı tekniği bile sorun olamazdı. Ama ya o bakış, o dudaklar, o kaslar? Yüzün rengi? O dinginlik? O kendi halinde zafer, tehditkâr olmayan o güç? O mevcudiyet? Yaratmak gerekiyordu. Ama nereden başlayacaktın?</p>
<p class="calibre1">Bütün dünya çabana mı bakıyordu senin? Başarmak. Neyi başarmak? Yüzyılların kaçınılmaz seli. Hiç kimsenin cesaret edemediği o sıçrayış, hiç kimsenin cesaret edemediği o adım. Devasa bir ihtiras. Devasa bir hata. Devasa bir telafi girişimi. O yüzde en nihayetinde hayatının özünü bir araya getirmeye çalışmak. Ahnekli son. Zorunlu son. Olanaklılığın evreni, açılıyor sonunda, maskelerin ötesinde, oyunun ötesinde. Onun yüzünü, panodan yavaş yavaş süzülen gücünü, kesinliğini ve kuvvetini keşfetme hırsı. Onun işlevini keşfetme hırsı. Onunla açıkça çarpışmak mı istiyordun? Ama oynadığın kartlar hileliydi, bunu bilmiyor muydun? Bir zafer arıyordun ve mücadeleyi kabul etmiyordun ... Kim oluyordun da bu zaferi istiyordun?</p>
<p class="calibre1">Röprodüksiyonları, mikro-fotoğraflan, röntgenleri biriktiriyordun. Anvers’deki Çarmıha Geriliş, Londra'da Aziz Je-rome, Cenova'da Erkek Kafası, Münih'te Göğe Yükselişte Bakire Meryem, Floransa'da Hümanist ya da Şair diye de anılan Erkek Portresi, Berlin'de Delikanlının, Milano'da <sup class="calibre4">İ</sup>htiyarın Portresi, Londra'daki Baring koleksiyonunda Kırmızı Şapkalı Erkek Portresi. Kafanda dönüp duruyorlardı, uykunda gözlerinin önündeydiler, yaptığın gezide sana eşlik ediyorlardı. Ama yolun sonunda hiçbir şey yoktu... Bir hayalete hayat verebilir miydin?</p>
<p class="calibre1">Bilmiyordun, hfilâ bilmiyorsun. Kendi bilimine tutunmaya çalışıyordun, ama -içinde, önünde ya da arkanda bir şey-ilerlemene engel oluyordu. Dampierre'deki atölyede yalnızdın. Sana yol gösterecek tek bir Van Eyck yoktu.</p>
<p class="calibre1">\</p>
<p class="calibre1">“Ne diye sahte tablo ressamı oldun?”</p>
<p class="calibre1">“<sup class="calibre4">Ö</sup>ylesine ... On yedi yaşındaydım. Savaş vardı. kviç-re'deydim. Tatildeydim. Nerdeyse tüm öğrenimimi tamamladığım bir pansiyondan yeni ayrılmıştım; sokaklarda dolaşıp duruyordum. Bern'de Jerome'la tanıştım; iyi kötü arkadaş olmuştuk. Ressamdı ya da en azından ben öyle sanıyordum. Cenevre’ye Güzel Sanatlar Akademisi'ne gitmeye niyetli gibiydim. Birlikte birkaç gün geçirdik; yalnızdım, sıkılıyordum; Jerome'un arabası vardı, beni bir sürü gezintiye çıkarıyordu. Resim konuşuyorduk; bir sürü şey biliyordu, bense hiç.... böyle oldu işte... Yaklaşık sekiz günün sonunda, beni eğitmeye karar verdi, ben de kabul ettim.”</p>
<p class="calibre1">“Niçin?”</p>
<p class="calibre1">‘İlgimi çekmişti ...”</p>
<p class="calibre1">“<sup class="calibre4">İ</sup>lgini çeken neydi?”</p>
<p class="calibre1">‘iğrenebileceğim ne varsa... Herhangi bir okulda öğrenebileceklerimden çok daha iyisini vereceğinden kuşkum yoktu.” “Jeröme sahte tablolar yaptığını söylemiş miydi sana?” “Evet.”</p>
<p class="calibre1">“Bu seni rahatsız etmedi mi?”</p>
<p class="calibre1">“Hayır... Ne diye rahatsız etsin ki? Hatta daha çok hoşuma gitmişti diyebilirim...”</p>
<p class="calibre1">“Niçin?”</p>
<p class="calibre1">“Gizemin çekiciliği diyelim...”</p>
<p class="calibre1">“Hâlâ böyle mi düşünüyorsun?”</p>
<p class="calibre1">“Şimdi, hayır elbette... Ama on yedi yaşındayken, neden olmasın? Sorunları çözmenin bir yolu işte... ”</p>
<p class="calibre1">“Hangi sorunları?”</p>
<p class="calibre1">“Hangileri olursa... aileye geri dönme meselesi, böyle bir şeyler işte... bir hayat kurmak ...”</p>
<p class="calibre1">‘İsviçreli misin?”</p>
<p class="calibre1">“Hayır... Ailem 1939'da, savaş nedeniyle kviçre 'ye yollamıştı beni. Zürih'te bankacılık yapan bir dostlarıyla anlaşmışlardı, adam kiramı ödüyor, cebime harçlığımı koyuyordu ...” “Ailen ne yapıyordu?”</p>
<p class="calibre1">“Ticaret, sanırım... Onlarla ilgilenmeyi çok geçmeden bıraktım... ”</p>
<p class="calibre1">“Niçin?”</p>
<p class="calibre1">“<sup class="calibre4">Ö</sup>yle işte ... a ama, bana karşı çok iyiydiler. .. ara sıra mektup yolluyorlardı... üç ya da dört yılda bir... Fransa'dan çıka-mıyorlardı, sonra Birleşik Devletler'e, Bermuda'ya kaçmayı başardılar... l 945 'te, beni aratıp buldular... İki arada bir derede gördüm onları... O dönemde Cenevre'de yaşıyordum... onlarla gitmek istemedim, ısrar etmediler. Hepsi bu sanının.” “Hâlâ yaşıyorlar mı?”</p>
<p class="calibre1">“Sanırım evet. Sağlıkları yerindeydi, bunun değişmiş olması için bir sebep yok... ”</p>
<p class="calibre1">“Paris'te mi yaşıyorlar?”</p>
<p class="calibre1">“<sup class="calibre4">Ö</sup>yle olmalı ... Doğrusunu söylemek gerekirse hiç bilmiyorum. Onlara on dört yıldır yazmadım...”</p>
<p class="calibre1">“1945 'te reşit değildin...”</p>
<p class="calibre1">“Hayır... karşılıklı anlaşmıştık. Kimsenin kimseye bir borcu yoktu ...”</p>
<p class="calibre1">“Buraya gelmek yerine onlara gidebilirdin... ”</p>
<p class="calibre1">“Burada olmam seni rahatsız mı ediyor?”</p>
<p class="calibre1">“Onun için sormadım. ..”</p>
<p class="calibre1">“Elbette ... Ne diye onlara gidecekmişim ki ... hiçbir neden yoktu ... Oraya gidip de: Bir adamı öldürdüm, beni evinize alın! dediğimi düşünebiliyor musun?”</p>
<p class="calibre1">“Ne yaparlardı?”</p>
<p class="calibre1">“Bilmem, bilmek de umnımda değil... en ufak bir önemi yok...”</p>
<p class="calibre1">“Olabilir. .. Jeröme'la çalışmayı kabul ettikten sonra neler oldu?”</p>
<p class="calibre1">“Cenevre’ye döndük... <sup class="calibre4">İ</sup>ki yıl boyunca onunla çalıştım. Tuvallerini hazırlamasında yardım ediyordum; değişik şeyler öğreniyordum: Sanat tarihi, estetik, resim, heykel, gravür ve taşbaskı teknikleri. Her gün yaklaşık on beş saat boyunca...” “O kadar eğlenceli miydi senin için?”</p>
<p class="calibre1">“Görünüşe göre öyle ... ”</p>
<p class="calibre1">“Seni eğlendiren neydi?”</p>
<p class="calibre1">“Yaptığım her şey... Nedenini hiç bilmiyorum... Önemi de yok zaten ... Hgimi çekmemiş olsa vazgeçerdim, ama her şey ilgimi çekecek şekilde hazır edilmiş gibiydi...”</p>
<p class="calibre1">“Ya sonra?”</p>
<p class="calibre1">“<sup class="calibre4">İ</sup>ki yılın sonunda, New York'a, Rockefeller Enstitüsü'ne gittim. Orada bir yıl kaldım. Restoratörlük diplomasıyla geri döndüm. Şu an ne üstüne olduğunu bile doğru dürüst hatırlamadığım bir tez hazırladım, Ecole du Louvre'a girebilmek için palavradan bir tez. Orada altı aydan fazla kaldım, sertifika alabilmek için işte, sonra da Cenevre'ye döndüm. Jeröme'un tanıştırdığı Rufus sayesinde, Cenevre Müzesi'nde restoratör asistanı oldum. Üç ay bu işte çalıştım; sağlık nedenleriyle istifa ettim. Tüm o yolculuklar ve konaklamalar aslında başka bir yerde bulunduğumu ispat edebilmem içindi. Rufus’ün yanına restoratör olarak girdim ve sahte tablolar yapmaya başladım. Böyle işte.”</p>
<p class="calibre1">“<sup class="calibre4">İ</sup>şin her yönünü öğrenmiş miydin?”</p>
<p class="calibre1">“Jeröme’un yerini alacak ve tek başıma çalışmaya başlayacak kadar öğrenmiştim. Çıraklığım dört yıl sürmüştü, hiç de azımsanacak bir süre değil. Sonraki beş yılda yalnızca ufak tefek işler aldım. Neden sonra büyük çaplı tablolara giriştim... ”</p>
<p class="calibre1">“Madera’nın rolü neydi peki?”</p>
<p class="calibre1">“Görünmezdi ... Bir yıl önce bana her şeyi anlatan Rufus'ün söylediğine göre, çünkü o vakte dek hikayenin neredeyse tamamını kendim tahmin etmiştim, Jeröme'dan yerini alabilecek birini bulmasını isteyen ve senaryonun çıraklık, resmi görev gibi ana hatlarını belirleyen Madera’ymış.”</p>
<p class="calibre1">“Niçin?”</p>
<p class="calibre1">“Savaşı dikkate alıyordu sanırım, 1943 'e doğru, düşmanlıkların sona ereceğini öngörmüş, pazarda bir yükselme yaşanacağını, dolayısıyla daha fazla tablo talebi geleceğini ve işlerin kendisi için daha kolaylaşacağını önceden hissetmiş olmalıydı. ..”</p>
<p class="calibre1">“Ne Rufus ne de Jeröme bundan hiç bahsetmediler mi sana?”</p>
<p class="calibre1">“Hayır. Madera tamamen gölgedeydi, Nicolas gibi, Daw-son gibi, Sperenza gibi ... Bir Jeröme'u tanıyordum, bir de Rufus’ü. Geri kalanlarıysa hiç ...”</p>
<p class="calibre1">“Yaptığın sahte tabloların akıbetinden haberdar değil miydin?”</p>
<p class="calibre1">“Onları Rufus’e teslim ediyordum ...”</p>
<p class="calibre1">“Başınız hiç derde girmedi mi?”</p>
<p class="calibre1">“Polisle mi? Hayır... Bay Koenig Cenevre'de çok saygıdeğer bir adamdır. Galerisinin tüm Avrupa’da çok saygın bir yeri vardır... ”</p>
<p class="calibre1">“Neden sahtecilik yapıyordu?”</p>
<p class="calibre1">“Hiç fikrim yok... Orasını hiç anlamadım ... Ne onun ne de Madera’nın paraya ihtiyacı vardı... Rufus onun galerisi sayesinde deli gibi para kazanıyordu, Madera da görünüşe göre çok zengindi ... Tüm servetlerini sahte tablolardan yapmış olsalar bile, benim işe başladığım sırada kesinlikle yenilerini satmaya ihtiyaçları yoktu ...”</p>
<p class="calibre1">“Yaptığın işler çok para ediyor muydu?”</p>
<p class="calibre1">“Başlangıçta pek etmiyordu ... Sonra giderek değer kazanmaya başladı... ”</p>
<p class="calibre1">“Kimin satın aldığını bilmiyor musun?”</p>
<p class="calibre1">“Hayır. .. özel koleksiyoncular, sanırım ... Güney Amerika’da, Avusturalya'da...”</p>
<p class="calibre1">“<sup class="calibre4">İ</sup>şler nasıl yürüyordu?”</p>
<p class="calibre1">“Hiç bilmiyorum... Rufus bana siparişi veriyordu, ben de kendisine teslim ediyordum; tabloyu bir süre galerinin mahzeninde görüyordum, derken bir gün ortadan kayboluyor, bir daha da sözü edilmiyordu ... ”</p>
<p class="calibre1">“Sana nasıl ödeme yapıyorlardı?”</p>
<p class="calibre1">“Restoratör olarak sabit bir ücret alıyordum. Vergiler için. Satılan sahte tablolardan da yüzde alıyordum.”</p>
<p class="calibre1">“Hepsi satılıyor muydu?”</p>
<p class="calibre1">“Sanırım. Her zaman... tablo başına beş binle yüz bin <sup class="calibre4">İ</sup>sviçre frangı arası bir para aldım...”</p>
<p class="calibre1">“Ne kadar alıyordun? % 25 mi?”</p>
<p class="calibre1">“Yaklaşık... Küçük bir Degas için beş bin, bir Cezanne için yüz bin...”</p>
<p class="calibre1">“O paralarla ne yapıyordun?”</p>
<p class="calibre1">“Hiç ... ”</p>
<p class="calibre1">“Emekliliğin için mi saklıyordun?”</p>
<p class="calibre1">“Kitaplar alıyordum... genelde aldığım tek şey kitaptı... bunun dışında Paris'te küçük bir daire aldım, bir tane de Cenevre'de... birkaç yolculuk yaptım... ”</p>
<p class="calibre1">“Hiç de fena bir hayat değil... ”</p>
<p class="calibre1">“Hiç fena değil...”</p>
<p class="calibre1">“Yolunda gitmeyen neydi?”</p>
<p class="calibre1">“Her şey yolundaydı... Sanınm en beteri de bu ... Her şey harfi harfine işliyordu, makine gibi. Hginç bir iş; para; uzun tatiller, yolculuklar... ”</p>
<p class="calibre1">“Ama bir şeyler yolunda gitmemiş belli ki ... ”</p>
<p class="calibre1">“Niçin? Jeröme hayatı boyunca böyle yaşadı... On iki yıl boyunca, her şey yolundaydı... hayranlık verici bir basitlikte. Çalışıyor, paramı alıyordum; dinleniyordum. Herhangi bir lüks otelde üç hafta, Rufus'ün verdiği yatta Akdeniz'de geçirilen bir tatil. Geri dönüyor, yeniden işe koyuluyordum ve her şey yine olduğu gibi devam ediyordu... ”</p>
<p class="calibre1">“Aksayan bir şeyler olmuş belli ki ...”</p>
<p class="calibre1">“Evet, elbette ... her şey aksadı. ..”</p>
<p class="calibre1">“Bütün bunları başlatan bir şey oldu herhalde ...” “Kanıtlaması zor... Bütün bu olanları neyin başlattığını sıkça sordum kendime ... Ama bunun da bir anlamı yok....” “Neden?”</p>
<p class="calibre1">‘‘Bilmem... Açıklaması çok uzun sürer. .. Şu gün, şu saatte ne düşündüğümü hatırlamam gerekir... hatırlamıyorum ama...” “Hangi saat, hangi gün?”</p>
<p class="calibre1">“Herhangi bir gün ... Herhangi bir saat... Herhangi bir yıl... Çalışıyor ya da dinleniyorken ... Ne düşündüğüm,ne yapmak istediğim, ne elde etmek istediğim... Çok zor, gerçekten ... Başlangıçta her şey çok iyi gidiyordu ... Ama mesele bu değildi... Neden bilmiyorum, ne anlama geldiğini bile bilmiyorum ... mesele bu değildi, bir şey eksikti, arzuladığım ama yapamadığım ya da elde edemediğim bir şey vardı... Nasıl anlatacağımı bilmiyorum... ne gibi desem... kendimle uzlaşma gibi bir şey, huzur gibi bir şey... bir tür uyum... böyle şeyler. .. Kendimi suçlu hissettiğimden değil... hayır, kesinlikle bundan dolayı değil... sahte tablolar yaptığım için vicdan azabı duymadım hiç ... Sahte Chardin'ler yapmakla sahici Vieira da Silva'lar yapmak arasında seçim yapmak zorunda kalsam, bugün yine sahte Chardin'ler yapmayı tercih ederim ... Gerçek bir ressam olsaydım, kabul görecek herhangi bir şey yapamazdım herhalde ... Buna uzun zaman önce ikna olmuştum... ama sorun bu değildi... Yaptığımın hiçbir anlamı yoktu, ama önemli olan bu da değildi ... Nasıl söylesem ... Yaptığım şey daha öteye gidemezdi ... Bu işin içinden çıkma şansım yoktu ... Elimde kalan tek şey Benezit'i tüketmekti. Tüm ressamları, gravürcüleri ve heykeltıraşları... Alfabetik sırayla... anlıyor musun? Antonello, Bellini, Corot, Degas, Emst, Flemalle, Goya... vb., anlıyor musun... Aynı harfle başlayan isim, şehir, hayvan, bitki, eşya bulmaya çalışan şu çocuklar gibi... Böyle işte. Aptalca bir oyunu sürdürmeye mahkûm edilmiştim...”</p>
</body>
</html>
