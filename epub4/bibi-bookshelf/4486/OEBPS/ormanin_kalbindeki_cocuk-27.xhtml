<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ormanin_kalbindeki_cocuk-27</title>
    <meta http-equiv="Content-Type" content="text/html; charset=utf-8" />
  

</head>
  <body id="ormanin_kalbindeki_cocuk-27" xml:lang="tr-TR">
		<div>
			<p><br /><br /><br /><br /></p>
			<p id="_idParaDest-26"><st c="0">Yirmi Altıncı Bölüm   </st><br /><st c="20">On Yıl Sonra</st></p>
			<p><br /><br /></p>
			<p><st c="32">Mektup Nuh’un on sekizinci yaş gününün sabahı geldi. </st><st c="86">Yatağında uzanmış, çocukken o sabahlar hep nasıl erkenden kalktığını, anne babasının onun için ne hediye aldığını görmek için nasıl aşağıya koştuğunu düşünüyordu, ama bu yıl böyle yapmamaya karar vermişti. </st><st c="292">Her şeyden öte artık bir erkekti, kendisine ne hediye var diye koşarak aşağı inmesi biraz aptalca olurdu. </st><st c="398">Annesinin her yıl ona nasıl özel bir doğum günü kahvaltısı hazırladığını hatırlayınca gülümsedi, bu artık düşününce onu üzmeyen hatıralarından biriydi; hayatının, bugün olduğu insan olmasına, kişiliğinin şekillenmesine yardımcı olan ilk sekiz yılına ait bu mutlu hatıralar, olsa olsa yüzündeki gülümsemenin daha da genişlemesine sebep oluyordu. </st></p>
			<p><st c="743">Gerçekten şanslı biri olduğuna karar verdi. </st><st c="787">Bazı insanların hiç mutlu hatırası yoktu; onun ise sekiz yılı annesiyle, on sekiz yılı da babasıyla geçmişti. </st><st c="897">Her şey düşünüldüğünde hiç fena sayılmazdı.</st></p>
			<p><st c="940">Yataktan kalkıp odanın diğer ucunda duran masaya doğru yürüdü. </st><st c="1004">“İşte bu sürpriz,” diye düşündü masanın kenarında duran keskiyi görünce, çünkü keskiyi önceki gece aşağıda atölyede bıraktığına emindi. </st><st c="1140">“Gece bunu buraya babam mı getirdi acaba?”</st></p>
			<p><st c="1182">Kapıda bir ses duyunca döndü ve doğum gününü kutlamaya gelen babasını gördü. </st><st c="1260">Joan teyzeden, kuzeni Mark’tan ve Teddy amcadan gelen hediyelerin yanı sıra bir de sürpriz zarf vardı.</st></p>
			<div>
				<div id="_idContainer016">
					<img src="image/16.jpg" alt="" /><st c="1362"></st>
				</div>
			</div>
			<p><st c="1393">“Kimden bu?” diye sordu Nuh, zarfı elinde tutup sanki her an patlayabilecek saatli bir bombaymış gibi bakarak. </st></p>
			<p><st c="1504">“Bilmiyorum,” dedi babası. </st><st c="1531">“Özel bir ulakla geldi. </st><st c="1555">Kimden geldiğini anlamak için açman lazım.”</st></p>
			<p><st c="1598">Nuh zarfı açtı ve içinden uzun bir kâğıt çıkardı. </st><st c="1649">Önce kâğıda baştan aşağı hızla göz gezdirdi ve sonra gözleri kocaman açılarak başa dönüp dikkatle okumaya başladı.</st></p>
			<p><st c="1763">“O da ne öyle?” diye sordu babası, Nuh sadece başını sallayıp kâğıdı ona uzattı. </st></p>
			<p><st c="1845">“Sanırım bunu kendin okumalısın,” dedi.</st></p>
			<p><st c="1884">Ertesi gün Nuh Arpasuyu, Pinokyo’nun Oyuncak Dükkânı’nın anahtarını alıp köye doğru yola çıktı. </st><st c="1981">Babası da ona eşlik etmek istedi ama Nuh hayır, bugün olmaz, dedi. </st><st c="2048">Oraya kendi başına gitmek istiyordu. </st><st c="2085">Dükkânın içine son girdiği günden beri on uzun yıl geçmişti ve çocukken dükkâna girdiği, oyuncak ustasıyla ve yaşanan pek çok tuhaf şeyle karşılaştığı o günü hatırlamak onu şaşırtmıştı. </st><st c="2271">Geri dönüp yaşlı adamı ziyaret edeceğine söz vermişti ama her nasılsa eve döndükten sonra o günün anısı zihninin içinde kaybolup gitmiş, neredeyse tamamen yok olmuştu. </st><st c="2439">Aslında geçen tüm o yıllar boyunca o günü bir daha hiç düşünmemişti, babasına ahşap oymacılığı öğrenmek istediğini söylediği ve bodrumda bir yer ayarlayıp orada babasından planlama, rendeleme, kesme, oyma, boyama ve tasarlama işinin, yani kendi oyuncağını yapabilmek için gereken tüm o şeylerin sırlarını öğrendiği zaman bile düşünmemişti bunu. </st><st c="2784">Bu işte çok başarı göstermiş, yaptığı oyuncakları bahar festivallerinde ve kasabada kurulan pazarlarda da satmıştı.</st></p>
			<p><st c="2899">Aslında, on sekizinci doğum gününün olduğu sabah, o mektubu alana ve tüm bir mekânın, kilitlerin, tüm malzemenin ve mal stokunun ona kaldığını öğrenene dek, tüm bu anılar zihnine uğramadı bile. </st><st c="3094">Ancak mirasın tek bir şartı vardı; dükkânı yeniden açacak, ahşap oyuncak ve kuklalar satmaya devam edecekti. </st><st c="3203">Plastik ya da metal değil, sadece tahta oyuncaklar. </st></p>
			<p><st c="3255">“Evet, bunu yapabilirim,” dedi bu beklenmedik hediye karşısında heyecandan titreyerek, çünkü zaten niyeti bir oyuncakçı olmaktı ve burası başlamak için harika bir yerdi.</st></p>
			<p><st c="3424">Oraya vardığında dükkân kapalıydı, anahtarı kilide sokup kapıyı usulca açarken kapıyı yağlamanın iyi olacağını düşündü. </st><st c="3545">İçeriye bir göz attı, zil derin bir iç çekip sonra zil sesini abarttı, Nuh bunun üzerine gülümsedi ve onunla bu davranışı üzerine konuşması gerektiğini düşündü. </st><st c="3706">İçerisini, yerleri, tezgâhın üzerini toz içinde bulmak onu şaşırtmamıştı.</st></p>
			<p><st c="3779">“Eh, iyi bir bahar temizliğinin halledemeyeceği şey yoktur,” diye düşündü kendi kendine ve raflardaki oyuncaklarla kuklaları toplayıp düzgün bir şekilde arka odaya yığdı. </st><st c="3951">Sonra da dükkânı eski ihtişamına kavuşturmak ve bir oyuncak ustası olarak yeni hayatına başlamak için dükkânı temizleyip toparlamaya koyuldu. </st></p>
			<p><st c="4093">Geri kalan günlerini orada geçirdi. </st><st c="4129">Tabii ki mutlu ve neşe dolu bir şekilde, keski ve planyasıyla ahşap işliyordu. </st><st c="4208">Tüm hayatların olması gerektiği gibi neşe dolu bir hayattı. </st><st c="4268">Ve kendisinden önceki ustalarının aksine, satmadığı hiçbir oyuncak olmadı, yaptığı tüm oyuncaklar kısa sürede satılıyordu. </st><st c="4391">Pinokyo’nun Oyuncak Dükkânı –dükkânın ismini değiştirmemişti– elli üç millik alan içinde en başarılı iş yeri olmuştu. </st><st c="4509">Aslında yıllardır raflardan kalkmayan yegâne kuklalar, yaşlı adamın Poppa’sı Gepetto’nun yaptığı ve yaşlı adamın ona ilk tanıştıkları gün tanıttığı tuhaf karakterler topluluğuydu: Bayan Kalkan, Bay Azcık, Prens, Bay Bubituzağı, Japon İmparatoru, Dr. </st><st c="4759">Zindekanat... </st><st c="4773">hepsi de rahatsız edilmeden oldukları yerde duruyorlardı. </st><st c="4831">Hiçbir müşteri onları eline bile almamıştı. </st><st c="4875">Hiçbir ziyaretçi onların olduğu tarafa bile bakmamıştı. </st><st c="4931">Sanki kimse onları görmüyordu. </st><st c="4962">Ama Nuh onları hatıra olarak sakladı, çünkü onlar hiç unutmak istemediği günlere aitti. </st></p>
			<p><st c="5050">Nuh’un oraya varıp her bir parçaya sanki altındanmış gibi bakıp özen gösterdiği sabah, yaşlı adamın geride bıraktığı her şey aslında hâlâ dükkândaydı. </st><st c="5201">Sadece biri hariç, içeri ilk adım attığında Nuh’un fark bile etmediği biri dışında.</st></p>
			<p><st c="5284">Tek bir tahta kuklaydı bu; tezgâhın üzerinde oturuyordu ve Nuh’a kalmadan önce orada on yıldır tozlanmaktaydı.</st></p>
			<p><st c="5395">Muntazam ince bacakları, dizlerinde eklemleri ve düz silindirik gövdesiyle bir oğlan çocuğu kuklasıydı bu.</st></p>
			<p><st c="5502">Nuh dükkâna ilk girdiğinde orada oturuyordu. </st><st c="5548">Yeni evini gözden geçirirken, isteyenin içeri girmesi yahut dışarı kaçması için kapıyı ardına kadar açık bıraktı.</st></p>
			<p><st c="5661">Ve geri döndüğünde...</st></p>
			<p><st c="5683">Sanki sihirli gibi...</st></p>
			<p><st c="5705">Pinokyo’nun kuklası...</st></p>
			<p><st c="5728">Yok olmuştu.</st></p>
		</div>
	<div id="charCountTotal" value="5741"></div></body>
</html>
