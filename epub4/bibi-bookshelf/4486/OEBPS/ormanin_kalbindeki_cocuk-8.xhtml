<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ormanin_kalbindeki_cocuk-8</title>
    <meta http-equiv="Content-Type" content="text/html; charset=utf-8" />
  

</head>
  <body id="ormanin_kalbindeki_cocuk-8" xml:lang="tr-TR">
		<div>
			<p><br /><br /><br /><br /></p>
			<p id="_idParaDest-7"><st c="0">Yedinci Bölüm   </st><br /><st c="15">Bayan Kalkan’ın Kuklası</st></p>
			<p><br /><br /></p>
			<p><st c="38">Ormanın kenarındaki rahat kulübemizi bırakıp ormanın daha derinlerine taşınmamız gerektiğine karar veren, (dedi yaşlı adam), babam Poppa’ydı. </st><st c="181">Oradaki ağaçlar öyle yaşlıydı ki babamın her gün yaptığı oyuncak ve kuklalar için çok daha kullanışlıydı, üstelik babam yeni bir başlangıç yapma fikrinden de hoşlanıyordu. </st><st c="353">O yıl hayatımız çok değişmişti; –ilk köyü biraz geçince, ikincisine ise daha varmadan gelinen– köyün adını ilk duyduğumuzda, oranın yeni bir hayata başlamak için mükemmel bir yer olduğunu düşünmüştük. </st></p>
			<p><st c="554">Ben o zamanlar daha sekiz yaşındaydım, fakat o güne dek pek basmakalıp bir hayatım olmamıştı. </st><st c="648">Biraz yaramaz bir çocuktum, bilirsin işte, o yaştaki çocuklar için çok da olağandışı bir şey değildir bu. </st><st c="754">Nitekim kendimi berbat vartaların ortasında buldum. </st><st c="806">Sanki hep beni yanlış yollara saptırmak isteyen olağanüstü insanlarla karşılaşıyordum. </st><st c="893">Mesela, diyelim bir şişe süt almak için evden çıktım. </st><st c="947">Kendimi, dünyanın en acımasız çocuk hırsızları tarafından derdest edilmiş, bir karnavala götürülürken bulurdum; yahut beni hasta etmekten başka dileği olmayan bir adamın uşağı olurdum. </st><st c="1132">Başımı bir dertten kurtardığım her seferinde Poppa’ya başımı bir daha derde sokmayacağıma söz verirdim; ama ne zaman söz versem er ya da geç sözümü bozardım. </st><st c="1290">Bu gurur duyulacak bir şey değildi, fakat ben böyle biriydim işte ve başka türlüymüş gibi yapmak elimden gelmiyordu. </st></p>
			<p><st c="1407">Ama sekiz yaşımı bitirdiğimde, iyi bir çocuk olmaya, talihimi değiştirmeye karar verdim. </st><st c="1496">Poppa, yeni hayatımıza, ikimizi de kimsenin tanımadığı yeni bir yerde başlamamızın iyi bir fikir olduğunu düşündü. </st></p>
			<p><st c="1611">“Olan biten bunca şeyden sonra,” dedi Poppa bana planını açıklarken, “sanırım ikimizin de ihtiyaç duyduğu şey bir değişiklik. </st><st c="1737">Yeni bir başlangıç yapabiliriz.” </st></p>
			<p><st c="1770">Ve bir sabah, daha güneş doğmadan, köpekler uyanmadan ve tarlalara yağan çiğ durmadan, ormanın içinde bir yolculuk yaptık. </st><st c="1893">Yol boyunca kimseyle konuşmak için durmadık ve nihayet bu köye geldiğimizde mola verdik. </st></p>
			<p><st c="1982">Poppa bana burayı yuva gibi hissedip hissetmediğimi sordu. </st><st c="2041">Çok fazla düşünmem gerekmedi. </st><st c="2071">“Evet,” dedim. </st><st c="2086">“Evet, sanırım öyle hissediyorum.” </st></p>
			<p><st c="2121">Karşılaştığımız ilk kişi genç bir eşekti. </st><st c="2163">Köyün tek caddesinin kenarı boyunca uzanan otları yiyordu. </st><st c="2222">Gelişimizle onu rahatsız etmiştik. </st><st c="2257">Birkaç ağız dolusu daha ot alıp yuttuktan sonra rahvan bir yürüyüşle yanımıza gelip, merhaba, dedi.</st></p>
			<p><st c="2356">“Buraya taşınmayı düşünüyorsunuz, öyle mi?” diye sordu eşek. </st><st c="2418">Civarda kendi yaşlarında bir oğlan çocuğunun yaşaması fikri hoşuna gitmişti. </st><st c="2495">Belki arada sırtıma biner, birlikte civardaki tarlalara gezmeye gideriz, diye düşünüyordu. </st><st c="2586">“Bunu size şiddetle tavsiye ederim. </st><st c="2622">Ai-Ai! </st><st c="2629">Ben doğduğumdan beri burada yaşıyorum. </st><st c="2668">Burada bir düzine kadar varız, ama dört nala koşan birini arıyorsanız, ben içlerinde en iyisiyim. </st><st c="2766">Daha bile hızlı koşarım. </st><st c="2791">Hiç düşmedim. </st><st c="2805">İyi bir muhabbetçiyimdir de. </st><st c="2834">Ai-Ai! </st><st c="2841">Sanırım yanınızda hiç sosis yoktur, öyle değil mi?”</st></p>
			<p><st c="2892">“Çok nazik bir öneri,” dedi Poppa yanıt vermeme kalmadan, sonra beni caddenin ilerisine doğru çekerek elindeki bastonu kısa aralıklarla yere vurarak yolu gösterdi. </st><st c="3057">Ciğerlerine derin bir nefes çekti, çimenlere ve patikayı çevreleyen çitlere dokunmak üzere ellerini ve dizlerini yere koydu. </st><st c="3182">Sonra, oradan düzenli olarak geçen vahşi hayvanlarla bilgi alma amaçlı bazı konuşmalar yaptı. </st><st c="3276">Bu konuşmaların çoğunun, fikrimizi değiştirmeyeceğimizi uman eşeği kaygılandırdığını görebiliyordum. </st></p>
			<p><st c="3377">“Baban karar vermeden önce tamamen emin olmak istiyor, öyle değil mi?” diye sordu eşek bana. </st><st c="3470">Bir yandan da rahvan bir yürüyüşle yanıma gelmiş, sanki bir şey arıyor gibi ceplerimi tuhaf bir şekilde koklamaya başlamıştı. </st></p>
			<p><st c="3596">“Ah, evet,” dedim ona. </st><st c="3619">“Burada sonsuza dek yaşayabileceğimizi umut ediyor.”</st></p>
			<p><st c="3671">“Umarım bu köyü tercih eder,” dedi eşek. </st><st c="3713">“Eğer öyle yaparsa sık sık gelip beni görürsün, öyle değil mi? </st><st c="3776">İçlerinde en iyisi benim, sana bundan söz etmiş miydim? </st><st c="3832">Eğer gelirsen yiyecek bir şeyler de getir. </st><st c="3875">Boş bir mideyle kimse dört nala koşmak istemez.”</st></p>
			<p><st c="3923">Köy bizim için doğru yer gibi görünüyordu, çünkü Poppa eşekle birlikte durduğumuz yere döndüğünde başını memnuniyetle öne arkaya salladı ve kolunu omzuma attı.</st></p>
			<p><st c="4083">“Yerimiz burası, oğlum,” dedi. </st><st c="4115">“Burası bize uygun bir yer. </st><st c="4143">Bundan eminim. </st><st c="4158">Burada mutlu olabiliriz.”</st></p>
			<p><st c="4183">“Ai-Ai,” diye haykırdı eşek, duyduklarından çok memnun kalmıştı. </st><st c="4249">“Ai-Ai! </st><st c="4257">Ai-Ai!”</st></p>
			<p><st c="4264">Bunun üzerine, daha fazla vakit kaybetmeden, Poppa kendi elleriyle, tuğlaları tek tek üst üste koyarak yeni evimizi inşa etmeye koyuldu. </st><st c="4402">Tahta ve keskiyle her ne kadar harikalar yaratıyorsa da, bu çok iyi bir fikir değildi; çünkü inşaat işlerinde o kadar maharetli değildi ve evimiz ortaya çıkarken çok da normal bir yapı olmadığı açıkça görülebiliyordu. </st><st c="4620">Duvarların açısı bir tuhaftı mesela, birbirlerini dik kesmiyordu, pencerelerin her biri de ayrı bir yöne bakıyordu. </st></p>
			<p><st c="4736">“Bunu kafaya takma,” dedim ona oyuncak dükkânının üst katına yerleştikten sonra, çünkü kendini düş kırıklığına uğramış hissetmesini istemiyordum. </st><st c="4882">“Ayakta durduğu sürece mesele yok.”</st></p>
			<p><st c="4917">“Sanırım öyle,” dedi. </st><st c="4940">“Şimdi de senin okul işini düşünmeye başlamalıyız.”</st></p>
			<p><st c="4991">“Böyle bir şey yapmak zorunda değiliz, öyle değil mi?” dedim.</st></p>
			<p><st c="5053">“Tabii ki zorundayız,” diye yanıt verdi. </st><st c="5095">“Zaten bu konuda çok zaman kaybettik. </st><st c="5133">Aksi takdirde yaşıtlarından geri kalacaksın. </st><st c="5178">Böyle bir şey olsun istemezsin, değil mi?”</st></p>
			<p><st c="5220">“Hiç umurumda değil,” dedim omuzlarımı silkerek, bunun üzerine Poppa kaşlarını çatıp başını salladı. </st></p>
			<p><st c="5322">“Artık iyi bir çocuk olmaya başlayacağını sanıyordum,” dedi. </st><st c="5383">Sesinde biraz hayal kırıklığı vardı.</st></p>
			<p><st c="5419">“Öyle olacağım Poppa,” dedim verdiğim bütün sözleri hatırlayarak. </st><st c="5486">“Özür dilerim. </st><st c="5501">Eğer gitmemi istiyorsan tabii ki okula gideceğim. </st><st c="5551">En azından bir süre...”</st></p>
			<p><st c="5574">Bunun üzerine ben fikrimi değiştirmeden, Poppa köydeki okulun müdiresi Bayan Kalkan’ı görmeye gitti ve beni sınıfına kabul etmesini rica etti. </st></p>
			<p><st c="5718">“Tabii ki, yeni gelenlere her zaman kapımız açık,” dedi bize gülümseyerek. </st><st c="5793">Yanakları da biraz kızarmıştı, çünkü Poppa yakışıklı bir adamdı ve Bay Kalkan önceki eylül sirke katılmak için evden kaçmıştı. </st><st c="5920">“Boş birkaç sıramız da var. </st><st c="5948">Eğer oğlunuz aramıza katılırsa çok seviniriz. </st><st c="5994">Ama oğlunuzun eğitimiyle ilgili konuşmaya karınız da gelmeyecek mi?” diye sordu hafifçe eğilip saçlarını parmaklarına dolayarak. </st><st c="6123">“Böyle önemli meselelerde ailenin tüm üyelerinin fikrini almayı tercih ederim.”</st></p>
			<p><st c="6202">“Benim karım yok,” dedi Poppa bir an duraksadıktan sonra. </st><st c="6261">Bu biraz karışık bir meseleydi ve sahiden gerekmedikçe, benim için daha fazla güçlüğe sebep olmasını istemiyordu. </st></p>
			<p><st c="6375">“Şey, önemli değil,” diye yanıtladı Bayan Kalkan, sevgi konusunda bir rakibinin olmadığını duymaktan memnun kalmıştı. </st><st c="6493">“Çocuklar yemeklerini de burada yiyorlar. </st><st c="6535">Hayatının ilk beş yılını ormanda geçirmiş bir kızımız var, dil olarak İngilizce’yle maymun dilinin bir karışımını konuşabiliyor sadece. </st><st c="6671">İsmi Dafne. </st><st c="6683">Onunla çok iyi anlaşacağından eminim.”</st></p>
			<p><st c="6721">“Göreceğiz bakalım,” dedim pek ikna olmadan.</st></p>
			<p><st c="6766">“Bir de, daha önce fil olan, ama Noel’den hemen önce o hayattan kaçmayı beceren bir oğlumuz var,” diye devam etti Bayan Kalkan. </st><st c="6895">“Tuttuğu dileklerle bir ilgisi olmalı. </st><st c="6934">Ama hâlâ pek uyum sağlayabilmiş değil ve bazı sorunları var doğruyu söylemek gerekirse. </st><st c="7022">Mesela hâlâ öğle yemeğini burnuyla yemeğe çalışıyor ki bunun nasıl bir pislik yarattığını tahmin edebilirsiniz.”</st></p>
			<p><st c="7134">“Bu iğrenç,” dedim. </st><st c="7155">Bayan Kalkan gözlerini dikip bana baktı, yüzündeki ifade giderek daha soğuk bir hal alıyordu. </st></p>
			<p><st c="7249">“Ne esprili çocuk,” dedi.</st></p>
			<p><st c="7274">Ertesi sabah ilk kez sınıfa girdiğimde, çocukların hepsi dönüp bana baktı; tüm kızlar, tüm erkekler, tüm masalar ve tüm sandalyeler. </st><st c="7408">Hatta biraz miyop olan kara tahta bile çengellerinden kurtulup yanıma geldi, beni iyice kokladı, sonra tekrar duvara koşup yerine geçmeden ve üzerindeki tebeşir tozlarını silkelemek için şöyle bir sallanmadan önce, “Hayır, bunu asla yapmayacak. </st><st c="7653">Bunu asla yapmayacak,” diye mırıldandı.</st></p>
			<p><st c="7692">“Burası dolu,” dedi Tobi Sevimli isminde, kendini sınıftaki herkesten daha iyi sanan sevimsiz bir çocuk. </st><st c="7798">Her fırsatta öğretmenin gözüne girebilmek için hep onun yanındaki sırada otururdu. </st><st c="7881">Bu sefer de ben yürürken kitaplarını yanındaki boş sıranın üzerine doğru kaydırdı.</st></p>
			<p><st c="7963">“Çok özür dilerim,” dedi, Marjorie Hırslı adındaki, dikkat çekici hiçbir özelliği olmayan bir kız. </st><st c="8063">Saçı atkuyruğu yapılıp pembe kurdeleyle bağlanmıştı. </st><st c="8116">Bu söylediği, etrafındaki kızların kıkırdamasına sebep oldu. </st><st c="8177">“Ama sanırım burası da dolu. </st><st c="8206">Ayrıca lütfen benimle konuşmayın. </st><st c="8240">Yabancılarla konuşmak huyum değildir.”</st></p>
			<p><st c="8278">Sıraların arasında kalan aralık boyunca ilerlemeye devam ettim, kızlar ve oğlanlar arkası arkasına beni reddettikçe giderek umutsuzluğa kapılıyordum. </st><st c="8429">Nihayet son sıraya geldim ve kalan son sıraya umutla baktım.</st></p>
			<p><st c="8489">“İstersen buraya oturabilirsin,” dedi yan tarafta oturan çocuk, ismi Jasper Bendeniz’di ve yüzünün her tarafında şişlikler ve morluklar vardı. </st><st c="8633">Sıranın üzerinden eşyalarını alıp bir sandalye çekti, minnettarlıkla oturdum ve yeni sıra arkadaşıma dönüp minnettar bir ifadeyle gülümsedim. </st><st c="8775">Jasper bir an bana baktı, gözlerini kırpıştırdı, göz pınarlarına dolmaya başlayan gözyaşlarıyla daha dikkatle baktı. </st><st c="8892">“Herkes benden de nefret ediyor,” dedi uzunca bir sessizlikten sonra.</st></p>
			<p><st c="8961">“Jasper!” diye haykırdı Bayan Kalkan tahta sileceğini masasına vurarak, daha sonra ona doğru bir tebeşir parçası fırlattı, tebeşir çocuğun kulağına çarpıp geri döndü, ön sıranın arkasına doğru yavaş yavaş ilerledi. </st><st c="9177">“Sınıfta gevezelik etme meselesini seninle daha önce de konuşmuştuk, değil mi? </st><st c="9256">Söyle, konuşmadık mı?”</st></p>
			<p><st c="9278">Jasper, “Evet, Bayan...” diye başlamıştı ki Bayan Kalkan onun sözünü kesti.</st></p>
			<p><st c="9354">“Jasper,” diye kükredi öğretmen gene. </st><st c="9393">“Gevezelik yok!”</st></p>
			<p><st c="9409">Sınıftaki diğer çocuklarla arkadaşlık kurmam uzun zaman aldı; bu da büyük oranda benim onları o kadar uzun süredir tanımamamdan kaynaklanıyordu. </st><st c="9555">Hâlbuki onlar birbirini epeydir tanıyorlardı. </st></p>
			<p><st c="9601">“Biz burada yeni çocuklardan hoşlanmayız,” dedi Tobi Sevimli bir öğleden sonra. </st><st c="9681">Ona doğru yürüyüp Poppa’nın benim için yaptığı tahta kalem kutusunu almadan önce sıramın üzerine oturdum. </st><st c="9787">“Başka bir okula gidemez miydin? </st><st c="9820">Burada hiç kimse senden hoşlanmıyor.”</st></p>
			<p><st c="9857">“Ama başka okul yok ki!” dedim omuzlarımı silkerek. </st><st c="9910">“Burası köydeki tek okul. </st><st c="9936">Tabii eğer eşeklerle birlikte okula gitmemi istiyorsan o başka.”</st></p>
			<div>
				<div id="_idContainer006">
					<img src="image/6.jpg" alt="" /><st c="10000"></st>
				</div>
			</div>
			<p><st c="10049">“Bak, bu da bir seçenek,” dedi Tobi Sevimli. </st></p>
			<p><st c="10094">“Her gün buraya geleceğime dair Poppa’ya söz verdim,” diye ısrar ettim.</st></p>
			<p><st c="10165">“Bana karşılık veriyorsun, öyle mi?” diye gürledi gözleri kıvılcımlar saçarak. </st><st c="10245">Aniden bunun büyük bir aşağılama olduğu konusunda hemfikir olan arkadaşlarına döndü, sonra da tepeme çıkıp kolumu arkaya kıvırmak ve saçlarımı çekmek için öğle teneffüsünü beklediler. </st><st c="10429">Üzerime yığılan kalabalığın altından çıktığımda yüzüm gözüm yara bere doluydu. </st><st c="10508">Okuldan eve dönerken beni gören herkesin acımasına sebep olacak bir görüntüydü doğrusu. </st><st c="10596">Diğer çocuklar itip kakacak yeni birini bulduklarından, artık eskisi kadar eziyet görmeyen Jasper Bendeniz bile üzerime çıkanlar arasındaydı ki bu bana dünyada kimseye güvenmemek gerektiğini göstermişti.</st></p>
			<p><st c="10799">“Eğer durduğun yerde dursaydın bunların hiçbiri başına gelmezdi,” dedi Poppa o akşam mikrop kapmasın diye yaralarımı temizleyip üzerlerine yara bandı yapıştırırken. </st><st c="10965">“Artık daha dikkatli davranmak zorundasın. </st><st c="11008">Kavga edeceğine, diğer çocuklarla arkadaşlık etmeye çalışmalısın.”</st></p>
			<p><st c="11074">Ertesi gün bu konu hakkında Bayan Kalkan’la konuşmak üzere okula gitti. </st><st c="11147">Bayan Kalkan beni bir daha itip kakmalarını engellemeye çalışacağını, ama çocukların çocuk olduğunu ve onun da bu konuda yapabileceği çok bir şey olmadığını söyledi. </st><st c="11313">Eğer okulda daha iyi vakit geçirmek istiyorsam bunun için başımın çaresine bakmalıymışım, çünkü sonuçta kendimden başka kimse bana yardım edemezmiş.</st></p>
			<p><st c="11461">Dürüst olmak gerekirse, Nuh Arpasuyu (dedi yaşlı adam), bu çok da işe yarar bir tavsiye değildi.</st></p>
		</div>
	<div id="charCountTotal" value="11558"></div></body>
</html>
