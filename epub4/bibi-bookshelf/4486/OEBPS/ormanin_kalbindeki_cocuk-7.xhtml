<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ormanin_kalbindeki_cocuk-7</title>
    <meta http-equiv="Content-Type" content="text/html; charset=utf-8" />
  

</head>
  <body id="ormanin_kalbindeki_cocuk-7" xml:lang="tr-TR">
		<div>
			<p><br /><br /><br /><br /></p>
			<p id="_idParaDest-6"><st c="0">Altıncı Bölüm   </st><br /><st c="15">Saat, Kapı ve Anı Kutusu</st></p>
			<p><br /><br /></p>
			<p><st c="39">Nuh yaşlı adama ne kadar güvenilir biri olduğunu söyleme fırsatı bulamadı, çünkü tam o anda hemen yanındaki tezgâhın üzerinde duran saat gerçekten tuhaf bir ses çıkarmaya başlamıştı. </st><st c="223">İlk önce bir tür iniltiye benziyordu, sanki saat kendini pek iyi hissetmiyor da gidip yatağa uzanmak, ağrısı sızısı geçene dek battaniyelerin altına gömülmek istiyordu. </st><st c="392">Sonra bir sessizlik oldu. </st><st c="418">Derken inilti </st><span><st c="432">çak çak çak </st></span><st c="444">diye</st><span> </span><st c="448">bir sese dönüştü ve ardından, sanki içindeki dişliler ve yaylar birbirleriyle şiddetli bir kavgaya tutuşmuşlar da birbirlerini haşat ediyorlarmış gibi bir dizi tuhaf ve utanç verici gümbürtüye dönüştü.</st></p>
			<p><st c="650">“Ah şu işe bak,” dedi yaşlı adam arkasına dönüp saate bakarak. </st><st c="714">“Ne kadar utanç verici! </st><st c="738">Beni affet lütfen.”</st></p>
			<p><st c="757">“Affetmek mi?” diye sordu Nuh şaşkınlıkla. </st><st c="801">“Ama sesleri çıkaran saat.”</st></p>
			<p><st c="828">Tam o anda saat öyle ayıp bir gıcırtı çıkardı ki Nuh elini ağzına götürüp kıkırdamaya başladı. </st><st c="924">Bu sesler ona öğle teneffüsü yaklaştığında karnından olabilecek en tuhaf sesler çıkan ve Bayan Parlak’ın saatine bakıp “Aman Tanrım! </st><st c="1057">Vakit gelmiş bile. </st><st c="1076">Hadi öğle yemeği vakti,” demesine sebep olan Charlie Charlton’u hatırlatmıştı. </st></p>
			<p><st c="1155">Ama Nuh tam gülmeye başlamıştı ki içinden bir ses ona evden kaçtığını hatırlattı, bu onun duraksamasına sebep oldu ve güldüğü için bile kendini suçlu hissetti. </st><st c="1315">O kadar uzun süredir gülmemişti ki, kendini kış uykusundan kalkan ve olan bitenin gerçekten olup bitmesi gereken şeyler olup olmadığından emin olmayan bir kirpi nasıl hissederse herhalde öyle hissediyordu. </st><st c="1521">Nuh hızlı hızlı başını iki yana salladı. </st><st c="1562">Kahkahayı ağzından çıkarıp dükkânın, ahşap blokların yığıldığı ve gelecek kışın sonuna dek kimsenin bir daha bakmayacağı köşesine doğru fırlattı. </st></p>
			<p><st c="1708">“Bu oldukça sıra dışı bir saat,” dedi daha yakından bakmak için eğilerek. </st><st c="1782">Bunu yapınca saniyenin ibresi hemen durdu ve ancak Nuh geri çekilip uzaktan baktığında saat tekrar çalışmaya başladı, ama bu sefer olması gereken yere yetişebilmek için daha hızlı ilerliyordu. </st></p>
			<p><st c="1975">“En iyisi bakmamak,” dedi yaşlı adam başını bilgece sallayarak. </st><st c="2039">“Aleksandır bundan hoşlanmaz. </st><st c="2069">Bu onu yürüyüşünden alıkoyuyor.”</st></p>
			<p><st c="2101">“Aleksandır mı?” dedi Nuh etrafına bakıp dükkânda daha önce farkına varmadığı birini görmeyi umut ederek. </st><st c="2208">“Aleksandır da kim?”</st></p>
			<p><st c="2228">“Aleksandır benim saatim,” dedi yaşlı adam. </st><st c="2273">“Çok kendini bilen bir saattir, saatlerin biraz gösteriş meraklısı olduğunu, sürekli hareket ettiklerini, sanki hayatları buna bağlıymış gibi tik tak edip durduklarını bildiğimden, bu beni biraz şaşırtmıştır. </st><st c="2482">Aleksandır hiç öyle değildir. </st><st c="2512">Dürüst olmak gerekirse biz onun varlığının farkına bile varmayız. </st><st c="2578">Öfkeli bir mizacı var. </st><st c="2601">Kendisi Rus’tur, görüyorsun, Ruslar çok komikler. </st><st c="2651">Onu St. </st><st c="2659">Petersburg’tan, Rus çarının kışlık sarayından almıştım. </st><st c="2715">Birkaç yıl önce falan tabii ki, ama hâlâ çok işe yarıyor, özellikle de onunla siyaset ya da din hakkında konuşursan. </st><st c="2832">Çünkü bu onu sımsıkı kurulu halde tutuyor.”</st></p>
			<p><st c="2875">“Şey, onu gücendirmek istememiştim,” dedi Nuh, bu konuda ne düşüneceğini bilemiyordu. </st><st c="2962">“Ama bazı komik sesler çıkarıyor da.”</st></p>
			<p><st c="2999">“Ah, evet, öğle yemeği vakti geldi de ondan,” dedi yaşlı adam ellerini zevkle birbirine sürterek. </st><st c="3098">“Karnı gurulduyormuş gibi yaparak bana bunu hatırlatıyor. </st><st c="3156">Kendisi biraz şakacıdır. </st><st c="3181">Ruslar biraz şakacı olur, anlamadın mı?”</st></p>
			<p><st c="3221">“Ama saatlerin midesi olmaz ki,” dedi Nuh, sesinden şaşkınlık okunuyordu.</st></p>
			<p><st c="3295">“Olmaz mı?”</st></p>
			<p><st c="3307">“Olmaz. </st><st c="3316">Sarkaçları ya da rakkasları olur. </st><st c="3350">Titreşmesini ve her şeyin doğru düzgün işlemesini sağlayan salıngaç denen bir şeyleri de olur ayrıca. </st><st c="3452">Amcam Teddy son doğum günümde bana ‘24 Saat İçinde Kendi Saatini Kendin Yap’ adında bir set hediye etti. </st><st c="3557">Parçaları birleştirmek tam iki haftamı aldı.”</st></p>
			<p><st c="3602">“Gerçekten mi? </st><st c="3618">Sonuç nasıl oldu peki?”</st></p>
			<p><st c="3641">“Pek iyi olmadı. </st><st c="3659">Günde sadece iki kere doğru saati gösteriyor, hatta bazen o kadar sık bile göstermiyordu.”</st></p>
			<p><st c="3749">“Anlıyorum,” dedi yaşlı adam, “ama saatler hakkında bayağı bilgi sahibisin galiba.”</st></p>
			<p><st c="3833">“Evet, bilimsel şeylerden hoşlanırım,” dedi Nuh. </st><st c="3883">“Bir gün gökbilimci olabilirim. </st><st c="3915">Düşündüğüm mesleklerden biri bu.”</st></p>
			<p><st c="3948">“Sana inanıyorum,” dedi yaşlı adam. </st><st c="3985">“Ben hep onun bir midesi olduğunu düşünmüştüm, ama belki de yanılmışımdır. </st><st c="4060">Neyse, bu konudaki hakikat ne olursa olsun öğle yemeği vaktinin geldiği kesin.”</st></p>
			<p><st c="4139">“Ben sizin öğle yemeğinizi çoktan yediğinizi sanıyordum,” dedi Nuh, yemek fikri yüreğinin hızla çarpmasına sebep olmuştu. </st><st c="4262">O kadar uzun süredir bir şey yememişti ki açlıktan ölüp gideceğinden korkuyordu.</st></p>
			<p><st c="4342">“Atıştıracak birkaç şeyim var sadece,” dedi yaşlı adam. </st><st c="4399">“Biraz dünden kalmış tavuk. </st><st c="4427">Biraz marul. </st><st c="4440">Eğer bugün yemediysem birkaç sosis. </st><st c="4476">Peynirli sandviç. </st><st c="4494">Tatlı olarak da bir dilim pasta. </st><st c="4527">Gerçek bir öğün denemez bunlara. </st><st c="4560">Her neyse, sanırım açsın, öyle değil mi? </st><st c="4601">Ne de olsa evden sabah erken çıkmışsın.”</st></p>
			<p><st c="4641">“Bunu nereden biliyorsunuz?” diye sordu Nuh şaşkınlıkla.</st></p>
			<p><st c="4698">“Eh, ayakkabılarının halinden,” diye yanıtladı yaşlı adam.</st></p>
			<p><st c="4757">“Ayakkabılarım mı?” dedi Nuh ayaklarına bakarak, ama onlarda olağandışı hiçbir şey göremiyordu. </st><st c="4854">“Nasıl olur da ayakkabılarıma bakarak evden ne zaman çıktığımı söyleyebilirsiniz?”</st></p>
			<p><st c="4936">“Tabanlarına bak,” dedi yaşlı adam. </st><st c="4973">“Hâlâ biraz ıslak ve altına yapışmış küçük otlar var. </st><st c="5027">Kurumaya başlayıp yerlere dökülmüşler. </st><st c="5066">Bu, çiy düştükten kısa bir süre sonra otların arasında yürüdüğünü gösterir.”</st></p>
			<p><st c="5142">“Ah,” dedi Nuh bunun üzerine düşünerek. </st><st c="5183">“Tabii ki. </st><st c="5194">Bunu hiç düşünmemiştim.”</st></p>
			<p><st c="5218">“Benim kadar çok ayakkabı eskittiğinde diğer insanların ayakkabılarına ilgi göstermeye başlarsın,” dedi yaşlı adam. </st><st c="5335">“Bu benim tuhaflıklarımdan biri. </st><st c="5368">Zararsız bir tuhaflık, yani öyle olduğunu umut ediyorum. </st><st c="5425">Neyse, bu nedenle belki bir şeyler yemek istersin ha? </st><st c="5479">Çok fazla bir şeyim yok ama...”</st></p>
			<p><st c="5510">“Çok sevinirim,” dedi Nuh bir lahzada, yüzü sevinçle aydınlanmıştı. </st><st c="5579">“Bütün gün hiçbir şey yemedim.”</st></p>
			<p><st c="5610">“Gerçekten mi? </st><st c="5626">Evde senin karnını doyurmuyorlar o zaman...”</st></p>
			<p><st c="5670">“Doyuruyorlar,” dedi kısa bir tereddütten sonra. </st><st c="5720">“Ama ben kahvaltıdan önce çıktım.” </st></p>
			<p><st c="5755">“Peki niye böyle bir şey yaptın?”</st></p>
			<p><st c="5788">“Şey, evde hiçbir şey yoktu,” dedi Nuh yalan söyleyerek.</st></p>
			<p><st c="5845">Yaşlı adam Nuh’a, söylediklerinin tek kelimesine bile inanmamış gibi bakıyordu, oğlan yüzünün gene kızarmaya başladığını hissetti. </st><st c="5977">Gözlerini kaçırıp başka bir tarafa bakınca bu sefer duvardaki kuklalardan biriyle göz göze geldi, ama kukla sanki öğle yemeğinden önce yalan söyleyen bir çocuk görmeye dayanamıyormuş gibi hemen kafasını çevirdi. </st></p>
			<p><st c="6189">“Peki, madem çok açsın,” dedi yaşlı adam sonunda, “sanıyorum seni doyursak iyi olur. </st><st c="6274">Niye benimle üst kata gelmiyorsun? </st><st c="6309">Orada hoşuna gidecek bir şeyler bulabileceğimizden eminim.”</st></p>
			<p><st c="6368">Yaşlı adam bunu söyledikten sonra Nuh’un sağında kalan köşeye doğru yürümeye başladı, bunu yapar yapmaz duvarda bir kapı kolu belirdi, kolu çevirince bir kapı açıldı ve kapının hemen dibinden yukarı çıkan merdivenler göründü. </st><st c="6595">Nuh’un ağzı şaşkınlıktan bir karış açık kalmıştı; daha bir dakika önce kapının orada olmadığından emindi. </st><st c="6701">Bir kapıya, bir yaşlı adama baktı; sonra tekrar kapıya, tekrar yaşlı adama ve gene kapıya baktı. </st><st c="6798">Aslında yaşlı adam bu çılgınlığa bir son vermeseydi bu iş daha bayağı uzun bir süre devam edebilirdi. </st></p>
			<p><st c="6900">“Ee?” dedi yaşlı adam arkasına dönerek, “Gelmiyor musun?” </st></p>
			<p><st c="6958">Nuh bir an tereddüt etti. </st><st c="6984">Hatırlayabildiği kadarıyla, tanımadığı insanlarla tuhaf koridorlara –özellikle de daha biraz önce orada olmadığından emin olduklarına– giren çocukların aptallık ettiği söylenmişti ona. </st><st c="7169">Babası ona hep, dünyanın tehlikeli bir yer olduğunu söyler dururdu; hoş, annesi de buna karşılık çocuğu korkutmaması gerektiğini, sadece herkesin göründüğü kadar hoş olmayabileceğini hatırlatmasının yeterli olduğunu söylerdi.</st></p>
			<p><st c="7394">“Kararsız görünüyorsun,” dedi yaşlı adam usulca, sanki çocuğun zihnini okuyordu. </st><st c="7476">“Öyle olman da çok doğru. </st><st c="7502">Ama seni temin ederim burada endişelenmeni gerektirecek hiçbir şey yok. </st><st c="7574">Aşçılığım konusunda bile endişelenmene gerek yok. </st><st c="7624">Gençliğimde pek çok kez Paris’ten geçtim ve o dönemin en ünlü şeflerinden birkaç ipucu aldım. </st><st c="7718">Açıkça söyleyebilirim ki çırpılmış yumurtayı bu ipuçlarıyla (en iyi şekilde) pişirebilirim.”</st></p>
			<p><st c="7810">Nuh doğru şeyi yapıp yapmadığından emin değildi, ama midesinden gelen gurultular, şimdi ona cinai niyetlerle bakan ve tek ayağını tezgâha vurup duran saatin çıkardığı seslere benziyordu aynen. </st><st c="8004">Açlıktan bunalmış halde kafasını evet anlamında çabuk çabuk salladı ve yaşlı adamın peşinden gitmek üzere açık kapıdan hızla geçti. </st></p>
			<p><st c="8136">İçeride kendini çok dar bir merdivenin dibinde buldu; dükkândaki kuklalar gibi duvarlar ve merdiven de tahtadan yapılmıştı. </st><st c="8260">Tırabzanın üzerine karmaşık desenler oyulmuştu, girintilerin elinde bıraktığı histen hoşlanarak parmaklarını üzerinde gezdirdi. </st><st c="8388">Girintiler ahşabın içine dikkatle oyulmuşçasına pürüzsüzdüler ve üzerlerinde kazara herhangi bir kıymık kalmasın diye yüzeyleri planyayla perdahlanmıştı. </st><st c="8542">Ama Nuh’u şaşırtan bir şey oldu, merdivenler onların evinde olduğu gibi doğrudan yukarı çıkmıyordu; basamaklar daireler çizerek yukarı çıkıyordu ve bu yüzden yaşlı adamı ancak ara sıra, birkaç basamak ötede, önünde dönerken görebiliyordu. </st></p>
			<p><st c="8781">Nuh artık daha ne kadar yukarı çıkabileceklerini merak etmeye başlayana dek tırmandılar da tırmandılar, dolandılar da dolandılar. </st><st c="8911">Dükkânın dışından bakıldığında bina sanki en fazla iki katlıymış gibi görünmüştü gözüne, ama şimdi hiç bitmemecesine devam ediyordu.</st></p>
			<p><st c="9043">“Burada ne kadar çok basamak var,” dedi Nuh, nefes nefese kaldığından sesi biraz yorgun çıkıyordu. </st><st c="9143">“Tüm bu basamakları her gün inip çıkmak yorucu olmuyor mu?” </st></p>
			<p><st c="9203">“Eskisinden daha çok yorulduğum kesin,” dedi yaşlı adam. </st><st c="9260">“Tabii gençken bu merdivenleri her gün yüzlerce kez koşa koşa iner çıkardım da bana mısın demezdim. </st><st c="9360">Ama şimdi durum değişti. </st><st c="9385">296 tane basamak var. </st><st c="9407">Ya da 294. </st><st c="9418">Eğik Pisa Kulesi’nin basamak sayısıyla aynı. </st><st c="9463">Bilmiyorum saydın mı, ama...”</st></p>
			<p><st c="9492">“Saymadım,” dedi Nuh. </st><st c="9515">“Ama hangisi; 296 mı, 294 mü?”</st></p>
			<p><st c="9545">“Şey, aslında ikisi de,” dedi yaşlı adam. </st><st c="9588">“Merdivenlerin kuzey cephesinde güney cephesindekinden daha fazla basamak var, bu aslında nereden yaklaştığına bağlı. </st><st c="9706">Sanırım İtalya’ya gitmişsindir, ha?”</st></p>
			<p><st c="9742">“Ah, hayır,” dedi Nuh başını sallayarak. </st><st c="9784">“Ben hiçbir yere gitmedim. </st><st c="9811">Evden en fazla uzaklaştığım yer burası.”</st></p>
			<p><st c="9851">“İtalya’da güzel zamanlarım oldu,” diye karşılık verdi yaşlı adam özlemle. </st><st c="9927">“Aslında bir süre Pisa civarında yaşamıştım, her sabah bir koşu kuleye gider, formda kalmak için merdivenleri iner çıkardım. </st><st c="10052">Mutlu zamanlardı!”</st></p>
			<p><st c="10070">“Çok fazla yer görmüş gibisiniz,” dedi Nuh. </st></p>
			<p><st c="10115">“Evet, gençken seyahat etmekten çok hoşlanırdım. </st><st c="10164">Ayaklarım olduğu yerde durmazdı bir türlü. </st><st c="10207">Şimdi her şey çok farklı tabii.” Arkasını dönüp çocuğa baktı. </st><st c="10269">“Ama sen tırmanmaktan yoruldun herhalde, öyle mi?”</st></p>
			<p><st c="10319">“Birazcık,” diye kabul etti Nuh.</st></p>
			<p><st c="10352">“İyi o zaman,” dedi yaşlı adam. </st><st c="10385">“O zaman belki burada durabiliriz.”</st></p>
			<p><st c="10420">Yaşlı adam bunu söylediği an Nuh arkasında, merdivenlerde yukarı doğru koşarak çıkan ağır ayak sesleri işitti, tedirgin bir şekilde nefesini tuttu, çünkü aşağı katlarda kimsenin olmadığından emindi. </st><st c="10620">Arkasını döndü, yarı korku içinde karşısına kimin ya da neyin çıkacağını bekledi. </st><st c="10702">Nefesini tuttu, tırabzana dayandı, derken alt kattan girdikleri kapı koşarak gelip yanlarından geçti. </st><st c="10804">Oflayıp pufluyordu, nefes nefese kalmıştı, yanakları mahcubiyetten kıpkırmızıydı.</st></p>
			<p><st c="10885">“Özür, özür, hepinizden özür,” dedi kapı ikisini de geçip önlerindeki duvara sık sıkı dayanarak. </st><st c="10983">“Saatle konuşmaya dalıp vakti kaybetmişim. </st><st c="11026">Bir başladı mı bir türlü susmak bilmiyor.”</st></p>
			<p><st c="11068">“Bu söylediğin çok doğru Henri,” dedi yaşlı adam uzanıp kapının kolunu çevirerek. </st><st c="11151">“Korkarım şu anda ikinci bir kapıya bakmaya gücüm yetmez,” diye ekledi, sonra dönüp Nuh’a mahcup bir ifadeyle gülümsedi. </st><st c="11272">“Tek kapıyla idare etmek zorundayım. </st><st c="11309">Bu çok can sıkıcı, ama son yirmi otuz yıldır işler pek yoğun değil.”</st></p>
			<p><st c="11377">Nuh buna ne diyeceğini bilemedi. </st><st c="11411">Bulunduğu basamakta uzunca bir süre durdu, ta ki Henri açılıp gerisinde hem temiz hem de dağınık –tabii böyle bir şey mümkünse eğer– küçük bir mutfağın göründüğünü fark edip şaşkınlık içinde kendine gelene dek. </st><st c="11622">Yere baktığında gerekenin en fazla üçte biri kadar döşeme tahtası olduğunu görüp afalladı, tahtalar arasında büyük boşluklar vardı, bunlar sekiz yaşındaki bir çocuğu kolayca yutabilecek büyüklükte boşluklardı. </st><st c="11832">Boşluklardan aşağı bakınca dipsiz bir karanlıktan başka bir şey görünmüyordu. </st><st c="11910">Bu umulmadık bir şeydi, çünkü zemin katın tavanından eser yoktu. </st></p>
			<p><st c="11975">“Evet, giriyor muyuz?” diye sordu yaşlı adam, ilk önce çocuğun girebilmesi için bir adım geri çekilerek; belli ki görgü kurallarına önem veriyordu.</st></p>
			<p><st c="12122">“Ama yer,” dedi Nuh nefes nefese. </st><st c="12157">“Eğer yürüyecek olursam doğru aşağı düşerim.” </st></p>
			<p><st c="12203">“Ah evet,” dedi yaşlı adam, “Bunu önceden açıklamam gerekirdi. </st><st c="12266">Yer tahtalarının bazılarını kullanmak zorunda kaldım, geçen yıl yakacak odunum bittiğinde. </st><st c="12357">Tabii onlar bundan memnun kalmadılar, benim için de pek hoş bir şey değildi doğrusu. </st><st c="12442">Neyse, geri kalanlar eksikliği dolduracaktır, seyret şimdi.”</st></p>
			<p><st c="12502">Yaşlı adam doğru dürüst önüne bile bakmadan mutfağa girdiğinde, oğlanın gözleri faltaşı gibi açıldı. </st><st c="12604">Bunu yaparken döşeme tahtaları harekete geçmiş, her bir basamak boyunca ileri geri oynayıp zıplayarak boşlukların aralıklarını değiştirmeye başlamışlardı. </st><st c="12759">Böylece aralıklar değişirken, yaşlı adamın düşmesine kalmadan, her biri tam zamanında onun ayağının altına denk gelmeyi becermişti. </st></p>
			<p><st c="12891">“Ne kadar olağanüstü,” dedi Nuh hayret içinde başını sallayarak, kendisi de denemeye karar vermişti. </st><st c="12992">Yer döşemeleri bu sefer de aynını yaptılar, bir sonraya atlayıp ilerideki boşluğu doldurarak, çocuk aşağıda açıkça görünen zifiri karanlığa düşmeden önce ayağının altındaki boşluğu doldurdular; ama bu sefer daha fazla gürültü çıkarıyorlardı. </st><st c="13234">Nuh altından gelen ağır nefes sesleri duyduğuna yemin edebilirdi.</st></p>
			<p><st c="13299">“İki kişiye alışkın değiller,” diye açıkladı yaşlı adam. </st><st c="13357">“Muhtemelen daha çabuk yorulacaklar. </st><st c="13394">Dikkatli hareket etmeliyiz. </st><st c="13422">Şimdi, ilk önce yemek meselesini düşünelim.”</st></p>
			<p><st c="13466">Tezgâhın üzerinde çeşit çeşit yiyecek vardı. </st><st c="13512">Nuh dudaklarını yalayarak onlara doğru ağır ağır ilerledi, ağzı şimdiden sulanmıştı. </st><st c="13597">Bir yandan da, aç eşek eğer buraya davet edilseydi ne kadar mutlu olurdu kim bilir diye düşünmekteydi.</st></p>
			<p><st c="13699">“Lütfen,” dedi yaşlı adam eliyle mutfağı işaret ederek, “kendi evindeymiş gibi davran. </st><st c="13787">Bir tabak al ve istediğin yiyecekten ne kadar istiyorsan al. </st><st c="13848">Eğer yetmezse bir şeyler daha bulabilirim...”</st></p>
			<p><st c="13893">“Hayır, hayır,” dedi çocuk çabucak. </st><st c="13930">“Burada fazla fazla var. </st><st c="13955">Çok teşekkür ederim, efendim.” İçi ev sahibine karşı ani bir şefkat hissiyle dolmuştu, bu kadar nazik davrandığı için ona şükran duyuyordu aslında. </st><st c="14103">Bir tabak alıp içine soğuk et, salata, birkaç dilim ekmek ve eski kaşar peyniri, birkaç kaynamış yumurta, biraz sosis, birkaç dilim salam, biraz yaban turpu koydu ve bunun başlangıç için yeterli olduğuna karar verdi. </st><st c="14320">Tezgâhın öteki ucunda, çok sulu görünen birkaç portakal, limon sıkacağında kendi kendilerini sıkıyorlardı. </st><st c="14427">Kendine bir bardak koymadan önce, portakalların işini bitirmesini bekledi.</st></p>
			<p><st c="14501">“Ne yaparsan yap ama teşekkür etme,” diye atıldı portakallardan biri. </st><st c="14572">Çocuğa dik dik bakarak ezilmiş, bitkin kabuğunu sıkacağa bastırdı ve sonra kendini tezgâhın üzerine bıraktı. </st></p>
			<p><st c="14681">“Teşekkürler,” dedi Nuh ve tedirgin bir edayla geri çekildi. </st><st c="14742">Beyaz saçları gözlerinin üzerine düşmüş ahşap bir oyuncak ayı pencerenin içinde oturuyordu. </st><st c="14834">Boynunda parlak kırmızı renkte tahta bir papyon vardı. </st><st c="14889">Nuh yemeğini onun yanına oturup yemeyi düşündü, ama ona doğru yürümeye başlamıştı ki ayının alçak sesle hırladığını duydu, bunun üzerine ne yapacağını bilemeyerek durdu. </st></p>
			<p><st c="15059">“Şunlardan birine otur, oğlum,” dedi yaşlı adam mutfak masanın etrafında karşılıklı duran iki sandalyeden birini işaret ederek. </st><st c="15187">Yeni bir tahta parçasıyla aşağıda kullandığından daha keskin ağızlı bir keskiyi eline almadan önce bir an tereddüt etti, derken önce dikkatle, sonra giderek artan bir güvenle tahtayı yontmaya başladı. </st><st c="15388">“Yeni birine başlasak iyi olabilir,” dedi gülümseyerek.</st></p>
			<p><st c="15443">“Bu sefer ne yapıyorsunuz?” diye sordu Nuh. </st><st c="15488">“Yine bir tavşan mı?” </st></p>
			<p><st c="15510">“Umarım öyle değildir,” diye yanıt verdi yaşlı adam. </st><st c="15563">“Hiçbir zaman planladığım gibi olmuyor, ama yine de ahşaptan ne çıkacağını kim bilebilir ki? </st><st c="15656">Fakat denemekten zarar gelmez.” Eliyle sırtını tutarak diğer sandalyeye de o yerleşti. </st><st c="15743">“Ah sırtım,” diye mırıldandı oğlanın onu izlediğini görünce. </st><st c="15804">“Yaşlanmanın kötü taraflarından biri de bu. </st><st c="15848">Ama bunun için kendimden başkasını suçlayamam. </st><st c="15895">Yeterince yaşadığıma göre. </st><st c="15922">Sanırım </st><span><st c="15930">herkesin </st></span><st c="15939">bir gün yaşlanacağını ve şikâyet etmeye hakkım olmadığını düşünüyorsun.”</st></p>
			<p><st c="16011">“Hayır,” dedi Nuh bir an bile duraksamadan. </st><st c="16056">“Hayır, hiç böyle düşünmedim. </st><st c="16086">Herkes hiç de yaşlanmıyor.”</st></p>
			<p><st c="16113">Yaşlı adam oğlanın sözlerini tartarak uzun uzun ona baktı, ama başka soru sormadı. </st><st c="16197">“Ye,” dedi sonunda, çocuğun önünde duran ağzına kadar dolu tabağı göstererek. </st><st c="16275">“Isınmadan ye.”</st></p>
			<p><st c="16290">Nuh o kadar aç olmasına rağmen yemeğe aç kurt gibi saldırmadı, annesi hep yemek yiyen diğer kişileri de düşünmesini ve midesini bir aydır hiçbir şey yememiş bir domuz gibi doldurmamasını söylerdi. </st><st c="16488">Bu yüzden lokmalarını yavaş yavaş, sessizce çiğnedi ve ağzına aldığı her lokmanın tadını çıkardı, çünkü bunlar bugüne dek yediği en leziz yiyeceklerdi.</st></p>
			<p><st c="16639">“Eskiden ben de senin gibi iştahlıydım,” dedi yaşlı adam. </st><st c="16698">“Ama artık işler değişti tabii. </st><st c="16730">Şimdi günde olsa olsa bir düzine öğün yiyorum, bu genelde bana yetiyor.”</st></p>
			<p><st c="16802">“Olsa olsa bir düzine mi?” dedi oğlan afallayarak. </st><st c="16854">“Biz evde üç öğün yiyoruz. </st><st c="16881">Kahvaltı, öğle ve akşam yemeği.”</st></p>
			<p><st c="16913">“Aman tanrım,” dedi yaşlı adam. </st><st c="16946">“Bu doğru olamaz. </st><st c="16964">Yoksa karın yemek pişirmeyi bilmiyor mu?”</st></p>
			<p><st c="17005">“Karım mı?” dedi Nuh kahkahalara boğularak. </st><st c="17050">“Ama benim karım yok ki.”</st></p>
			<p><st c="17075">“Yok mu? </st><st c="17085">Niye ama? </st><st c="17095">Çok hoş bir delikanlıya benziyorsun. </st><st c="17132">Kolayca göze çarpacağın belli. </st><st c="17163">Çok kötü de kokmuyorsun. </st><st c="17188">Öyle sayılır yani,” diye ekledi adam havayı koklayıp bunu kafasında tartarak. </st><st c="17266">“Aslında, ben de tam diyecektim ki...”</st></p>
			<p><st c="17304">“Ben sadece sekiz yaşındayım,” dedi Nuh. </st><st c="17346">“Sekiz yaşındakiler evlenemezler! </st><st c="17380">Zaten ben de böyle bir şey istemem.”</st></p>
			<p><st c="17416">“Gerçekten mi?” dedi adam. </st><st c="17444">“Niye istemediğini sorabilir miyim?”</st></p>
			<p><st c="17480">Nuh bunu düşündü. </st><st c="17499">“Şey, belki de çok yaşlandığımda evleneceğim,” dedi sonunda. </st><st c="17560">“Mesela yirmi beşimde falan. </st><st c="17589">Bizim sınıfta bir kız var, adı Sarah Çırpıbacak, en iyi dördüncü arkadaşım. </st><st c="17665">Bir gün onunla evleneceğimi umut ediyorum, ama yeterince uzun bir süre sonra.” Etrafına bakınıp mutfağın ne kadar küçük, her şeyin nasıl tek kişiye göre düzenlenmiş olduğunu düşündü. </st><st c="17848">“Ya siz?” diye sordu. </st><st c="17870">“Evli misiniz?”</st></p>
			<p><st c="17885">“Ah hayır,” dedi yaşlı adam başını sallayarak. </st><st c="17933">“Doğru kızla bir türlü karşılaşamadım.”</st></p>
			<p><st c="17972">“Burada yalnız yaşıyorsunuz o zaman?”</st></p>
			<p><st c="18010">“Evet. </st><st c="18018">Ama pek çok arkadaşım var. </st><st c="18045">Mesela şu karşılaştığın Aleksandır ve Henri.”</st></p>
			<p><st c="18090">“Kapı ve saat mi?” diye sordu Nuh.</st></p>
			<p><st c="18125">“Evet. </st><st c="18133">Başkaları da var. </st><st c="18151">Daha bir sürüsü. </st><st c="18168">Sayısını hatırlamıyorum bile. </st><st c="18198">Tabii kuklalarımı da unutmamak lazım.”</st></p>
			<p><st c="18236">Nuh başını sallayıp yemeğini yemeye devam etti. </st><st c="18285">“Bu çok iyi,” dedi ağzı yiyecekle dolu halde. </st><st c="18331">“Özür dilerim,” diye ekledi sonra yavaşça kıkırdayarak.</st></p>
			<p><st c="18386">“Sorun yok,” dedi yaşlı adam ve elindeki tahta parçasını kendinden biraz uzaklaştırıp üzerindeki tozları üfledi. </st><st c="18500">Tahta parçasını iyice inceledi, gördüğü şeyden memnun kalmışa benziyordu. </st><st c="18574">Sonra gene işine devam etti; keskisi tahta üzerinde dikkatli ve hassas izler bırakıyordu. </st><st c="18664">“İnsanı aç bir çocuğu yemek yerken seyretmek kadar hoşnut eden bir şey yoktur,” dedi. </st><st c="18750">“Ee, bir karın olmadığına göre o zaman sen de yalnız yaşıyorsun o halde?”</st></p>
			<p><st c="18823">Nuh başını iki yana salladı. </st><st c="18853">“Hayır, ailemle yaşıyorum,” dedi, onları düşünürken çatalı bir süre havada asılı kalmıştı. </st><st c="18944">“Daha doğrusu, onlarla </st><span><st c="18967">yaşıyordum</st></span><st c="18977">.” Kendi sözlerini düzeltti. </st><st c="19006">“Yani ayrılmadan önce.”</st></p>
			<p><st c="19029">“Artık orada yaşamıyor musun?”</st></p>
			<p><st c="19060">“Hayır, bu sabah oradan ayrıldım. </st><st c="19095">Dünyayı görüp macera yaşamak üzere evi terk ettim.”</st></p>
			<p><st c="19146">“Ah, iyi bir macera gibisi yoktur,” dedi yaşlı adam gülümseyerek. </st><st c="19213">“Ben de bir keresinde hafta sonu için Hollanda’ya gitmiş ve orada hükümetin devrildiği bir komploya karışıp bir yıl kalmıştım.”</st></p>
			<p><st c="19340">“Ben böyle bir şeye karıştığımı hayal bile edemiyorum,” dedi Nuh, hiç politik biri değildi.</st></p>
			<p><st c="19432">“Peki ailen evden ayrıldığına memnun oldu mu?” </st></p>
			<p><st c="19480">Nuh uzunca bir süre bir şey söylemedi, sonra tabağına baktı, yüzü bulutlanmıştı, tabağın içindeki yiyecekler biraz önce olduğundan daha az lezizmiş gibi görünüyordu.</st></p>
			<p><st c="19645">“Bana söylemek istemediğin hiçbir şeyi söylemek zorunda değilsin,” dedi yaşlı adam. </st><st c="19730">“Sekiz yaşında olmakla ilgili az biraz bir şeyler biliyorum, tahmin edersin, ben de bir zamanlar sekiz yaşındaydım.”</st></p>
			<p><st c="19846">Nuh bunu bir an için düşündü. </st><st c="19877">Adam o kadar yaşlıydı ki sekiz yaşında olmanın nasıl bir şey olduğunu hatırlayabildiğine şaşırmıştı.</st></p>
			<p><st c="19977">“Siz de sekiz yaşındayken evden kaçmış mıydınız?” diye sordu başını kaldırıp güçlükle yutkunarak, çünkü –eğer düşünürse üzüleceğini bildiğinden– düşünmek istemediği şeyler vardı. </st><st c="20157">Bu sabah kalktığından beri yaşadığı şeyleri düşünmek istemiyordu, ama tüm olup bitenlerin, ayak parmaklarından başlayıp dizlerine, bacaklarının üst kısmına, sırtına ve oradan da beynine ulaşıp, sonra da görmek istemediği görüntüleri gözünün önüne getirmesi gibi korkunç bir durum söz konusuydu ve bu sürekli tekrarlanıyordu. </st></p>
			<p><st c="20482">“Ben de çocukken pek çok şey yaptım,” dedi yaşlı adam. </st><st c="20537">“Hepsinin de çok mantıklı şeyler olduğunu söyleyemem.”</st></p>
			<p><st c="20591">Nuh çok da mantıklı olmayan şeyler yapma fikrinden hoşlanmıştı ve bunlar hakkında yaşlı adama sorular sormak üzereydi ki ayaklarının dibinde duran büyük bir ahşap kutuyu fark etti. </st><st c="20773">İlk oturduğunda kutunun orada olduğunu fark etmediğine şaşırdı, çünkü kutu bayağı süslemeli, antik bir şeye benziyordu, annesi böyle şeyleri dükkânlarda gördüğünde hep eline alıp inceler ve evlerine böyle şeyler alabilmeyi isterdi. </st><st c="21005">Kutunun üstüne bir kukla oyulmuştu, ama aşağıda duvarlarda asılı duran kuklalara hiç benzemiyordu. </st><st c="21104">Nuh kuklaya daha yakından bakmak için eğildi.</st></p>
			<p><st c="21149">“Bunu siz mi yaptınız?” dedi kafasını kaldırıp yaşlı adama bakarak. </st><st c="21218">Adam kafasını hayır anlamında iki yana salladı.</st></p>
			<p><st c="21265">“Ah, hayır. </st><st c="21278">Hayır, onu ben yapmadım, ben o kadar iyi bir usta değilim. </st><st c="21337">Gördüğün gibi bunun ayrıntıları tek kelimeyle şahane.”</st></p>
			<p><st c="21391">“Muhteşem,” dedi Nuh elini uzatıp parmaklarıyla oymanın hatlarını takip etti. </st><st c="21470">Kutunun üstündeki kukla çok neşeli birine benziyordu. </st><st c="21524">Uzun silindirik bir gövdesi vardı, kafasının üzerine sivri bir külah kondurulmuştu. </st><st c="21608">Bacakları değnek gibiydi ve onların üzerinde, düşmeden çok uzun süre durabilecekmiş gibi görünmüyordu. </st></p>
			<p><st c="21711">“Şaşırdın,” dedi yaşlı adam küçük oğlanın aklından geçenleri okuyarak. </st><st c="21782">“Eğer kukla yapmak için çok eski bir ağacı kullanırsan, tahta o kadar sağlam olur ki, doğru işlendiği takdirde sonsuza dek dayanır. </st><st c="21914">Bu kukla muhtemelen dünyanın öteki ucuna dek bir koşu gidip gelebilir, bunun için ihtiyaç duyacağı tek şey üzerine atılacak yeni bir kat vernik.” </st></p>
			<p><st c="22060">“Eğer kutuyu siz yapmadıysanız,” dedi Nuh, “kim yaptı peki?”</st></p>
			<p><st c="22120">“Babam,” diye yanıtladı yaşlı adam. </st><st c="22157">“Çok uzun süre önce yapmış onu. </st><st c="22189">Yıllardır içine bakmadım. </st><st c="22215">İçinde pek çok hatıra var ve bazen geçmişten gelen anılarla yüzleşmek zor olabilir. </st><st c="22299">Onlara sırf bakmak bile insanın içinin kederle dolmasına sebep olur, yahut pişmanlıkla.”</st></p>
			<p><st c="22387">Bütün bunlar Nuh’un kutunun içindekileri iyice merak etmesine yol açmıştı, tekrar kutuya baktı, dudaklarını ısırdı, sonra tekrar kafasını kaldırdı, içinde ne olduğunu bilmek istiyordu, hem de ölesiye.</st></p>
			<p><st c="22588">“İçine bakabilir miyim?” dedi biraz sonra, en iyisinin doğrudan sormak olduğuna karar vermişti. </st><st c="22685">“İçinde ne olduğuna bakabilir miyim?”</st></p>
			<p><st c="22722">Yaşlı adam cevap vermek üzere ağzını açtı, sonra başını çevirip uzaklara baktı. </st><st c="22803">Sanki kutunun içindeki anıların dünyaya yayılmasını isteyip istemediğinden emin değilmiş gibi, yüzü allak bullaktı. </st><st c="22919">Karar verirken ev sahibini rahatsız etmek istemeyen Nuh, yaşlı adam gözlerini tekrar ona çevirip gülümseyene ve başını olabilecek en hafif biçimde, evet anlamında sallayana dek tek laf etmedi.  </st></p>
			<p><st c="23112">“Eğer istiyorsan,” dedi sessizce. </st><st c="23146">“Ama içinde bulduklarına çok özen göster, lütfen. </st><st c="23196">Onlar benim için çok değerli.”</st></p>
			<p><st c="23226">Nuh hevesle başını öne arkaya salladı, masanın üzerinde, önünde duran kutuya uzanıp kapağını kaldırdı. </st><st c="23330">Kutunun yanlarına da, tepesinde betimlenmiş aynı kukla oyulmuştu, burada kuklanın etrafı Nuh’un coğrafya kitabından hatırladığı tuhaf görünüşlü binalarla çevriliydi. </st><st c="23496">Bir tanesi biraz Eyfel Kulesi’ne benziyordu, bir diğeri ise Roma’daki Kolezyum’u andırıyordu. </st><st c="23590">İki eliyle kapağı iki yanından tutarak dikkatle kaldırdı, bunu yaparken nefesini tutmuştu, kutunun içinde olağanüstü bir şeyler bulacağına iyiden iyiye ikna olmuştu.</st></p>
			<p><st c="23755">Ama büyük bir hayal kırıklığına uğradı, çünkü içinde kuklalardan başka bir şey yoktu.</st></p>
			<p><st c="23841">“Ah,” dedi.</st></p>
			<p><st c="23853">“Ah mı?” dedi yaşlı adam. </st><st c="23880">“Bir sorun mu var?”</st></p>
			<p><st c="23899">“Şey, ben içinde fotoğraf falan bulacağımı ummuştum,” dedi Nuh. </st><st c="23964">“Fotoğrafları çok severim ya da eski mektupları. </st><st c="24013">Ama burada sadece kuklalar var. </st><st c="24045">Aşağıdakiler gibi. </st><st c="24064">Tabii ki çok hoşlar,” diye ekledi, çok kaba görünmek istemediğinden kuklalardan birini eline alıp dikkatle inceleyerek. </st><st c="24184">“Ben sadece içinde farklı bir şeyler bulabileceğimi düşünmüştüm de.”</st></p>
			<p><st c="24252">“Ama bunlar çok farklı,” diye yanıtladı yaşlı adam gülümseyerek. </st><st c="24318">“Aşağıdaki kuklalar, şey, onları ben yaptım. </st><st c="24363">Ama bunlar babamın yaptığı, kalan son kuklalar. </st><st c="24411">Bunlar benim için çok değerli. </st><st c="24442">Aynı dışarıdaki ulu ağaç gibi, bunlar kendimi onun yerine koyabilmemi sağlıyor. </st><st c="24522">Bunlar hep ondan kalan şeyler.”</st></p>
			<p><st c="24553">“Evet, sanırım çok ilginçler,” dedi Nuh, şimdi biraz daha merak duymaya başlamıştı. </st><st c="24638">“Ama bunları aşağıya diğerlerinin yanına koymak istemez misin?”</st></p>
			<p><st c="24701">“Hayır, bunu yapamam,” dedi yaşlı adam. </st><st c="24742">“Babam bunu istemezdi. </st><st c="24765">Biliyorsun, hepsi bir hikâye anlatıyor. </st><st c="24805">Oldukça özel bir hikâye. </st><st c="24830">O yüzden bir arada bulunmaları gerek.”</st></p>
			<p><st c="24868">“Ben hikâyeleri çok severim,” dedi Nuh, gülümseyerek içlerinden birini rasgele eline aldı, şişmanca bir kadın kuklasıydı bu, kat kat gıdısının üzerinde yükselen yüzünde öfkeli bir ifade vardı. </st><st c="25062">“Peki bu ne anlatıyor?” </st></p>
			<p><st c="25086">“Ah, bu Bayan Kalkan,” dedi yaşlı adam gülerek. </st><st c="25134">“İlk öğretmenim.”</st></p>
			<p><st c="25151">“Öğretmeninin kuklasını mı yaptın?” dedi Nuh şaşkınlık içinde tek kaşını kaldırarak. </st><st c="25237">“Okulu çok sevmiştin herhalde.”</st></p>
			<p><st c="25268">“Bir kısmını,” diye yanıt verdi yaşlı adam. </st><st c="25313">“Aslında okula gitmek benim fikrim değildi. </st><st c="25357">Poppa’nın, yani babamın fikriydi. </st><st c="25391">Ama bu başka bir hikâye. </st><st c="25416">Eminim, okula nasıl gittiğim senin ilgini çekmez.”</st></p>
			<p><st c="25466">“Ama çeker,” dedi Nuh çabucak.</st></p>
			<p><st c="25497">“Gerçekten mi?” diye sordu yaşlı adam, yüzü sevinçle aydınlanmıştı. </st><st c="25566">“Peki o zaman. </st><st c="25581">Kısaca anlatacağım. </st><st c="25601">Ama nereden başlamalı? </st><st c="25624">Asıl soru bu. </st><st c="25638">Sanırım ormandan.” Kısa bir an bunu düşündü, sonra bunun mantıklı bir fikir olduğundan emin olmuş gibi hızla başını öne arkaya salladı. </st><st c="25774">“Evet,” dedi. </st><st c="25788">“Ormandan başlayalım.”</st></p>
		</div>
	<div id="charCountTotal" value="25810"></div></body>
</html>
