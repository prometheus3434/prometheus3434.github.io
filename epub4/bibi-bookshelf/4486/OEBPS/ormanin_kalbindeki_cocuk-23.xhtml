<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ormanin_kalbindeki_cocuk-23</title>
    <meta http-equiv="Content-Type" content="text/html; charset=utf-8" />
  

</head>
  <body id="ormanin_kalbindeki_cocuk-23" xml:lang="tr-TR">
		<div>
			<p><br /><br /><br /><br /></p>
			<p id="_idParaDest-22"><st c="0">Yirmi İkinci Bölüm   </st><br /><st c="20">Nuh ve Yaşlı Adam</st></p>
			<p><br /><br /></p>
			<p><st c="37">“Babanın öldüğüne üzüldüm,” dedi Nuh yere bakarak. </st><st c="89">“Onu hâlâ özlüyor musun?”</st></p>
			<p><st c="114">Yaşlı adam başını öne arkaya sallayıp bakışlarını odanın içinde gezdirdi. </st><st c="189">“Her sabah buraya geldiğimde onu düşünüyorum,” dedi. </st><st c="242">“Kahvaltı ettiğimde, günün geçmesini beklerken ve geceleri şöminenin başında otururken, kitap okurken, hep yanımda olduğunu, beni izlediğini hayal ediyorum. </st><st c="399">Onun yanımda olduğunu hissediyorum ve son anında onun yanında olamadığım için özür diliyorum.”</st></p>
			<p><st c="493">Nuh uzunca bir süre hiçbir şey demedi. </st><st c="533">Kafasının içinde bir sürü konuşma, bir sürü tartışma geçiyordu; kimilerini dinlemek, kimilerini de duymazdan gelmek istiyordu. </st></p>
			<p><st c="660">“Aşağıya inebilir miyiz?” diye sordu ayağa kalkıp kollarını sıvazlayarak. </st><st c="734">“Burası biraz soğuk oldu, belki de artık gitsem iyi olacak.”</st></p>
			<p><st c="794">“Tabii ki, oğlum,” dedi yaşlı adam Henri’ye doğru yürüyüp onu açarak. </st><st c="865">“Lütfen beni izle.”</st></p>
			<p><st c="884">Merdivenlerden inip bir adım geri çekilerek, kapının onların önüne geçip duvardaki yerini almasına izin verdiler ve kapının kolunu açıp tekrar oyuncakçı dükkânına girdiler. </st></p>
			<p><st c="1058">“Burada yalnız yaşadığın için yalnızlık hissetmiyor musun?” diye sordu Nuh, etrafına bakınca sanki bazı kuklaların yerinin değiştiği gibi tuhaf bir duyguya kapıldı.</st></p>
			<p><st c="1222">“Bazen,” diye itiraf etti yaşlı adam. </st><st c="1261">“Ama ben artık yaşlı bir adamım ve pek arkadaş aramıyorum.”</st></p>
			<p><st c="1320">“Tam olarak kaç yaşındasın?”</st></p>
			<p><st c="1349">Yaşlı adam çenesini kaşıyarak düşündü. </st><st c="1389">“Dürüst olmak gerekirse, yılların hesabını kaçırdım,” dedi. </st><st c="1449">“Ama taze bir piliç olmadığım kesin, bundan eminim.”</st></p>
			<p><st c="1501">“Burada kalmaya karar vermene çok şaşırdım,” dedi Nuh. </st><st c="1557">“Baban öldükten sonra yani. </st><st c="1585">Hayatının geri kalanında bir sürü macera yaşayabilirdin. </st><st c="1642">Dünyayı dolaşabilirdin.”</st></p>
			<p><st c="1666">“Ama her gün zaten bir macera,” diye yanıt verdi yaşlı adam gülümseyerek. </st><st c="1741">“Burada kuklalarımla oturmam ya da on bin mil uzakta olmam fark etmez. </st><st c="1812">Her nerede olursan ol, her zaman ilginç bir şeyler olur. </st><st c="1869">Bunun önemi var mı emin değilim ama...”</st></p>
			<p><st c="1908">“Var,” dedi Nuh. </st><st c="1926">“Bu kuklaları satmıyor musun?”</st></p>
			<p><st c="1956">“Ah, hayır,” diye yanıtladı yaşlı adam. </st><st c="1997">“Hayır, onlar satılık değil.”</st></p>
			<p><st c="2026">“Satılık değil mi?” diye sordu Nuh gülerek. </st><st c="2071">“Ama burası bir dükkân, öyle değil mi?”</st></p>
			<p><st c="2110">“Evet, burası birtakım şeylerin yapıldığı bir yer. </st><st c="2162">Evet, bir sokak kapısı da var. </st><st c="2193">Çoğu günler. </st><st c="2206">Orada bir yazar kasa da var, ama çalıştığından emin değilim. </st><st c="2267">Bu bir dükkân mı? </st><st c="2285">Belki öyledir. </st><st c="2300">Bilmiyorum. </st><st c="2312">Fark eder mi? </st><st c="2326">Burası benim evim.”</st></p>
			<p><st c="2345">Nuh bunu düşündü, ama pek anlamış sayılmazdı. </st><st c="2392">Etrafında dönüp çevresine bakındı, dükkânın içinde birkaç adım attı, sanki ona gizlerini açıklayabilirlermiş gibi kuklalara baktı. </st><st c="2523">Sonra içlerinden ikisini seçti, ikisi de geleneksel erkek kuklalarıydı.</st></p>
			<p><st c="2594">“İsimleri var mı?” diye sordu elindeki kuklaları kaldırarak.</st></p>
			<p><st c="2655">“Ah evet,” dedi yaşlı adam yüzüne kocaman bir gülümseme yayılırken. </st><st c="2724">“Sol elindeki babam Poppa. </st><st c="2751">Gerçekten ona çok benziyor. </st><st c="2779">Sağ elindeki de... </st><st c="2798">şey, Poppa’nın ben doğmadan önceki bir komşusu, Kiraz Usta. </st><st c="2858">İplerini çek, bakalım hoşuna gidecek mi?”</st></p>
			<p><st c="2899">Nuh önüne bakarak iki oyuncağın ayaklarının altındaki ipleri çekti. </st><st c="2968">Tahmin ettiği gibi kuklaların kolları ve ayakları oynadı ama –ah ne büyük keyif– saçları da kafalarından kalkıyordu.</st></p>
			<p><st c="3084">“Peruk takıyorlar,” diye bağırdı gülerek. </st></p>
			<p><st c="3127">“Hep takıyorlardı,” diye açıkladı yaşlı adam. </st><st c="3173">“Bir keresinde korkunç bir kavgaya tutuştular ve neredeyse bu perukları kaybediyorlardı.”</st></p>
			<p><st c="3262">“Ne için kavga ettiler?”</st></p>
			<p><st c="3287">“Bir yanlış anlama, hepsi bu.”</st></p>
			<p><st c="3318">“Ah. </st><st c="3324">Sonra tekrar arkadaş oldular, öyle mi?”</st></p>
			<p><st c="3363">“Sıkı dost hem de,” dedi yaşlı adam memnun bir tonla. </st><st c="3418">“Yaşamlarının geri kalanında da öyle kalmaya yemin ettiler.”</st></p>
			<p><st c="3478">Nuh duyduğu hikâyeden memnun başını salladı ve kuklaları raflardaki yerlerine yerleştirdi. </st><st c="3570">“Ve bunlar,” dedi iki kukla daha seçip onları da kaldırıp bakarak. </st><st c="3637">“Tilki ve kedi.”</st></p>
			<p><st c="3653">“Korkunç yaratıklar,” dedi yaşlı adam başını iki yana sallayıp kaşlarını çatarak, kötü niyetli hayvanlara bakarken sesi daha boğuk bir hal almaya başlamıştı. </st><st c="3812">“Adları çıkmış alçaklar. </st><st c="3837">İkisi de. </st><st c="3847">Benden beş altın çalıp hapse girmeme sebep oldular. </st><st c="3899">Bir tilkiye ya da kediye asla güvenme. </st><st c="3938">Bak, sonra demedi deme.”</st></p>
			<p><st c="3962">Nuh’un kaşları dans eder gibi inip kalktı, başka bir kukla bulmak için raflara baktı. </st></p>
			<p><st c="4049">“Ya bu?” diye sordu parlak renkli bir kuklayı işaret ederek.</st></p>
			<p><st c="4109">“Ah, Kriket,” dedi yaşlı adam keyifle. </st><st c="4149">“Benim çok kötü davrandığım iyi bir ahbap.”</st></p>
			<p><st c="4192">“Gerçekten mi?” diye sordu Nuh. </st><st c="4225">“Ona ne yaptın?”</st></p>
			<p><st c="4241">“Onu tahta bir çekiçle duvarda ezip öldürdüm.”</st></p>
			<p><st c="4288">Nuh’un ağzı dehşetten açık kalmıştı. </st><st c="4326">“Niye?” diye sordu. </st><st c="4346">“Niye böyle bir şey yaptın?”</st></p>
			<p><st c="4374">“Beni odun kafalı olmakla suçlamıştı. </st><st c="4413">Ben öyle olabilir miyim...”</st></p>
			<p><st c="4440">Yaşlı adam etrafına göz gezdirdi, kendinden biraz utanmış gibiydi. </st><st c="4508">“Biraz aşırı tepki göstermiş olabilirim. </st><st c="4549">Ama bana öyle şaşkın bir halde bakma oğlum. </st><st c="4593">O bir tür hayalet. </st><st c="4612">Sonra çok çabuk arkadaş olduk.”</st></p>
			<p><st c="4643">Nuh başını salladı ama hiçbir şey demedi, sadece bir sonraki kuklayı işaret etti.</st></p>
			<p><st c="4725">“Bu benim Ateş-Yiyici dediğim bir ahbap. </st><st c="4767">Çok da hoş biri değildir. </st><st c="4793">Bir keresinde beni canlı canlı yakmaya kalktı. </st><st c="4840">Ayrıca iki kere daha beni öldürmeye çalıştı.”</st></p>
			<p><st c="4885">“Elinde ne var?” diye sordu Nuh öne eğilip daha yakından bakarak.</st></p>
			<p><st c="4951">“Bir bıçak ile bir kement. </st><st c="4979">Beni bıçaklamakla asmak arasında kalmıştı.”</st></p>
			<p><st c="5022">“Gençken düşmandan yana sıkıntı çekmemişsin doğrusu,” dedi Nuh şaşkınlık içinde.</st></p>
			<p><st c="5103">“Öyle,” dedi yaşlı adam. </st><st c="5129">“Niye bilmiyorum. </st><st c="5147">İnsanlar bir şekilde bana karşıydılar.”</st></p>
			<p><st c="5186">“Bütün bu kuklaları sen mi yaptın?”</st></p>
			<p><st c="5222">“Hem de hepsini.”</st></p>
			<p><st c="5240">“Ne kadar olağanüstü!”</st></p>
			<p><st c="5263">“Sonsuza kadar hep aynı kalıyorlar,” dedi yaşlı adam hafifçe gülümseyerek. </st><st c="5339">“Bir kukla seyahat edip maceralar yaşayabilir, ama tek bir gün bile yaşlanmaz. </st><st c="5418">Bir çocuk... </st><st c="5431">gerçek bir çocuk... </st><st c="5451">büyür, yaşlanır ve önünde ölümden başka bir şey yoktur.” Bir an konuşmayı kesti. </st><st c="5532">Kafasını kaldırdığında çocuğun gözlerini dikmiş ilgiyle kendisine baktığını gördü. </st><st c="5615">“Olduğun şeyden başka bir şey olmayı asla istememelisin,” dedi sessizce. </st><st c="5688">“Bunu hiç unutma. </st><st c="5706">Sana verilenden fazlasını asla istememelisin. </st><st c="5752">Yoksa bu hayatının en büyük hatası olabilir.”</st></p>
			<p><st c="5797">Nuh yaşlı adamın ne demek istediğinden çok da emin değildi, ama sözlerini aklının bir köşesine yazdı, tam da sağ kulağının üstüne; bir yanının bir gün orayı deşip o sözleri oradan çıkarmak isteyeceğinden ve onlar üzerinde düşüneceğinden emindi, onların elinin altında olmasını istiyordu.</st></p>
			<p><st c="6085">“Sana bir sır verebilir miyim?” diye sordu Nuh.</st></p>
			<p><st c="6133">“Tabii ki,” dedi yaşlı adam.</st></p>
			<p><st c="6162">“Ama kimseye söylemeyeceksin?”</st></p>
			<p><st c="6193">Yaşlı adam duraksadı. </st><st c="6216">“Tek bir kişiye bile.”</st></p>
			<p><st c="6238">Ama o da ne? </st><st c="6252">Nuh’un gözleri şaşkınlıktan fal taşı gibi açıldı. </st><st c="6302">Bu mümkün olabilir miydi? </st><st c="6328">Yaşlı adamın burnu... </st><st c="6350">uzuyordu!</st></p>
			<p><st c="6359">“Bir kişiye! </st><st c="6373">Bir kişiye!” diye bağırdı yaşlı adam çabucak, bir yandan da utanç içinde avucuyla burnunun ucuna bastırarak. </st><st c="6482">“Bir kişiye söyleyebilirim, sadece bir kişiye.” Bu sözler üzerine burnu tekrar eski haline döndü. </st><st c="6580">Nuh gördüğünü sandığı şeyi gerçekten mi gördüğünden, yoksa sadece hayal mi ettiğinden emin olamayarak birkaç kez gözlerini kırptı. </st><st c="6711">“Bir arkadaşım var,” diye açıkladı yaşlı adam hafifçe gülümseyerek. </st><st c="6779">“Yakınlardaki çiftlikte yaşayan bir domuz, düzenli olarak görüşüp birbirimizle sırlarımızı paylaşırız. </st><st c="6882">Domuza söylememin senin için bir sakıncası var mı? </st><st c="6933">Çok ağzı sıkıdır.”</st></p>
			<p><st c="6951">Nuh bunu kısa bir an düşündü ve sonunda kafasını öne arkaya salladı. </st><st c="7021">“Sanırım bu sorun olmaz,” dedi. </st><st c="7053">“Ama sadece domuza.” </st></p>
			<p><st c="7074">“Sadece domuza,” diye onayladı yaşlı adam. </st></p>
			<p><st c="7117">“Tamam o zaman,” dedi Nuh. </st><st c="7144">“Söyleyeceğim şu ki bir hata yapmış olabilirim. </st><st c="7192">Kaçmakla yani. </st><st c="7207">Yani yaptığım şey üzerinde gerçekten düşündüğümü sanmıyorum.” İçini çekip etrafına bakındı. </st><st c="7299">Bu düşünceleri kafasından kovmak istiyormuş gibi aniden kafasını salladı ve tekrar kuklalara bakmaya başladı. </st><st c="7409">“Birini alabilir miyim, ne dersin?” diye sordu. </st><st c="7457">“Birini yanımda götürebilir miyim?”</st></p>
			<p><st c="7492">Yaşlı adam bu rica üzerine uzun uzun düşündü ama sonunda başını iki yana salladı. </st><st c="7575">“Sanmıyorum,” dedi. </st><st c="7595">“Özür dilerim ama görüyorsun, onlar ailenin bir parçası. </st><st c="7652">Bana hayatımı hatırlatıyorlar.”</st></p>
			<p><st c="7683">“Ama sen yeni bir tane yapabilirsin, değil mi?”</st></p>
			<p><st c="7731">“Ah hayır,” dedi yaşlı adam başını sallayarak. </st><st c="7779">“İlginç bir şey. </st><st c="7796">Ne zaman elime tahta bir blok alıp bir kukla yapmak üzere otursam, kafamda yapacağım kuklayı tasarlıyorum, ama nedense hep başka bir şey ortaya çıkıyor. </st><st c="7949">Kafamda bir fikirle başlıyorum ama sonra tahtadan tamamıyla farklı bir şey ortaya çıkıyor. </st><st c="8040">Mesela şuna bak,” dedi bir babuna dönüşmüş tahta parçasını kaldırıp göstererek. </st><st c="8120">“Bir babun yapmak istememiştim.”</st></p>
			<p><st c="8152">“Ne yapmak istemiştin?”</st></p>
			<p><st c="8176">Yaşlı adam bir an başka bir yöne bakıp omuzlarını silkti; şimdi doğruyu söyleme sırası ondaydı. </st></p>
			<p><st c="8273">“Ne mi yapmak istemiştim? </st><st c="8299">Kendimi yapmak istemiştim tabii ki,” diye yanıtladı gülümseyerek.</st></p>
		</div>
	<div id="charCountTotal" value="8364"></div></body>
</html>
