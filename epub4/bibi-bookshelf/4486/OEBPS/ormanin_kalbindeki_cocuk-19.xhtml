<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ormanin_kalbindeki_cocuk-19</title>
    <meta http-equiv="Content-Type" content="text/html; charset=utf-8" />
  

</head>
  <body id="ormanin_kalbindeki_cocuk-19" xml:lang="tr-TR">
		<div>
			<p><br /><br /><br /><br /></p>
			<p id="_idParaDest-18"><st c="0">On Sekizinci Bölüm   </st><br /><st c="20">Nuh ve Yaşlı Adam</st></p>
			<p><br /><br /></p>
			<p><st c="37">“Poppa gibi bir baban olduğu için şanslıymışsın,” dedi Nuh. </st><st c="98">“Eğer ben böyle bir şey yapmak isteseydim eminim annem babam bana asla izin vermezdi.”</st></p>
			<p><st c="184">“Bunu bilemezsin,” dedi yaşlı adam. </st><st c="221">“Onlara hiç sordun mu?”</st></p>
			<p><st c="244">“Aslında hayır,” dedi Nuh. </st><st c="272">“Ama hiç kimse bizim kapıya gelip benden olimpiyat takımına katılmamı istemedi.” </st></p>
			<p><st c="353">“Ve sen de okulda 500 metrede sadece bronz madalya kazandın.”</st></p>
			<p><st c="414">“Üçüncülük iyidir,” diye üsteledi Nuh. </st><st c="454">“Niye sürekli böyle deyip duruyorsun?”</st></p>
			<p><st c="492">“Neyse, Bay Bubituzağı beni çağırdığında senden daha büyük değildim,” dedi yaşlı adam omuzlarını silkerek. </st><st c="600">“Ama şimdi zaman farklı sanırım.”</st></p>
			<p><st c="633">Çocuk içini çekip Bay Bubituzağı’nın kuklasını masanın üzerine Prens’in, Bay Azcık’ın ve Bayan Kalkan’ın kuklalarının yanına koydu. </st><st c="766">Orada Nuh’a bakarak yatıyorlar ve birbirlerine bu kadar yakın olmaktan pek memnun görünmüyorlardı. </st><st c="865">Nuh o kutuda o kadar uzun süredir birlikte olduklarını, bu yüzden biraz özgürlüğün onlara iyi gelebileceğini düşünmüştü, ama hiç mutlu görünmüyorlardı.</st></p>
			<p><st c="1016">Birdenbire açık pencereden bir guguk kuşu girip Nuh ile yaşlı adamın arasında havada öylece durdu. </st><st c="1116">Bir süre ikisine de baktı, </st><span><st c="1143">gugukçuk gugukçuk</st></span><st c="1160"> diye öttü ve sonra tekrar geldiği gibi gidip bir bulutun içinde kayboldu. </st></p>
			<p><st c="1235">“Şu işe bak,” dedi yaşlı adam saatine bakarak. </st><st c="1282">“Vakit o kadar ilerlemiş olamaz, değil mi?”</st></p>
			<p><st c="1325">“Guguk kuşu,” dedi Nuh atılıp kafasını pencereden çıkararak, kuşun nereye gittiğini görmeye çalışıyordu. </st><st c="1431">“Bunu her saat başı yapar mı? </st><st c="1461">Yani her saat başı saati haber verir mi?”</st></p>
			<p><st c="1502">“Tabii ki,” dedi yaşlı adam, Nuh’a sanki bu dünyanın en doğal şeyiymiş gibi bakarak. </st><st c="1588">“O bir guguklu saat. </st><st c="1609">Sizin orada da bunlardan yok mu?”</st></p>
			<p><st c="1642">“Evet, var,” dedi Nuh. </st><st c="1666">“Evde oturma odamızda bir tane vardı, Joan teyzenin resminin hemen yanında duruyor, ama bu başka. </st><st c="1764">Gerçek hayatta da bunu yaptıklarını bilmiyordum.”</st></p>
			<p><st c="1813">“Ah evet, doğru şekilde eğitilirlerse yaparlar. </st><st c="1862">Bu benim ikinci guguklu saatim,” dedi yaşlı adam üzgün bir bakışla. </st><st c="1930">“Babası bu işi yıllardır yapıyordu, ama bir gün ben pencereyi açık unutunca başına talihsiz bir kaza geldi.” Bir an duraksadı sonra avucunu açıp yukarı kaldırdı. </st><st c="2092">“Pat!” dedi umutsuz bir edayla kafasını iki yana sallayarak. </st><st c="2153">“Çok üzüldüm ve bunun o aileyle aramdaki her şeyin sonu olduğunu düşündüm. </st><st c="2228">Bereket versin, ailenin en küçük oğlu bunu kazara yaptığımı anladı da beni affetti. </st><st c="2312">O zamandan beri buraya o geliyor.”</st></p>
			<p><st c="2346">“Sabahları seni kaldırıyor mu?”</st></p>
			<p><st c="2378">“Şey, kaldırmaya çalışıyor,” dedi yaşlı adam. </st><st c="2425">“Ama ben genelde o gelmeden önce uyanıyorum. </st><st c="2470">Bazen birlikte küçük bir kahvaltı yapıyoruz, ama sabahın o saatinde çok aksi olabiliyor. </st><st c="2559">Her zaman onunla konuşmanın güvenli olup olmayacağını önceden değerlendiriyorum. </st><st c="2640">Senin de anladığın gibi, ben sabahları çok erken kalkarım. </st><st c="2699">Hep böyleydim. </st><st c="2714">Çocukken sabahları çok erken kalkıp koşardım. </st><st c="2760">Şimdi tabii ki bunu yapamıyorum. </st><st c="2793">Bacaklarım müsaade etmiyor. </st><st c="2821">Sanırım kimse bunun için beni ayıplamaz.”</st></p>
			<p><st c="2862">“Bu sizin hatanız değil,” dedi Nuh. </st><st c="2899">“İnsan yaşlanmanın önüne geçemez.”</st></p>
			<p><st c="2933">“Evet, doğru, şu anda bunu yapamıyorum,” dedi yaşlı başını sallayarak. </st><st c="3005">“Ama yaşlanmak zorunda değildim. </st><st c="3038">Bu kararı kendim aldım.”</st></p>
			<p><st c="3062">Nuh sözüne, “Bunu nasıl...” diye başlamıştı ki şimdi pencereden bakanın yaşlı adam olduğunu gördü. </st></p>
			<p><st c="3162">“Güneş birazdan batacak,” dedi yaşlı adam. </st><st c="3205">“Bir keresinde Sydney’de güneşin Watson koyundan batışını izlemiştim ve onu tekrar izleyebilmek için aynı günün daha geç bir vaktinde Güney İspanya’nın en ucuna dek koştum.” </st></p>
			<p><st c="3379">“Çok yorulmuş olmalısınız,” dedi Nuh hayret içinde. </st></p>
			<p><st c="3431">“Evet öyle, sonuçta ben de bir insanım,” dedi yaşlı adam. </st></p>
			<p><st c="3489">“Ben sadece bir tek gündoğumu gördüm,” dedi Nuh sessizce. </st><st c="3547">“O da tabii ki bizim evde.”</st></p>
			<p><st c="3574">“O zaman sen de erken kalkıyorsun ha?”</st></p>
			<p><st c="3613">“Genelde değil,” diye itiraf etti Nuh. </st><st c="3653">“Bazen babam kalkmazsam üzerime bir kova su dökeceğini söyler. </st><st c="3716">Bu ilginç, çünkü yatma vakti geldiğinde hep söyleniyorum, ama sonra kalkma vakti geldiğinde daha da çok söyleniyorum. </st><st c="3834">Çok mantıklı görünmüyor, öyle değil mi?”</st></p>
			<p><st c="3874">“Bu,” dedi yaşlı adam parmaklarıyla tezgâhın üzerine vurarak, “hayatın büyük paradokslarından biridir. </st><st c="3978">İzlediğin gündoğumu hatırlamaya değecek gibi miydi bari?”</st></p>
			<p><st c="4035">Nuh yutkunup bakışlarını başka bir tarafa çevirdi. </st><st c="4087">Yanıt vermesi için yaşlı adamın uzun süre beklemesi gerekti ve sonra çok alçak bir sesle yanıt verdi.</st></p>
			<p><st c="4188">“Evet,” dedi. </st><st c="4203">“Onu ömrüm boyunca unutabileceğimi sanmıyorum.”</st></p>
		</div>
	<div id="charCountTotal" value="4250"></div></body>
</html>
