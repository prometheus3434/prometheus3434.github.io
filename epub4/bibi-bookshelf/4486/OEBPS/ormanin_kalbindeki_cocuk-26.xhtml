<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ormanin_kalbindeki_cocuk-26</title>
    <meta http-equiv="Content-Type" content="text/html; charset=utf-8" />
  

</head>
  <body id="ormanin_kalbindeki_cocuk-26" xml:lang="tr-TR">
		<div>
			<p><br /><br /><br /><br /></p>
			<p id="_idParaDest-25"><st c="0">Yirmi Beşinci Bölüm   </st><br /><st c="21">Son Kukla</st></p>
			<p><br /><br /></p>
			<p><st c="30">Yaşlı adam o gün olan olayları düşünerek bankta normalden biraz daha uzun süre oturdu, tam dostları sosis köpek ile eşek oradan geçerlerken o da kalkmak için hazırlanıyordu.</st></p>
			<p><st c="204">“Çocuk eve döndü mü?” dedi sosis köpek yalnız olup olmadıklarını anlamak için etrafına bakınarak. </st><st c="303">“Sonunda döneceğini düşünmüştüm.” </st></p>
			<p><st c="337">“Evet,” dedi yaşlı adam ve bir saatin daha geçtiğini bildirmek için tepesinde dönüp duran guguk kuşunu selamlamak için elini kaldırdı. </st></p>
			<p><st c="472">“Ormanın kenarında yaşayan insanlara asla güvenmem,” diye belirtti eşek. </st><st c="545">“Pek dürüst görünmüyorlar. </st><st c="572">Oraya ben de birkaç kez gitmiştim, sadece nasıl bir yer olduğunu görmek için. </st><st c="650">Düşünülebilecek en olağanüstü şeyleri yaptıklarını fark ettim. </st><st c="713">Biliyor musunuz, bir keresinde bir kadın gördüm; bir labradoru alıp tasma takmış yürütüyordu, sanki ona sahipmiş gibi.”</st></p>
			<p><st c="832">“Evet, tuhaf bir tarzları var,” diye onu onayladı yaşlı adam. </st><st c="895">“Ama tamamen kötü oldukları söylenemez. </st><st c="935">Hatırlarsanız, Poppa’yla ben de orada yaşıyorduk. </st><st c="985">Küçük bir kulübemiz vardı, yatak odamın penceresinden önümde uzanan ormanı görebiliyordum. </st><st c="1076">Aslında çok da kötü günler değildi.”</st></p>
			<p><st c="1112">“Ama köyde yaşamaya geldiniz,” dedi sosis köpek. </st><st c="1162">“Çünkü sağduyunuz vardı.”</st></p>
			<p><st c="1187">“Bu benden ziyade babamın kararıydı,” diye yanıt verdi yaşlı adam. </st><st c="1255">“Ama buraya geldiğimize memnun olmuştum.” </st></p>
			<p><st c="1297">“Ai! </st><st c="1302">Ai!” diye bağırdı eşek bunun üzerine heyecanlanarak. </st></p>
			<p><st c="1355">“Ah hayır,” dedi yaşlı adam başını iki yana sallayıp. </st><st c="1409">“Hayır, bu konuda sana katılmam mümkün değil. </st><st c="1455">Her şey farklı olacaktı elbette. </st><st c="1488">Ama ben başka bir yerde yaşamak istemezdim. </st><st c="1532">Bu bana gayet uygun, oyuncak dükkânındaki yaşam yani. </st><st c="1586">Burada mutluyum.” Sokak kapısının önünde duraksadı ve başını kaldırıp, Poppa’nın sevgiyle yaptığı, azıcık yamuk olan binaya baktı. </st><st c="1717">Tüm o pişmanlıkların ona acı vermek üzere geri dönmekte olduğunu hissetti. </st></p>
			<p><st c="1792">“Bir gün geri geleceğini düşünüyor musun?” diye sordu sosis köpek, tam yola koyulacakken bir an için arkasına dönerek. </st><st c="1911">“Çocuğu kastediyorum. </st><st c="1933">Seni ziyarete gelecek mi?”</st></p>
			<p><st c="1959">“Bu mümkün,” dedi yaşlı adam gülümseyerek. </st><st c="2003">“Bir kez buranın yolunu buldu. </st><st c="2034">Tekrar bulamayacağını kim söyleyebilir? </st><st c="2074">İyi geceler dostlarım. </st><st c="2097">Eminim yarın tekrar görüşeceğiz.”</st></p>
			<p><st c="2130">Artık vakit neredeyse gece yarısını bulmuştu ve böyle yorucu bir günün ardından yaşlı adam kendini çok bitkin hissediyordu, ama tam bir gün boyunca kimseyle arkadaşlık etmemişti uzun zamandır. </st><st c="2324">Onu yoran daha çok bu olmuştu. </st><st c="2355">Böyle bir durumda bile azıcık tahta oymadan yatağa yatmazdı, bu yüzden Poppa’nın ağacından bir dal kopardı –dal her zaman olduğu gibi eline çabucak gelivermişti– ve kapıyı arkasından kapatıp aşağıya, atölyeye indi. </st><st c="2570">Oturup iki yaşlı yumruğunun arasına bir keski ile planya aldı ve çalışmaya başladı, önce dalın kabuğunu soydu, sonra son kuklayı yapmaya başlamadan önce dal parçasını eliyle iyice yumuşattı.</st></p>
			<p><st c="2760">Ahşabın bir oğlan kuklası biçimini alması çok uzun sürmedi, ama ilk aşamalarda zaten hep böyle oluyordu. </st><st c="2866">Daha sonra, bitmeye yaklaştıkça tamamen farklı bir şeye dönüşüyordu.</st></p>
			<p><st c="2934">Yaşlı adam gene de çalışmaya devam etti.</st></p>
			<p><st c="2975">Ama bu ne aptal kukla, diye geçirdi yaşlı adam içinden, ahşabı yontarken anıları gözlerinin önünden geçiyordu. </st><st c="3087">Bir çocuk, sonra da bir erkek olarak mükemmel maceralar yaşamayı seçeceğine, aslında sonsuzca yaşayabilirdi; bütün o görebileceği yerler, tanışabileceği dostlar. </st><st c="3249">Neden etten kemikten bir canlı olmanın daha iyi olduğunu düşünmüştü ki? </st><st c="3321">Akıl erdirecek çok şey vardı. </st><st c="3351">Üzerine büyük bir keder çökmüştü ve işini yapmaya devam ederken bu duygulardan kurtulmaya çalışıyordu.</st></p>
			<p><st c="3453">“Ne kadar olağanüstü!” diye düşündü sona yaklaştıkça. </st><st c="3508">“Çok tanıdık görünüyor. </st><st c="3532">Ama geçen her dakika değişecek tabii ki!”</st></p>
			<p><st c="3573">Keskiyi ve bıçağı elinden bırakıp kuklayı göz hizasına kaldırdı. </st><st c="3639">Muntazam ince bacakları, dizlerdeki eklemleri, düz silindirik gövdesi, ince kolları ve bu kolların uçlarına eklenen basit elleriyle küçük bir oğlan çocuğu. </st><st c="3795">Neşeli, canlı bir surat. </st><st c="3820">Baş belası bir burun. </st><st c="3842">İşte o kocaman gülümseyiş. </st><st c="3869">Sonunda başarmıştı.</st></p>
			<p><st c="3888">“Pinokyo,” dedi. </st></p>
			<div>
				<div id="_idContainer015">
					<img src="image/15.jpg" alt="" /><st c="3906"></st>
				</div>
			</div>
		</div>
	<div id="charCountTotal" value="3935"></div></body>
</html>
