<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ormanin_kalbindeki_cocuk-4</title>
    <meta http-equiv="Content-Type" content="text/html; charset=utf-8" />
  

</head>
  <body id="ormanin_kalbindeki_cocuk-4" xml:lang="tr-TR">
		<div>
			<p><br /><br /><br /><br /></p>
			<p id="_idParaDest-3"><st c="0">Üçüncü Bölüm   </st><br /><st c="13">Yardımsever Sosis Köpek ve Aç Eşek</st></p>
			<p><br /><br /></p>
			<p><st c="47">İkinci köyden sonra işler biraz daha karışmaya başladı. </st><st c="104">Yol belirsiz bir hal aldı, önündeki ağaçlar önce birbirine karıştı, sonra tekrar ayrıldı. </st><st c="194">Işık, sonunda önünü görebilmesine imkân tanıyacak denli arttı. </st><st c="257">Derken tekrar loşlaştı ve Nuh, gittiği yolu görebilmek için gözlerini kısmak zorunda kaldı.</st></p>
			<p><st c="348">Ayaklarına baktı ve ayaklarının altındaki eğri büğrü yolun tamamen kaybolmuş olduğunu görüp şaşırdı; ilk yürüdüğü patikadan ayrılmış, ormanın içine doğru girmişti ve buranın tuhaf bir şekilde, geldiği yerden farklı olduğunu hissediyordu. </st><st c="587">Burada ağaçlar daha yeşildi, havanın biraz daha tatlımsı bir kokusu vardı, ayaklarının altındaki otlar daha sık ve daha esnekti. </st><st c="716">Yakınlarda akan bir derenin sesini duyabiliyordu, şaşkınlık içinde etrafına bakındı çünkü ormanda hiç su kaynağı olmadığını biliyordu, nitekim sesin kaynağı sanki bulunmak istemiyormuşçasına etraf hemen tekrar sessizliğe gömüldü. </st></p>
			<p><st c="946">Nuh yürümeyi bırakıp bir an hareketsiz öylece durdu. </st><st c="999">İkinci köye doğru baktı, ama bu kadar uzaktan bir şey görmesi imkânsızdı. </st><st c="1073">Aslında görüntü tamamen kaybolmuş gibiydi, görüntünün yerinde ağaçlardan, sıra sıra ağaçlardan başka bir şey yoktu; hepsi sanki bir duvar oluşturuyor ve arkasını görmesini engelliyorlardı. </st><st c="1262">Orada bir yerlerde, o sabah evi terk ettiğinden beri izlediği patika olmalıydı, bundan emindi. </st><st c="1357">O yoldan sadece bir kez sapmıştı, o da ağaçlardan birinin arkasına geçip hacet gidermek içindi. </st><st c="1453">Bunu bir an düşündü ve işini bitirip de döndüğünde tekrar yoluna devam etmek için ağaca sağ taraftan mı yoksa sol taraftan mı yanaştığını hatırlayamadığı geldi aklına. </st><st c="1621">Dolayısıyla kendisine en doğru gelen yolu seçip devam etmişti. </st></p>
			<p><st c="1684">Acaba yanılmış mıydı?</st></p>
			<p><st c="1705">Ama artık yürümeye devam etmekten başka seçeneği yoktu. </st><st c="1762">Neyse ki birkaç dakika sonra, ağaçların uzakta tekrar ayrılmaya başladığını görüp rahatladı, üçüncü köy ufuktaydı. </st><st c="1877">Bu köy önceki ikisinden çok daha küçüktü ve tek bir sokak üzerinde düzensiz aralıklarla dizilmiş tuhaf şekilli binalardan ibaretti. </st><st c="2009">Nuh çok fazla şey beklemiyordu, ama en azından buradaki insanların önceki iki köye oranla daha dost canlısı olmasını ve açlıktan bayılmadan önce yiyecek bir şeyler bulabilmeyi umuyordu. </st></p>
			<p><st c="2195">Bununla birlikte, daha bir adım atmasına kalmadan, karşı tarafta, sokağın en sonunda, garip yapılmış bir bina dikkatini çekti. </st></p>
			<p><st c="2322">Nuh’un evlerle ilgili bildiği bir şey vardı: Evlerin hepsinin de birbirini dik açılarla kesen düz duvarları olurdu ve tepesine de halılar vıcık vıcık olmasın ya da kuşlar gelip kafanıza yuva yapmasın diye yağmuru kesen bir çatı kondurulurdu. </st></p>
			<p><st c="2564">Ama bu bina hiç de öyle değildi.</st></p>
			<p><st c="2596">Gözlerini dikip şaşkınlık içinde binaya baktı, duvarların ve pencerelerin tamamı çarpık çurpuktu, oradan buradan çıkan duvarlar, bölmeler vardı ve insan bunların hiçbirine bir anlam veremiyordu. </st><st c="2792">Tepesinde kabaca doğru yerde olduğunu varsayabileceğiniz bir çatı olmakla birlikte, bu çatı arduvazdan, tuğlalardan ya da arkadaşı Charlie Charlton’un evinin çatısı gibi sazdan yapılmamıştı. </st><st c="2983">Aslını söylemek gerekirse tahtadan yapılmıştı. </st><st c="3030">Nuh gözlerini kırpıştırıp eve tekrar baktı, eğri bakarsa evi daha normal görüp göremeyeceğini merak ederek başını biraz yana eğdi. </st></p>
			<p><st c="3161">Ama en az dükkânın görünüşü kadar tuhaf başka bir şey vardı ki, o da evin dışındaki, binanın üzerindeki tabelayı görmesini engelleyen inanılmaz büyüklükteki ağaçtı. </st><st c="3326">Dalların arasından birkaç harfi seçebiliyordu; ilk sözcükte P ve İ harfi vardı, ikincisinde birbirine yakın bir O ile Y ve üçüncü sözcüğün sonunda da bir I harfi. </st><st c="3489">X-ışınları görüşünü kullanıp dalların arkasını görmeye çalışarak tekrar baktı, ama sonra kitaplarından birindeki çocuk gibi X-ışınları görüşünün olmadığını hatırladı. </st><st c="3656">Gene de tabelayı okuyabilmeyi istiyor ve gözlerini ağaçtan alamıyordu. </st><st c="3727">Niye olduğunu bile bilmiyordu, ama dikkati tamamen ona kilitlenmişti.</st></p>
			<p><st c="3796">Evet büyük bir ağaçtı, ama hayatı boyunca gördüğü pek çok ağaçtan daha büyük değildi (Hayatı bir ormanın kenarında geçmişti). </st><st c="3923">Ona söylendiğine göre, yüzlerce yıldır falan buradaydılar, bu kadar büyük olmalarında şaşılacak bir şey yoktu. </st><st c="4034">Ne de olsa ağaçlar insanların tam tersiydi. </st><st c="4078">Yaşlı insanlar yaşlandıkça daha küçülür gibiydiler. </st><st c="4130">Ağaçlarda ise tam tersi oluyordu.</st></p>
			<p><st c="4163">Evet, kabuğu sıhhatli bir kahverengi tonundaydı. </st><st c="4213">Olağan bir kabuktan ziyade leziz ve besleyici bir çikolatayı andırıyordu, ama gene de iyi ve sağlıklı bir kabuktan başka bir şey değildi ve bu kadar heyecanlanmayı gerektirecek bir özelliği yoktu. </st></p>
			<div>
				<div id="_idContainer004">
					<img src="image/4.jpg" alt="" /><st c="4410"></st>
				</div>
			</div>
			<p><st c="4425">Güçlü dallarından sarkan yaprakların parlak yeşil rengi apaçık görülebiliyordu, ama bunlar da dünyanın dört bir tarafındaki ağaçların yaz esintisiyle titreşen yapraklarından daha yeşil değildi. </st><st c="4619">Yatak odasının penceresinin önündeki ağaçların yapraklarından hiçbir farkları yoktu. </st></p>
			<p><st c="4704">Ne olduğunu ifade edemese de bu ağaçta olağanüstü bir şey vardı. </st><st c="4769">İnsanı büyüleyen bir şey. </st><st c="4795">Gözlerinin faltaşı gibi açılmasına, ağzının sanki bir ya da iki saniye nefes almayı unutmuş gibi iki karış açık kalmasına sebep olan bir şey.</st></p>
			<p><st c="4936">“Sanırım şu hikâyeleri duymuşsundur, ha?” dedi sağından gelen bir ses. </st><st c="5008">Nuh hemen sağına dönünce ona doğru hızla yaklaşan yaşlı bir sosis köpek gördü. </st><st c="5087">Yüzünde yarım bir gülümseme, yanında ise kaybettiği bir şeyi arıyormuş gibi yerleri koklayan tıknaz bir eşek vardı. </st><st c="5203">“Ona bakmaya gelen birileri hep olur. </st><st c="5241">Sen ilk değilsin, genç adam. </st><st c="5270">Son da olmayacaksın. </st><st c="5291">HAV HAV.” Konuşmasının sonunda yüksek sesle havladı ve asansörde ayıp bir ses çıkarmış birinin havasıyla kaşlarını çatarak başka tarafa baktı. </st></p>
			<p><st c="5434">“Ben bu konuda hiçbir şey bilmiyorum, efendim,” dedi Nuh kafasını sallayarak. </st><st c="5512">“Hikâye filan duymadım. </st><st c="5536">Gördüğünüz gibi buralı değilim. </st><st c="5568">Buradan geçiyordum. </st><st c="5588">Şu tuhaf biçimli binanın önünde duran ağacı fark ettim, dikkatimi çekti, o kadar.”  </st></p>
			<p><st c="5671">“Neredeyse bir saattir aynı yerde duruyorsun,” dedi sosis köpek birazcık gülerek. </st><st c="5753">“Farkında değil misin?”</st></p>
			<p><st c="5776">“Buralarda hiç sandviç görmedin, değil mi?” diye sordu eşek kafasını kaldırıp bakışlarını ona dikerek. </st><st c="5880">“Burada birinin sandviç kaybettiğine dair söylentiler duymuştum. </st><st c="5945">İçinde salam varmış ve acılı sos,” diye ekledi.</st></p>
			<p><st c="5992">“Korkarım görmedim,” dedi Nuh görmüş olmayı gerçekten isteyerek. </st></p>
			<p><st c="6058">“Bir sandviç istiyorum,” dedi eşek yorgun bir sesle, sonra başını üzgün üzgün salladı. </st><st c="6145">“Belki aramaya devam edersem...” </st></p>
			<p><st c="6178">“Ona aldırma,” dedi sosis köpek. </st><st c="6211">“O hep açtır, ne kadar yerse yesin hep daha fazlasını ister.”</st></p>
			<p><st c="6272">Eşek, “Yirmi dakikadır yemek yemeseydin sen de aç olurdun,” diyerek havayı kokladı, sesi birazcık kırılmış gibiydi.</st></p>
			<p><st c="6388">“Neyse, doğru,” diye devam etti sosis köpek. </st><st c="6434">“Ben sabah koşusuna giderken sen orada duruyordun, sonra geri döndüğümde de oradaydın; bilirsin işte, her sabah tarlaların içinden bir koşar gelirim, zinde kalmamı sağlıyor. </st><st c="6608">Neyse, hâlâ buradasın ve ona bakıyorsun.”</st></p>
			<p><st c="6649">“Gerçekten mi?” diye sordu Nuh, yüzü şaşkınlıkla kırışmıştı. </st><st c="6711">“Emin misin? </st><st c="6724">Bana sanki daha biraz önce gelmişim gibi geliyor da.”</st></p>
			<p><st c="6777">“Bu beni şaşırtmadı,” dedi sosis köpek. </st><st c="6818">“İnsanlar o ağaca bakmaya başladıklarında zaman kavramını kaybederler. </st><st c="6889">Sahiden de köyümüzdeki en ilginç şey o. </st><st c="6929">Tabii ki heykeli saymazsak.” </st></p>
			<p><st c="6958">“Ne heykeli,” diye sordu Nuh.</st></p>
			<p><st c="6987">“Onu fark etmedin mi yani? </st><st c="7015">Hemen arkanda duruyor.”</st></p>
			<p><st c="7038">Nuh arkasını döndü ve granitten büyük bir heykelin hemen arkasında durduğunu gördü, etekleri uçuşan bir şort ile fanila giymiş, öfkeli bakışlı genç bir adamdı bu. </st><st c="7202">Kollarını zafer duygusuyla havaya kaldırmıştı; ayaklarının altına, taşın üzerine şu sözler kazınmıştı; </st><span><st c="7305">DMİTRİ CAPALDİ: HIZLI</st></span><st c="7326">. Bu durum Nuh’u çok şaşırttı, çünkü daha biraz önce heykelin orada olmadığından emindi. </st></p>
			<p><st c="7415">“Şekerli bir şey belki de, ha?” dedi eşek ve ilerleyip burnuyla Nuh’un cebini kurcalamaya başladı, bu öyle ani olmuştu ki Nuh şaşkınlıkla geri sıçradı.</st></p>
			<p><st c="7566">“Çocuğu rahat bırak eşek,” dedi sosis köpek. </st><st c="7612">“Cebinde şeker falan yok, değil mi?” diye sordu çabucak gözlerini kısıp Nuh’a bakarak.</st></p>
			<p><st c="7698">“Cebimde hiçbir şey yok, bayım,” dedi Nuh. </st><st c="7742">“Aslında ben de bayağı açım.”</st></p>
			<p><st c="7771">“Çok moral bozucu,” dedi eşek ve başını sallayıp Nuh’a sanki ağlayacakmış gibi bir bakış attı. </st><st c="7867">“Gerçekten çok moral bozucu.”</st></p>
			<p><st c="7896">“ﬁu insanlar› bilirsin,” dedi sosis köpek birazcık öne eğilip sesini alçaltarak, “ve bazen düşünüyorum, ağacın heykelden çok daha ilginç olduğunu düşünenlerin yani, kaç kişi olduklarını. </st><st c="8084">Bu yüzden insanlar ona bu kadar uzun bakıyorlar. </st><st c="8133">Ben kendim ona bakmamaya çalışırım, tabii becerebilirsem. </st><st c="8191">Bir keresinde bir arkadaşımın doğum günü partisini kaçırmıştım. </st><st c="8255">Hem de iki yılı birden.”</st></p>
			<p><st c="8279">“Harika bir pastayı kaçırdın,” dedi eşek usulca, hatırladığı şey yüzüne azıcık bir gülümseme yayılmasına sebep olmuş, kocaman kahverengi gözleri yaşlarla dolmuştu. </st><st c="8444">“İkisinde de tepesi kocaman şekerlerle kaplıydı, gül şeklinde. </st><st c="8507">Bir yıl şekerlemeler yeşildi, diğer yıl ise turuncu. </st><st c="8560">Acaba bu yıl ne renk olacak diye uykularım kaçıyor bazen. </st><st c="8618">Sence kırmızı olabilir mi? </st><st c="8645">Bence olabilir. </st><st c="8661">Ya da belki mavi. </st><st c="8679">Tabii sarı da var,” diye ekledi uzun bir duraksamadan sonra.</st></p>
			<p><st c="8739">“Evet, evet, eşek,” dedi sosis köpek. </st><st c="8778">“Dünyada çok, pek çok renk var. </st><st c="8810">Bunu biliyoruz. </st><st c="8826">Yeni dostumuzun sabrını tüketmeyelim.” </st></p>
			<p><st c="8865">“Yanında hiç şekerleme kalmamış, değil mi?” diye sordu eşek.</st></p>
			<p><st c="8925">“Bu ağacın nesi özel peki?” diye sordu Nuh, aç eşeğin sorusunu duymazdan gelip bakmak için tekrar ağaca dönerek. </st><st c="9039">“Yani dünyada milyonlarca ağaç olmalı.”</st></p>
			<p><st c="9078">“Ah, hayır,” dedi sosis köpek başını sallayarak. </st><st c="9128">“Hayır, bu herkesin düştüğü bir hatadır. </st><st c="9169">Aslında sadece bir tane var. </st><st c="9198">O da dünyanın ortasında. </st><st c="9223">Hepsi ortak bir kökü paylaşıyorlar. </st><st c="9259">Hepsi de oradan filizleniyor, yani aslında sadece bir tane var.”</st></p>
			<p><st c="9323">Nuh başını sallamadan önce bunu bir süre düşündü. </st><st c="9374">“Bu doğru değil,” dedi söylenenin saçmalığına hafifçe gülümseyerek, bu durum sosis köpeğin uzun ve yüksek sesle arkası arkasına havlamasına, salya akıtıp dişlerini göstermesine sebep oldu ve bunun bitmesi de bayağı bir vakit aldı doğrusu. </st><st c="9613">Eşek ise başka bir yana bakıp içini çekiyordu, lezzetli bir atıştırmalık bulabilme umuduyla otları araştırıyordu. </st></p>
			<p><st c="9727">“Özür dilerim,” dedi sosis köpek. </st><st c="9761">Tekrar kontrolünü kazanmıştı, ama biraz önce yaptığından azıcık utanmış gibiydi. </st><st c="9842">“Benim tabiatım bu, ben böyleyim işte. </st><st c="9881">Bana karşı çıkılmasından hoşlanmam.”</st></p>
			<p><st c="9917">“Peki,” dedi Nuh. </st><st c="9936">“Neyse, kökü nerede olursa olsun, bu oldukça özel bir ağaç gibi görünüyor.”</st></p>
			<p><st c="10011">“Öyle. </st><st c="10019">Bunun köydeki şey olmayan tek ağaç olduğunu kabul ettiğimden değil, yani hiç şey yapmadığım tek ağaç olduğunu...” Sosis köpek birazcık kızarıp etrafına bakındı, birinin onu duymuş olmasından endişe eder gibiydi. </st><st c="10231">“Demek istediğim; bir köpeğin </st><span><st c="10261">dışarıda</st></span><st c="10269">, bir oğlan çocuğunun ise </st><span><st c="10295">içerde</st></span><st c="10301"> yapması gereken bazı şeyler vardır.”</st></p>
			<p><st c="10338">“Çok iyi anladım,” dedi Nuh, kendisinin daha bu sabah o işi dışarıda yapmış olduğunun anlaşılmaması için kıkırdamasını bastırarak. </st><st c="10470">“Yani hiç mi yapmadın?”</st></p>
			<p><st c="10493">“Hiç. </st><st c="10500">Elli altı yıldır bir kez bile.”</st></p>
			<p><st c="10531">“Sen elli altı yaşında mısın?” diye sordu oğlan, ağzı şaşkınlıktan bir karış açık kalmıştı. </st><st c="10624">“Vay, demek ki o zaman aynı yaştayız.”</st></p>
			<p><st c="10662">“Gerçekten mi? </st><st c="10678">Sen sekizden fazla göstermiyorsun.”</st></p>
			<p><st c="10713">“Evet, çünkü sekiz </st><span><st c="10733">yaşındayım</st></span><st c="10743">,” diye yanıt verdi Nuh. </st><st c="10768">“Ama köpek yaşıyla hesaplandığında... </st><st c="10806">elli altı oluyorum.”</st></p>
			<p><st c="10826">Sosis köpek yüksek sesle homurdandı ve suratındaki gülümseme silindi. </st><st c="10897">“Bence bu çok kaba bir söz,” dedi bir an durduktan sonra. </st><st c="10955">“Niye böyle şeyler söylüyorsun ki! </st><st c="10990">Ben sana dostça davrandım, öyle değil mi? </st><st c="11032">Senin boyunla ilgili aşağılayıcı bir şey söylemedim mesela. </st><st c="11092">O şeyin eksikliğiyle ilgili yani...” diye ekledi ciddi bir ifadeyle. </st></p>
			<p><st c="11161">Nuh sosis köpeğe baktı, söylediğinden hemen pişman olmuştu. </st><st c="11221">“Özür dilerim,” dedi, bir köpeğin sözlerini bu kadar kişisel alması onu şaşırtmıştı. </st><st c="11306">“Seni kırmak istememiştim.”</st></p>
			<p><st c="11333">“Hav,” diye havladı köpek, sonra yüzünde kocaman bir gülümseme belirdi. </st><st c="11406">“Tamam, unuttum gitti,” dedi. </st><st c="11436">“O zaman gene dostuz öyleyse. </st><st c="11466">Ama şu ağaçtan bahsediyorduk... </st><st c="11498">şey, ilginç olan, tabii ki, onun tam anlamıyla bir ağaç olmaması.”</st></p>
			<p><st c="11564">“Arkasında duran bir dükkân,” dedi eşek. </st></p>
			<p><st c="11606">Nuh ağacın gövdesinin gerisine göz atıp, şimdi dalların büyük oranda gizlediği yamuk binaya bir kez daha baktı; sanki dallar binayı oğlanın meraklı gözlerinden korumak istercesine dakikalar içinde birden büyüyüvermişti. </st></p>
			<p><st c="11826">“Onda ilginç olan ne?” diye sordu Nuh. </st><st c="11865">“Bana küçük köhne bir dükkân gibi göründü. </st><st c="11908">Gene de söylemem lazım, yapan kişi pek iyi bir iş çıkarmamış doğrusu. </st><st c="11978">Altıya yedi boyutlarında öylesine çırpıştırılıvermiş gibi. </st><st c="12037">Güçlü bir rüzgârda yıkılmaması şaşırtıcı.”</st></p>
			<p><st c="12079">“Ama bunun sebebi, ona doğru şekilde bakmaman,” dedi sosis köpek. </st><st c="12146">“Bir kez daha bak.” </st></p>
			<p><st c="12166">Nuh burnundan derin bir nefes alarak arkadaşının gördüğü neyse, kendisinin de görebilme umuduyla yolun karşı tarafına bir kez daha baktı. </st></p>
			<p><st c="12304">“Bu dükkân ben doğmadan önce de buradaymış,” dedi sosis köpek. </st><st c="12367">Sesinden, baktığı şeyden çok etkilendiği belli oluyordu. </st><st c="12424">“Orada yaşayan yaşlı beyefendi –şu anda tabii ki yaşamıyor– o ağacı kapısının önüne yıllar önce dikmiş; ortama biraz güzellik katmak amacıyla, işte bilirsin. </st><st c="12582">Ama dükkân ağaçtan çok daha yaşlı.”</st></p>
			<p><st c="12617">“Arkadaşın mıydı? </st><st c="12636">Dükkânın sahibi yani.”</st></p>
			<p><st c="12658">“Çok iyi arkadaşımdı,” diye yanıt verdi sosis köpek. </st><st c="12712">“Oradan ne zaman geçsem bana kemik atardı, böyle iyilikler yapmayı hiç unutmazdı.”</st></p>
			<p><st c="12794">“Artık böyle bir şansın yok, değil mi?” diye sordu eşek.</st></p>
			<p><st c="12851">“Sanırım yok,” dedi sosis köpek. </st><st c="12885">“Bu yıllar önceydi.”</st></p>
			<p><st c="12905">“Kemiklerin üzerinde yenecek güzel şeyler kalmış olabilir,” dedi eşek Nuh’a bakıp söylediği şeye çok inandığını belirten bir ses çıkararak. </st><st c="13046">“Evet, gerçekten yenecek güzel şeyler kalmış olabilir.”</st></p>
			<p><st c="13101">“Yaşlı adamın oğlu da arkadaşımdır,” diye devam etti sosis köpek. </st><st c="13168">“O da harika bir dosttur. </st><st c="13194">Çocukluğunu burada geçirdi, sonra uzunca bir süre ortadan kayboldu. </st><st c="13262">Ama sonunda geri dönüp tekrar burada yaşamaya başladı. </st><st c="13317">HAV! </st><st c="13322">Ama babam onun bir tohumu nasıl ekip bir filize dönüştürdüğünü, sonra da filizin büyüyüp kocaman dallar veren bir ağaç olduğunu ve dalların da nasıl yapraklar verdiğini anlattı bana. </st><st c="13505">Daha belediye meclisi oylamaya fırsat bulamadan bu koca ağaç köyün ortasında duruyordu bile.” </st></p>
			<p><st c="13599">“Sanki orada yüzyıllardır duruyormuş gibi,” dedi Nuh. </st></p>
			<p><st c="13653">“Zaten öyle değil mi?” diye sordu sosis köpek. </st><st c="13700">“Ama o kadar yaşlı değil.”</st></p>
			<p><st c="13726">“Bu yine de pek olağanüstü bir hikâye değil,” dedi Nuh. </st><st c="13783">“Doğanın işi bu. </st><st c="13800">Yani demek istediğim, okulda fen bilgisi dersinde bunları gördük, ağacın böyle büyümesinde olağanüstü hiçbir şey yok. </st><st c="13918">Toprak çok verimli olabilir. </st><st c="13947">Ya da belki tohum çok çabuk büyüyen cinstendir. </st><st c="13995">Ya da biri ona haftada bir kez sıvı gübre vermiştir. </st><st c="14048">Annem öyle yapıyordu, bir keresinde beni çabuk büyüyebilmek için kafamdan aşağı ondan dökerken yakaladı. </st><st c="14153">Bunun üzerine bütün giysilerimi çıkarıp arka bahçede herkesin görebileceği bir yerde beni hortumla yıkadı. </st><st c="14260">Ama o zaman daha çok küçüktüm,” diye ekledi. </st><st c="14305">“Benim için çok bir şey fark etmiyordu yani.”</st></p>
			<p><st c="14350">“Ne etkileyici bir hikâye,” dedi eşek burnunu çekerek, bu tavrıyla tüm bunların onu hiç ilgilendirmediğini anlatmak istemişti. </st></p>
			<p><st c="14478">“Benim hikâyemde olağanüstü bir şey olduğunu kim söyledi ki?” diye söylendi sosis köpek, gene alınmıştı.</st></p>
			<p><st c="14582">“Evet, sen söyledin,” dedi Nuh. </st><st c="14615">“Onda özel bir şey olduğunu söyledin.”</st></p>
			<p><st c="14653">“Ah, ama en harika şeyi daha duymadın,” diye yanıtladı sosis köpek, şimdi heyecandan Nuh’un çevresinde dönüp duruyordu. </st><st c="14774">“İşte en ilginci şu: Birkaç günde bir, bu ağacın etrafında çok tuhaf şeyler olur. </st><st c="14856">Tüm köy uykuya dalar, gerçekten de öyle gibidir. </st><st c="14905">Ama ertesi sabah uyandığımızda dallardan bazılarının yok olduğunu görürüz, ama ortalıkta hiç dal parçası falan yoktur. </st><st c="15024">Sonra bir iki gün içinde dallar yeniden yerlerine geliverir! </st><st c="15085">Çok şaşırtıcı. </st><st c="15100">Yani şeydeki gibi olaylar olur işte...” Burada sabahın erken vaktinde Nuh’un geçtiği ikinci köyün adını söyledi. </st><st c="15213">O korkunç yerin ismi ağzında ekşi bir tat bırakmış gibi Nuh bunun üzerine hafifçe ürperdi. </st><st c="15304">“Ama burada biz böyle şeyler yaşamayız.”</st></p>
			<p><st c="15344">“Ne kadar olağanüstü!” dedi çocuk.</st></p>
			<p><st c="15379">“Öyle değil mi? </st><st c="15396">HAV!”</st></p>
			<p><st c="15401">“Ve dükkân. </st><st c="15414">Rengârenk bir yer.”</st></p>
			<p><st c="15433">“Evet, elbette öyle. </st><st c="15455">HAV. </st><st c="15460">Orası bir oyuncak dükkânı.”</st></p>
			<p><st c="15487">Çocuğun gözleri kocaman açıldı. </st><st c="15520">“Bir oyuncak dükkânı!” dedi nefesini tutarak. </st><st c="15566">“En sevdiğim üç sözcük!” </st></p>
			<p><st c="15591">“Ben de ‘taze meyveli tart’ı severim,” dedi eşek. </st><st c="15641">“Üç harika sözcük.”</st></p>
			<p><st c="15660">“Bende yok,” dedi Nuh daha sorunun gelmesine kalmadan. </st><st c="15716">Eşek şaşkınlık içinde gözlerini iri iri açınca, Nuh bir an için acaba beni yemeyi mi düşünüyor diye merak etti.</st></p>
			<p><st c="15827">“Görüyorum ki artık hiç ilginizi çekmiyorum,” dedi sosis köpek boynundaki fuları dişleriyle sıkarken. </st><st c="15930">Aniden rüzgâr çıkmış, soğuk olmaya başlamıştı çünkü, gene alınmış gibi görünüyordu. </st><st c="16014">“Eh, seni daha fazla tutmayalım. </st><st c="16047">Biz de yolumuza gidelim. </st><st c="16072">İyi günler, bayım.”</st></p>
			<p><st c="16091">“Evet, iyi günler,” dedi eşek içini çekerek arkasını dönerken.</st></p>
			<p><st c="16154">Nuh da onlara hoşça kal dedi, sosis köpeğin (ve daha az ölçüde olmakla birlikte aç eşeğin) kendisine yaptığı yardımlar düşünüldüğünde, aslında pek de bir mesafe kat edememişti. </st><st c="16332">Ama birkaç dakika sonra kendini gene yolda yürürken buldu. </st><st c="16391">Ağacın önünde bir süreliğine durdu, dokunmak üzere elini uzattı, parmakları daha ağacın kabuğuna değmemişti ki ağacın inlediğini duyup dehşet içinde elini çekti. </st><st c="16553">Bu ilk köydeki elma ağacınınki gibi nazik bir fısıltı değildi, yavrularını koruyan bir kaplanın hırlaması gibi daha saldırgan bir sesti. </st></p>
			<p><st c="16690">Bir an için –çok kısa bir an için– evini ve ailesini düşündü. </st><st c="16752">Kaçtığını anladıklarında, ki şimdiye kadar çoktan anlamış olmalıydılar, kim bilir ne kadar üzülmüşlerdi. </st><st c="16857">Tabii ki anlamayacaklardı. </st><st c="16884">Onun bencil olduğunu düşüneceklerdi. </st><st c="16921">Ama kalma fikri... </st><st c="16940">ve izleme... </st><st c="16953">Ürperdi, böyle şeyleri düşünmemesi gerektiğini biliyordu. </st><st c="17011">Anne babasını aklından tamamen çıkarıp tüm dikkatini oyuncak dükkânına vermeye çalışarak ağaçtan uzaklaştı. </st></p>
			<p><st c="17119">İşte sokak kapısı.</st></p>
			<p><st c="17137">İşte kapının kulpu.</st></p>
			<p><st c="17157">Ve bunu yapmayı daha gerçekten düşünmeden elinin kapının kulpuna uzandığını, onu tutup çevirdiğini fark etti. </st><st c="17268">Dükkânın içinde ne olduğunu görmesine kalmadan da kapı arkasından sıkı sıkıya kapanmıştı. </st></p>
		</div>
	<div id="charCountTotal" value="17358"></div></body>
</html>
