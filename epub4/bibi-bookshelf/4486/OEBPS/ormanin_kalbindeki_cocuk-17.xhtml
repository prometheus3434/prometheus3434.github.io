<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ormanin_kalbindeki_cocuk-17</title>
    <meta http-equiv="Content-Type" content="text/html; charset=utf-8" />
  

</head>
  <body id="ormanin_kalbindeki_cocuk-17" xml:lang="tr-TR">
		<div>
			<p><br /><br /><br /><br /></p>
			<p id="_idParaDest-16"><st c="0">On Altıncı Bölüm   </st><br /><st c="18">Nuh ve Yaşlı Adam</st></p>
			<p><br /><br /></p>
			<p><st c="35">“Ee, şayet pamuk helva yemediyse,” dedi yaşlı adam ve son oyduğu, henüz yarım olan kuklayı elinden bırakarak boş tatlı tabaklarını aldı. </st><st c="173">Sonra ağır ağır lavaboya yürüyüp musluğu açtı, lavabonun içine birkaç bulaşık bezi atıp onları işlerini yapmaya bıraktı ve ekledi, “neden kendini hasta hissediyormuş?” </st></p>
			<p><st c="341">Nuh başını eğip masaya baktı ve parmaklarını, keskinin yanlışlıkla açtığını düşündüğü bir oyuğun üzerinde dolaştırmaya başladı. </st><st c="469">Hiçbir şey demedi, başını kaldırıp bakmadı ve yaşlı adamın bu konuda daha fazla soru sormamasını ümit etti.</st></p>
			<p><st c="576">“Bana yanıt vermek istemiyor musun?” dedi yaşlı adam sonunda alçak bir sesle. </st><st c="655">Nuh başını kaldırıp ona baktı ve başını iki yana sallamadan önce güçlükle yutkundu. </st></p>
			<p><st c="739">“Kaba davranmak istemiyorum,” dedi Nuh, ama konuşmaya başladığında sesinin niyetlendiğinden çok daha sert çıktığını fark etti. </st><st c="866">“Ama şu anda evden kaçmış olduğuma göre annemle babamı düşünmememin en iyisi olduğunu sanıyorum. </st><st c="963">Ya da onlar hakkında konuşmamanın.”</st></p>
			<p><st c="998">“Evet, bu söylediğin çok ilginç,” dedi yaşlı adam dönüp şaşkınlık içinde ona bakarak. </st><st c="1085">“Önce annen seni boş yere suçlayan bir güvenlik görevlisine karşı çıkıyor, sonra bir yüzme havuzunda kumsal yapıyor, sonra da seni okuldan alıp panayıra götürüyor. </st><st c="1249">Ve sen de onun hakkında konuşmak istemiyorsun. </st><st c="1296">Ama niye? </st><st c="1306">Yani annen eğer böyle biriyse... </st><st c="1339">şey tabii benim hiç annem olmadı, sadece Poppa vardı,” dedi üzüntüyle. </st><st c="1410">“Ama gene de niye onunla birlikte olmak istemediğini anlamıyorum.”</st></p>
			<p><st c="1476">Nuh yanıt vermeden önce bunu uzun bir süre düşündü. </st><st c="1529">“Ben onunla olmak istemiyor değilim,” dedi, giderek kendini daha çok hüsrana uğramış hissediyordu. </st><st c="1628">“Ama açıklaması çok zor! </st><st c="1653">Mesele şu ki o bana bir söz verdi, biliyorsun. </st><st c="1700">Ve şimdi bence o sözünü tutmayacak. </st><st c="1736">Bu olurken onun yanında olmak istemiyorum.”</st></p>
			<div>
				<div id="_idContainer011">
					<img src="image/11.jpg" alt="" /><st c="1779"></st>
				</div>
			</div>
			<p><st c="1818">“Sözünü tutmayacağını düşünüyorsun, öyle mi?”</st></p>
			<p><st c="1863">“Evet.”</st></p>
			<p><st c="1871">“Peki sana ne sözü verdi?”</st></p>
			<p><st c="1898">Nuh söylemeyeceğini belirtmek için başını iki yana salladı.</st></p>
			<p><st c="1958">“Şey, bunu duyduğuma çok üzüldüm,” dedi yaşlı adam içini çekerek. </st><st c="2025">“Ama sanırım hepimiz zaman zaman tutamayacağımız sözler veririz.”</st></p>
			<p><st c="2090">“Bahse girerim sen hiç böyle bir şey yapmamışsındır,” dedi Nuh.</st></p>
			<p><st c="2154">“Ah, böyle düşünüyorsan çok yanılıyorsun demektir. </st><st c="2206">Benim bir çocukken verdiğim sözleri duydun. </st><st c="2250">Biliyor musun, babam yaşamı boyunca her şeyi benim iyiliğim için yapmış olmasına rağmen ben gene de onu yarı yolda bıraktım. </st><st c="2375">Kaçıp maceralar yaşadım, başımı her tür derde soktum. </st><st c="2429">Eğer verilen sözlerden bahsetmek istiyorsan, ben yaşamım boyunca, tutmadığım bir sözle yaşamak zorunda kaldım. </st><st c="2540">Şimdi bir fincan çay ister misin ya da bir fincan kahve?”</st></p>
			<p><st c="2597">“Ben çay da kahve de içmem,” dedi Nuh suratında sanki biraz önce bir fıçı çürük elma yemiş gibi bir ifadeyle. </st><st c="2708">“Ama eğer varsa bir bardak süt alabilirim.”</st></p>
			<p><st c="2751">Yaşlı adam buzdolabını açıp bir süreliğine içine gömüldü, sonunda elinde içi soğuk süt dolu, üzeri buz tutmuş bir sürahiyle belirdi. </st><st c="2885">Sürahinin içindeki sütü uzun bir bardağa doldurup Nuh’un alması için masanın üzerine bıraktı, sonra tekrar tahta parçasıyla keskisini eline alıp tahtayı yontmaya koyuldu. </st></p>
			<p><st c="3056">Nuh bardaktan bir yudum alıp tekrar kutuya uzandı. </st><st c="3107">Başka bir kukla seçip eline aldı, bu seferki gülümsemesine sebep olmuştu. </st><st c="3181">Çok sıska bir kuklaydı bu ve oldukça köşeli bir kafası vardı. </st><st c="3243">Kol, bacaklar ve gövdeden ziyade bir dizi geometrik şekilden yapılmış bir adama benziyordu. </st></p>
			<p><st c="3335">“Ah, Bay Bubituzağı,” dedi yaşlı adam kuklayı görünce başını iki yana sallayıp hafifçe gülerek. </st><st c="3431">“Babamın onun kuklasını yapmış olmasına bayağı şaşırdım doğrusu. </st><st c="3496">Çünkü Bay Azcık benim koşuyla ilgilenmemi sağlayan insansa eğer, Bay Bubituzağı da bu yeteneğimi ne kadar farklı şekillerde kullanabileceğimi fark etmemi sağlayan kişidir. </st><st c="3668">Verilen sözlerden bahsetmiştin Nuh, ama babama verdiğim sözlerden birini Bay Bubituzağı yüzünden tutmadım.”</st></p>
		</div>
	<div id="charCountTotal" value="3775"></div></body>
</html>
