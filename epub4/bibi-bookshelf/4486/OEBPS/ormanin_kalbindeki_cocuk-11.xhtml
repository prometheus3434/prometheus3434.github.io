<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ormanin_kalbindeki_cocuk-11</title>
    <meta http-equiv="Content-Type" content="text/html; charset=utf-8" />
  

</head>
  <body id="ormanin_kalbindeki_cocuk-11" xml:lang="tr-TR">
		<div>
			<p><br /><br /><br /><br /></p>
			<p id="_idParaDest-10"><st c="0">Onuncu Bölüm   </st><br /><st c="14">Nuh ve Yaşlı Adam</st></p>
			<p><br /><br /></p>
			<p><st c="31">“Kazandın o zaman?” dedi Nuh. </st><st c="62">“Onu geçtin yani?”</st></p>
			<p><st c="80">“Geçtim,” dedi yaşlı adam gülümseyerek. </st><st c="121">“İnan bana, ben de herkes kadar şaşırmıştım. </st><st c="166">Kazanabileceğimi hiç düşünmemiştim, ama sonunda benim doğal bir atlet olduğum çıktı ortaya. </st><st c="258">Köyün bugüne kadar gördüğü en hızlı koşucuydum. </st><st c="306">Ve dürüst olmak gerekirse, Tobi Sevimli bunu kabullenip beni kutladı.”</st></p>
			<p><st c="376">“Bundan sonra iyi arkadaş olmuşsunuzdur sanırım,” dedi Nuh.</st></p>
			<p><st c="436">“Ah hayır,” dedi yaşlı adam başını iki yana sallayarak. </st><st c="493">“Hayır, birbirimize tahammül edemiyorduk. </st><st c="535">İtip kakmalar bitti, bu doğru, ama bir daha hiç konuşmadık. </st><st c="595">Korkarım onun hikâyesi burada bitiyor. </st><st c="634">Fakat benimki daha yeni başlıyordu. </st><st c="670">Bundan sonra dünya benim olacaktı.”</st></p>
			<p><st c="705">“Baban bu yüzden mi bu kuklayı yaptı?” diye sordu Nuh, Bay Azcık’ın kuklasını elinde tutarak. </st><st c="800">“İtilip kakılmana nihayet son veren adam olduğu için mi?”</st></p>
			<p><st c="857">“Eh, öyle de denebilir,” dedi yaşlı adam. </st><st c="900">“Poppa ondan çok hoşlanmıyordu, Bay Azcık olmasaydı sonraki yıllarda evde kalacağımı, onu yalnız bırakmayacağımı söyler dururdu. </st><st c="1029">Bilirsin işte, gittiğimde beni çok özlüyordu. </st><st c="1075">Benim yaramazlıklarımı engellemek için ormanın içlerine taşınmıştık, ama bu durumda yeni yaramazlıklar bulmuştum. </st><st c="1189">Bu kuklayı yaptı çünkü ne zaman bana kızsa onu alıp dik dik bakıyor, elinde sallayabiliyordu.”</st></p>
			<p><st c="1283">“Ne kadar olağanüstü,” dedi Nuh kuklayı geri, masanın üzerine koyarak. </st></p>
			<p><st c="1355">“Senin de gördüğün gibi, Bay Azcık bacaklarımın olağandışı derecede güçlü olduğunu hemen anlamıştı. </st><st c="1455">Beni hemen futbol, rugby, tenis ve lekros, badminton, basketbol, koşu, kaya tırmanışı, kürek, yelken, okçuluk, beyzbol ve boks takımlarına yazdı. </st><st c="1601">Bir süre sonra köyün bugüne kadar gördüğü en iyi atlet olarak ünlenmiştim. </st><st c="1676">Polo öğretmeni beni polo takımına da almayı teklif etti, ama buna hayır dedim. </st><st c="1755">‘Hayır, polodan hoşlanmıyorum,’ dedim ona.”</st></p>
			<p><st c="1798">“Bu kadar çok spor dalını yapan birini daha önce görmemiştim,” dedi Nuh. </st></p>
			<p><st c="1872">“Evet ama en çok koşuyu seviyordum,” dedi yaşlı adam. </st><st c="1926">“Ben her gün okul bahçesinde, yolda, ormanın içinde, sonra tekrar dışında, caddede, köy boyunca koşar, arkadaşım eşeği geçer, tekrar okul bahçesine girerken Bay Azcık saat tutardı ve bugüne kadar gördüğü tüm çocuklardan daha büyük bir potansiyelim olduğunu söylerdi.</st></p>
			<p><st c="2192">“ ‘İşte sana bir ipucu gene de,’ derdi üzerime doğru eğilip elini omzuma koyarak. </st><st c="2275">‘İlerlemek istiyorsan daha hızlı koşmalısın.’ ”</st></p>
			<p><st c="2322">“Bu iyi bir tavsiye gibi görünüyor,” dedi Nuh biraz düşündükten sonra.</st></p>
			<p><st c="2393">“Ah, öyleydi. </st><st c="2408">Ben de daha hızlı koştum. </st><st c="2434">Okulun spor bayramı geldi, yapılan bütün yarışları kazandım, günün sonunda diğer oğlanlar etrafımı çevirip beni omuzlarına aldılar ve zafer marşları söyleyerek sokaklarda dolaştırdılar, ama beni gene dövmeyi planladıklarını düşünerek elimden geldiğince hızla koşarak onlardan kaçtım –ki çok hızlıydı– ve beni asla yakalayamadılar. </st><st c="2765">Birkaç ay sonra köyün ‘Uzun Koşu’ diye bilinen olağan yıllık uzun koşusu yapıldı ve bu koşuyu o güne dek en hızlı koşan kişiden yüzde on beş daha hızlı koştum. </st><st c="2925">Büyük Köyün meydanında heykeli dikili olan efsanevi koşucu Dmitri Capaldi’den bile hızlı koşmuştum. </st><st c="3025">Başarımın haberleri yayılmaya başladığında beni milli takımdan çağırdılar ve daha yıl bitmeden elli üç mil koşusundaki en hızlı koşucu olarak ünlenmiştim. </st><st c="3180">Kısa süre sonra ülkenin en hızlı koşucusu olarak adlandırıldım. </st><st c="3244">İşte o zaman iyi bir çocuk olma ve babamla birlikte kalma konusundaki çabalarım un ufak olmaya başladı, asla söz verdiğim gibi olmadı.”</st></p>
			<p><st c="3379">“Seninki gibi bir yeteneğim olmasını isterdim,” dedi Nuh Arpasuyu. </st><st c="3447">“Ben çok iyi bir koşucu değilim. </st><st c="3480">Ama satrançta fena sayılmam.”</st></p>
			<p><st c="3509">“Hımm,” dedi yaşlı adam bunu kafasında tartarak. </st><st c="3559">“O da gerçek bir spor sayılmaz, öyle değil mi?”</st></p>
			<p><st c="3606">“Kafa sporu,” dedi Nuh dik oturup gülümseyerek.</st></p>
			<p><st c="3654">Yaşlı adam, “Evet,” diyerek bu fikri onayladı. </st><st c="3702">“Ama tahmin ederim şu anda satranç oynayacağın kimse yoktur, yani evden kaçtığın düşünülürse.”</st></p>
			<p><st c="3796">“Evet, yok,” dedi Nuh tekrar kafasını eğip masaya bakarak. </st><st c="3856">Dikkatini masanın ortasında birleşen bir sözcüğe vermiş, baş parmağının tırnağıyla harflerin üzerinden geçiyordu.</st></p>
			<p><st c="3969">“Sanıyorum ailenden kaçıyorsun o halde,” dedi yaşlı adam ayağa kalkıp masanın üzerindeki yemek artıklarını temizleyerek. </st><st c="4091">“Geriye başka kimse kalmıyor çünkü. </st><st c="4127">Onlardan kaçıyor olmalısın. </st><st c="4155">Peki şimdi ne yapmayı düşünüyorsun?” diye sordu elindeki orangutan kuklasını dik tutarak; son bir saattir gösterdiği çabanın sonucuydu orangutan.</st></p>
			<p><st c="4300">“Çok güzel oldu,” dedi Nuh kuklayı eline alıp inceleyerek. </st><st c="4360">“Canlı gibi. </st><st c="4373">Ahşabı aynen maymun tüyü gibi yontmuşsun.”</st></p>
			<p><st c="4415">“Evet, sanırım öyle,” dedi yaşlı adam ama sesinde biraz hayal kırıklığı vardı. </st><st c="4495">“Yapmak istediğim bir orangutan değildi, ama olsun.”</st></p>
			<p><st c="4547">“Sahiden mi?” diye sordu Nuh. </st><st c="4578">“Sen ne yapmak istiyordun o zaman?”</st></p>
			<p><st c="4613">Yaşlı adam başını iki yana sallayıp odanın köşesinde duran ve içi işlenmemiş tahta bloklarla dolup taşan sepete doğru yürüdü, bir tahta seçip dikkatle inceledi, sonra başını onaylar anlamda sallayıp tekrar iskemleye oturdu. </st><st c="4838">“Önemli değil,” dedi usulca ve keskiyi eline aldı. </st><st c="4889">Oğlanın sorusunu duymazdan gelmişti. </st><st c="4926">“Tekrar deneyeceğim. </st><st c="4947">Bir gün eminim olacaktır. </st><st c="4973">Eğer istersen, sanıyorum biraz tatlı vardı.”</st></p>
			<p><st c="5017">“Eğer size çok zahmet vermeyecekse,” dedi hâlâ aç olan Nuh. </st><st c="5078">“Ben ailemden kaçmıyorum bu arada. </st><st c="5113">Sadece... </st><st c="5123">ben buradayım, onlar orada. </st><st c="5151">O kadar.”</st></p>
			<p><st c="5160">“Ama eğer onlarla birlikte olmak istemiyorsan çok kötü insanlar olmalılar,” dedi yaşlı adam, şeker olduğunu düşündüğü rengârenk şeylerle dolu bir halde önlerinde beliriveren buzdolabının kapağını açarak. </st><st c="5365">Buzdolabının içine baktı. </st><st c="5391">“Sanırım sana ikram edebileceğim çok bir şeyim yok,” dedi. </st><st c="5450">“Biraz meyveli krema, biraz jelibon şeker ve dondurma, çikolatalı pasta, muzlu kremalı pay, kirazlı ve çift kat kirazlı turta. </st><st c="5577">Yeter mi?”</st></p>
			<p><st c="5587">“Yeter tabii ki, teşekkür ederim,” dedi Nuh, yaşlı adamın anne babasının kötü insanlar olduğunu ve bu yüzden onlardan kaçtığını düşünmesi hoşuna gitmiyordu. </st><st c="5745">Anne babası hiç de kötü insanlar değildi. </st><st c="5787">Aslında çok hoş ve iyi insanlardı.</st></p>
			<p><st c="5821">“Madem o kadar iyiler, onlardan niye kaçıyorsun o zaman?” diye sordu yaşlı adam Nuh’u şaşırtarak, çünkü Nuh bunları sadece kafasından geçirip yüksek sesle dile getirmediğinden emindi. </st></p>
			<p><st c="6006">“Çünkü böylesi daha iyi, hepsi bu,” dedi Nuh. </st></p>
			<p><st c="6052">“Baban seni kömürlüğe mi kapatıyor?”</st></p>
			<p><st c="6088">“Hayır,” dedi Nuh yaşlı adamın söylediği karşısında dehşete kapılarak.</st></p>
			<p><st c="6159">“Annen seni köpek kulübesinde köpekle birlikte yemeye mi zorluyor?” </st></p>
			<p><st c="6228">“Tabii ki hayır,” dedi Nuh. </st><st c="6256">“O asla böyle bir şey yapmaz. </st><st c="6286">Üstelik bizim köpeğimiz yok. </st><st c="6315">Biz birlikte mükemmel vakit geçirirdik, sadece ikimiz. </st><st c="6370">Ya da son birkaç aydır öyleydi diyebiliriz.”</st></p>
			<p><st c="6414">“Ya, öyle mi?” dedi yaşlı adam. </st><st c="6447">“Çok ilginç.”</st></p>
			<p><st c="6460">“Evet, bizim orada tilt oynanan bir kahve vardı,” dedi Nuh ve nasıl dört buçuk milyon puan yapıp listenin en üstüne yükseldiğini anlatmaya koyuldu. </st><st c="6609">“Bir keresinde de beni büyülü kartları çalmakla suçlayan bir güvenlik görevlisinden kurtarmıştı. </st><st c="6706">Daha birkaç hafta önce de bize özel bir plaj yaptı.”</st></p>
			<p><st c="6758">Yaşlı adam şaşkınlıkla kaşlarını kaldırdı. </st><st c="6802">“Özel bir plaj mı?” diye sordu. </st><st c="6834">“Ormanın kıyısında ha? </st><st c="6857">Bu bana pek mümkün görünmedi.”</st></p>
			<p><st c="6887">“Annemin kafasına koyduğunda neler yapabildiğini görseniz gerçekten ağzınız açık kalırdı,” dedi Nuh hafifçe gülümseyerek. </st><st c="7010">“O sürprizlerle doludur.”</st></p>
		</div>
	<div id="charCountTotal" value="7035"></div></body>
</html>
