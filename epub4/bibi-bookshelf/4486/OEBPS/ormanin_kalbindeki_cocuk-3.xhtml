<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ormanin_kalbindeki_cocuk-3</title>
    <meta http-equiv="Content-Type" content="text/html; charset=utf-8" />
  

</head>
  <body id="ormanin_kalbindeki_cocuk-3" xml:lang="tr-TR">
		<div>
			<p><br /><br /><br /><br /></p>
			<p id="_idParaDest-2"><st c="0">İkinci Bölüm   </st><br /><st c="14">İkinci Köy</st></p>
			<p><br /><br /></p>
			<p><st c="24">İkinci köye varmak ilkinden daha uzun sürdü.</st></p>
			<p><st c="69">Ona gayet uzun gelen bir yürüyüşten sonra Nuh uzakta, turuncu çatısı olan büyük bir ev gördü. </st><st c="164">Bu ev ona annesinin onu birkaç hafta önce götürdüğü, çatısı aynı parlak renkte kiremitlerle kaplı küçük bir kahvede, bir fincan çay içip kremalı kek yedikleri sürpriz gezintiyi hatırlattı. </st><st c="353">Kahvenin köşesindeki tilt makinesi onu çok sevindirmiş ve daha ilk oynayışında dört buçuk milyon puan kazanarak puan tablosunun kapasitesinin üstüne çıkmasına sebep olmuş, makineyi ıslıklar ve çan seslerinden oluşan bir hezeyana sokmuştu.</st></p>
			<p><st c="591">“Bu da başka bir başarıydı,” diye düşündü, kazandığı zafer karşısında ne kadar mutlu olduğunu ve annesinin, özellikle de kendisi makinenin başına geçip ancak üç yüz puan almayı başarınca ne kadar etkilendiğini hatırlayarak. </st></p>
			<p><st c="816">“Gördün mü?” diye sormuştu tezgâhın ardında duran ve pis bir bezle gözlüklerini silen adama. </st><st c="909">“Oğlum daha biraz önce tilt makinesinde dört buçuk milyon puan yaptı.”</st></p>
			<p><st c="979">“Ee?” demişti adam sanki bunu herkes yapabilirmiş gibi.</st></p>
			<p><st c="1035">“Ne demek ‘Ee?...’ ” diye sormuştu annesi alçak sesli bir kahkaha atıp şaşkınlık içinde etrafına bakarak. </st><st c="1142">“Bir gün dünya şampiyonu olabilir, o zaman siz de bu oyunu ilk sizin kahvenizde oynadığını söyleyerek övünebilirsiniz.” </st></p>
			<p><st c="1262">“Tilt oyunu için bir dünya şampiyonası yapıldığını sanmıyorum,” demişti adam, daha önce hiç gülümsememiş ya da aslında uzun süredir gülünecek bir şey bulamamış gibiydi. </st><st c="1431">“Bu tam anlamıyla bir spor sayılmaz.”</st></p>
			<p><st c="1468">“20 kilometre yürümek de öyle,” demişti Nuh’un annesi. </st><st c="1524">“Ama olimpiyatlarda bunun için madalya veriyorlar.” </st></p>
			<p><st c="1576">Nuh o anda kıkırdamıştı çünkü annesinin, yaptığı bir şey karşısında böyle etkilendiğini görmekten hoşlanıyordu, ama bu meseleyi bu kadar önemsemesine de şaşırmıştı doğrusu. </st><st c="1749">(Aslına bakılırsa, bugün her şey annesine önemli görünüyordu. </st><st c="1811">“Kaybedecek bir dakikamız bile yok,” demişti ona kahveden çıkarlarken, bir yandan da onun kadar heyecanlanmış birilerini bulma umuduyla etrafına bakınıyordu. </st><st c="1969">“Şimdi ne yapabiliriz?”)</st></p>
			<p><st c="1993">İkinci köy, ilkinden daha hareketliydi. </st><st c="2034">Zira güneş artık yükselmişti ve büyükler yüzlerinde keşke bir saat daha uyuyabilsek, dışarı çıkmak zorunda olmasak diyen bir ifadeyle işe gitmek üzere yola koyulmuşlardı. </st><st c="2205">Çoğu, aceleyle Nuh’un yanından geçip gidiyordu. </st><st c="2253">Ellerinde çantalar, kollarının altında şemsiyeler vardı, çünkü her zaman hep en kötüsünden korkarlardı. </st><st c="2357">Ama bir-iki kişi oraya ait olmadığını fark ederek ona şüpheyle baktı. </st><st c="2427">Şansına, hâlâ sabahın erken bir vaktiydi de kimsenin onunla uğraşacak hali yoktu. </st></p>
			<p><st c="2509">Sokakta bir aşağı bir yukarı bakındı. </st><st c="2547">Burada da bir kahve var mıydı acaba? </st><st c="2584">O zaman belki tekrar tilt oynayabilir, puan tablosunda en üst sıraya yerleştiği takdirde kahvenin sahibi, bu olağanüstü başarısını kutlamak için ona kahvaltı ısmarlayabilirdi. </st><st c="2760">Kendi parasıyla kahvaltı almasına imkân yoktu; evden çıkmadan önce babasının cüzdanından para çalmamak ya da annesinin para çantasından biraz bozukluk almamak konusunda çok kararlı davranmıştı tabii ki. </st><st c="2963">Eğer öyle yapmamış olsaydı bunun maceralı yolculuğunda işleri kolaylaştırabileceğini biliyordu, ama anne babasının onu hırsız olarak hatırlamalarını istememişti. </st></p>
			<p><st c="3125">Etrafına bakındı, ama bedava kahvaltı bulabileceği hiçbir yer göremedi. </st><st c="3197">Sonra birden ne kadar erken kalktığını ve ne kadar çok yol yürüdüğünü düşününce bedenini ani bir yorgunluk dalgası kapladı. </st><st c="3321">Onu izleyen biri varsa bunun ne kadar kaba kaçacağını hiç düşünmeden, kollarını iki yana açarak kendine kocaman bir esneme lüksü tanıdı. </st><st c="3458">Gözleri kapalı, elleri yumruk olmuş halde, göz ucuyla yanından geçtiğini gördüğü oldukça kısa boylu bir beyefendiye çarptı. </st></p>
			<p><st c="3582">“Ah!” diye bağırdı çok kısa boylu beyefendi ve durup kendisine çarpan kişiye öfkeli gözlerle bakarak acıyan yüzünü ovuşturdu. </st></p>
			<p><st c="3708">“Amanın,” dedi Nuh çabucak. </st><st c="3736">“Çok özür dilerim, bayım. </st><st c="3762">Orada olduğunuzu görmedim.”</st></p>
			<p><st c="3789">“Bana çarpmakla kalmıyor, üstüne üstlük aşağılıyorsun da,” dedi adam, suratı öfkeden kıpkırmızı olmuştu. </st><st c="3895">“Kısa boylu olabilirim, ama görünmez de değilim ya!” Gerçekten olağandışı bir görünüşü vardı ve boyu, herkesin yaşına göre kısa boylu olduğunu söylediği Nuh kadar bile yoktu. </st><st c="4070">Ama Nuh’un bunu dert etmesine gerek yoktu, çünkü o bir gün büyüyecekti. </st><st c="4142">Adamın kafasında siyah bir peruk vardı, fakat şimdi peruk yere, ayaklarının üzerine düşmüştü. </st><st c="4236">Adam peruğu alıp önü arkasına gelecek şekilde tekrar kafasına koydu. </st><st c="4305">Bu haliyle, yaklaşan birinden ziyade uzaklaşıp giden birine benziyordu. </st><st c="4377">İçinde kocaman gri bir kedinin durduğu bir el arabasını itiyordu. </st><st c="4443">Kedi, gözlerini bir an için açmış ve hemen tekrar uykuya dalmadan önce Nuh’a, onun gibi oğlanların beş para etmediğini, onlar için tasa etmeye değmeyeceğini belirten bir bakışla bakmıştı. </st></p>
			<p><st c="4631">“İsteyerek yapmadım,” dedi Nuh adamın öfkesinden ürkerek. </st><st c="4689">“Yani ne size çarpmak ne de sizi aşağılamak istemiştim.”</st></p>
			<p><st c="4745">“Ama ikisini de başardın ve şimdi de gecikmeme neden oluyorsun. </st><st c="4810">Bu arada, saat kaç?” Nuh saatine baktı, ama daha yanıt vermesine kalmadan adamdan derin bir inilti koptu. </st><st c="4916">“Ah, vaktin o kadar olduğunu söyleme bana.” Adamın sesi öfke saçıyordu. </st><st c="4988">“Hay kör talihim, veterinerde randevumuz vardı, geç kalanları asla muayene etmez. </st><st c="5070">Onları bir tekmeyle kapının önüne koyuverir. </st><st c="5115">Eğer böyle yaparsa kedimin öleceğine hiç şüphe yok. </st><st c="5167">Kedim senin yüzünden ölecek. </st><st c="5196">Sen gerçekten korkunç bir çocuksun.” Son üç sözcüğü söylerken sesi boğuklaşıp yükselmiş, yüzü de geçkin bir şalgamın rengine dönmüştü.</st></p>
			<p><st c="5330">“Üzgün olduğumu söyledim,” dedi Nuh. </st><st c="5368">Adam randevusuna geç kalacak olursa, bundan kendisinin sorumlu olacağı fikri onu biraz şaşırtmıştı. </st><st c="5468">Sonuçta adamın birazcık durmasına sebep olmuştu. </st><st c="5517">Kedi de ölecek olursa... </st><st c="5542">Eh, kediler ölürdü, bu da onların sonuydu. </st><st c="5585">Birkaç ay önce kendi kedisi de ölmüştü, ona bir cenaze töreni yapmışlar, üzülmüşler, ama sonrasında hayatlarına devam etmişlerdi. </st><st c="5715">Annesi gitarıyla kedi için bir şarkı bile bestelemiş, mezarın üzerini kapatırlarken onu çalıp söylemişti. </st><st c="5821">Annesi böyle konularda maharetliydi, Nuh böyle düşünüp kendi kendine gülümsedi. </st><st c="5901">Üzücü şeylerin günü mahvetmesine izin veremezdi.</st></p>
			<p><st c="5949">“Bu arada sen de kimsin?” diye sordu adam. </st><st c="5993">Öne doğru eğilip, oğlanı sanki servis masasında fazla bekletilmiş ve bu yüzden de bozulmuş olabilecek bir kâse çırpılmış kremaymış gibi kokladı. </st><st c="6138">“Seni tanımıyorum, öyle değil mi? </st><st c="6172">Burada ne arıyorsun? </st><st c="6193">Biz köyümüzde yabancılardan hoşlanmayız, bilirsin. </st><st c="6244">Geldiğin yere geri dön, niye geldiğin yere geri dönüp bizi rahat bırakmıyorsun?”</st></p>
			<p><st c="6324">“Ben Nuh Arpasuyu’yum,” dedi. </st><st c="6355">“Buradan geçiyordum çünkü...”</st></p>
			<p><st c="6384">“Beni ilgilendirmez,” diye cevabı yapıştırdı adam ve el arabasının kolunu tekrar sık sıkı kavrayıp aceleyle yoluna devam etti, giderken de yüksek sesle söylenmeye devam ediyordu.</st></p>
			<p><st c="6563">“Burada insanlar pek dost canlısı görünmüyor,” diye düşündü Nuh adamın aceleyle uzaklaşmasını izlerken. </st><st c="6668">“Bence burası yeni bir başlangıç yapmak için tam uygun yer olabilir.”</st></p>
			<p><st c="6737">Ama bu rastlantı, ağzında nahoş bir tat bırakmıştı ve bu olayın ardından köyün içinde yürürken herkesin onu süzdüğünden, onu ortalıktan kaldırıp hapse atmaya kararlı olduğundan emindi. </st><st c="6923">Hemen bu sırada başka bir adam gördü; normal boyda biriydi, bir banka oturmuş gazetesini okuyor, sanki dünyanın süregiden işleri onun için büyük bir hayal kırıklığı kaynağıymışçasına üzgün üzgün kafasını sallıyordu. </st></p>
			<p><st c="7139">“Başımıza taş yağacak!” diye haykırdı adam aniden, okuduğu yazıya inanmaz gözlerle bakarken. </st><st c="7232">Bir yandan da yumruk yaptığı elinin içinde gazetenin kenarlarını buruşturuyordu. </st><st c="7313">“Hay başıma gelenler!” </st></p>
			<p><st c="7336">Nuh gözlerini dikip adama baktı ve bir an duraksadıktan sonra gidip yanına oturdu. </st><st c="7419">Onu bu kadar şaşırtanın ne olduğunu merak ediyordu.</st></p>
			<p><st c="7470">“Bu çok sarsıcı,” dedi adam kafasını sallayarak. </st><st c="7520">“Tam anlamıyla sarsıcı.”</st></p>
			<p><st c="7544">“Nedir o?” diye sordu Nuh. </st></p>
			<p><st c="7572">“Burada bir ağaçtan bir miktar elma çalındığı yazıyor, şeyde...” Burada Nuh’un sabah geçtiği ilk köyün adını söyledi. </st><st c="7690">“</st><span><st c="7691">Ağaç</st></span><st c="7695">,” diye okumaya devam etti adam, “</st><span><st c="7729">küçük haydut ortalıkta birden belirip ona doğru atıldığında ve üç elmayı çalıp dördüncüsünün de daldan düşüp berelenmesine sebep olduğunda, sabahki olağan pozisyonunu alıyormuş. </st><st c="7908">Hem ağaç hem de elmalar hastaneye götürülüp yaraları kontrol edilmiş. </st><st c="7978">Doktorlar önümüzdeki yirmi dört saatin kritik olduğunu söylüyorlarmış.”</st></span></p>
			<p><st c="8049">Nuh kaşlarını çattı. </st><st c="8071">Bu haber, kendisinin sabah erken vakitte, daha birkaç saat önce yaşadığı maceraya tuhaf derecede benziyordu. </st><st c="8180">Ama bu olay gazetelere çıkmış olamazdı ki! </st><st c="8223">Hem de haber diye! </st><st c="8242">Babası bu paçavralarda aslında kimsenin umurunda olmayan bir avuç insanla ilgili saçma sapan dedikodulardan başka bir şey yazılmadığını söyleyip dururdu. </st></p>
			<p><st c="8396">“Bugünün gazetesi mi o?” diye sordu Nuh şüpheyle. </st></p>
			<p><st c="8446">“Elbette öyle,” dedi adam. </st><st c="8473">“Aslında akşam baskısı, ama ben acele baskıyı edindim.”</st></p>
			<p><st c="8528">“Ama vakit daha sabah,” dedi Nuh.</st></p>
			<p><st c="8562">“İşte bu yüzden acele baskı ya zaten,” dedi adam, başını çevirip Nuh’a baktı. </st><st c="8641">Sonra gözlüğünü taktı ve hemen tekrar çıkardı. </st><st c="8688">“Amanın,” diye soludu adam dehşet içinde.</st></p>
			<p><st c="8729">Nuh adama baktı; onu bu kadar korkutanın ne olduğunu anlamamıştı, ama elma hırsızı hikâyesinin altındaki resmi görünce her şeyi anladı. </st><st c="8866">Sekiz yaşlarında, yaşına göre kısa boylu ama gür saçlı bir oğlan çocuğuydu bu. </st><st c="8945">Bir elmadan kocaman bir ısırık alıyordu. </st><st c="8986">Ama bu nasıl olabilir, diye merak etti Nuh. </st><st c="9030">Etrafta onu görecek kimse yoktu. </st><st c="9063">Resmin altına kocaman harflerle şöyle yazılmıştı:</st></p>
			<p><br /></p>
			<p><st c="9112">HİKÂYEYLE İLGİLİ DAHA FAZLA AYRINTI İÇİN 4, 5, 6, 7, 14, 23 VE 40. </st><st c="9180">SAYFALARA BAKINIZ. </st><st c="9199">LÜTFEN DİKKAT EDİN: BU ÇOCUK TOPLUM İÇİN BİR TEHLİKEDİR, ONA YA TEMKİNLE YAKLAŞILMALI YA DA HİÇ YAKLAŞILMAMALIDIR. </st></p>
			<p><br /></p>
			<p><span><st c="9314">Daha kötü sıfatlarla anıldığım da olmuştu,</st></span><st c="9356"> diye düşündü Nuh. </st><st c="9375">Ama yanındaki adam belli ki anılmamıştı, çünkü avazı çıktığı kadar haykırıyordu.</st></p>
			<p><st c="9455">“Bu o,” diye bağırıyordu. </st><st c="9482">“Biri onu durdursun. </st><st c="9503">O bir hırsız!”</st></p>
			<p><st c="9517">Nuh banktan kalkıp etrafına bakındı, herhangi bir anda tutuklanabileceğini biliyordu, ama şansına, şu anda hiç kimse bu konuyla ilgilenir görünmüyordu. </st></p>
			<p><st c="9670">“Biri onu durdursun!” diye bağırdı gene adam bir yandan da kaçarken. </st><st c="9739">“Durdurun onu! </st><st c="9754">Yoksa yaptığı yanına kâr kalacak.”</st></p>
			<p><st c="9788">Nuh’un bildiği kadarıyla, ikinci köyün sonu da işte böyle olmuştu. </st><st c="9856">Koca bina kümeleri uzakta siluetler halini alana kadar koştu da koştu. </st><st c="9927">Derken onlar da görünmez oldu. </st><st c="9958">Nuh ise bütün bu yaygaranın niye koptuğunu artık hatırlayamıyordu. </st></p>
		</div>
	<div id="charCountTotal" value="10025"></div></body>
</html>
