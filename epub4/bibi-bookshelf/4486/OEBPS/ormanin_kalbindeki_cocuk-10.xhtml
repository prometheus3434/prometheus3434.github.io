<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ormanin_kalbindeki_cocuk-10</title>
    <meta http-equiv="Content-Type" content="text/html; charset=utf-8" />
  

</head>
  <body id="ormanin_kalbindeki_cocuk-10" xml:lang="tr-TR">
		<div>
			<p><br /><br /><br /><br /></p>
			<p id="_idParaDest-9"><st c="0">Dokuzuncu Bölüm   </st><br /><st c="17">Yarış</st></p>
			<p><br /><br /></p>
			<p><st c="22">Birkaç hafta sonra (dedi yaşlı adam), okuldan sonsuza dek vazgeçmenin iyi bir fikir olduğunu düşünmeye başlamıştım. </st><st c="139">Konuşacak hiç arkadaşım yoktu ve Tobi Sevimli, işleri benim için her gün daha da güçleştiriyordu. </st><st c="237">Bir keresinde tam ben oturacakken sandalyemi altımdan çekip düşmeme ve yaralanmama sebep oldu. </st><st c="332">Başka bir seferinde kapının üzerine bir kova dolusu vernik koydu ve ben içeri girince kovanın içindekiler üzerime döküldü. </st><st c="455">Bu yüzden bir hafta içinde iki kere yıkanmak zorunda kaldım. </st><st c="516">Ev ödevlerimi çaldı, elmalarımı yedi, botumun bağcıklarını birbirine bağladı, ismimi bilerek yanlış söyledi. </st><st c="625">Benim uzaydan geldiğimi ve beynimin yerinde bir avuç pelte olduğunu söyledi. </st><st c="702">Pantolonumun arka cebine kurbağa, ön cebine de gelincik koydu, ki bu aslında düşündüğümden daha eğlenceliydi. </st><st c="812">Bana yaptığı korkunç şeylere rağmen devam ettim. </st><st c="861">Bütün bir öğleden sonra, üzerinde beni gösteren bir ok olan ve altında “Ben aptalım” yazan bir kazakla yanımda dolaştı. </st><st c="981">Tüm çarşambalarını benimle Japonca konuşarak geçirdi, aslında bu konuda bayağı iyiydi ve ben de birkaç kelime kapmaya başlamıştım. </st><st c="1112">Yulaf pelteme tuz koydu, sandviçime şeker. </st><st c="1155">Sınıftaki herkesi bir gün boyunca şapka giymeye ikna etti, böylece şapkasız tek kişi olarak ben kendimi tuhaf hissedecektim. </st><st c="1280">Bana üzerinde imza niyetine kocaman öpücük işaretleri olan, güya Alice isminde birinden çiçekler gönderdi. </st><st c="1387">Korkunçtu, tek kelimeyle korkunç, korkunç! </st><st c="1430">Okula gitmekten korkmaya başlamıştım ve bundan daha kötüsünün olabileceğini düşünemiyordum.</st></p>
			<p><st c="1521">Ta ki o olay gerçekleşene kadar.</st></p>
			<p><st c="1554">Bir salı sabahıydı, Bayan Kalkan gelecekte ne olmak istediğimiz hakkında sorular sorarak sınıfta dolanıyordu. </st><st c="1665">Aslında o zaman daha sekiz yaşında olduğumuzdan bu konu için biraz erken olduğu düşünülebilirdi, ama Bayan Kalkan geleceğimizi şimdiden, hatta bu kadar erkenden planlamamız gerektiğini söylüyordu. </st><st c="1862">Yalnızca büyüdüğümüzde ne olmak istediğimizi değil, aynı zamanda anne babamızın da ne iş yaptığını bilmek istiyordu.</st></p>
			<p><st c="1978">“Babam dünya çapında bir film yıldızı,” dedi Marjorie Hırslı. </st><st c="2041">“Annem de bir astronot. </st><st c="2065">Ben de bir helikopter pilotu olmayı düşünüyorum.”</st></p>
			<p><st c="2114">“Çok iyi Marjorie,” dedi Bayan Kalkan onaylar tarzda başını sallayarak. </st><st c="2187">“Ya sen Jasper Bendeniz. </st><st c="2212">Senin anne baban ne iş yapıyor?”</st></p>
			<p><st c="2244">“Babam akan burunların tedavisi için çalışıyor. </st><st c="2293">Annem ise bir at terbiyecisi ve ben de rahip olmak istiyorum.”</st></p>
			<p><st c="2355">“Eğer kafana koyarsan amacına ulaşacağından eminim,” diye açıkladı Bayan Kalkan mutlu bir ifadeyle. </st><st c="2456">“Matthew Byron, ya sen?”</st></p>
			<p><st c="2480">“Babam silahlı kuvvetlerin başı,” dedi Matthew. </st><st c="2529">“Annem de gelir vergisi ödemek istemeyen insanlara yardımcı oluyor. </st><st c="2597">Ben de on üç buçuk yaşına kadar profesyonel futbolcu olmayı, sonrasında da dikkatimi saray şairi olmaya vermeyi planlıyorum.” </st></p>
			<p><st c="2723">“Çok hırslı!” diye gülümsedi Bayan Kalkan. </st><st c="2766">“Tobi Sevimli. </st><st c="2781">Eminim anne baban örnek alınacak harika kişilerdir.”</st></p>
			<p><st c="2833">“Öyleler,” diye onayladı Tobi Sevimli. </st><st c="2873">“Şu kaydırakları bilir misiniz? </st><st c="2905">Hani döner, döner, döner de sonunda bir yüzme havuzunun içine düşersiniz.”</st></p>
			<p><st c="2979">“Evet,” dedi Bayan Kalkan.</st></p>
			<p><st c="3006">“İşte onları icat eden babamdır.”</st></p>
			<p><st c="3040">“Büyüleyici,” dedi Bayan Kalkan. </st><st c="3074">“Ya annen?”</st></p>
			<p><st c="3085">“O da yüzme havuzlarını icat etti. </st><st c="3121">Böyle tanışmışlar zaten.” </st></p>
			<p><st c="3147">“Pekâlâ. </st><st c="3156">Ya sen? </st><st c="3164">Sen büyüyünce ne olmak istiyorsun?”</st></p>
			<p><st c="3199">“Atlet,” dedi Tobi Sevimli. </st><st c="3228">“Okulda en hızlı koşan çocuk </st><span><st c="3257">benim</st></span><st c="3262"> ne de olsa.” Daha çok kendini beğenmiş denebilecek bir ifadeyle gülümsedi ve sınıfın geri kalanından coşku dolu bir alkış aldı.</st></p>
			<p><st c="3390">“Evet, öylesin gerçekten,” dedi Bayan Kalkan etrafına dikkatle bakınarak. </st><st c="3465">“Herkes söyledi mi? </st><st c="3485">Konuşmayan var mı?”</st></p>
			<p><st c="3504">Sınıftaki çocukların hepsi başını evet anlamında salladı, ben hariç, ki bu yaptığımdan anında pişmanlık duydum çünkü Bayan Kalkan bunu fark edip hemen beni işaret etti. </st></p>
			<p><st c="3674">“Özür dilerim,” dedi. </st><st c="3696">“Ya senin anne baban ne iş yapıyor?”</st></p>
			<p><st c="3732">Ayağa kalkarken tedirginlikle yutkundum. </st><st c="3774">“Babam oyuncak yapar,” dedim. </st><st c="3804">“Genelde kuklalar, ama yaptığı başka şeyler de var. </st><st c="3856">Elleri çok hünerlidir.”</st></p>
			<p><st c="3879">“Büyüleyici,” dedi Bayan Kalkan. </st><st c="3913">“Herkesin oyuncağa ihtiyacı vardır, en azından on iki yaşının sonlarına kadar. </st><st c="3992">Ya annen, o ne iş yapıyor?” Bu sorduğuna biraz şaşırıp başımı bir an öne eğdim. </st><st c="4072">“Ah, tabii ki,” dedi. </st><st c="4094">“Özür dilerim, unutmuşum. </st><st c="4120">Senin annen yok, öyle değil mi?”</st></p>
			<p><st c="4152">“Yok, efendim,” dedim başımı iki yana sallayarak.</st></p>
			<p><st c="4202">“Öldü mü?”</st></p>
			<p><st c="4213">“Hayır, efendim,” dedim.</st></p>
			<p><st c="4238">“Evden mi kaçtı?”</st></p>
			<p><st c="4256">“Hayır, efendim,” dedim.</st></p>
			<p><st c="4281">Buna biraz şaşırmıştı, suratı asıldı. </st><st c="4320">“Ee, nerede o zaman? </st><st c="4341">Buhar olup uçmadı ya?”</st></p>
			<p><st c="4363">“Benim hiç annem olmadı,” dedim.</st></p>
			<p><st c="4396">“Hiç annen olmadı mı,” diye haykırdı Tobi Sevimli, bana dönüp hayret içinde gözlerini üzerime dikerek. </st><st c="4500">“Hayatımda bundan daha komik bir şey duymadım.”</st></p>
			<p><st c="4547">“O zaman kendini şarkı söylerken hiç duymadın herhalde,” dedim, ona karşı çıkıp lafını ağzına tıkma cesaretini göstermeme kendim de şaşırarak. </st><st c="4691">O ise bir şey demedi, sadece gözlerini dikip bakmakla yetindi, ama oturduğu yerde hırsından kudurmaya başladığını görebiliyordum. </st><st c="4821">Tabii mesele burada bitmeyecekti, biliyordum, nitekim birkaç saat sonra bahçede yanıma gelip kafamın arkasına bir şaplak patlattı, ödül niyetine bir de tane yanağıma. </st></p>
			<p><st c="4988">“İnsanın nasıl bir annesi olmaz,” diye sordu. </st><st c="5034">“Seni tahtadan falan oymadılar herhalde, değil mi?”</st></p>
			<p><st c="5085">“Bu çok da sıra dışı bir şey değil,” dedim. </st><st c="5130">“Mesela benim hiç annem olmadı. </st><st c="5162">Senin de bir beynin. </st><st c="5183">Bunlar bizi diğer insanlardan ayıran şeyler.”</st></p>
			<p><st c="5228">İşte gene yapmıştım! </st><st c="5250">Beni bu noktaya getiren belki de aylardır itilip kakılmaktı, öyle ki artık buna bir an daha dayanamayacağımı hissediyordum. </st><st c="5374">Tobi Sevimli gözlerini dikip bana baktı, saldırmaya hazırlanan bir boğa gibi ayağını yere sürtmeye başlamadan önce bir an şaşkınlıkla güldü ve sonra da üzerime atıldı. </st><st c="5542">İkimiz sıkılan yumruklar ve çekilen saçlardan bir topak halinde yere yuvarlandık, herkes etrafımıza toplanmış tezahürat yapıyor, ender görülen böyle büyük bir kavganın seyrinin keyfini çıkarıyordu. </st></p>
			<p><st c="5740">Tüm gücümle saldırdım, sonunda ayrıldığımızda –bizi ayıran beden eğitimi öğretmeni Bay Azcık’dı– Tobi Sevimli’nin burnunu kanattığımı görüp sevindim. </st><st c="5890">Kulağımın zonklaması ve şişmeye başlayan mor gözüm pek hoşuma gitmemişti ama neyse. </st></p>
			<p><st c="5974">“Bu da ne demek oluyor şimdi?” diye sordu Bay Azcık. </st><st c="6027">“Bahçede kavga etmek ha? </st><st c="6052">Böyle şeyler istemiyorum! </st><st c="6078">Hem niye kavga ediyorsunuz ki?”</st></p>
			<p><st c="6109">Artık daha fazla dayanamayıp avazım çıktığı kadar bağırarak, “ÇÜNKÜ O BENDEN DAHA İYİ OLDUĞUNU DÜŞÜNÜYOR! </st><st c="6216">AMA DEĞİL!” dedim. </st></p>
			<p><st c="6235">“Öyleyim,” dedi Tobi Sevimli.</st></p>
			<p><st c="6264">“Değilsin,” dedim.</st></p>
			<p><st c="6283">“Öyleyim,” dedi Tobi Sevimli.</st></p>
			<p><st c="6313">“Değilsin.”</st></p>
			<p><st c="6325">“Öyleyim.”</st></p>
			<p><st c="6336">“Değilsin.”</st></p>
			<p><st c="6348">“Tamam, tamam,” dedi Bay Azcık ikimizi de susturarak. </st><st c="6403">“Siz ikiniz, artık yeter. </st><st c="6429">Bak,” dedi bana dönerek, “Tobi Sevimli bu okuldan çıkan en parlak yıldızlardan biridir. </st><st c="6517">Son spor bayramında dört gümüş madalya kazandı. </st><st c="6565">Tanıdığım herkesten daha hızlı koşuyor. </st><st c="6605">Eğer bu konuda senden daha iyi olduğunu söylüyorsa, bırak söylesin. </st><st c="6673">Sana gelince,” diye ekledi Tobi Sevimli’ye dönerek. </st><st c="6725">“Sen de daha alçakgönüllü olmalısın.”</st></p>
			<p><st c="6762">“Haklısınız,” dedi Tobi Sevimli sıkmak için elime uzanarak. </st><st c="6823">“Üstünlüğümü kabul etmeli ve aşağıdakilerle ilgilenmemeliyim.”</st></p>
			<p><st c="6885">“Seni yarışta geçebilirim,” dedim omzumu silkerek, sözcükler ağzımdan çıkmadan önce onlar hakkında bir saniye bile düşünmüş değildim.</st></p>
			<p><st c="7019">Bunu söylediğimde okul bahçesindeki tüm sesler aniden kesilip ortalığı bir ölüm sessizliği kapladı ve en az bir saat de öyle kaldı. </st><st c="7152">Sonunda Bay Azcık’ın karnı guruldamaya başladı ve hepimiz bunun karşısında dehşete düştük. </st></p>
			<p><st c="7243">“Ne ayıp,” dedi, başını sallayıp acıyan bir bakışla bana bakarak. </st><st c="7309">“Bu söylediğin çok çirkin bir şey.”</st></p>
			<p><st c="7344">“Ama doğru,” dedim.</st></p>
			<p><st c="7364">“Değil,” dedi Tobi Sevimli.</st></p>
			<p><st c="7392">“Doğru,” diye yanıt verdim.</st></p>
			<p><st c="7420">“Yeter!” diye bağırdı Bay Azcık. </st><st c="7454">“Eğer okulun, büyük Dmitri Capaldi’den beri çıkardığı en parlak atletten daha hızlı bir koşucu olduğunu düşünüyorsan, o zaman bunu ispatlamanın tek bir yolu var. </st><st c="7616">Bir yarış yapacağız!”</st></p>
			<p><st c="7637">Çocuklardan büyük bir tezahürat yükseldi ve olağandışı bir hızla hemen ikiye ayrılıp ortayı boşalttılar. </st><st c="7743">Oğlanların hepsi bir yanda, kızların hepsi ise öte yanda duruyor, korku ve ilgi karışımı o bildik ifadeyle birbirlerine bakıyorlardı.</st></p>
			<p><st c="7876">Onların arasında, sıranın en önünde ben ve Tobi Sevimli duruyorduk, aramızda da Bay Azcık vardı. </st><st c="7974">Bayan Kalkan okuldan doğru elinde bir çift spor ayakkabısıyla koşarak geliyordu.</st></p>
			<div>
				<div id="_idContainer007">
					<img src="image/7.jpg" alt="" /><st c="8054"></st>
				</div>
			</div>
			<p><st c="8123">“Tobi’nin spor ayakkabıları,” dedi nefes nefese. </st><st c="8172">“Ona şans getiren spor ayakkabıları olmadan koşamaz.”</st></p>
			<p><st c="8225">“Senin yanında spor ayakkabıların var mı?” diye sordu Bay Azcık başını eğip kabaralı ayakkabılarıma bakarak. </st><st c="8335">“Hayır, efendim,” dedim. </st><st c="8360">“Ama fark etmez. </st><st c="8377">Eğer istiyorsa o ayakkabıları giyebilir. </st><st c="8418">Yine de onu geçerim.” </st></p>
			<p><st c="8440">“İyi, tamam o zaman,” dedi gerçekten de hızlı bir koşucu olan Tobi Sevimli, spor ayakkabılarını giyerek.</st></p>
			<p><st c="8544">“Karşıya bakın çocuklar,” dedi Bay Azcık. </st><st c="8587">“Uzaktaki şu elma ağacını görüyor musunuz? </st><st c="8630">Yarım mil uzakta. </st><st c="8648">Bana ilk elmayı getiren kişi yarışın galibi sayılacak. </st><st c="8703">Hazır mısınız?”</st></p>
			<p><st c="8718">“Hazırız, efendim,” diye bağırdık, bırakın Tobi Sevimli gibi hızlı bir koşucuyla yarışmayı, hayatımda daha önce hiç yarışta koşmadığım için neler yapabileceğimi çok merak ediyordum. </st></p>
			<p><st c="8901">“Pozisyonunuzu aldınız mı?”</st></p>
			<p><st c="8928">“Aldık, efendim,” dedik, ilerideki ağaca bakarak sinirli sinirli yutkundum, ne olursa olsun elimden gelenin en iyisini yapmaya ve geride kalmamaya karar verdim. </st></p>
			<p><st c="9090">“Başla!”</st></p>
			<p><st c="9098">Sağa sola bakmadan ileri atıldım, rakibimin benden ne kadar ileride olabileceğinden tamamen habersizdim. </st><st c="9204">Ağaca ulaşıp bir elma kopardım, tekrar geri koşup elmayı Bay Azcık’ın ileri uzanmış elleri arasına bıraktığımda, iki izleyici sırasının da nasıl bir ölüm sessizliğine gömüldüğünü fark ettim. </st><st c="9395">Arkamı dönünce Tobi Sevimli’nin birkaç metre ötede durmuş şaşkınlık içinde bana baktığını gördüm. </st><st c="9493">Görünüşe göre, ben gidip gelene kadar daha başlangıç noktasından çıkmaya bile fırsat bulmamıştı.</st></p>
			<p><st c="9589">“Aman Tanrım,” dedi Bay Azcık başını sallayarak. </st><st c="9639">“İşte bu sürpriz oldu.”</st></p>
		</div>
	<div id="charCountTotal" value="9662"></div></body>
</html>
