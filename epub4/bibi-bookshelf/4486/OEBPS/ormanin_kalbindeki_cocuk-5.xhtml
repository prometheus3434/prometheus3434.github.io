<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ormanin_kalbindeki_cocuk-5</title>
    <meta http-equiv="Content-Type" content="text/html; charset=utf-8" />
  

</head>
  <body id="ormanin_kalbindeki_cocuk-5" xml:lang="tr-TR">
		<div>
			<p><br /><br /><br /><br /></p>
			<p id="_idParaDest-4"><st c="0">Dördüncü Bölüm   </st><br /><st c="15">Kuklalar</st></p>
			<p><br /><br /></p>
			<p><st c="23">Nuh’un niyeti aslında dükkânın içine girmek değildi. </st><st c="77">Tüm istediği, pencereden bakıp raflardaki oyuncakları görmekti. </st><st c="141">Bir şey alacak parası yoktu, ama alamayacağı bir şeye bakmaktan zarar çıkmazdı. </st><st c="221">Aynı zamanda etrafta fazla müşteri olmadığından da emin olmak istemişti; belli mi olur, köylüler oralı olmadığını anlayıp polis çağırabilirlerdi. </st></p>
			<p><st c="367">Ne var ki, daha karar vermesine kalmadan bir şeyin onu dükkânın içine çektiğini hissetmiş ve tüm bunlar sanki tamamen kendi kontrolü dışında olmuştu. </st><st c="517">Tabii ki bunu hiç beklemiyordu, fakat şimdi burada olduğuna göre en iyisi etrafına bakınıp dükkânın nasıl bir yer olduğunu görmekti.</st></p>
			<p><st c="649">İlk fark ettiği şey içerinin sessizliğiydi. </st><st c="694">Ama bu, gecenin bir yarısı kötü bir rüyadan uyandıktan sonraki sessizliğe benzemiyordu. </st><st c="782">Öyle olduğunda hep, pencere pervazlarının çok iyi tutmadığı yerlerdeki küçük boşluklardan gelen tuhaf, tarifsiz sesler duyulurdu odanın içinde. </st><st c="926">O zamanlar, dışarıda derin bir uykuda olsa da bir hayat olduğunu söyleyebilirdi. </st><st c="1007">Tam anlamıyla sessiz olmayan bir sessizlikti bu.</st></p>
			<p><st c="1055">Ama burada, dükkânın içinde her şey farklıydı. </st><st c="1103">Burası sadece sessiz değildi, sesten tamamen yoksundu. </st></p>
			<p><st c="1158">Nuh yaşamı boyunca pek çok oyuncak dükkânı görmüştü. </st><st c="1211">Anne babasıyla ne zaman alışverişe gitse, hep uslu davranmaya çalışırdı, çünkü eğer uslu durursa eve dönmeden önce bir oyuncakçıya götürüleceğini bilirdi. </st><st c="1366">Hatta eğer çok uslu durursa anne babası ona şöyle güzel bir yemek bile ısmarlayabilirdi, lüks şeylere harcayacak paraları olmamasına ve onları köye gelmeden, dışarıda yemesi gerekmesine rağmen hem de. </st><st c="1567">Bu yüzden annesi, yaklaşık yedi saat önce rafta gördüğü ilk pantolonu satın almaya karar vermeden önce dükkândaki tüm okul pantolonlarını denemesi için ısrar etse bile, Nuh bunu kafaya takmazdı. </st><st c="1762">Sanki giysi alışverişi; avazı çıktığı kadar bağırıp dükkân duvarlarını yıkmasına, dükkân sahibini, tezgâhtarı, kasiyeri, rafları, gömlekleri, kravatları, pantolonları ve çorapları, onlardan bir daha haber almamak üzere güneş sisteminin en uzak noktasına göndermesine sebep olacak bir iş değil de, sekiz yaşındaki bir çocuğun yapabileceği en eğlenceli şeymiş gibi, yüzündeki neşeli gülümsemeyi hiç eksik etmezdi. </st></p>
			<p><st c="2174">Ama bu dükkân hayatı boyunca gittiği diğer oyuncakçılara hiç benzemiyordu. </st><st c="2249">Burayı böyle farklı kılanın ne olduğunu anlamak için etrafına bakındı, başta hiçbir şey göremedi.</st></p>
			<p><st c="2346">Fakat sonra gördü.</st></p>
			<p><st c="2365">Bu oyuncakçıyı diğerlerinden ayıran şey şuydu: Burada plastik hiçbir şey yoktu. </st><st c="2446">Aslında gördüğü oyuncakların tümü tahtadan yapılmıştı. </st></p>
			<p><st c="2501">Raflar boyunca uzanan trenler, uzun uzun vagonları, köşeden köşeye uzanan rayları; hepsi tahtadandı.</st></p>
			<p><st c="2601">Yeni ülkelere, yepyeni maceralara doğru yürüyen ordular vardı. </st><st c="2665">Rafların üzerine yayılmışlardı; hepsi tahtadandı. </st></p>
			<p><st c="2715">Evler, villalar, gemiler, tekneler; onun gibi meraklı bir dimağın hayal edebileceği her tür oyuncak vardı. </st><st c="2822">Hepsi de koyu renk, sağlam tahtadan yapılmıştı. </st><st c="2870">Etraflarına doygun bir ışıltı ve evet, uzaktan uzağa duyulan bir tür mırıltı yayıyorlardı.</st></p>
			<p><st c="2960">Aslına bakılırsa bunlar pek de oyuncağa benzemiyordu, sanki daha önemli şeylerdi. </st><st c="3043">Raflarda gördüğü her şey çok yeni ve değişikti; Nuh bu dükkânın, dünya üzerinde bu özel oyuncakların satıldığı tek yer olabileceğini hissediyordu.</st></p>
			<p><st c="3189">Neredeyse tüm oyuncaklar özenle boyanmıştı; hem de öyle boyaları eskimiş, solmuş, kalkmış falan değildi. </st><st c="3295">Çok uzun süre, çok fazla oynandığı için boyaları soyulmuş, yüzeyleri çatlamış olan kendi oyuncaklarına benzemiyorlardı. </st><st c="3415">Bunlar daha önce hiç görmediği renklerdi, hatta ne renk olduklarını bile söyleyemeyebilirdi. </st><st c="3508">İşte şurada solunda, tahta bir saat vardı, boyanmıştı ama ona tam olarak yeşil denemezdi, şayet hayal gücünüz varsa yeşil diyebileceğiniz bir renkti bu. </st><st c="3661">İşte şurada, ahşap kalemliğin hemen yanında, ahşaptan bir masa oyunu vardı, hakim renkleri kırmızı değildi, ama kırmızı onu görse cansız ve solgun görünüşünden dolayı utanıp kızarır, ona hasetle bakardı. </st><st c="3865">İşte tahta harfler; onların sarı ve maviye boyandığı söylenebilirdi belki, ama bunu söyleyen kişi, bu yavan sözlerin, bu harflere karşı acımasız bir aşağılama olduğunu bilirdi. </st></p>
			<p><st c="4042">Ama tüm tuhaflıklarına, Nuh’un gözüne bu kadar şaşırtıcı ve sıra dışı görünmelerine rağmen, dükkânın duvarlarını kaplayan, hem de çok sayıda bir şey vardı ki bu oyuncakların hiçbiri onlarla yarışamazdı. </st></p>
			<p><st c="4245">Kuklalar. </st></p>
			<p><st c="4255">Onlarcaydılar. </st><st c="4270">Hayır, onlarca değil, yirminin katları kadardılar. </st><st c="4321">Belki de yirminin katları bile değil de yüzlerceydiler; hatta belki de bir kişinin bir gün boyunca, tezgâhın tepesinde duran şu tahta abaküsün yardımıyla sayabileceğinden bile daha çoktular. </st><st c="4512">Farklı boyut ve şekillerde, çeşitli boy ve endeydiler. </st><st c="4567">Renkleri ve biçimleri farklıydı, ama hepsi de ahşaptan yapılmıştı. </st><st c="4634">Onları yaşam ve enerjiyle dolduran, insana yaşadıkları hissini veren canlı renklere boyanmışlardı. </st></p>
			<p><st c="4733">“Bunlar hiç de kuklaya benzemiyor,” diye düşündü Nuh. </st><st c="4787">“Kukla olamayacak kadar gerçek görünüyorlar.”</st></p>
			<p><st c="4832">Dükkânın duvarları boyunca sıra sıra dizilmişler, yerlerinde durmaları için sırtlarından duvardaki tele tutturulmuşlardı. </st><st c="4955">Sadece insan kuklası yoktu. </st><st c="4983">Hayvanların, araçların, her tür umulmadık nesnenin kuklası vardı ve her birinin farklı kısımlarının hareket etmesini sağlayan ipleri vardı. </st></p>
			<p><st c="5123">“Ne kadar olağanüstü!” diye mırıldandı Nuh nefesi kesilerek. </st><st c="5184">Etrafına bakarken kuklaların gözleriyle onu takip ettiği gibi tuhaf bir duyguya kapıldı; sanki bir şeyleri karıştıracak, kıracak ya da ona ait olmayan bir oyuncağı arka cebine sokup kaçacakmış gibi her hareketini takip ediyorlardı. </st></p>
			<p><st c="5416">Birkaç ay öncesinde annesiyle birlikte gene beklenmedik bir gezintiye çıktıklarında başına gelen olaya benziyordu bu. </st><st c="5534">Annesi birden, birlikte zaman geçirmeleri gerektiğine dair bir telaşa kapılmıştı o sıra ve bu Nuh’un kafasını biraz karıştırmıştı. </st><st c="5665">Birlikte dükkânın içinde dolaşırlarken bir paket sihirli oyun kartı, gizemli bir şekilde cebinin içine girivermişti. </st><st c="5782">Kartları kesinkes çalmadığına göre kim bilir cebine nasıl girmişlerdi. </st><st c="5853">Aslında dükkânın içinde onları gördüğünü bile hatırlamıyordu. </st><st c="5915">Ama tam dükkândan çıkarlarken soluk mavi renkte üniformalı, oldukça iriyarı, oldukça cüsseli, aslında bayağı terli bir adam onlara yaklaşmış ve çok ciddi bir ses tonuyla onunla gelmelerini rica etmişti. </st></p>
			<p><st c="6118">“Neden?” diye sormuştu annesi. </st><st c="6149">“Problem nedir?”</st></p>
			<p><st c="6165">“Madam,” demişti güvenlik görevlisi ve bu sözcük üzerine Nuh tüm dikkatiyle kulaklarını kabartmış, Fransa’ya mı geldik acaba diye merak etmişti. </st><st c="6311">“Küçük oğlanın dükkândan parası ödenmemiş bir oyuncakla çıkıyor olabileceğine inanmak için sebeplerim var.” </st></p>
			<p><st c="6419">Nuh adama öfke ve küçümseme karışımı bir duyguyla bakmıştı. </st><st c="6479">Öfkeliydi; çünkü evet, onun için çok şey, hem de pek çok şey denebilirdi ama hırsız denemezdi. </st><st c="6574">Küçümseme doluydu çünkü bir büyüğün ondan, özellikle de hemen önlerinde dikilirken, küçük oğlan diye söz etmesi kadar canını sıkan bir şey daha olamazdı. </st></p>
			<p><st c="6728">“Bu söylediğiniz çok komik,” dedi annesi kibirle başını sallayarak. </st><st c="6796">“Benim oğlum asla böyle bir şey yapmaz.”</st></p>
			<p><st c="6836">“Madam, eğer oğlunuzun arka cebine bakarsanız,” dedi güvenlik görevlisi kendinden emin bir edayla, bunun üzerine Nuh elini arka cebine götürdü ve sihirli oyun kartlarının bir şekilde oraya girmiş olduğunu gördü.</st></p>
			<p><st c="7048">“Şey, onları ben çalmadım,” diye diretti Nuh kartlara şaşkınlık içinde bakarak, kutunun üzerindeki resmin –bir maça asıydı– ona keyifle göz kırptığına yemin edebilirdi. </st></p>
			<p><st c="7218">“O zaman onların cebinde ne işi olduğunu açıklayabilirsin belki,” dedi güvenlik görevlisi içini çekerek.</st></p>
			<p><st c="7322">“Eğer bir sorunuz varsa bana sorabilirsiniz,” demişti annesi güvenlik görevlisine dik dik bakarak ve sesi kızgınlıktan biraz yükselmişti. </st><st c="7461">“Oğlum bir kutu oyun kartı çalmaya tenezzül etmez. </st><st c="7512">Evde bunlardan bir sürü var. </st><st c="7541">On sekiz yaşından önce servetini yapabilmesi için ona pokerde hile yapmasını öğretiyorum.”</st></p>
			<p><st c="7631">Güvenlik görevlisi, gözlerini kocaman açıp annesine bakmıştı. </st><st c="7694">Böyle anlarda anne babaların öfke içinde çocuklarına dönüp, gerçek ağızlarından bir avuç diş gibi dökülene dek onları sarsmasına alışıktı, ama Nuh’un annesi böyle şeyler yapacak tipte bir kadın değildi. </st><st c="7897">O oğlunun sorularına doğru yanıt verdiğine inanabilecek türde bir anneye benziyordu, ki bu insanın her gün karşılaştığı bir şey değildir.</st></p>
			<p><st c="8034">“Bu kartları çalmadın, değil mi?” diye sordu Nuh’a dönerek. </st><st c="8095">Bunu bir sorudan çok bir açıklama gibi söylemişti. </st></p>
			<p><st c="8146">“Tabii ki çalmadım,” dedi Nuh, ki bu doğruydu çünkü onları çalmamıştı.</st></p>
			<p><st c="8216">“İyi o zaman,” dedi annesi tekrar güvenlik görevlisine dönüp omuzlarını silkerek. </st><st c="8299">“Bu konuda söylenecek bir şey kalmıyor. </st><st c="8339">Şimdi özür dilemeniz gerekiyor, ama sanırım yersiz suçlamanızın karşılığı olarak benim seçtiğim bir hayır kurumuna bağışta bulunabilirsiniz. </st><st c="8480">Mesela hayvanlarla ilgili bir kuruma. </st><st c="8518">Benim en sevdiklerim küçük tüylü olanlardır, onlardan birine.”</st></p>
			<p><st c="8580">“Sanırım mesele bu kadar basit değil, madam,” dedi güvenlik görevlisi ısrar ederek. </st><st c="8665">“Kartların oğlunuzun cebinde olduğu gerçeğini gözden kaçırıyorsunuz. </st><st c="8734">Onları oraya </st><span><st c="8747">birisi</st></span><st c="8753"> koymuş olmalı.”</st></p>
			<p><st c="8769">“Ah, evet,” diye yanıtladı kadın, kartları Nuh’un elinden alıp adama verirken. </st><st c="8849">“Ama bunlar </st><span><st c="8861">sihirli </st></span><st c="8869">kartlar, öyle değil mi? </st><st c="8893">Belki de kendi kendilerine sıçrayıp oraya girmişlerdir.”</st></p>
			<p><st c="8949">Bu da bir başka mutlu hatıraydı. </st><st c="8983">Üzerinde düşünmemeye çalıştığı türde bir hatıra. </st><st c="9032">Ama şu anda içinde bulunduğu oyuncakçı dükkânı ötekinden çok farklıydı. </st><st c="9104">Bir kere burada hiç güvenlik görevlisi yoktu. </st><st c="9150">Onu yapmadığı bir şeyle suçlayacak kimse yoktu. </st><st c="9198">Dudaklarını ısırıp tedirgin tedirgin etrafına bakındı, acaba arkasını dönüp dükkândan çıkmalı ve bir sonraki köye doğru yoluna devam mı etmeliydi? </st><st c="9345">Ama bunu yapmasına kalmadan dışarıdan gelen sesler dikkatini dağıttı. </st></p>
			<p><st c="9415">Ayak sesleri.</st></p>
			<p><st c="9428">Ağır, yavaş ayak sesleri.</st></p>
			<p><st c="9454">Nefesini tutup dikkatle dinledi, sanki daha iyi duymasını sağlayabilirmiş gibi gözlerini kısmıştı, bir an için ayak sesleri durur gibi oldu. </st><st c="9596">Nuh rahatlayarak nefesini koyuverdi, ama daha arkasına dönmesine kalmadan sesler gene başladı, olduğu yerde donup kaldı, seslerin nereden geldiğini anlamaya çalışıyordu. </st></p>
			<p><span><st c="9766">Altımdan</st></span><st c="9774">, diye düşündü yere bakarak.</st></p>
			<p><st c="9802">Dükkânın altından yukarı doğru çıkan ayak sesleriydi bunlar, bir merdiveni yavaş yavaş tırmanan ağır botların basamaklara vururken çıkardığı gürültüyü işitiyordu. </st><st c="9966">Her seferinde, bulunduğu yere doğru biraz daha yaklaşıyordu.</st></p>
			<p><st c="10026">Onları duyabilecek başka biri var mı diye etrafına bakındı, ama birden dükkânda yapayalnız olduğunu fark etti; o ana dek dükkândaki tek kişinin kendisi olduğunun bile farkına varmamıştı. </st></p>
			<p><st c="10214">Kuklalar hariç tabii.</st></p>
			<p><st c="10235">“Merhaba,” diye fısıldadı Nuh tedirgin bir şekilde, sesi biraz yankılandı. </st><st c="10311">“Merhaba, kimse yok mu?”</st></p>
			<p><st c="10335">Ayak sesleri durdu, başladı, duraksadı, durdu, devam etti ve sonra giderek yükselmeye başladı.</st></p>
			<p><st c="10430">“Merhaba,” dedi Nuh gene, sesi yükselirken vücudundaki her sinir biraz daha geriliyordu. </st><st c="10520">Yutkundu ve içinde aynı anda niye hem korku hem de güven hissinin bulunduğunu merak etti. </st><st c="10610">On beş gün önce ormanda kaybolduğu zamanki gibi değildi, o zaman anne babası gelip kurtlar yemeden önce onu bulmak zorunda kalmışlardı; şimdi bu gözüne korkunç görünüyordu. </st><st c="10783">Işıklar çalışmazken bodrumda kapalı kaldığı –çünkü kilidin mandalı düşmüştü– zamanki gibi de değildi; bu şimdi gözüne sadece can sıkıcı görünüyordu. </st><st c="10932">Bu yaşadığı tamamen farklıydı. </st><st c="10963">Şimdi sanki burada olması gerekiyormuş, ama gelecek şeye hazır olsa iyi edermiş gibi hissediyordu. </st></p>
			<p><st c="11062">Arkasına dönüp dükkânın girişine doğru baktı, ama –ki bu ona büyük bir sürpriz olmuştu– ortalıkta kapı falan görünmüyordu. </st><st c="11185">Dükkânda çok fazla dolaşmış, kapıyı artık göremeyeceği bir yere gelmiş olmalıydı. </st><st c="11267">Fakat o kadar yürüdüğünü hatırlamıyordu, üstelik dükkân ilk bakışta gözüne o kadar büyük de görünmemişti, insanın kendini kaybedeceği kadar büyük olmadığı kesindi. </st><st c="11431">Aslında arkasına baktığında ne önündeki yolu ne de dükkânın dışını görebiliyordu. </st><st c="11513">Çıkış yönünü gösteren bir işaret tabelası da yoktu. </st><st c="11565">Arkasında yüzlerce ve yüzlerce kukladan başka bir şey yoktu. </st><st c="11626">Her biri gözlerini dikmiş küstah bir şekilde ona bakıyor, gülümsüyor, kahkaha atıyor, kaşlarını çatıyor, tehdit ediyordu. </st><st c="11748">İyi ya da kötü, aklına gelebilecek tüm duygular vardı suratlarında. </st><st c="11816">Tüm hisler. </st><st c="11828">Aniden sanki kuklalar dost değilmiş ve ona doğru teker teker hareket ediyor, etrafını çeviriyor, onu bir çember içine hapsediyorlarmış gibi hissetti. </st></p>
			<p><span><st c="11978">Bu kim ki,</st></span><st c="11988"> diye fısıldıyorlardı.</st></p>
			<p><span><st c="12010">Bir yabancı. </st></span></p>
			<p><span><st c="12024">Yabancılardan hoşlanmayız.</st></span></p>
			<p><span><st c="12050">Komik bir görünüşü var, değil mi?</st></span></p>
			<p><span><st c="12084">Yaşına göre kısa.</st></span></p>
			<p><span><st c="12102">Belki daha büyüyecektir. </st></span></p>
			<p><span><st c="12128">Ama saçları güzel.</st></span></p>
			<p><st c="12146">Sesler artıyor ve yükseliyor, ama gene de asla bir fısıltının üstüne çıkmıyorlardı. </st><st c="12231">Bir süre sonra hepsi de bir ağızdan konuştuğundan ve tüm sesler karışıp bilmediği bir dil oluşturduğundan, Nuh tek bir sözcük bile anlayamaz oldu. </st><st c="12378">İyice üzerine üzerine geliyorlardı. </st><st c="12414">Korku içinde ellerini uzattı, gözlerini kapattı, iki büklüm oldu ve bütün bunların mümkün olamayacağını, ellerini çekip gözlerini açtığında en iyisinin avazı çıktığı kadar bağırmak olduğunu, böylece birilerinin gelip onu kurtaracağını düşünerek üçe kadar saymaya başladı. </st></p>
			<p><span><st c="12686">Bir,</st></span></p>
			<p><span><st c="12690">İki,</st></span></p>
			<p><span><st c="12695">Üç...</st></span></p>
			<p><st c="12701">“Merhaba,” dedi bir erkek sesi. </st><st c="12734">Kukla korosu aniden suspus olduğundan, şimdi duyulan tek ses buydu. </st><st c="12802">“Sen de kimsin?”</st></p>
		</div>
	<div id="charCountTotal" value="12818"></div></body>
</html>
