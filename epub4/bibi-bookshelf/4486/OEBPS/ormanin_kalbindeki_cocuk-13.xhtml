<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ormanin_kalbindeki_cocuk-13</title>
    <meta http-equiv="Content-Type" content="text/html; charset=utf-8" />
  

</head>
  <body id="ormanin_kalbindeki_cocuk-13" xml:lang="tr-TR">
		<div>
			<p><br /><br /><br /><br /></p>
			<p id="_idParaDest-12"><st c="0">On İkinci Bölüm   </st><br /><st c="17">Nuh ve Yaşlı Adam</st></p>
			<p><br /><br /></p>
			<p><st c="34">“Evet, ben de hayatım boyunca böyle şeyler duydum,” dedi yaşlı adam bir an için keskiyi elinden bırakarak. </st><st c="142">“Ama yüzme havuzundan kumsal yapan bir anneyi daha önce hiç duymamıştım. </st><st c="215">Ne olağanüstü bir şey!”</st></p>
			<p><st c="238">“Onun sürprizlerle dolu olduğunu söylemiştim size,” dedi Nuh.</st></p>
			<p><st c="300">“Sahiden söylemiştin. </st><st c="323">Ama sanıyorum bu beni ondan niye kaçtığın konusunda iyice meraklandırıyor.”</st></p>
			<p><st c="398">Nuh bir süre bunu düşündü. </st><st c="426">“Şey, dünyayı dolaşıp büyük bir macera yaşamak için gidiyorum ben,” diye açıkladı. </st><st c="509">“Artık okula gitmeme gerek olduğunu sanmıyorum, öyle değil mi? </st><st c="572">Çok zekiyim. </st><st c="585">Aslında sınıftaki en zeki yedinci çocuğum.”</st></p>
			<p><st c="628">“Sınıfınızda kaç kişi var?”</st></p>
			<p><st c="656">“Otuz,” dedi Nuh, kendinden çok hoşnut bir hali vardı.</st></p>
			<p><st c="711">“Evet, bu bir şeydir sanırım,” dedi yaşlı adam usulca. </st><st c="767">“Ama maceraperestlerin bile eğitime ihtiyacı vardır. </st><st c="820">Hatta </st><span><st c="826">büyük</st></span><st c="831"> maceraperestler bile ara sıra eve dönmekten hoşlanır.”</st></p>
			<p><st c="886">“Evet, belki bir gün ben de dönerim,” dedi Nuh bunu kafasında tartarak. </st><st c="959">“Büyüdüğümde yani ve bir servet kazandığımda.” Ayağa kalkıp şömineye doğru yürüdü, şöminenin üstündeki bir resmi alıp baktı. </st><st c="1084">“Bu babanız mı?” diye sordu.</st></p>
			<p><st c="1112">“Çocukken yaptığım bir resmi,” dedi yaşlı adam. </st><st c="1161">“Onu oraya yüzünü unutmayayım diye koydum.”</st></p>
			<p><st c="1204">“Ona gerçekten benziyor mu?”</st></p>
			<p><st c="1233">“Hayır, gerçekten benzemiyor,” diye itiraf etti yaşlı adam. </st><st c="1294">“Ama gözlerinin çevresinde ona dair bazı şeyleri yakalayabildiğimi düşünüyorum. </st><st c="1374">Tabii ona aslında burada ihtiyacım yok. </st><st c="1414">Onun zaten her zaman burada olduğunu hissediyorum.”</st></p>
			<p><st c="1465">Nuh kaşlarını çattı. </st><st c="1487">“Burada mı?” diye sordu. </st><st c="1512">“Oyuncakçı dükkânında mı yani?”</st></p>
			<p><st c="1543">“Tabii ki fiziken değil,” dedi yaşlı adam. </st><st c="1587">“Ama buradaki her şey bir şekilde bana onu hatırlatıyor. </st><st c="1644">O buranın bir parçası. </st><st c="1667">Bunu hatırlamak hoşuma gidiyor.”</st></p>
			<p><st c="1699">Nuh tek kelime etmeden resmi yerine koydu ve başını kaldırdığında aynadaki yansımasına baktığını gördü. </st><st c="1804">En azından onun kendi yansıması olduğunu düşünmüştü, ama biraz sonra yüzü değişmeye başladı. </st><st c="1897">Giderek uzuyor, genişliyor, daha yakışıklı bir hal alıyordu, derken sanki tıraş olmamış gibi yüzünde büyüyen sakalı gördü, ardından sakal gitti. </st><st c="2042">Biraz sonra gözlük takıyor ve oldukça yakışıklı görünüyordu. </st><st c="2103">Derken daha az yakışıklı görünmeye başladı, alnında da kırışıklıklar vardı. </st><st c="2179">Daha sonra gözleri birazcık buğulandı, bir bıyığı vardı ve saçları azalıp yok olmaya başlamıştı. </st><st c="2276">En sonunda, aynada ona bakan yüz yok olup gitmeden önce ona bir anlığına gülümsedi ve onun yerini gene, şaşkınlık içinde ona bakan, sekiz yaşındaki yüzü aldı.</st></p>
			<p><st c="2434">“Ne kadar olağanüstü,” dedi Nuh Arpasuyu.</st></p>
			<p><st c="2476">“O da nedir?” diye sordu yaşlı adam başını kaldırıp bakarak. </st></p>
			<p><st c="2538">“Ayna,” dedi Nuh. </st><st c="2556">“İlk önce bendim, sonra biraz daha büyük görünüyordum, derken bir erkek oldum, sonra da yaşlı bir adam. </st><st c="2660">Bir tür oyun mu bu?”</st></p>
			<p><st c="2680">“Hayır, bir oyun değil,” dedi yaşlı adam, aynadaki kendi yansımasına baktı. </st><st c="2757">Görüntüsü değişmemiş, gene yaşlı bir adam olarak kalmıştı. </st><st c="2816">“Kes şunu, Charles,” dedi aynaya, “Çocuğu korkutacaksın.”</st></p>
			<p><st c="2873">Nuh geri çekilip aynadaki yansımasına bir kez daha baktı, bir sonrasında ne göreceğini merak ediyordu, ama hiçbir şey olmadı. </st><st c="3000">Sadece kendi yüzü vardı, sadece normal Nuh Arpasuyu, özel bir şey yok, korkunç bir şey yok, hakkında eve yazacak bir şey yok.</st></p>
			<p><st c="3125">“Ama bana niye evi terk ettiğini hâlâ söylemedin,” dedi yaşlı adam tekrar oturarak. </st><st c="3210">“Annen baban sana kötü mü davranıyor?” </st></p>
			<p><st c="3249">“Hayır,” dedi Nuh telaşla, yüzünün kızardığını hissediyordu. </st><st c="3310">“Hayır bununla hiç ilgisi yok.”</st></p>
			<p><st c="3341">“O zaman sanıyorum ben hiçbir şey anlamadım,” dedi yaşlı adam. </st><st c="3405">“Neticede, ben babamı büyük bir koşucu olmak için terk etmiştim ve şey, zaman da benimle birlikte koştu doğrusu. </st><st c="3518">Ya sen? </st><st c="3526">Sen bir koşucu değilsin, öyle değil mi?”</st></p>
			<p><st c="3566">“Şey, ben de </st><span><st c="3580">koşabilirim</st></span><st c="3591">,” dedi Nuh, birazcık gücenmişti. </st><st c="3625">“Geçen mayıs, okuldaki spor bayramında 500 metrede bronz madalya kazandım.”</st></p>
			<p><st c="3700">“Bronz mu dedin?” diye sordu yaşlı adam, “Yani üçüncü oldun?”</st></p>
			<p><st c="3762">“Üçüncülük iyidir,” diye atıldı Nuh. </st><st c="3800">“Üçüncü olmakta utanılacak bir şey yok.”</st></p>
			<p><st c="3840">“Tabii ki yok,” dedi yaşlı adam. </st><st c="3874">“Sadece benim alıştığım bir derece değil, o kadar.”</st></p>
			<p><st c="3925">“Evet,” dedi Nuh bakışlarını başka yöne çevirerek, yaşlı adama her şeyi anlatmak mı, yoksa bir köşede sessizce oturup yüzünü olabilecek en uzun zaman elleriyle örtmek mi istediğinden emin değildi. </st><st c="4123">“Annem ve babam bana hiçbir zaman kötü davranmadı,” dedi tüm bedenine yayılan acıyı kontrol etmeye çalışıp bundan kurtulmanın bir yolunu arayarak. </st><st c="4270">“Böyle dediğinde hoşuma gitmiyor.”</st></p>
			<p><st c="4304">“O zaman bunun için özür dilerim,” dedi yaşlı adam, tam zamanında arkasında beliriverip yere düşmesini engelleyen üç ayaklı tabureye oturarak. </st><st c="4448">Yonttuğu son kuklaya devam edebilmek için keskiyi tekrar eline aldı. </st></p>
			<p><st c="4517">“İyi o zaman,” dedi Nuh, başını kaldırıp derin derin içini çekmeden önce hafifçe gülümseyerek. </st><st c="4612">Bir an için birbirlerine baktılar, gözleri kilitlendi, derken Nuh gene gözlerini kaçırıp tekrar kutuya uzandı. </st><st c="4723">İçinden bir kukla daha aldı. </st><st c="4752">Biraz sinirli görünen yakışıklı bir adamdı bu, başında altından bir taç vardı.</st></p>
			<p><st c="4830">“Bu kim?” diye sordu Nuh başını kaldırarak. </st></p>
			<p><st c="4875">“Bir zamanlar tanıdığım biri,” dedi yaşlı adam. </st><st c="4923">“İster inan ister inanma ama bir prensti. </st><st c="4965">Tabii ki bu uzun zaman önceydi. </st><st c="4997">Ben bir çocukken.”</st></p>
			<p><st c="5015">“Ve baban onun bir kuklasını yaptı, öyle mi? </st><st c="5061">Arkadaş mıydılar?”   </st></p>
			<p><st c="5080">“Ah hayır,” dedi yaşlı adam başını hızlı hızlı sallayarak. </st><st c="5139">“Babam öyle insanların arasına asla karışmazdı. </st><st c="5187">Aslında, buraya geldiği günden sonra bir daha hiç köyden çıkmadı.”</st></p>
			<p><st c="5253">“O halde niye onun kuklasını yaptı?” diye sordu Nuh, prensin iplerini çekince sanki gökyüzüne bakıyormuş gibi gözleri yukarı çevrilmişti.</st></p>
			<p><st c="5391">“Çünkü ben onunla tanıştım,” diye açıkladı yaşlı adam. </st><st c="5447">“O hikâyemin önemli bir parçasıydı. </st><st c="5483">Elli üç mil koşusunda milli takımın en hızlı koşucusu olarak kaydedildiğim günden sonraydı, çok ünlü olmuştum. </st><st c="5594">Köyü terk edip yeteneklerimi başka yerlerde sergilemek için bir davet aldım. </st><st c="5671">Hemen geri döneceğime söz vererek kabul ettim.”</st></p>
			<p><st c="5718">“Döndün mü peki?”</st></p>
			<p><st c="5736">“Evet,” dedi yaşlı adam başını öne arkaya sallayarak. </st><st c="5791">“Evet, bu sefer sözümü tuttum.”</st></p>
		</div>
	<div id="charCountTotal" value="5822"></div></body>
</html>
