<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ormanin_kalbindeki_cocuk-22</title>
    <meta http-equiv="Content-Type" content="text/html; charset=utf-8" />
  

</head>
  <body id="ormanin_kalbindeki_cocuk-22" xml:lang="tr-TR">
		<div>
			<p><br /><br /><br /><br /></p>
			<p id="_idParaDest-21"><st c="0">Yirmi Birinci Bölüm   </st><br /><st c="21">Dr. </st><st c="25">Zindekanat’ın Kuklası</st></p>
			<p><br /><br /></p>
			<p><st c="46">Oyuncakçı dükkânına vardığımda (dedi yaşlı adam), her şey bıraktığım gibiydi. </st><st c="125">Duvarlar hâlâ dizi dizi oyuncaklarla doluydu, yerler gene talaş tozuyla kaplıydı, tezgâhın arkasında birkaç boya kutusu kapağı yarı açık duruyordu, kutuların kenarında akıp donmuş rengarenk boya izleri vardı.</st></p>
			<p><st c="333">“Merhaba,” diye fısıldadım etrafıma bakınıp babamın gölgelerin içinden her an çıkıvermesini bekleyerek. </st><st c="438">“Poppa?”</st></p>
			<p><st c="446">Ama yanıt yoktu, ne yapmam gerektiğini bilemeyerek dudaklarımı ısırdım. </st><st c="519">Hastane sadece birkaç mil uzaktaydı, eğer kafama koyarsam birkaç saniye içinde orada olabilirdim, ama içimden bir ses babamın hastaneye gitmeyeceğini söylüyordu. </st><st c="681">Her şeyden öte bu dükkânı elleriyle yapmıştı, yalnızca yamuk tuğlaları değil, o tuğlaları tutan, yanlış yerlere sürülmüş harcıyla temelinden çatısına kadar her parçası onun eseriydi. </st><st c="864">İçindekiler de öyleydi, raflarda duran, tezgâhın üzerine dizilmiş her bir oyuncak onun elinden çıkmıştı. </st><st c="969">Burayı asla terk etmezdi, bundan emindim.</st></p>
			<p><st c="1010">Tezgâhın arkasından gelen bir gıcırtı üzerine kafamı kaldırıp baktım, kapının konumunu aldığını ve açıldığını gördüm.</st></p>
			<p><st c="1128">“Henri,” diye haykırdım. </st><st c="1154">“Henri, eski dostum! </st><st c="1175">Hâlâ buradasın.”</st></p>
			<p><st c="1191">Kapı bana suçlayıcı bir ifadeyle baktı, eskiden aramızda olan sıcaklıktan ve dostluktan eser yoktu bu bakışta. </st><st c="1303">Sadece orada sessizce durup benim yukarı doğru çıkan loş merdivenleri görmeme müsaade etti. </st><st c="1395">Merdivenlere doğru yürüdüm, başımı kaldırıp döne döne yükselen ahşap merdivenlere baktım ve çıkmaya koyuldum. </st><st c="1505">Durumun aciliyetini hissederek Henri çok geçmeden yanımdan geçip duvardaki yerine yerleşti. </st><st c="1597">Bu sefer sıkı sıkı kapalıydı, girmek için benim kapının kolunu çevirip açmam gerekiyordu.</st></p>
			<p><st c="1686">Oturma odasındaki ışık açıktı, içeri girdim, girerken ayağımın altındaki tahta gıcırdadı.</st></p>
			<p><st c="1776">Hiçbir şey değişmemişti. </st><st c="1802">İskemleler şöminenin önündeki olağan yerlerindeydiler, ama içeri kimin girdiğini görünce hemen bana sırtlarını döndüler. </st><st c="1923">Tabaklar ve çanaklar büfenin içinde duruyorlardı, ama alınmak istemediklerini belirtircesine kulplarını uzağa çevirdiler. </st><st c="2045">Portmanto hâlâ köşedeydi, ama o da dört ayağının ucuna basarak eskiden benim odam olan yerin içinde kayboldu ve kapıyı arkasından kapadı. </st></p>
			<p><st c="2183">Babamın tüm eşyasının ne kadar büyük bir hayal kırıklığına uğradığını görünce son derece üzülmüştüm. </st></p>
			<p><st c="2284">“Amanın!” dedi yaşlı tavşan babamın yatak odasından çıkıp bu beklenmedik konuğu görünce şaşkınlık içinde zıplayarak, sonra rahatlayıp gülümsedi. </st><st c="2429">“Geldin demek! </st><st c="2444">Buna inanamıyorum! </st><st c="2463">Bir an seni tanıyamadım. </st><st c="2488">Çok yaşlanmışsın.”</st></p>
			<p><st c="2506">“Merhaba Dr. </st><st c="2520">Zindekanat,” dedim ona doğru yürüyüp kulaklarını okşayarak. </st><st c="2580">Çocukken pek çok hastalığımı iyileştirmiş olan doktoru çok severdim. </st><st c="2649">“Mektubunuzu aldım ve elimden geldiğince çabuk geldim.”</st></p>
			<p><st c="2704">“Ah, anlıyorum,” dedi Dr. </st><st c="2731">Zindekanat, bir an bakışlarını başka bir yöne çevirip dudaklarını ısırdı. </st><st c="2805">“Mektubun sana ulaşıp ulaşmadığından emin değildim. </st><st c="2857">Ne de olsa çok uzun süredir burada değilsin.”</st></p>
			<p><st c="2902">“Evet, biraz yolumdan saptım,” dedim, bu bencilce davranışımdan duyduğum utançtan dolayı doktorun gözlerinin içine bakamıyordum. </st><st c="3032">İyi bir evlat olmaya çabalamıştım ama gerçek şuydu ki olaylar bunu engellemişti. </st></p>
			<p><st c="3113">“Yolundan mı saptın?” dedi Dr. </st><st c="3144">Zindekanat kaşlarını çatarak, “Bunca yıl boyunca mı? </st><st c="3197">Baban yaşlanır ve güçten düşerken mi? </st><st c="3235">Ne kadar olağanüstü!”</st></p>
			<p><st c="3256">“Bunun için çok üzgünüm,” diye yanıtladım önüme bakarak. </st><st c="3314">“Ama şimdi buradayım. </st><st c="3336">O nasıl? </st><st c="3345">Daha iyi mi? </st><st c="3358">Şimdi burada kalıp ona bakmak istiyorum, gerçekten.” Bir an duraksadım, aklıma en kötü olasılık gelmişti. </st><st c="3464">“Yoksa o... </st><st c="3476">yoksa...”</st></p>
			<p><st c="3485">“Hay bin kunduz,” dedi Dr. </st><st c="3513">Zindekanat elindeki havucu çiğnerken başını iki yana sallayarak. </st><st c="3578">“Keşke bir saat önce burada olabilseydin.”</st></p>
			<p><st c="3620">“Eve gelmeye çalıştım,” diye açıkladım, omuzlarımdaki devasa suçluluk yükü bütün vücuduma yayılmaya başlamıştı. </st><st c="3733">“Nasıl bu kadar hasta oldu? </st><st c="3761">Ben gittiğimde iyiydi. </st><st c="3784">Elbette yaşlanmıştır, ama sağlığı kötü değildi.”</st></p>
			<p><st c="3832">Dr. </st><st c="3837">Zindekanat gözlerini kısıp bana düşünceli bir ifadeyle baktı. </st><st c="3899">“Ne kadar zamandır uzakta olduğunu düşünüyorsun?” diye sordu. </st></p>
			<p><st c="3961">“Sanırım birkaç haftadır,” dedim, yanaklarım alev alev yanmaya başlamıştı. </st><st c="4036">“Zamanın ucunu kaçırmışım. </st><st c="4063">İnsan çok hızlı koştuğunda bir sürü zaman kuşağından geçiyor ve nerede olduğunu bilemiyor. </st><st c="4154">Ya da ne zaman orada olduğunu.”</st></p>
			<p><st c="4185">“Oğlum, bu şimdiye kadar duyduğum en gülünç şey,” dedi tavşan, ağzına sokmadan önce havucun ucundan çıkan yeşil köklere baktı ve sonra da havucu bir lokmada yuttu. </st><st c="4350">“Mesele şu ki neredeyse on yıldır ortalıkta yoksun.”</st></p>
			<p><st c="4402">“Hayır!” diye haykırdım ve sanki bunu bir şekilde doğrulayabilirmiş gibi saatime baktım.</st></p>
			<p><st c="4491">“Bana inan. </st><st c="4504">Bu doğru.”</st></p>
			<p><st c="4514">“Yani on doğum günü mü kaçırdım?” diye sordum.</st></p>
			<p><st c="4561">Tavşan esas meseleye dikkat çekti: “Babanın on doğum gününü kaçırdın. </st><st c="4632">Bütün bu süre boyunca o sadece senden bahsetti. </st><st c="4680">Her hafta gazetelerden senin başarılarını takip etti.”</st></p>
			<p><st c="4734">“Ben asla bu kadar uzun kalmayı düşünmemiştim,” dedim. </st><st c="4790">“Sonuçta Poppa’ya olimpiyat oyunlarından hemen sonra döneceğime dair söz vermiştim.”</st></p>
			<p><st c="4874">“Ama dönmedin,” dedi Dr. </st><st c="4900">Zindekanat.</st></p>
			<p><st c="4911">“Evet,” diye kabul ettim. </st><st c="4938">“Evet, dönmedim. </st><st c="4955">Nasıl hastalandı?”</st></p>
			<p><st c="4973">Dr. </st><st c="4978">Zindekanat bana kibarca gülümseyerek başını salladı. </st><st c="5031">“Oğlum, yaşlandı, hepsi bu. </st><st c="5059">Baban çok yaşlı bir adam. </st><st c="5085">Hayatı boyunca hep çok çalıştı. </st><st c="5117">Daha birkaç hafta öncesine kadar oyuncakçı dükkânında çalışmaya devam ediyordu. </st><st c="5197">Sonra ani baş dönmelerinden şikayet etmeye başladı. </st><st c="5249">Ben de onu görmeye geldim ama yapabileceğim pek bir şey yoktu. </st><st c="5312">Birkaç gün sonra düştü, yatağa yatırdık. </st><st c="5353">Korkarım o zamandan beri onu kaybediyoruz.”</st></p>
			<p><st c="5396">Başımı iki yana salladım. </st><st c="5423">“Böyle bir şeyin olacağını hiç düşünmemiştim,” dedim.</st></p>
			<p><st c="5476">“Ama hepimiz yaşlanıyoruz,” dedi tavşan. </st><st c="5518">“Sen de yaşlanıyorsun. </st><st c="5541">Olan bu. </st><st c="5550">Oğlan çocukları erkek oluyor. </st><st c="5580">Erkekler de yaşlı erkekler halini alıyor. </st><st c="5622">Bunu tabii ki sen de çok iyi biliyorsun.”</st></p>
			<p><st c="5663">Başımı evet anlamında salladım. </st><st c="5696">Hiç yaşlanmayan tek bir şey vardı: kuklalar.</st></p>
			<p><st c="5740">“Keşke bir saat önce gelmiş olsaydın,” dedi tavşan gene başını iki yana sallayarak.</st></p>
			<p><st c="5824">“Bir saat önce mi? </st><st c="5844">Yani şimdi...”</st></p>
			<p><st c="5858">“Evet. </st><st c="5866">Sen eve gelmeden hemen önce öldü. </st><st c="5900">Orada, yatağında yatıyor. </st><st c="5926">Eğer istiyorsan gidip onu görebilirsin.”</st></p>
			<p><st c="5966">Derin bir soluk alıp ağır ağır yatak odasının kapısına doğru yürümeye başladım, gözlerim karanlığa alıştığında göreceğim şeyin tedirginliğiyle, içeriye bakarken bir anlığına duraksadım. </st><st c="6153">Perdeler kapalıydı ve odanın içinde akşamın loşluğu vardı. </st><st c="6212">Babamın başucundaki komodinin üzerinde duran küçük lamba sessizce kestiriyordu, ama varlığımı sezince bana baktı ve ampulünü yakarak odayı aniden ışıkla doldurdu, bu beni öyle yerimden zıplattı ki gördüğüm şeye şaşırmaya vaktim kalmadı.</st></p>
			<p><st c="6448">Poppa yatağında sanki derin bir uykudaymış gibi yatıyordu. </st><st c="6508">Onu hatırladığımdan daha yaşlıydı, ama huzurlu ve halinden memnun görünüyordu.</st></p>
			<p><st c="6586">“Ben geldim, Poppa,” diye fısıldadım ona doğru ilerleyerek. </st><st c="6647">“Eve döndüm.”</st></p>
			<p><st c="6660">Poppa’yı ebedi istirahatına yatırdıktan sonra, onun anısını yaşatacak bir şey yapmaya karar vermem çok uzun zaman almadı. </st><st c="6783">Koşu ayakkabılarımı çıkarıp onun işini devam ettirmeye karar verdim. </st><st c="6852">Her şey bir yana, Poppa yıllarını bu oyuncakçı dükkânını inşa etmeye harcamıştı, şimdi sadece yaratıcısı hayatta olmadığı için onun yıkılıp gitmesine, yok olmasına izin vermek büyük bir ayıptı. </st><st c="7046">Dükkândaki her şeyle, bunca yıl eve dönmediğim için bana kırgın olan tüm şeylerle barıştım ve yeni bir başlangıç yapma, tekrar dost olma yemini ettik.</st></p>
			<p><st c="7196">Şansıma, köye taşındıktan sonra okula giderek orada pek çok şey öğrenmiştim de, ne yapacağımı tam anlamıyla biliyordum.  </st></p>
			<p><st c="7317">Her sabah saat dörtte kalktım ve dükkânı açmadan önce, sırf formda kalmak için, beş saat koştum. </st><st c="7414">Müşteri olmadığında, ki daima böyleydi, yeni oyuncaklar yapıyordum; her tür oyuncak; trenler, arabalar, futbol topları, gemiler, harf yap-bozları, üzerinde harflerin yazılı olduğu küpler... </st><st c="7604">Ama hiç kukla yapmadım, hiçbir zaman, tek bir tane bile. </st><st c="7661">Sonra onları boyayıp her birine birer fiyat biçtim ve uygun raflara yerleştirdim. </st><st c="7743">Aleksandır akşamları altıyı vurduğunda tekrar koşu giysilerimi giyiyor, birkaç saat uzaktaki köylere kadar koşup dükkâna dönüyor, sonra dükkânı kilitleyip üst kata akşam yemeğimi yemeye çıkıyordum. </st><st c="7941">Belki bir parça börek. </st><st c="7964">Ya da yeşil salata. </st><st c="7984">Gece yarısını bulmadan yatmış oluyor, sonra sabah dörtte tekrar kalkıyordum, haftanın yedi günü.</st></p>
			<p><st c="8080">Neticede iyi bir hayat, diyordum kendi kendime. </st><st c="8129">Ve her gün, bana en ihtiyacı olduğu anda Poppa’yı yalnız bıraktığım için ne kadar pişmanlık hissettiğimi düşünmemeye çalışıyordum.</st></p>
		</div>
	<div id="charCountTotal" value="8259"></div></body>
</html>
