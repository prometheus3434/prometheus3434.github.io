<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ormanin_kalbindeki_cocuk-21</title>
    <meta http-equiv="Content-Type" content="text/html; charset=utf-8" />
  

</head>
  <body id="ormanin_kalbindeki_cocuk-21" xml:lang="tr-TR">
		<div>
			<p><br /><br /><br /><br /></p>
			<p id="_idParaDest-20"><st c="0">Yirminci Bölüm   </st><br /><st c="16">Nuh ve Yaşlı Adam</st></p>
			<p><br /><br /></p>
			<p><st c="33">“Sanırım anlamaya başlıyorum,” dedi yaşlı adam. </st><st c="82">“Sevdiğin tüm insanları arkanda bırakırsan oldukça yalnız bir yaşamın olabilir. </st><st c="162">Yaptığın şeyden emin olmalısın. </st><st c="194">Bir an gelir ki artık eve dönemeyeceğin kadar geç olur.”</st></p>
			<p><st c="250">“Ama sen döndün,” dedi Nuh. </st><st c="279">“Sözünü tuttun, babanın hasta olduğunu söyleyen mektubu aldığında. </st><st c="346">Eve geri döndün.”</st></p>
			<p><st c="363">“Hiç de bu kadar basit değil,” dedi yaşlı adam üzgün bir sesle, başka bir tahta parçasına uzanıp tahtaya uzunca bir süre baktı ve sonra alt tarafına bir çift bacak oymaya başladı. </st><st c="544">“Her şey bir yana, ben daha hikâyemi bitirmedim. </st><st c="593">Ama saate bak,” diye ekledi. </st><st c="622">“Hâlâ vazgeçebilirsin, bunun mümkün olduğunu hiç düşünmüyor musun? </st><st c="689">Eğer istersen karanlık çökmeden önce evine varabilirsin.”</st></p>
			<p><st c="746">“Sanırım eve dönersem başım çok kötü belaya girer,” dedi Nuh yaptıklarından biraz pişmanlık duyuyormuş gibi görünüyordu. </st><st c="868">“Ben asıl planıma bağlı kalsam daha iyi olacak.”</st></p>
			<p><st c="916">“Anne babanın seni affedeceğinden eminim. </st><st c="959">Geri döndüğüne memnun olacaklardır.”</st></p>
			<p><st c="995">Nuh bunu kafasında tarttı. </st><st c="1023">Evden ayrılalı daha birkaç saat olmasına rağmen şimdiden evini özlemeye başlamıştı. </st><st c="1107">Ama geri dönmeyi düşündüğü an orada yüzleşmesi gereken şeyi de hatırlıyordu ve buna hazır olduğundan hiç emin değildi.</st></p>
			<p><st c="1225">“Neden olmasın?” dedi yaşlı adam. </st><st c="1260">Nuh şaşırmıştı çünkü soruyu yüksek sesle söylemediğinden emindi. </st></p>
			<p><st c="1325">“Çünkü kötü şeyler olacak,” diye yanıtladı Nuh.</st></p>
			<p><st c="1372">“Ne tür kötü şeyler?”</st></p>
			<p><st c="1394">“Senin gerçekten hiç annen olmadı mı?” diye sordu Nuh yaşlı adama.</st></p>
			<p><st c="1461">“Hayır,” dedi adam üzgün bir ifadeyle. </st><st c="1501">“Yalnızca babam vardı. </st><st c="1524">Ben de sık sık bir annem olmasını isterdim tabii. </st><st c="1574">Her şey bir yana, annelerin hep çok hoş insanlar olduğunu düşünmüşümdür, çoğu öyledir. </st><st c="1661">Bugüne kadar öyleydi.”</st></p>
			<p><st c="1683">“Niye ki?” diye sordu Nuh. </st><st c="1711">“Bugün değişen ne var?”</st></p>
			<p><st c="1734">“Şey,” dedi yaşlı adam yüksek sesle gülerek. </st><st c="1780">“Bana annenle ilgili muhteşem hikâyeler anlattın, onun ne kadar düşünceli, ne kadar nazik biri olduğu hakkında, ama gene de ondan kaçıyorsun. </st><st c="1922">Senin anlattığın kadar hoş biri olmadığını düşünmekten başka bir şey gelmiyor elimden.”</st></p>
			<p><st c="2009">“Ama hiç de sandığın gibi değil,” diye bağırdı Nuh, hayal kırıklığı içinde ayağa kalkıp pencereye gitti. </st><st c="2115">“Bak,” dedi kısa bir an sonra, dışarıda büyük bir telaş olduğunu fark ederek. </st><st c="2193">“Dışarıda bir sürü insan toplanmış.” Aşağıya baktı, küçük bir kalabalık toplanmıştı, oyuncak dükkânına bakıyor, not alıyorlardı. </st><st c="2322">Sabah ona yardımcı olan sosis köpek de aralarındaydı ve biriyle hararetli bir şekilde tartışıyordu; tartıştığı kişi kırmızı suratlı, orta yaşlı bir adamdı ve kollarını havada sallayıp, insanlara, düşünebilmesi için sessiz olmalarını söylediğine bakılırsa, durumdan sorumlu kişi o olmalıydı. </st><st c="2613">Eşek bir muz yiyordu, muzun kabuğunu soyan kadın, kabuğu hâlâ elinde tutuyor ve yolun karşı tarafına bakıyordu. </st><st c="2725">“Ne istiyorlar?”</st></p>
			<p><st c="2741">“Ah, onlarla uğraşamam,” dedi yaşlı adam dışarı bakma zahmetine bile katlanmadan. </st><st c="2824">“Sık sık oraya gelip dikilirler, bir şeyler yazıp giderler. </st><st c="2884">Sonra da herkesin alıp kimsenin okumadığı köy gazetesinde beni suçlayan yazılar yazarlar. </st><st c="2974">Benimle bir sorunları yok. </st><st c="3001">Ya da bu dükkânla. </st><st c="3020">Onların karşı çıktığı bu ağaç,” dedi ve parmağıyla ağacı işaret etti, ağacın dalları akşamüzeri meltemiyle hafif hafif sallanıyordu ama izlendiğini fark edince birden duruvermişti. </st><st c="3201">“Burada olan şeylerin normal olmadığını söylüyorlar, ama doğrusu ne söyledikleri umurumda bile değil. </st><st c="3303">Onlara fikrini soran mı var? </st><st c="3332">Dert etme, sosis köpek benden yana. </st><st c="3368">Eşek de. </st><st c="3377">Baş belalarını uzak tutarlar. </st><st c="3407">Ee, bunun hakkında ne düşünüyorsun?”</st></p>
			<p><st c="3443">Nuh dönüp yaşlı adamın biraz önce bitirdiği kuklaya baktı. </st><st c="3503">Bir firavun faresine benziyordu. </st><st c="3536">“Çok güzel,” dedi Nuh. </st><st c="3559">“Nasıl bu kadar çabuk bitirebildin?”</st></p>
			<p><st c="3595">“Çok tecrübeliyim de ondan,” dedi yaşlı adam.</st></p>
			<p><st c="3641">Nuh bir süre daha kalabalığa baktı, sonra pencerenin yanındaki koltuğa oturdu. </st></p>
			<p><st c="3721">“Babam doktorların annemi iyileştireceğini söylüyor,” dedi biraz sonra. </st><st c="3793">“En azından eskiden böyle diyordu. </st><st c="3828">Şimdi cesur olmam gerektiğini söylüyor.”</st></p>
			<p><st c="3868">“Ya annen?” dedi yaşlı adam. </st><st c="3898">“Onun hastanede olduğunu düşünmekle hata mı ediyorum?”</st></p>
			<p><st c="3952">“O,” dedi Nuh, yaşlı adam gözlerinde biriken yaşları görmesin diye arkasını dönerek. </st><st c="4038">“O artık evde. </st><st c="4053">Yatıyor. </st><st c="4062">Anlattım ya, dün eve geldi. </st><st c="4090">Evde olmakta ısrar ediyor. </st><st c="4117">Şey diyor, orada olmak istiyormuş, şey olduğunda, şey...” Nuh uygun sözcükleri bulamadığını fark etti, elleriyle yüzünü kapatıp bir süre öylece durdu.</st></p>
			<p><st c="4267">“Ama şimdi evdeyse ve iyi değilse onun yanında olman gerekmez mi?”</st></p>
			<p><st c="4334">Nuh arkasına dönüp yaşlı adama baktı. </st><st c="4373">“Sen de evden kaçmıştın, öyle değil mi?”</st></p>
			<p><st c="4413">“Evet, ama geri döndüm,” dedi yaşlı adam. </st><st c="4456">“Babamın hasta olduğunu öğrendiğimde.”</st></p>
			<p><st c="4494">“Çok uzun sürdü mü?” dedi Nuh, ayağa kalkıp tabağında kalan son lokmaları midesine indirip kupasının dibinde kalan sütü kafasına dikti. </st><st c="4631">Karnı nihayet tıka basa dolmuştu, tezgâhın üzerinde hemen yanında bir tepsi </st><span><st c="4707">After Dinner</st></span><st c="4719"> çikolatası durmasına rağmen çikolatalara şöyle bir bakıp başını iki yana salladı ve kafasını çevirdi, bunun üzerine çikolatalar da kederli kederli dolabın içine geri tıkıştılar. </st><st c="4898">“Oraya zamanında varabildin mi? </st><st c="4930">Babanın hasta olduğuna dair mektubu aldıktan sonra yani. </st><st c="4987">Eve varabildin mi, şeyden önce... </st><st c="5021">şey olmadan önce...”</st></p>
			<p><st c="5041">“O ölmeden önce mi?” dedi yaşlı adam. </st><st c="5080">“Neyin var, oğlum? </st><st c="5099">Bu sözcüğü bilmiyor musun? </st><st c="5126">Bu sadece bir sözcük, biliyorsun. </st><st c="5160">Rastgele bir araya gelmiş bir grup harf sadece. </st><st c="5208">Anlamıyla karşılaştırıldığında sözcüğün kendisi nedir ki.”</st></p>
			<p><st c="5266">“Evet öyle,” dedi Nuh önüne bakarak, çenesiyle yumruklarını öyle sıkmıştı ki eğer dikkat etmezse parmakları avucunu delip diğer tarafa çıkabilirdi. </st><st c="5415">Kutuda son bir kukla olduğunu fark etti, kuklayı eline alıp baktı –ipleri çekildiğinde bıyıkları oynayan yaşlı bir tavşan kuklasıydı– sonra onu da masanın üzerine diğerlerinin yanına koydu. </st><st c="5605">“O ölmeden önce eve vardın mı?”</st></p>
		</div>
	<div id="charCountTotal" value="5636"></div></body>
</html>
