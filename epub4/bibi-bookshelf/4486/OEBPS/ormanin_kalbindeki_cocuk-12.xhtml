<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ormanin_kalbindeki_cocuk-12</title>
    <meta http-equiv="Content-Type" content="text/html; charset=utf-8" />
  

</head>
  <body id="ormanin_kalbindeki_cocuk-12" xml:lang="tr-TR">
		<div>
			<p><br /><br /><br /><br /></p>
			<p id="_idParaDest-11"><st c="0">On Birinci Bölüm   </st><br /><st c="18">Beklenmedik Bir Gezinti</st></p>
			<p><br /><br /></p>
			<p><st c="41">Nuh’un annesi umulmadık şeyler yapan türde bir kadın olmamıştı hiç, ama birkaç ay önce, Joan teyzeye gidecekleri bahar tatilinin iptal edilmesinden sonra bu durum değişmişti. </st><st c="217">Kendini bildi bileli her Paskalya tatilinde oraya giderlerdi ve Nuh bu yolculukları dört gözle beklerdi. </st><st c="322">Bunun sebebi sadece Joan teyzenin deniz kıyısında yaşaması, Nuh’un denizin içinde suları etrafa sıçratarak saatler geçirmesi ve kumsalda kumdan kaleler yapması değildi; sebep, yılda ancak birkaç kez görüşmelerine rağmen (Joan teyzenin yaşadığı sahil kasabası ormandan, Arpasuyu ailesinin yaşadığı yerden çok uzaktaydı) kuzeni Mark’ın en yakın arkadaşı olmasıydı aynı zamanda. </st></p>
			<p><st c="698">Herkes Mark’ın, Nuh’un tam zıttı olduğunu söylerdi. </st><st c="750">Mark yaşına göre uzundu, anne babası daha fazla büyümemesi için kafasının üzerine bir tuğla koymasını gerektiğini söylerdi, çünkü o kadar hızlı uzuyordu ki bir giysiyi en fazla birkaç ay giyebiliyordu. </st><st c="952">Dağınık sapsarı saçları vardı, Nuh’un saçları ise simsiyahtı. </st><st c="1014">Nuh’un gözleri yeşilken onunkiler maviydi. </st><st c="1057">Futbol ve ragbi gibi Nuh’un oynamaktan hoşlandığı, ama çok da iyi olmadığı iki sporda yıldızdı. </st><st c="1153">Nuh bunları okulda ne zaman oynasa –pazartesi, çarşamba ve cumaları futbol; salı ve perşembeleri ragbi– bir sebepten dolayı kafası karışır ve futbol topunu eline alıp yan tarafa, takımındaki diğer çocuklara atardı ya da ragbi topuna ayağıyla vurup ağlara gönderir, sonra </st><span><st c="1424">gooooool</st></span><st c="1432"> diye bağırıp koşarak kalenin etrafında dönerdi, ta ki takım arkadaşları kafasından çıkmasına neden olacak kadar çok tişörtünden çekip yere düşmesine sebep olana dek öyle koşar dururdu. </st><st c="1618">Bunların dışında, sınıfındaki çocuklar genelde Nuh’tan </st><span><st c="1673">hoşlanırdı</st></span><st c="1683">; bunun için onu affedecekleri pek çok olay olurdu. </st></p>
			<p><st c="1736">“Planlarımızda küçük bir değişiklik oldu,” dedi annesi bir gün tüm aile akşam yemeğine oturmuşken. </st><st c="1835">“Yani Joan teyzeyle ilgili.” </st></p>
			<p><st c="1864">“Oraya gideceğiz, öyle değil mi?” diye atılmıştı Nuh hemen, tabağındaki tatsız tuzsuz balıklı börekten başını kaldırıp bakarak. </st><st c="1992">Yiyecek bir şeyler bulabilme umuduyla çatalıyla karıştırıp durduğu börek yumuşak bir pelteye dönüşmüştü. </st><st c="2097">(Annesi pek çok şeyde yetenekli olabilirdi, ama bir aşçı olmadığı kesindi.)</st></p>
			<p><st c="2172">“Evet, evet, gideceğiz,” dedi annesi Nuh’la göz göze gelmemek için yemeğin tadını bastırma amacıyla masada tuz ve karabiber aranıyordu. </st><st c="2309">“Şey, gideceğiz derken, yani ilerde bir zaman gideceğiz demek istemiştim. </st><st c="2383">İlerde bir gün. </st><st c="2399">Planladığımız gibi önümüzdeki hafta değil.”</st></p>
			<p><st c="2442">“Niye?” diye sormuştu Nuh şaşkınlık içinde gözlerini kocaman açarak.</st></p>
			<p><st c="2511">“Başka bir hafta,” demişti babası atılıp. </st><st c="2554">“Yazın gidebiliriz, hem daha iyi olur.”</st></p>
			<p><st c="2593">“Ama her şey ayarlandı,” dedi Nuh kaygı içinde bir annesine bir babasına bakarak. </st><st c="2676">“Geçen hafta Mark’a yazdım ve ilk gün, öğleden sonra yengeç yakalamaya gitmeye karar verdik bile, hem...”</st></p>
			<p><st c="2781">“Yengeç yakalamaya gittiğiniz son seferden bir kova dolusu yengeçle eve gelmiş, yengeçlerden biri ayağına atlayınca da hepsini Joan teyzenin mutfağının taş zeminine düşürmüştün. </st><st c="2960">Yengeçler mutfağın dört bir yanına kaçışmıştı hatırlarsan,” dedi annesi. </st><st c="3033">“Yere çarpınca kabuğu kırılan talihsiz bir yengeç hariç tabii. </st><st c="3096">Açık konuşmak gerekirse, Easter’a gitmeyecek olmamızın yengeç nüfusunu çok memnun edeceğini tahmin ediyorum.”</st></p>
			<p><st c="3205">“Ama o zaman daha yedi yaşındaydım,” diye açıkladı Nuh. </st><st c="3262">“Kimse yedi yaşındayken nasıl davranılması gerektiğini bilmez. </st><st c="3325">Bak şimdi sekiz yaşındayım. </st><st c="3353">Yengeçlere çok daha saygılı davranacağım.”</st></p>
			<p><st c="3395">“Yani onları kaynar suyun içine atmadan önce, hâlâ nefes alırlarken kabuklarına dokunmayacaksın, öyle mi?” diye sordu, kendini yufka yürekli bir liberal olarak tanımlayıp bununla gurur duyan babası.</st></p>
			<p><st c="3594">“Öyle,” diye onayladı Nuh. </st><st c="3622">“O zaman gidebilir miyiz?”</st></p>
			<p><st c="3648">“Hayır,” dedi annesi.</st></p>
			<p><st c="3670">“Ama niye?”</st></p>
			<p><st c="3682">“Çünkü gidemeyiz.”</st></p>
			<p><st c="3701">“Niye gidemeyiz peki?”</st></p>
			<p><st c="3724">“Çünkü ben öyle diyorum.”</st></p>
			<p><st c="3750">“Peki niye öyle diyorsun?”</st></p>
			<p><st c="3777">“Çünkü şu anda bu mümkün değil.”</st></p>
			<p><st c="3810">“Peki niye şu anda mümkün değil?”</st></p>
			<p><st c="3844">“Çünkü öyle.”</st></p>
			<p><st c="3858">“Ama bu bir yanıt değil.”</st></p>
			<p><st c="3884">“Alabileceğin tek yanıt, Nuh Arpasuyu,” diye patladı annesi sonunda, Nuh bunun meselenin sonu olduğunu anladı, çünkü annesi soyadını ancak bir konuda çok kararlı olup, geri dönüşü mümkün olmadığında kullanırdı. </st><st c="4096">“Şimdi soğumadan balıklı böreğini ye.”</st></p>
			<p><st c="4134">“Balıklı börekten nefret ediyorum,” diye söylendi Nuh, aslında doğru düzgün pişirildiğinde (yani bu yemeği pişirmeyi bilen biri tarafından pişirildiğinde) bu yemekten hoşlanırdı.</st></p>
			<p><st c="4313">“Hayır, nefret etmiyorsun,” dedi annesi. </st><st c="4355">“Dışarıda yemek yediğimizde hep balıklı börek ısmarlarsın.”</st></p>
			<p><st c="4414">“</st><span><st c="4416">Gerçek</st></span><st c="4422"> balıklı börekten nefret etmiyorum,” dedi Nuh tabağındaki soluk pembe ve beyaz renkteki lapayı karıştırarak. </st><st c="4531">Balık parçalarının bazıları öyle çiğ ve yenemez durumda görünüyordu ki becerikli bir etyemez onları hayata döndürebilirdi. </st><st c="4654">“Ama bu, anne... </st><st c="4671">Bu gerçekten...”</st></p>
			<p><st c="4687">Nuh’un annesi içini çekti. </st><st c="4715">Nuh’un ancak bir konuda çok emin olup aksine ikna edilmesi mümkün olmadığında ona ‘anne’ dediğini biliyordu. </st><st c="4824">“Nesi var?” diye sordu biraz sonra. </st></p>
			<p><st c="4860">“Tadı insanın midesini bulandırıyor,” dedi omzunu silkerek.</st></p>
			<p><st c="4919">“Nuh!” diye sertçe atıldı babası, oğluna dik dik bakmak için çatalıyla tabağındaki yiyeceği itip kakmayı bırakarak. </st><st c="5036">“Bu söylediğin çok çirkin.”</st></p>
			<p><st c="5063">“Oldukça güzel domates çorbası yapıyorsun,” dedi Nuh annesine iyi bir şey söyleyebilmek için. </st></p>
			<p><st c="5158">“Bu doğru,” dedi annesi. </st><st c="5183">“Size konserve bir şeyler açabilirim. </st><st c="5221">Ama balıklı böreğim yenir yutulur şey değil.”</st></p>
			<p><st c="5266">“Dürüst olmak gerekirse,” dedi Nuh’un babası. </st><st c="5313">“Buna köpekler bile itibar etmeyebilir. </st><st c="5353">Bir köpeğimiz olsaydı yani.”</st></p>
			<p><st c="5381">“Hadi o zaman gidip dışarıda yiyelim,” dedi annesi ayağa kalkıp tabakları sıyırarak. </st><st c="5467">“Hem de ne istiyorsanız söyleyebilirsiniz.”</st></p>
			<p><st c="5510">Nuh gülümsedi, tatile gidemeyecek olmalarının hayal kırıklığını bir anlığına unutmuştu, her zaman yaptığı gibi oturduğu sandalyeden fırladı, ama bunu yaparken annesi elindeki tabakları düşürüp, patateslerin, karideslerin, morinaların, bezelyelerin ve bütün o lapamsı şeyin yerlere saçılmasına sebep oldu. </st><st c="5816">Nuh annesinin bir şeyler düşürdüğünde hep yaptığı gibi, “Ah ne kadar sakarım,” demesini bekleyerek baktı, ama annesi sadece tezgâha dayanarak bir elini beline bastırdı ve sessizce inledi. </st><st c="6004">Tuhaf, rahatsız edici bir sesti bu. </st><st c="6040">Nuh’un daha önce ondan hiç duymadığı iç burkucu bir hıçkırıktı. </st><st c="6104">Nuh’un babası hemen ayağa fırlayıp karısının yanına koştu, Nuh da ileri doğru bir adım attı, ama yere düşen balıklı böreği aşmanın, üzerinden atlamaktan başka bir yolu yoktu ve Nuh bir adım geri çekilmeden bunu yapabileceğinden emin değildi. </st></p>
			<p><st c="6346">“Odana çık Nuh,” dedi babası.</st></p>
			<p><st c="6375">“Annemin nesi var,” diye sordu Nuh ürkek bir sesle.</st></p>
			<p><st c="6427">“Odana çık!” diye yineledi babası sesini yükselterek, sesi o kadar ciddi çıkmıştı ki Nuh aşağıda ne olup bittiğini düşünmemeye çalışarak hemen kendisine denileni yaptı. </st></p>
			<p><st c="6597">Ve o an için mesele kapandı.</st></p>
			<p><st c="6625">Ama iki hafta sonra –eğer planları değişmeseydi Joan teyzeye gitmek üzere yola çıkacakları gün– annesi odaya girdiğinde, Nuh aynanın karşısına geçmiş pazılarını ölçüyordu. </st><st c="6798">Annesi birkaç gündür hasta yatıyordu ama şimdi daha iyi görünüyordu, gizli bir görev dediği ve Nuh’un daha sonra öğreneceği bir iş nedeniyle önceki gün evde değildi. </st><st c="6964">“İşte buradasın!” dedi ona gülümseyerek. </st><st c="7005">“Gezmeye gitmek ister misin?”</st></p>
			<p><st c="7034">“Hem de bayıla bayıla,” dedi Nuh. </st><st c="7069">Mezurayı katlayıp bir kenara koydu ve pazı ölçülerini yazdığı defterine bir not düştü. </st><st c="7156">“Bu sefer nereye gideceğiz? </st><st c="7184">Gene tilt oynanan o kahveye mi?”</st></p>
			<p><st c="7216">“Hayır, bu sefer çok daha iyi bir planım var,” dedi. </st><st c="7270">“Biz deniz kıyısına gidemediğimize göre, o zaman deniz kıyısını buraya getirebileceğimizi düşündüm. </st><st c="7370">Ne dersin buna?”</st></p>
			<p><st c="7386">Nuh içini çekip kafasını iki yana salladı. </st><st c="7430">“Bir ormanın kıyısında yaşıyoruz, anne,” dedi. </st><st c="7477">“Etrafta bir sahil bulabileceğimizi sanmıyorum.”</st></p>
			<p><st c="7525">“Küçük bir şeyin beni engelleyeceğini sanıyorsan, benim hakkımda hiçbir şey bilmiyorsun demektir,” dedi annesi ona dilini çıkarıp suratını buruşturarak. </st><st c="7679">“Benim dünyadaki en şaşırtıcı anne olduğumu henüz fark etmedin mi?” Nuh onaylar anlamda başını salladı ama bir şey demedi. </st><st c="7802">“İyi o zaman,” dedi annesi, büyüyle ilgili bir televizyon programındaki gibi iki kere hızlı hızlı ellerini çırparak. </st><st c="7919">“Mayonu ve havlunu al. </st><st c="7942">Beş dakika sonra aşağıda yanımda ol.”</st></p>
			<p><st c="7979">Nuh kendine denileni yaptı, annesini aklından kim bilir ne geçiyordu. </st><st c="8050">Bu onu beklenmedik bir anda ikinci kez gezmeye götürüşüydü. </st><st c="8110">İlkinde tilt oynamaya gitmişlerdi, ki gerçekten çok eğlenceliydi, şimdiki ondan bile iyi olmalıydı. </st><st c="8210">Annesi eskiden hiç böyle ansızın ortaya çıkıveren şeyler yapmazdı, her ne kadar ormana deniz kıyısını nasıl getireceğini bilmese de çok heyecanlıydı. </st><st c="8360">Annesi pek çok şey olabilirdi, ama bir büyücü olmadığı kesindi. </st></p>
			<p><st c="8424">“Nereye gidiyoruz?” diye sordu arabaya oturduklarında, bu sefer arabanın üstünü de kapatmamışlardı. </st><st c="8524">(Eskiden olsa Bayan Arpasuyu soğuk alabileceği gerekçesiyle buna izin vermezdi, ama şimdi bunu kafaya takar gibi bir hali yoktu ve temiz yaz meltemi çok hoşuna gitmişe benziyordu. </st><st c="8704">Arabayı yokuş aşağı salarken, </st><span><st c="8734">insan bir kere dünyaya geliyor</st></span><st c="8764">, dedi.)</st></p>
			<p><st c="8772">“Söyledim ya, deniz kıyısına,” diye yanıtladı Nuh’un sorusunu.</st></p>
			<p><st c="8835">“Ama, gerçekte nereye gidiyoruz?”</st></p>
			<p><st c="8869">“Nuh Arpasuyu,” diye yanıtladı annesi gözlerini yoldan ayırıp kısa bir an yüzüne bakarak. </st><st c="8960">“Umarım seni kandırdığımı düşünmüyorsundur. </st><st c="9004">Bana plaja gitmeyi sevdiğini söylemiştin.”</st></p>
			<p><st c="9046">“Evet,” dedi Nuh. </st><st c="9065">“Ama deniz yüz millerce uzakta. </st><st c="9097">Arabayla yüzlerce mil yapmayacağız, değil mi?”</st></p>
			<p><st c="9143">“Ah hayır,” dedi annesi başını iki yana sallayarak. </st><st c="9196">“Bunun için enerjim yok. </st><st c="9221">On beş dakika içinde gideceğimiz yerde olacağız.”</st></p>
			<p><st c="9270">Ve gerçekten on beş dakika sonra ormandan çıkıp en yakın şehre doğru gitmeye koyulmuşlardı, Nuh’un daha önce hiç görmediği bir otelin önünde durup arabayı otoparka park ettiler. </st><st c="9449">“Hiçbir şey söyleme,” dedi Nuh’un annesi oğlunun yüzündeki şüpheli bakışı görerek. </st><st c="9532">“Bana güven.”</st></p>
			<p><st c="9545">İçeri girdiler, Bayan Arpasuyu yüzünde kocaman bir gülümseme olan ve bankonun arkasından çıkıveren resepsiyon görevlilerinden birine işaret edince, görevli annesine bir anahtar verdi. </st></p>
			<p><st c="9730">“Teşekkürler Julie,” dedi Nuh’un annesi kıza göz kırparak, Nuh şaşkınlık içinde kaşlarını çattı, çünkü annesinin bütün arkadaşlarını tanırdı ve Julie’yi ilk kez görüyordu. </st><st c="9902">Annesinin arkasından yürüdü. </st><st c="9931">Resepsiyon görevlisine bakmak için bir anlığına geriye dönünce onun bir başka arkadaşıyla birlikte durmuş arkalarından baktığını gördü. </st><st c="10067">Sanki çok üzücü bir şey olmuş gibi başını iki yana sallıyordu. </st><st c="10130">Arkadaşına bir şey söyleyince onun da ağzı bir karış açık kaldı, hani biri size çok büyük bir sır verdiğinde nasıl olur, işte aynen öyle. </st></p>
			<p><st c="10268">“İşte geldik,” dedi Nuh’un annesi elini tutmuş koridor boyunca yürürlerken. </st><st c="10344">“İşte buradan. </st><st c="10359">Düğmeye sen basmak ister misin?”</st></p>
			<p><st c="10391">Nuh içini çekip başını iki yana salladı. </st><st c="10433">“Artık sekiz yaşında olduğumu unutuyor musun?” dedi, çünkü daha küçükken asansörlerde düğmelere hep o basmayı isterdi. </st><st c="10552">“Artık yedi yaşında değilim. </st><st c="10581">Sanırım bunu hep hatırlatmak gerekiyor.”</st></p>
			<p><st c="10621">Annesi, “B,” diyerek, üzerinde “B” yazan düğmeye bastı, kapılar kapandı ve asansör gıcırtılar ve ıslıklar eşliğinde yavaş yavaş aşağı inmeye başladı.</st></p>
			<p><st c="10771">“Nereye gidiyoruz?” diye sordu Nuh gene.</st></p>
			<p><st c="10812">“Güzel bir yere,” dedi annesi.</st></p>
			<p><st c="10843">Kapılar açıldığında bir başka koridor boyunca yürüdüler ve Bayan Arpasuyu bir soyunma odasının kapısını açtı. </st><st c="10954">“İçeri girip mayonu giy,” dedi. </st><st c="10986">“Ben de kendiminkini yan kabinde giyeceğim. </st><st c="11030">Çabuk ol ama! </st><st c="11044">Beş dakika içinde burada buluşalım.”</st></p>
			<p><st c="11080">Nuh başını evet anlamında salladı, kendisine denileni yaptı ve beş dakika sonra ikisi bir başka koridorda yürümekteydiler, sonunda annesi bir kapının önünde durdu ve ona dönerek gülümsedi. </st><st c="11270">“Bu yıl deniz kıyısına gidemediğimiz için çok üzgünüm,” dedi. </st><st c="11332">“Ama sırf benim yüzümden bunu kaçırmanı istemedim.”</st></p>
			<p><st c="11383">“</st><span><st c="11385">Sırf benim yüzümden</st></span><st c="11404"> demekle neyi kast ediyorsun?” diye sordu Nuh, ama annesi yanıt vereceğine, kızın ona verdiği anahtarla kapıyı açıp otelin yüzme havuzunun olduğu kısma girdi. </st><st c="11563">Nuh daha önce de yüzme havuzu görmüştü ama böylesini değil. </st><st c="11623">Bir kere ortalıkta kimse yoktu ki, bu böyle bir otel için hiç beklenmedik bir şeydi. </st><st c="11708">Genelde havuzlar, yüzerken ortalığa birer balina gibi su sıçratan orta yaşlı adamlarla ya da havuzun sığ kısmında zıplayıp duran, bir yandan da ayakları kayıp havuzun derin tarafına düşecekler diye ödü kopan çocuklarla dolu olurdu. </st><st c="11940">Ama burada sadece ikisi vardı; Nuh ve annesi.</st></p>
			<p><st c="11985">Nuh bunun olağandışı bir şey olduğunu düşündüyse de yüzme havuzunun görüntüsü hiçbir şeyle karşılaştırılamazdı. </st><st c="12098">Havuzun kenarlarına yarım düzine kadar kum öbeği de yığılmıştı, gerçek bir kumsala o kadar benzemese de bir yüzme havuzunda bundan daha iyisi olamazdı. </st><st c="12250">Nuh’un ağzı şaşkınlıktan açık kalmıştı, hayret içinde annesine baktı. </st></p>
			<p><st c="12320">“Tamam, tam olarak gerçeği gibi değil,” diye kabul etti annesi. </st><st c="12384">“Ama burası bize ait ve kumsaldaymışız gibi yapabiliriz, öyle değil mi? </st><st c="12456">İşte gene birlikte bir deniz tatili yapıyoruz. </st><st c="12503">Hadi tadını çıkaralım.”</st></p>
			<p><st c="12526">“Bir deniz tatili daha değil sadece,” diye yanıtladı Nuh. </st><st c="12585">“Yani Joan teyzenin yanına her zaman gidebiliriz, öyle değil mi? </st><st c="12650">Hatta bu yaz içinde bile.” </st></p>
			<p><st c="12677">Bayan Arpasuyu yanıt vermek için ağzını açtı, ama sözcükleri bulması korkunç derecede uzun zaman alıyormuş gibiydi. </st><st c="12793">Yutkunup bakışlarını kaçırdı, sonra öne doğru eğilip Nuh’u öyle sıkı kucakladı ki Nuh onun azıcık çıldırmış olduğunu düşündü.</st></p>
			<div>
				<div id="_idContainer008">
					<img src="image/8.jpg" alt="" /><st c="12918"></st>
				</div>
			</div>
			<p><st c="12970">“Sorun nedir?” diye sordu kaygıyla, geri çekilerek. </st><st c="13022">“Niye böyle tuhaf davranıyorsun?”</st></p>
			<p><st c="13055">“Ben mi? </st><st c="13065">Tuhaf mı?” dedi Bayan Arpasuyu boğazını temizleyip başka tarafa bakarak. </st><st c="13138">“Neden bahsettiğini anlamıyorum. </st><st c="13171">Hadi yüzmeye ne dersin?” diye sordu havuzun kenarına doğru yürüyüp. </st><st c="13239">“Diğer tarafa kadar yarışalım.” </st></p>
			<p><st c="13271">Bunun üzerine ikisi birden soğuk suya daldılar. </st><st c="13319">Neredeyse aynı anda diğer tarafa ulaştılar, ama annesinin biraz daha önce ulaşmış olduğu konusunda anlaştılar. </st><st c="13430">Ne var ki annesinin o öğleden sonra kazandığı tek yarış o oldu, çünkü Nuh çok güçlü bir yüzücüydü ve annesi de çok çabuk yoruluyordu. </st><st c="13564">Kumdan kaleler yaptılar, orada olup bitenden zerre kadar etkilenmiş görünmeyen otel personelinden genç bir adamın getirdiği sandviç ve gazozlarla güzel bir piknik yaptılar. </st></p>
			<p><st c="13737">“Ee?” dedi annesi, kumsaldaymış gibi olsun diye sandviçinin üzerine birkaç kum tanesi serperek. </st><st c="13833">“Eğleniyor musun?”</st></p>
			<p><st c="13851">Nuh hızlı hızlı başını sallayıp, yüzünde kocaman bir gülümsemeyle annesine baktı. </st><st c="13934">Ama bir yandan da annesinin havuz suyundaki klora alerjisi olup olmadığını merak ediyordu, çünkü annesinin gözleri sanki havuzdayken ağlamış gibi kıpkırmızı görünüyordu. </st><st c="14104">Annesine bir dahaki sefere deniz gözlüğü takmasını söyleyecekti, ama ağzı o sıra yumurtalı sandviçle doluydu ve ağzındakileri annesinin üzerine püskürtmeden konuşmasına imkân yoktu, biraz sonra ağzı boşaldığında ise bunu çoktan unutup gitmişti. </st></p>
			<p><st c="14349">“Günlerimizin çoğunu böyle geçirmeliyiz Nuh,” dedi annesi yavaşça, onu kendine doğru çekmeye çalışarak, ama annesinin mayosu çok ıslak olduğundan Nuh bu sefer ellerinden kaymayı becerdi ve yüzmek için tekrar havuza atladı. </st><st c="14572">Annesinin bu yeni yönünden, olağandışı gezmelerden hoşlanmıştı. </st><st c="14636">Annesi sanki başka biri olmuştu.</st></p>
		</div>
	<div id="charCountTotal" value="14668"></div></body>
</html>
