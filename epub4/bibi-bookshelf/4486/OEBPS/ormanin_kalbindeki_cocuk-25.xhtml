<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ormanin_kalbindeki_cocuk-25</title>
    <meta http-equiv="Content-Type" content="text/html; charset=utf-8" />
  

</head>
  <body id="ormanin_kalbindeki_cocuk-25" xml:lang="tr-TR">
		<div>
			<p><br /><br /><br /><br /></p>
			<p id="_idParaDest-24"><st c="0">Yirmi Dördüncü Bölüm   </st><br /><st c="22">Nuh ve Yaşlı Adam</st></p>
			<p><br /><br /></p>
			<p><st c="39">“Sonra ne geldiğini biliyorum,” dedi Nuh uzaklara bakıp kalbinin göğüs kafesinin içinde daha hızlı atmaya başladığını hissederek. </st></p>
			<p><st c="170">“Evet, bilmeni bekliyordum zaten,” dedi yaşlı adam oturup çocuğa gülümseyerek, nazik gözleri Nuh’un kendini güvende ve canlı hissetmesine sebep oluyordu. </st><st c="324">“Artık eve dönme zamanının geldiğini düşünmüyor musun? </st><st c="379">Hâlâ mümkünken annenle birlikte olmak için.”</st></p>
			<p><st c="423">Nuh ayağa kalktı. </st><st c="442">Kendini yorgun ve şaşkın hissediyordu. </st><st c="481">Sürprizler ve maceralarla, her türden umulmadık insan ve olaylarla dolu bir gün olmuştu ve gerçek şu ki, şu anda tüm bu başına gelenleri birine, sevdiği birine anlatmaktan başka bir şey istemiyordu. </st></p>
			<p><st c="680">“Ben de bir oyuncakçı dükkânım olsun isterdim,” dedi birkaç dakika sonra heyecanlı bir surat ifadesiyle. </st><st c="785">“Böyle bir yerde çalışmak harika olmalı.”</st></p>
			<p><st c="826">“Ben senin bir gökbilimci olmayı istediğini sanıyordum,” dedi yaşlı adam.</st></p>
			<p><st c="900">“Bu düşündüğüm mesleklerden sadece biri,” dedi Nuh. </st><st c="953">“Benim için doğru meslek olmayabilir. </st><st c="991">Mesele şu ki ben oyuncakları çok, hem de çok seviyorum. </st><st c="1047">Üstelik ahşap işlerinde de yetenekliyim. </st><st c="1088">Belki bir gün benim de seninki gibi bir işim olur.”</st></p>
			<p><st c="1139">“Bu mümkün,” dedi yaşlı adam dönüp saat Aleksandır’a bir göz atarak. </st><st c="1209">“Amanın, saat o kadar olmuş mu?” dedi. </st><st c="1248">“Geç olmuş. </st><st c="1260">Akşam yemeği vakti gelmiş neredeyse.”</st></p>
			<p><st c="1297">“Ama öğle yemeğini daha yeni yedik,” dedi Nuh, kısa süre içinde tek bir lokma dahi yiyemeyeceğinden, yoksa patlayacağından emindi.</st></p>
			<p><st c="1428">“Güneş de batıyor,” dedi yaşlı adam, pencereden, ufukta görünen birkaç siyah bulutla giderek koyu mavi bir renk alan gökyüzüne bakarak. </st><st c="1565">“Sanırım egzersiz için hazırlanmam gerek.”</st></p>
			<p><st c="1607">“Hâlâ koşuyorsun o halde?” diye sordu Nuh şaşırarak, herhangi bir şekilde nasıl hızlanabileceğini hayal etmekte güçlük çekerek yaşlı adama baktı. </st><st c="1754">Bir kere, birazcık kamburu çıkmıştı, üstelik merdivenleri inip çıkarken bile çok yavaş hareket ediyordu. </st></p>
			<p><st c="1859">“Ah hayır,” dedi yaşlı adam başını iki yana sallayarak. </st><st c="1915">“Hayır, artık bunu beceremem. </st><st c="1945">Ama her akşam biraz yürüyüş yapmaktan hoşlanıyorum. </st><st c="1997">Köyün içinde, o kadar. </st><st c="2020">Biraz temiz hava hem kan dolaşımıma hem de ciğerlerime iyi geliyor. </st><st c="2088">Belki bu akşam sen de benimle gelmek istersin?”</st></p>
			<p><st c="2135">Nuh saatine baktı. </st><st c="2155">Evden kaçarken böyle hoşuna gidecek bir köy bulacağını hiç düşünmemişti, ama şimdi bulmuştu işte ve ne yapması gerektiğini bilmiyordu. </st><st c="2290">“Tamam, olur tabii,” dedi tam zamanında koşarak önüne gelen ayaklı askıdan ceketini alarak. </st><st c="2382">“Bu kadar yedikten sonra yürüyüş benim için de iyi olur, ama sonra gerçekten yola koyulmalıyım.”</st></p>
			<p><st c="2478">“Tabii ki,” dedi yaşlı adam kendi paltosuyla atkısını askıdan alarak. </st><st c="2549">“Teşekkürler William,” dedi, şapkaların durduğu başıyla hafifçe selam verip tekrar dükkânın köşesine yönelen askıya. </st><st c="2666">“Evden kaçan bir çocuk hep hareket halinde olmalıdır. </st><st c="2720">Hiçbir yerde duramazsın, yoksa seni bulabilirler. </st><st c="2770">Eğer bir yerde çok uzun süre kalırsa arkadaş edinme riskiyle karşılaşabilir.”</st></p>
			<p><st c="2847">“Eminim bir yerlerde durabilirim,” dedi Nuh çabucak. </st><st c="2901">“Eninde sonunda beni aramaktan vazgeçecekler.”</st></p>
			<p><st c="2947">“Ah sevgili oğlum,” diye yanıtladı yaşlı adam küçük bir kahkaha atarak. </st><st c="3020">“Eğer böyle düşünüyorsan anne babanı hiç tanımıyorsun demektir. </st><st c="3084">Seni aramaktan asla vazgeçmezler. </st><st c="3118">Seni hep geri isteyecekler. </st><st c="3146">Şimdi, yanına her şeyini aldın mı?”</st></p>
			<p><st c="3181">Nuh dükkâna son kez bir göz gezdirdi ve başını öne arkaya salladı. </st><st c="3249">Aslında gitmek istemiyordu, ama orada yalnız kalamayacağını biliyordu. </st><st c="3320">Oyuncak dükkânı tuhaf ve şaşırtıcı bir yerdi ama orada kendini güvende hissediyordu.</st></p>
			<p><st c="3404">“İyi,” dedi yaşlı adam. </st><st c="3429">“O zaman yolumuza koyulalım.”</st></p>
			<p><st c="3458">İnsanı canlandıran akşam havasına çıktılar. </st><st c="3503">Sokak sessizdi, ne yardımsever sosis köpekten ne aç eşekten, ne de daha önce orada toplanmış kalabalıktan eser vardı. </st></p>
			<p><st c="3621">“Kapıyı kilitlemeyecek misin?” diye sordu Nuh. </st><st c="3668">“Ya birisi zorla içeri girerse?”</st></p>
			<p><st c="3700">“Birinin zorla içeri girmesini önlemenin en basit yolu kapıyı açık bırakmaktır,” diye açıkladı yaşlı adam sağa doğru dönerek. </st><st c="3827">“Bu dünyadaki en açık seçik şeydir, ama niyeyse kimse bunu düşünmez. </st><st c="3896">Şimdi, gel bakalım, bu yoldan gideceğiz.”</st></p>
			<p><st c="3937">Poppa’nın ağacını geçtiler, Nuh ağaca son bir kez daha baktı. </st><st c="4000">Tamamen normal bir ağaç gibi görünüyordu, ama ağacın bir tür parıltı ve ışıltı yaydığına şüphe yoktu Nuh’un evinin yanındaki ormanda bulunan ağaçlardan daha aydınlıktı. </st></p>
			<p><st c="4169">“Ben de bu ağacın ahşabından bir şeyler yontmayı denemek isterdim,” dedi Nuh.</st></p>
			<p><st c="4246">“Ah, korkarım bu mümkün değil,” dedi yaşlı adam başını iki yana sallayarak. </st><st c="4323">“Bu ağaç tamamen oyuncak dükkânına aittir. </st><st c="4366">Ayrıca, yıllarca çalışıp bu sanatı öğrenmeden oturup bir kukla ya da oyuncak yontamazsın,” diye devam etti. </st><st c="4474">“Bunun için çok sıkı çalışmalısın. </st><st c="4509">Bol miktarda iyi tahta da lazım tabii.” </st></p>
			<p><st c="4549">“Ne kadar olağanüstü!” dedi Nuh gülümseyerek. </st><st c="4595">“Çünkü benim babam oduncu ve bizim evimiz ormanın hemen kenarında, böylece istediğim kadar tahta bulabilirim. </st><st c="4705">Yani bunu denemek isteseydim eğer bulabilirdim.” </st></p>
			<p><st c="4754">“İyi bir ekipmana da ihtiyacın olacak,” diye devam etti yaşlı adam. </st><st c="4822">“Sağlam bir keski, güçlü bir planya, birkaç keskin bıçak. </st><st c="4880">Ve boya tabii ki. </st><st c="4898">Kaliteli boyalar.”</st></p>
			<p><st c="4916">“Teddy amca,” diye haykırdı Nuh.</st></p>
			<p><st c="4949">“Kim amca?”</st></p>
			<p><st c="4961">“Teddy amca! </st><st c="4975">Kendisinin bir boya dükkânı var. </st><st c="5008">Onda üç binden fazla boya çeşidi var. </st><st c="5046">Eğer bizde yoksa, hiçbir yerde yoktur dostum, onun parolası budur.”</st></p>
			<p><st c="5113">“Ayrıca,” dedi yaşlı adam bir an duraksayıp meseleyi daha kapsamlı düşündükten sonra. </st><st c="5200">“Bir iş yürütebilmek için aritmetiğinin iyi olması lazım. </st><st c="5258">Yoksa hesapları bir türlü tutturamazsın.”</st></p>
			<p><st c="5299">“O işte çok iyi değilim işte,” diye kabullendi Nuh. </st><st c="5352">“Daha iyi olmaya başlamıştım. </st><st c="5382">Okulda yani. </st><st c="5395">Öğretmenim anlamaya başladığımı söylüyordu. </st><st c="5439">Küsuratları, ondalık sayıları falan. </st><st c="5476">Ama korkarım trigonometriyi asla anlayamayacağım.”</st></p>
			<p><st c="5526">“Ah, bir bisiklet balık tutarken ne kadar işe yararsa trigonometri de bir çocuk için ancak o kadar yararlıdır,” dedi yaşlı adam. </st><st c="5656">“O yüzden eğer ben senin yerinde olsaydım bunu o kadar dert etmezdim. </st><st c="5726">Ama iyi yazı yazmak önemlidir,” diye ekledi. </st><st c="5771">“Satıcılara mektup yazabilmek için.”</st></p>
			<p><st c="5807">Nuh’un kafası bu fikirlerle biraz karışmıştı, yere baktı, seçeneklerini düşünürken yumruklarıyla dizlerine vuruyordu. </st></p>
			<p><st c="5926">“Acaba...” diye başladı. </st><st c="5951">“Eğer geri dönersem... </st><st c="5974">şey, yani birazcık geri dönersem. </st><st c="6008">Yani bir ya da iki yıl daha büyüyene dek, o kadar. </st><st c="6059">Mesela aritmetiğim o zaman daha iyi olur mu?”</st></p>
			<p><st c="6104">“Ve yazın,” dedi yaşlı adam.</st></p>
			<p><st c="6133">“Ve yazım,” dedi Nuh. </st><st c="6156">“O zaman belki senin gibi maharetli bir usta olabilirim. </st><st c="6213">Ve bir gün kendi dükkânımı açabilirim!”</st></p>
			<p><st c="6252">“Bu mümkün,” dedi yaşlı adam bir dört yol ağzında durup derin derin nefes alarak. </st><st c="6335">“Hayatta ilginç şeyler oluyor. </st><st c="6366">Ben, mesela, bir keresinde bir balinayla tartışan bir tırtıl görmüştüm. </st><st c="6438">Üstelik tartışmayı da o kazandı. </st><st c="6471">Burada biraz durmamızın senin için bir sakıncası var mı?” diye sordu. </st><st c="6541">“Birazcık yoruldum da.”</st></p>
			<p><st c="6564">“Tabii ki,” dedi Nuh. </st><st c="6587">Etrafına bakınca biraz ileride bir bank gördü. </st><st c="6634">“Şurada biraz oturalım mı?”</st></p>
			<p><st c="6661">Yaşlı adam başını salladı, banka doğru yürüyüp oturdular. </st><st c="6720">“Böyle daha iyi,” dedi yaşlı adam içini çekerek. </st><st c="6769">“Yaşlanmak çok korkunç bir şey. </st><st c="6801">Düşünürsen, ben tarihin en iyi koşucusuydum ve şimdi kendi köyümün ucuna kadar durup dinlenmeden yürüyemiyorum. </st><st c="6913">Böyle bir şeyin olacağını hayal bile edemezdim.”</st></p>
			<p><st c="6961">Nuh dönüp yaşlı adama baktı, bir an duraksadı, soracağı soruyu doğru şekilde ifade etmek istiyordu. </st><st c="7062">“Hiç düşündün mü...”</st></p>
			<p><st c="7082">“Evet bazen, oğlum,” diye itiraf etti yaşlı adam. </st><st c="7133">“Bundan kaçınamadığımda.” </st></p>
			<p><st c="7159">“Hayır,” dedi Nuh başını iki yana sallayarak. </st><st c="7205">“Sormak istediğim o değildi. </st><st c="7234">Seninle burada kalabileceğimi hiç düşündün mü?”</st></p>
			<p><st c="7281">“Ne, burada mı?” diye sordu adam etrafına bakınarak. </st><st c="7335">“Dört yol ağzındaki bir bankta mı? </st><st c="7370">Bu çok mantıklı bir plan gibi görünmüyor.”</st></p>
			<p><st c="7412">“Burada değil,” dedi Nuh etrafına bakınarak. </st><st c="7458">“Ben oyuncak dükkânını kastetmiştim. </st><st c="7495">Gelip seninle yaşayabilirim, sen de beni eğitebilirsin. </st><st c="7551">Ahşap işleri ve tahta oymacılığıyla ilgili her şeyi öğretirsin bana. </st><st c="7620">Eğer tatile gitmek istersen ben dükkânı açık tutarım.”</st></p>
			<p><st c="7674">“İlerisi için herhangi bir tatil planım yok,” dedi yaşlı adam gülümseyip eliyle çocuğun omzuna hafifçe vurarak. </st><st c="7787">“Korkarım yolculuk günlerim artık geride kaldı.”</st></p>
			<p><st c="7835">“İyi, o zaman dükkânı geceleri açık tutarım. </st><st c="7881">Sen uyurken. </st><st c="7894">Böylece yirmi dört saat açık kalmış olur.” </st></p>
			<p><st c="7937">“Bunun için yeterli müşteri olduğunu sanmıyorum,” dedi yaşlı adam kaşlarını çatarak. </st><st c="8022">“Hayır, bunun mümkün olduğunu düşünmüyorum oğlum. </st><st c="8072">Bu çok mantıklı bir fikir gibi görünmüyor.”</st></p>
			<p><st c="8115">“O zaman belki sadece çırağın olabilirim,” diye önerdi Nuh. </st><st c="8176">“Bana bildiğin her şeyi öğretirsin. </st><st c="8212">Sana çok yardımım olabilir ve...”</st></p>
			<p><st c="8245">“Nuh,” dedi yaşlı adam gülümseyerek nazik bir sesle. </st><st c="8299">“Zaten bir evin olduğunu unutuyorsun.”</st></p>
			<p><st c="8337">“Öyle mi?” dedi çocuk durumun gerçekten böyle olup olmadığını düşünerek. </st></p>
			<p><st c="8411">“Tabii ki öyle.”</st></p>
			<p><st c="8427">“Artık orayı evim gibi hissettiğimden emin değilim,” dedi Nuh kaşlarını çatıp önünde uzanan yola bakarak. </st><st c="8534">Patika ilerde dönüp ikinci, sonra da birinci köye, oradan ormana ve ona ait olduğu söylenen taş duvarların olduğu, annesinin yatakta yattığı yere doğru gidiyordu.</st></p>
			<p><st c="8696">“Farklı hissediyor olabilirsin,” dedi yaşlı adam. </st><st c="8747">“Ama bu, eve geri dönmemen gerektiği anlamına gelmez. </st><st c="8801">Zavallı babamı o kadar uzun süre yalnız bıraktım ki döndüğümde bizim için çok geçti. </st><st c="8886">Dünyayı görmek, sadece kendi arzularımı tatmin etmek istemiştim. </st><st c="8951">Senin dünyayı görmek istediğini sanmıyorum, haksız mıyım?”</st></p>
			<p><st c="9009">“İstiyorum tabii ki,” diye haykırdı Nuh hevesle. </st><st c="9059">“Yani bir gün,” dedi daha alçak bir sesle. </st></p>
			<p><st c="9102">“Eğer bunu yaparsan, eğer kendi yoluna devam edersen, gün gelip benim kadar pişman olacağını hiç düşünmüyor musun?”</st></p>
			<p><st c="9217">Nuh başını evet anlamını salladı. </st><st c="9252">Gerçek şuydu ki evini ve yatağını çoktan özlemeye başlamıştı bile. </st><st c="9319">Annesinin hikâyesinin nasıl sona ereceğini bilmese de, annesi hâlâ oradaydı, hiçbir yere gitmemişti ve şu anda bu mümkünken onunla olabildiğince çok vakit geçirmek istiyordu. </st><st c="9494">Onun da aynı şeyi yapmasının vaktiydi. </st><st c="9533">Daha ne kadar süre birlikte olabileceklerini bilmiyordu, belki bir ya da iki gündü, ama hâlâ bir ömre yetecek anıları olabilirdi. </st></p>
			<p><st c="9663">Nuh birkaç saniye boyunca sol ayağını yere vurdu, ağzını açtı, kapattı, tekrar açtı, tereddüt etti ve kararını verdi.</st></p>
			<p><st c="9780">“Eve dönmeye karar verdim,” dedi ayağa kalkarak.</st></p>
			<p><st c="9829">“Çok mantıklı,” dedi yaşlı adam. </st></p>
			<p><st c="9863">“Sence...” dedi yeni arkadaşına umutlu gözlerle bakarak, “Sence ilerde bir zaman tekrar yanına gelebilir miyim? </st><st c="9975">Sadece ziyaret için, bir de seni çalışırken izlemek için. </st><st c="10033">Senden çok şey öğrenebileceğime eminim.”</st></p>
			<p><st c="10073">“Elbette,” dedi yaşlı adam. </st><st c="10102">“Ama zamanımın çoğunu eski tahta parçalarını yontmaya harcarsam beni affetmelisin. </st><st c="10185">Kendimi bundan alıkoyamıyorum.”</st></p>
			<p><st c="10216">Nuh gülümseyerek döndü ve uzağa, gelmiş olduğu yöne doğru baktı. </st><st c="10282">Hava kararmıştı, ama tuhaf bir şekilde artık korkmuyordu. </st><st c="10340">Zarar görmeyeceğini biliyordu. </st></p>
			<p><st c="10371">“Seninle dükkâna kadar yürümemi ister misin?” diye sordu. </st><st c="10429">“Eğer istersen seve seve yaparım.”</st></p>
			<p><st c="10463">“Hayır, hayır oğlum,” dedi yaşlı adam başını sallayarak. </st><st c="10521">“Çok nazik bir teklif bu ama sanırım burada biraz daha kalıp akşamın keyfini çıkaracağım. </st><st c="10611">Dostum eşek bu saatlerde genelde buradan geçer. </st><st c="10659">Onu bekleyeceğim, eve gitmeden önce biraz sohbet ederiz.”</st></p>
			<p><st c="10716">“Tamam o zaman,” dedi Nuh yaşlı adamın elini sıkarak. </st><st c="10771">“Bugün için çok teşekkür ederim. </st><st c="10804">Yemek için yani ve bana oyuncak dükkânını gezdirdiğin için.”</st></p>
			<p><st c="10864">“Rica ederim,” dedi yaşlı adam. </st></p>
			<p><st c="10897">“Artık gitsem iyi olacak,” dedi Nuh arkasını dönüp karanlığın içinde kaybolan caddeye doğru seğirterek. </st><st c="11001">Sonra tüm gücüyle koşarak karanlığın içinde kayboldu. </st></p>
			<p><st c="11055">Nuh Arpasuyu gece geç vakit eve vardı, güneş çoktan batmış, köpekler uykuya varmış, dünyanın geri kalanı uykuya dalmıştı. </st></p>
			<p><st c="11177">Eve giden çimenlik yolu koşarak geçti, cırcır böceklerinin cırıltılarıyla baykuşların ötüşleri dışında başka ses duyulmuyordu. </st><st c="11304">Kafasını kaldırıp bakınca üst katta tek bir ışığın yandığını gördü, burası anne babasının yatak odasıydı. </st><st c="11410">Bir an için durup tedirgin bir şekilde yutkunarak oraya baktı. </st><st c="11473">Kaçması ne kadar sorun yaratmıştı acaba? </st><st c="11514">Ama aslında bu umurunda değildi, önemli olan tek şey çok geç kalmamış olmasıydı. </st><st c="11595">Ama şimdi ya en kötüsü olmuşsa diye içeri girmeye korkuyordu. </st><st c="11657">Eğer babası sokak kapısını açıp dışarı bakmasaydı ve oğlunun orada karanlıkta yalnız başına öylece durduğunu görmeseydi, belki de saatlerce soğukta öylece dikilecekti. </st></p>
			<p><st c="11825">“Nuh,” dedi ona bakarak. </st><st c="11850">Nuh dudaklarını ısırdı, ne diyeceğini bilemiyordu.</st></p>
			<p><st c="11900">“Özür dilerim,” diye fısıldadı bir an sonra. </st><st c="11946">“Ne yaptığımı bilmiyordum. </st><st c="11973">Korkarım bu yüzden kaçtım.”</st></p>
			<p><st c="12000">“Senin için çok endişelendim,” dedi Nuh’un babası, sesi kızgın değil rahatlamış gibiydi. </st><st c="12090">“Seni arayacaktım ama içimden bir ses bana güvende olduğunu söyledi.”</st></p>
			<p><st c="12159">“Çok geç kalmadım, değil mi?” dedi Nuh, en korktuğu soruyu sorarak.</st></p>
			<p><st c="12227">“Hâlâ vaktim var mı...”</st></p>
			<p><st c="12251">“Çok geç kalmadın,” dedi babası hafifçe gülümseyerek. </st><st c="12306">“Hâlâ bizimle.”</st></p>
			<p><st c="12321">Nuh rahatlayarak içini çekip içeri girdi, içeri girerken babası iki elini omuzlarına koyup gözlerine baktı. </st><st c="12430">“Ama Nuh çok uzun sürmeyecek. </st><st c="12460">Bunu anladın, değil mi? </st><st c="12484">Çok fazla zamanı kalmadı.”</st></p>
			<p><st c="12510">“Biliyorum,” dedi Nuh başını sallayarak.</st></p>
			<p><st c="12551">“O zaman hadi yukarı çıkalım,” dedi babası kolunu omzuna atarak. </st><st c="12617">“Şimdi bizi görmek isteyecektir. </st><st c="12650">Yakında hoşça kal deme vakti gelecek.”</st></p>
			<p><st c="12688">Birlikte yukarı çıktılar. </st><st c="12715">Nuh anne babasının yatak odasının kapı eşiğinde durup annesine baktı.</st></p>
			<p><st c="12784">“İşte buradasın,” dedi annesi yüzünü ona dönüp gülümseyerek. </st><st c="12846">“Eve, bana döneceğini biliyordum.”</st></p>
		</div>
	<div id="charCountTotal" value="12880"></div></body>
</html>
