<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ormanin_kalbindeki_cocuk-14</title>
    <meta http-equiv="Content-Type" content="text/html; charset=utf-8" />
  

</head>
  <body id="ormanin_kalbindeki_cocuk-14" xml:lang="tr-TR">
		<div>
			<p><br /><br /><br /><br /></p>
			<p id="_idParaDest-13"><st c="0">On Üçüncü Bölüm   </st><br /><st c="17">Prensin Kuklası</st></p>
			<p><br /><br /></p>
			<p><st c="32">Koşucu olarak başarılarımın haberleri civardaki tüm köylere, sonra köylere tepeden bakan kasabalara ve daha sonra da kasabalara küçümseyerek burun kıvıran şehirlere yayılmaya başlamıştı. </st></p>
			<p><st c="220">Bir öğleden sonra okuldan oyuncak dükkânına geri döndüğümde babamı tezgâhın başında otururken buldum, son birkaç gündür yonttuğu bir lokomotifin vagon pencerelerini boyuyordu. </st></p>
			<p><st c="396">“Ah,” dedi başını kaldırıp kapıdan koşarak girdiğim için gülümseyerek. </st><st c="467">“Sonunda geldin. </st><st c="484">Ben de endişelenmeye başlamıştım.”</st></p>
			<p><st c="518">“Özür dilerim Poppa,” dedim saatime bakarak. </st><st c="564">“Bugün eve normalden daha uzun sürede koştum. </st><st c="610">Neredeyse üç dakikada.”</st></p>
			<p><st c="633">“Eh, okul dört mil uzakta,” dedi Poppa. </st><st c="674">“Bu yüzden bu konuda kendini bu kadar kötü hissetmemelisin.”</st></p>
			<p><st c="734">“Ama genelde sadece iki dakikada koşuyordum,” dedim hızla öne atılıp onun olduğu yere koşarak, öyle hızlı koşmuştum ki yer tahtaları bir çığlık koparıp durmam için yalvarmıştı. </st><st c="912">“Daha çok antrenman yapmam lazım.”</st></p>
			<p><st c="946">“Yeterince antrenman yapıyorsun,” dedi Poppa, tezgâhın üzerinden krem rengi, büyük bir zarfı alıp bana uzatarak. </st><st c="1060">“Bir sürpriz,” diye ekledi. </st><st c="1088">“Bu sabah geldi.”</st></p>
			<p><st c="1105">Ona doğru yürüyüp zarfı aldım. </st><st c="1137">Hayatımda daha önce hiç mektup almamıştım, o yüzden bu benim için müthiş bir olaydı.</st></p>
			<p><st c="1221">“Kim bana mektup yazmış olabilir ki?” diye sordum kafamı kaldırıp merak içinde babamın yüzüne bakarak.</st></p>
			<p><st c="1324">“Aç ve bak bakalım kim yazmış.”</st></p>
			<p><st c="1356">Kısa bir süre gözlerimi dikip zarfa baktım, dikkatle elimde tarttım, sonra parmaklarımla mührü dikkatle açarak zarfın içindeki tek sayfa kâğıdı çıkardım. </st><st c="1511">Önce kendi kendime sessizce, sonra yüksek sesle okudum.</st></p>
			<p><br /></p>
			<p><span><st c="1566">Sayın Bayım</st></span><st c="1578">, (yazıyordu kâğıtta)</st></p>
			<p><span><st c="1599">Çok Merhametli Majesteleri, Kral ve Kraliçe, 13 Ekim Pazar günü, tüm ülkede meşhur olmuş Tanrı vergisi koşma yeteneğinizi Onların önünde sergilemek üzere sizleri huzurlarında görmek istiyorlar. </st><st c="1794">Lütfen 13 Ekim sabahı Saraya saat tam 10’da gelip görüşme talebinizi bildirin.</st></span></p>
			<p><span><st c="1872">Saygılarımla,</st></span></p>
			<p><span><st c="1886">Sir Uşakmuşak, </st></span></p>
			<p><span><st c="1902">Majestelerinin Teşrifatçısı </st></span></p>
			<p><span><br /></span></p>
			<p><st c="1930">“Kral ve kraliçe bana mektup yazmış!” dedim şaşkınlık içinde kafamı kaldırıp babama bakarak. </st><st c="2023">“Benim kim olduğumu bildiklerine inanamıyorum. </st><st c="2070">Davetlerini kabul etmem lazım tabii ki.”</st></p>
			<p><st c="2110">“Ama okulun var,” dedi Poppa. </st><st c="2141">“Birazcık koşmak için eğitimini boşlayamazsın.” </st></p>
			<p><st c="2189">“Ah, sadece bir ya da iki gün,” dedim. </st><st c="2228">“Yokluğumu fark etmezler bile.”</st></p>
			<p><st c="2259">“Ya ben?” dedi Poppa usulca, sesi keder doluydu. </st><st c="2309">“Bana geri döneceksin, değil mi?”</st></p>
			<p><st c="2342">“Niye böyle söylüyorsun, tabii ki döneceğim,” dedim. </st><st c="2396">“Seni yalnız bırakır mıyım?”</st></p>
			<p><st c="2424">“Söz veriyor musun?”</st></p>
			<p><st c="2445">“Evet, evet,” dedim gülümseyerek, neye söz verdiğimi bile düşünmeden. </st></p>
			<p><st c="2516">12 Ekim akşamı yüz mil kadar koşup limana vardım, sarayın olduğu tarafa doğru giden bir gemiye atladım. </st><st c="2620">Ertesi sabah Kral ve Kraliçe günlük olağan sağlık yürüyüşlerini yapmak üzere dışarı çıktıklarında, koşu giysilerim içinde sarayın avlusunda hazır bulunuyordum. </st><st c="2780">Arkalarında esnek ve uzun adımlarla yürüyen genç bir çocuk vardı, benden birkaç yaş büyüktü, parlak sarı saçları ve başında altın bir tacı vardı, başını kaldırmış gökyüzüne bakarken boynu dümdüz gerilmişti. </st></p>
			<p><st c="2987">“Sen o muhteşem koşucu musun?” diye sordu Kraliçe, boynunda bir zincirin ucunda asılı duran gözlüğü takıp sanki beğenip beğenmediğinden emin değilmiş gibi beni baştan aşağı süzerek. </st></p>
			<p><st c="3169">“Evet, Majesteleri,” diye yanıtladım başımı hızlı hızlı sallayarak. </st><st c="3237">“Tüm yaşıtlarımdan daha hızlı koşabilirim.”</st></p>
			<p><st c="3280">“Ben Kral’ım,” diye bildirdi Kral. </st><st c="3316">“Bu bizim oğlumuz Prens. </st><st c="3341">Bir gün Kral o olacak, tabii ki ben öldükten sonra. </st><st c="3393">O günün hiç gelmemesini umut ediyor, öyle değil mi oğlum?”</st></p>
			<p><st c="3451">“Ne diyorsun baba?” diye sordu Prens gözlerini gökyüzünden indirip Kral’a bakarak.</st></p>
			<p><st c="3534">“O günün hiç gelmemesini umut ettiğini söylüyordum,” diye yineledi Kral sesini yükselterek.</st></p>
			<p><st c="3626">“Hangi günün baba?” diye sordu Prens, neler olup bittiğinden tamamen habersizdi.</st></p>
			<p><st c="3707">“Ah ne yazık...”</st></p>
			<p><st c="3724">“Oğlumuzun konsantrasyon sorunu var,” dedi Kraliçe bana bakıp kocasının sözünü keserek. </st><st c="3813">“O şu anda bizim için büyük bir hayal kırıklığı, Kral’ı olağanüstü önlemlerle hayatta tutmaya çalışmamızın nedeni de bu. </st><st c="3934">Prens henüz kral olmaya hazır değil.”</st></p>
			<p><st c="3971">“Doğru,” dedi çocuk omuzlarını silkip bana bakarak. </st><st c="4024">“Hazır değilim.”</st></p>
			<p><st c="4040">“Şey, bu konuda ne yapabileceğimi bilmiyorum,” dedim şaşkın bir ifadeyle. </st><st c="4115">“Ben bir koşucuyum. </st><st c="4135">Belki de siz beni başka biriyle karıştırdınız?”</st></p>
			<p><st c="4182">“Kraliçe asla hata yapmaz,” diye atıldı Kral.</st></p>
			<p><st c="4228">“Eskiden bir tane yapmıştım,” diye atıldı Kraliçe de, bakışlarını kocasından çevirip bana dikerek. </st><st c="4328">“Senin kim olduğunu çok iyi biliyorum oğlum,” dedi öfkesini kontrol ederek. </st><st c="4404">“Sen ülkedeki en hızlı koşucusun. </st><st c="4438">Benim sana sorum şu: Güçlü müsün?”</st></p>
			<p><st c="4472">“Güçlüyüm, Majesteleri,” diye yanıtladım.</st></p>
			<p><st c="4514">“Bu iyi. </st><st c="4524">Sana bir şey sormak istiyorum. </st><st c="4555">Sırtında şeyle... </st><st c="4573">ah, bilemiyorum... </st><st c="4592">nasıl söylemeli, sırtında bir farenin ağırlığıyla koşabileceğini düşünüyor musun?”</st></p>
			<p><st c="4674">Bunun üzerine güldüm, ama suratında kızgın bir ifade belirdiğini görünce gülmeyi hemen kestim. </st><st c="4770">“Evet, Majesteleri,” dedim. </st><st c="4798">“Tabii ki bunu yapabilirim.”</st></p>
			<p><st c="4826">“Ya bir kedi?”</st></p>
			<p><st c="4841">“Hiç zorluk çekmeden.”</st></p>
			<p><st c="4864">“Bir köpek?”</st></p>
			<p><st c="4877">“Cocker spanyelse sorun yok. </st><st c="4907">Danuaysa, emin değilim. </st><st c="4931">Bu beni biraz yavaşlatabilir.”</st></p>
			<p><st c="4961">Kraliçe cevabımdan tatmin olmuş görünmüyordu, bir ejderha gibi burnundan derin derin nefes alıyordu. </st><st c="5063">“Ya sırtında bir çocukla?” diye sordu bir an duraksadıktan sonra.</st></p>
			<p><st c="5128">“Bir çocukla mı, hanımefendi?”</st></p>
			<p><st c="5159">“Söylediğim her şeyi tekrarlamak zorunda mısın?” diye sordu yüzüme dik dik bakarak. </st><st c="5244">“Evet, bir çocukla. </st><st c="5264">Beni duydun. </st><st c="5277">Sırtında bir çocukla koşabilir misin?” </st></p>
			<p><st c="5316">Bunu kafamda tarttım. </st><st c="5338">“Her zamanki kadar hızlı olamam,” dedim. </st><st c="5379">“Ama sanırım yapabilirim.”</st></p>
			<p><st c="5405"> “İyi,” dedi. </st><st c="5419">“Fırla o zaman. </st><st c="5435">Prens’i sırtına al ve onunla Balmoral’a kadar koş. </st><st c="5486">Oradaki evi düzenleyip oğlumuzu krallık yapma konusunda eğitmesi için Avrupa’nın en akıllı adamlarından birini davet ettik, kaybedecek hiç vakit yok. </st><st c="5636">Kral yarı ölü sayılır.”</st></p>
			<p><st c="5659">“Bu doğru,” dedi Kral hüzünle. </st><st c="5691">“Usulen şu anda burada bile olmamam gerekiyor.”</st></p>
			<p><st c="5738">“Ve çocuk hazır olmalı,” diye açıkladı Kraliçe. </st></p>
			<p><st c="5787">“Şimdi hadi git. </st><st c="5804">Sallanma,” dedi elini bana doğru sallayarak. </st><st c="5849">Bu arada Prens zıplayıp sırtıma çıkmıştı ve biz de koşmak için hazırlanıyorduk. </st><st c="5929">“Bir de bana yayla günlüğümü getir,” diye ekledi biz yola koyulurken. </st><st c="5999">“Onu geçen tatilde orada unutmuşum, yazmak istediğim yeni şeyler var.”</st></p>
			<p><st c="6069">“Ve silahımı da,” diye atıldı Kral, kaşları kızgın kızgın bir aşağı bir yukarı hareket edip duruyordu. </st><st c="6173">“Parkta yeni bir erkek geyik var. </st><st c="6207">Muhteşem bir hayvan. </st><st c="6228">Olağandışı bir güzellik. </st><st c="6253">Onu vurmak istiyorum.”</st></p>
			<p><st c="6275">Prens tahmin ettiğimden daha hafifti, ağırlığına alıştıktan sonra beni çok da yavaşlatmadığını fark ettim. </st><st c="6383">Akşamın geç vaktinde İskoçya’ya varmayı bile becermiştim, oraya vardığımızda Prens’in içeri girmek istemediğini, yıldızları seyrederek dışarıda otların üzerinde yatmak istediğini görüp şaşırdım. </st></p>
			<p><st c="6578">“Yukarı bak,” dedi. </st><st c="6598">“İşte şu Büyükayı.”</st></p>
			<p><st c="6617">“Nerede?” dedim gözlerimi kısarak. </st></p>
			<p><st c="6653">“Orada işte. </st><st c="6666">Büyükayı takımyıldızı kuzeyi gösterir. </st><st c="6705">Görebiliyor musun?”</st></p>
			<p><st c="6724">“Ah evet,” dedim sevinçle çünkü onu daha önce hiç fark etmemiştim. </st><st c="6792">“Tabii ki.”</st></p>
			<p><st c="6803">“Ve şu da Perseus,” diye devam etti Prens başka bir yıldız kümesini işaret ederek. </st><st c="6887">“Orada da Küçükayı var, öteki adıyla Kraliçe takımyıldızı.”</st></p>
			<p><st c="6946">“Yıldızlarla ilgileniyorsun sanırım.” dedim.</st></p>
			<p><st c="6991">“Hem de çok,” diye itiraf etti Prens. </st><st c="7030">“Gökbilimci olmak isterdim ama ailemin buna izin vereceğini hiç sanmıyorum. </st><st c="7106">Kral olmam gerektiğini söylüyorlar.” Sanki biri sabah önlerinde uzun bir yolculuk olduğu için erken yatması gerektiğini söylemiş gibi suratı asıldı. </st></p>
			<p><st c="7255">“Ee, sen de hayır diyemiyor musun?”</st></p>
			<p><st c="7290">“İmkânsız,” diyerek içini çekti. </st><st c="7324">“Eğer ben kral olmazsam o zaman taht küçük kardeşime geçer.” </st></p>
			<p><st c="7385">“Ee, bunun nesi var?”</st></p>
			<p><st c="7406">“O bir geri zekâlı,” dedi Prens. </st><st c="7440">“Asla yapamaz. </st><st c="7455">Üstelik ondan sonra da taht ailenin başka bir eline geçer ki onlardan hiç bahsetmeyelim. </st><st c="7544">Hepimizin işi biter. </st><st c="7565">Annem buna asla izin vermez.”</st></p>
			<p><st c="7594">“Seni bu yüzden buraya gönderdiler,” dedim. </st><st c="7639">“Bir tür okula yani.”</st></p>
			<p><st c="7660">“Evet, bir tür,” dedi.</st></p>
			<p><st c="7683">“Ben de okula gittim,” dedim ona. </st><st c="7718">“Çok hoşlandığımı söyleyemem. </st><st c="7748">Ama sonrasında işler daha iyi bir hal aldı. </st><st c="7792">Bir şeylere yeteneğim olduğunu fark ettiğimde. </st><st c="7839">Neyse, içeri girsem iyi olacak,” dedim. </st><st c="7879">“Annenin yayla günlüğünü ve babanın tüfeğini alayım.”</st></p>
			<p><st c="7932">Sarayda yaşlı bir beyefendi beni bekliyordu, saraya sanki bir haydut göndermişler gibi korku ve öfke karışımı bir duyguyla baktı bana. </st></p>
			<p><st c="8068">“Sen de kimsin?” diye sordu bana, sesi koridorlarda yankılanıyordu. </st></p>
			<p><st c="8136">Ona ismimi ve orada bulunma sebebimi söyledim, bunu yeterince mantıklı bulmuş gibiydi. </st><st c="8223">“Ben Romanus Plectorum, Rotterdam’dan geliyorum,” dedi. </st><st c="8279">“Prens seninle değil mi?” diye ekledi, çok da meraklanmış gibi bir hali yoktu.</st></p>
			<p><st c="8357">“Dışarıda,” dedim. </st><st c="8377">“Çimenlerin üzerinde. </st><st c="8399">Eğer söylememde sakınca yoksa burada bulunmaktan çok da mutlu görünmüyorsunuz.”</st></p>
			<p><st c="8478">“Değilim,” dedi. </st><st c="8496">“Bu korkunç yere çocuğa öğretmenlik yapmak için zorla getirildim. </st><st c="8562">Rotterdam’da bir şatonun yapımını tamamlamak üzereydim, şatonun çatısı camdandı, böylece elektriğe hiç para harcamayacaktım. </st><st c="8687">Bir servet kazanacaktım. </st><st c="8712">Kendi ülkemde zamanımızın en iyi mühendislerinden biri olarak tanınırım. </st><st c="8785">Bu büyük bir onurdur.”</st></p>
			<p><st c="8807">“Ya hava karadığında ne olacaktı?” diye sordum. </st><st c="8856">“O zaman önünüzü nasıl görebilecektiniz?”</st></p>
			<p><st c="8897">“Mumlar, oğlum, mumlar. </st><st c="8922">Şatoyu bitirmek altı yılımı aldı ve tam taşınacağım gün Kral ve Kraliçe’den o mektubu aldım. </st><st c="9015">Şimdi cam çatılı şato öylece bomboş duruyor, ona ne olacağını kim bilir. </st><st c="9088">Ben de burada sıkışıp kaldım. </st><st c="9118">Burada,” diye kükredi kendine acıyan bir bakışla etrafına bakarak. </st><st c="9185">“Neyse, beni izle. </st><st c="9204">Sana Kraliçe’nin çalışma odasını göstereyim.” Sonra beni duvarları ahşap kaplı bir sürü karanlık koridordan geçirdi.</st></p>
			<p><st c="9320">Kocaman bir odaya girdim ve defteri çalışma masasının üzerinden aldım. </st><st c="9392">Ama kafamı kaldırıp baktığımda duvarlara asılmış bir sürü erkek geyik kafası gördüm. </st><st c="9477">Her biri birbirinden görkemliydi ve ahşap panellerin üzerine çivilenmişlerdi, panellerin altında birer tarih vardı; Kral’ın onları vurduğu tarih. </st><st c="9623">Gidip hayvanların gözlerine baktım, masum bir şekilde yere düşerlerken hissettikleri acı ve ıstırabı görebildiğime emindim. </st><st c="9747">Bu kadar çok gereksiz ölüme sebep olan devasa tüfeğin köşede durduğunu görünce kaşlarımı çatarak başımı salladım. </st></p>
			<p><st c="9861">“İşte günlüğünüz, Majesteleri,” dedim Kraliçe’ye ertesi akşam günlüğü uzatırken.</st></p>
			<p><st c="9941">“Senin hakkında söyledikleri çok doğruymuş,” diye yanıtladı. </st><st c="10003">“Gerçekten çok hızlıymışsın. </st><st c="10032">Ya oğlumuz Prens? </st><st c="10050">O nasıl? </st><st c="10059">Öğretmeni onu görünce memnun oldu mu?”</st></p>
			<div>
				<div id="_idContainer009">
					<img src="image/9.jpg" alt="" /><st c="10097"></st>
				</div>
			</div>
			<p><st c="10152">“Ah şu mesele,” dedim bir hikâye hazırlamak için daha fazla zamanım olmadığına hayıflanarak; çok hızlı bir koşucu olmanın dezavantajlarından biri, bana düşünecek çok az zaman kalmasıydı. </st><st c="10339">“Evet, çok iyi anlaştılar. </st><st c="10366">Ama İskoçya’nın Prens’in eğitim alması için uygun yer olmadığına karar verdiler.”</st></p>
			<p><st c="10447">“Niye uygun değilmiş,” diye kükredi Kral, “İskoçlar, İrlandalılardan sonra dünyanın en zeki ikinci halkıdır bir kere.”</st></p>
			<p><st c="10566">“Evet, sizin dediğiniz gibi olabilir,” dedim. </st><st c="10613">“Ama orası korkunç derecede soğuk ve Bay Plectorum orada kalırsa kışı çıkaramayacak, bu da Prens’i şimdikinden çok daha kötü bir durumda bırakacak. </st><st c="10761">Prens’in eğitimine devam edebilmek için Rotterdam’a gittiler. </st><st c="10823">Bay Plectorum oraya vardıklarında yazacağını söyledi.”</st></p>
			<p><st c="10877">Kraliçe bundan pek hoşlanmadıysa da bir şey demedi.</st></p>
			<p><st c="10929">“Ya benim tüfeğim?” diye atıldı Kral, ekmeğinin üzerine saçma tadındaki geyik etini koyup ağzına götürerek. </st><st c="11038">“Tüfeğimi unutmadın, öyle değil mi?”</st></p>
			<p><st c="11074">“Tüfeği bulamadım, Majesteleri,” dedim omuzlarımı silkerek. </st><st c="11135">“Özür dilerim!”</st></p>
			<p><st c="11150">Kralın boğazından alçak sesli bir homurtu geldi ve bana sanki üzerime atılacakmış gibi baktı.</st></p>
			<p><st c="11244">“Eğer isterseniz geri gidebilirim,” dedim kaygılı bir sesle, çünkü tekrar gitsem bile tüfeği gene getirmeyeceğimi biliyordum. </st></p>
			<p><st c="11371">“Ne kadar kibar ve iyi yürekli bir çocuksun, ama hayır,” dedi Kraliçe başını iki yana sallayıp bu arada ipek fularını gevşeterek. </st><st c="11501">“Sen işini yaptın. </st><st c="11520">Neyse, bütün gün burada dikilip duramayız. </st><st c="11563">Kral’ın ilaçlarını alması lazım, turistler yakında kapıda olacak. </st><st c="11629">Onları beslemek için biraz ekmek ufalamalıyız, yoksa huzursuzlanmaya başlarlar. </st><st c="11709">Sarayın etrafında bir kez koşmaya ne dersin, ben de saat tutarım. </st><st c="11775">Sadece eğlence için.” Paltosunun cebinden bir cep saati çıkarıp saatin tepesindeki kocaman yuvarlağa bastı. </st><st c="11883">“Sarayın arkasında çok güzel bir lavanta çalısı var –görmemene imkân yok– ondan bana bir dal çiçek koparıp getir, böylece bütün yolu gittiğinden emin olayım.”</st></p>
			<p><st c="12041">“Böyle bir çiçek mi hanımefendi?” dedim ona üzeri eflatun çiçeklerle dolu harika bir lavanta dalı uzatarak. </st></p>
			<p><st c="12150">“Şaşırtıcı,” dedi Kraliçe ve başını iki yana salladı.</st></p>
			<p><st c="12203">“Başka ne diyebilirim ki?” dedim gülümseyerek. </st><st c="12251">“Oldukça hızlıyım.”</st></p>
			<p><st c="12270">Birkaç yıl sonra Rotterdam Yüzyıl Yarışları için Rotterdam’a gidince Prens’i ziyaret ettim. </st><st c="12363">Onu çok iyi gördüm. </st><st c="12383">Öğretmeninin yanında bir sürü şey öğrenmişti, ama bunu şatonun cam çatısından gökyüzüne bakarak yapmıştı. </st><st c="12489">Gerçekten, herkes mutluydu. </st><st c="12517">Eve gittiğimde Poppa bile.</st></p>
			<p><st c="12543">“Bir gün geciktin,” dedi bana gülümseyerek ama rahatladığı çok belliydi.</st></p>
			<p><st c="12616">“Ama sadece bir gün,” dedim. </st></p>
			<p><st c="12646">“Geri geldin,” dedi beni kucaklayarak. </st><st c="12685">“Önemli olan bu. </st><st c="12702">Sözünü tuttun.”</st></p>
		</div>
	<div id="charCountTotal" value="12717"></div></body>
</html>
