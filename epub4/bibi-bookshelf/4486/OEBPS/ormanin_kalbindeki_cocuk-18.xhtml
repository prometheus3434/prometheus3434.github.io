<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ormanin_kalbindeki_cocuk-18</title>
    <meta http-equiv="Content-Type" content="text/html; charset=utf-8" />
  

</head>
  <body id="ormanin_kalbindeki_cocuk-18" xml:lang="tr-TR">
		<div>
			<p><br /><br /><br /><br /></p>
			<p id="_idParaDest-17"><st c="0">On Yedinci Bölüm   </st><br /><st c="18">Bay Bubituzağı’nın Kuklası</st></p>
			<p><br /><br /></p>
			<p><st c="44">Kral ile Kraliçe’yi ziyaretimden sonra (dedi yaşlı adam), bir gün okuldan eve döndüğümde olabilecek en alışılmadık sahneyle karşılaştım; oyuncakçı dükkânında bir müşteri durmuş Poppa’yla konuşuyordu. </st><st c="245">Bunun en son ne zaman olduğunu hatırlamıyordum bile. </st><st c="298">Eşek ve sosis köpek genelde dükkânımıza gelen yegâne misafirlerdi. </st><st c="365">Kapının üzerindeki zil orada öylece dikildiğimi fark edince, istemeye istemeye çaldı ve bunun üzerine adam dönüp keyifle ellerini çırptı. </st></p>
			<p><st c="503">“Bu da sizin oğlunuz olmalı,” dedi yüksek ve mübalağalı bir sesle. </st></p>
			<p><st c="570">“Evet bu o,” dedi Poppa sessizce.</st></p>
			<p><st c="603">“Beklediğim kadar uzun boylu değil.”</st></p>
			<p><st c="640">“Şey, daha küçük,” dedi Poppa. </st><st c="672">“Büyümesi durmadı daha. </st><st c="696">Aslına bakarsanız başlamadı bile.”</st></p>
			<p><st c="730">“Hımmm, umarım öyledir,” dedi adam, sonra bana doğru yürüyüp elimi tuttu ve kuvvetle sallamaya başladı. </st><st c="835">“Önce kendimi tanıtmama izin ver. </st><st c="869">Benim ismim Bubituzağı. </st><st c="893">Bartholomew Bubituzağı. </st><st c="917">Belki ismimi daha önce duymuşsundur.”</st></p>
			<p><st c="954">“Hayır efendim,” diye itiraf ettim. </st></p>
			<p><st c="991">“Şu işe bak,” dedi Bay Bubituzağı, alnında bir dizi çizgi oluşmuştu. </st><st c="1060">“Bu gerçek bir hayal kırıklığı. </st><st c="1092">Gururuma büyük bir darbe. </st><st c="1118">Ama boş ver, ben bu yılın olimpiyat oyunları için köy takımını oluşturmakla görevlendirildim. </st><st c="1212">Sanırım olimpiyat oyunlarını duymuşsundur, öyle değil mi?” diye ekledi Poppa’ya doğru dönüp sanki müthiş bir şaka yapmış gibi katıla katıla gülerek.</st></p>
			<p><st c="1360">“Hayır, efendim,” dedim gene omuzlarımı silkerek.</st></p>
			<p><st c="1410">“Olimpiyat oyunlarını hiç duymadın mı?” diye sordu Bay Bubituzağı şaşkınlık içinde. </st><st c="1495">Şimdi öne doğru eğilmiş ve bana daha iyi bakabilmek için gözlüklerini çıkarmıştı. </st><st c="1577">“Ciddi olamazsın!”</st></p>
			<p><st c="1595">“Biz burada oyuncakçı dükkânında çok sakin bir hayat yaşıyoruz, Bay Bubituzağı,” dedim ona. </st><st c="1688">“Korkarım dış dünyayı pek görmedim. </st><st c="1724">Hoş, geçenlerde Kral ile Kraliçe’yi ziyaret ettim ama...”</st></p>
			<p><st c="1781">“Ama oğlum,” dedi Bay Bubituzağı sözümü keserek. </st><st c="1831">“Olimpiyat oyunları dünyanın en büyük, en şaşalı spor olayıdır. </st><st c="1895">Milletler arasında kardeşlik duygularını geliştirmeyi ve olağanüstü sportif başarıları kutlamayı amaçlar. </st><st c="2001">Bazı atletler bütün hayatları boyunca olimpiyatlara hazırlanmak için çalışırlar ve orada bir madalya kazanmak kariyerlerinin doruk noktası olur.”</st></p>
			<p><st c="2146">“Evet, bayağı eğlenceli görünüyor,” dedim kan dolaşımımı hızlandırmak için oracıkta aşağı yukarı birkaç kere koşarak. </st><st c="2265">“Sanırım benim olimpiyatlara katılmamı istiyorsunuz, öyle değil mi?”</st></p>
			<p><st c="2333">“Elbette öyle,” dedi Bay Bubituzağı başını evet anlamında sallayarak. </st><st c="2404">“Bir koşucu olarak başarılarının haberleri çok uzaklara dek yayıldı ve bu köyün, Dmitri Capaldi’den beri tek bir madalya kazanmamış olması ne kadar utanç verici. </st><st c="2566">Belki sen bunu değiştirebilirsin. </st><st c="2600">Senin kadar genç birinin omuzlarına çok büyük bir sorumluluk yüklüyor bu, ama duyduğum kadarıyla bu sorumluluğu kaldırabilecek kadar güçlüymüşsün. </st><st c="2747">Ne düşünüyorsun? </st><st c="2764">Bizi hayal kırıklığına uğratmayacaksın, öyle değil mi?”</st></p>
			<p><st c="2819">“Eğer Poppa izin verirse,” diye yanıt verdim onaylaması için babama bakarak, “seve seve giderim.”</st></p>
			<p><st c="2917">“Emin değilim,” dedi Poppa alçak bir sesle, beni tekrar kaybedecek olmanın acısı suratından okunabiliyordu. </st><st c="3026">“Çok uzağa gideceksin. </st><st c="3049">Üstelik okulunu da düşünmemiz gerek. </st><st c="3086">Burada benimle kalmayı tercih etmez misin?” </st></p>
			<p><st c="3130">“Siz daha gittiğini fark etmeden dönmüş olacak,” dedi Bay Bubituzağı babamın sözünü keserek. </st><st c="3223">“Ama söyle bakalım,” dedi bana dönerek, “bana dendiğine göre koşmaya daha yeni başlamışsın, öyle mi?” </st></p>
			<p><st c="3325">“Öyle,” dedim başımı sallayarak. </st><st c="3358">“Evet, bundan önce o kadar hızlı koşamıyordum. </st><st c="3405">Bacaklarım o kadar iyi değildi. </st><st c="3437">Ama sekiz yaşıma girdiğimden beri... </st><st c="3474">şey, işler benim için biraz değişti.”</st></p>
			<p><st c="3511">“Nasıl değişti yani?”</st></p>
			<p><st c="3533">“Oğlum geçmişten bahsetmekten hoşlanmaz,” dedi Poppa, tezgâhın arkasından çıkıp yanıma gelerek koruyucu bir tavırla elini omzuma atmıştı. </st><st c="3672">“Bu köye taşınmadan önce oğlumun hayli farklı biri olduğunu söylemek yeterli olacaktır. </st><st c="3760">Ama o bir çocuk, yani iyi bir çocuk. </st><st c="3797">Demek istediğim hep olmak istediği çocuk olmaya karar verdiğinde, işte o zaman bazı... </st><st c="3884">yeteneklerinin olduğunu fark etti. </st><st c="3919">Çok hızlı koşabilmek onlardan birisi.”</st></p>
			<p><st c="3957">“Ah, bunun için endişelenmenize gerek yok bayım,” dedi Bay Bubituzağı ışıl ışıl gülümseyerek. </st><st c="4052">“İşimde her türden insanla karşılaşırım ve kimseyi yargılamam. </st><st c="4115">Hiç kimseyi asla yargılamam,” diye yineledi sanki bu noktayı iyice açıklığa kavuşturmak istiyormuş gibi. </st><st c="4220">“Bir keresinde, yaşamının ilk beş yılını pencere camının içinde geçirmiş bir çocukla çalıştığımı biliyor muydunuz? </st><st c="4335">Atlama beygirinde ve paralel barda olağanüstü yetenekliydi, ama sonunda elemeleri geçemediği için büyük bir hayal kırıklığı oldu. </st><st c="4465">Bu olaydan sonra çocuk tamamen dağıldı. </st><st c="4505">Başka bir olimpiyat oyunlarında da, iki tekerlekli araba yarışlarında altın madalya kazanmayı uman başka bir çocuk, mizah duygusunu finale giderken trende bıraktı ve yarışa hiç konsantre olamadı. </st><st c="4701">Bir daha hiç geri gelmedi tabii ki. </st><st c="4737">Hâlâ orada, mizah duygusunu bulmaya çalışıyor, ama asla bulamayacak. </st><st c="4806">Ya Edward Bunson’ı duydunuz mu? </st><st c="4838">Kendisi yan köydendir.”</st></p>
			<p><st c="4861">“Hayır bayım,” dedim gözlerimi kocaman açarak.</st></p>
			<p><st c="4908">“Yüksek atlama yarışmasında çok umutluydu,” diye anımsadı Bay Bubituzağı içini çekerek. </st><st c="4997">“Ama yarışma günü, onu görmeye gelen kalabalığın büyüklüğü yüzünden öyle korkunç bir titreme nöbetine tutuldu ki yarışa devam edemedi ve o günden sonra kaldırıma bile çıkamadı. </st><st c="5174">Korkunç bir utançtı.”</st></p>
			<p><st c="5195">“Hayatta madalya kazanamamaktan daha kötü şeyler de vardır,” dedi Poppa. </st><st c="5269">“Gençliğin kendisi başlı başına bir ödüldür. </st><st c="5314">Mesela ben yaşlı bir adamım ve bacaklarım gerektiği gibi iş görmüyor. </st><st c="5384">Sırtımda eklem iltihabı var. </st><st c="5413">Bir kulağım kör ve bir gözüm de sağır.”</st></p>
			<p><st c="5452">“Sen yanlış düşünüyorsun, Poppa,” dedim başımı iki yana sallayarak. </st></p>
			<p><st c="5521">“Hayır yanlış düşünmüyorum,” diye ısrar etti babam. </st><st c="5573">“Yanlış düşünmüyorum oğlum ve bu her şeyi daha kötü hale getiriyor.”</st></p>
			<p><st c="5641">“Bu aşırı derecede ilginç,” dedi Bay Bubituzağı saatine bakarak. </st><st c="5707">“Ama korkarım trene yetişmem gerekiyor ve bütün günümü burada boş boş sohbet ederek geçiremem. </st><st c="5802">Umarım geri dönüp komiteye katılmayı kabul ettiğinizi söyleyebilirim. </st><st c="5872">Bu bizim için büyük bir onur olur.”</st></p>
			<p><st c="5907">“Bunu ben de çok isterdim,” dedim kocaman gülümseyerek. </st></p>
			<p><st c="5964">“Ama okul,” diye bağırdı Poppa çaresizlik içinde. </st><st c="6014">“Eğitimin!”</st></p>
			<p><st c="6025">“Notları konusunda endişelenmenize gerek yok,” dedi Bay Bubituzağı elindeki bastonu üç kez ardı ardına yere vurarak, bunu öyle bir şekilde yapmıştı ki Nuh acaba bir sihirbazlık mı yapacak diye merak içinde gözlerini adama dikti. </st><st c="6255">“Takımımızdaki her yüz küçük için eğitim sağlama gibi bir politikamız var, küçüklere ders verecek tam kalifiye bir öğretmen bulunduruyoruz. </st><st c="6395">Küçük atletlerimizin eğitimini biz de çok ciddiye alıyoruz.”</st></p>
			<p><st c="6455">“Peki bu oyunlara kaç çocukla gideceksiniz?” diye sordu Poppa şüpheyle. </st><st c="6528">“Onun yaşında başkaları da olacak mı?”</st></p>
			<p><st c="6566">“Sadece sizin oğlunuz,” dedi Bay Bubituzağı gururla. </st><st c="6620">“Bu durumda bir öğretmene ihtiyacımız olmayacak, paradan tasarruf edeceğiz ve böylece sizin zorlukla kazandığınız her kuruş için verdiğiniz vergiler israf edilmemiş olacak.” Öne doğru eğilip yumruğunu tezgâhın üzerine vurdu. </st><st c="6845">“Bu senaryoda kazanan biziz bayım, öyle değil mi?”</st></p>
			<p><st c="6895">Poppa içini çekip kafasını başka tarafa çevirdi, yorgun bir şekilde başını salladı. </st><st c="6980">“Gerçekten gitmek istiyor musun?” diye sordu bana biraz sonra, sanki heyecan dolu bir jimnastik gösterisi yapmışım gibi bakarak.</st></p>
			<p><st c="7108">“Evet, tabii ki,” dedim. </st></p>
			<p><st c="7134">“Geri döneceğine söz veriyor musun?”  </st></p>
			<p><st c="7171">“Geçen sefer döndüm, öyle değil mi?”</st></p>
			<p><st c="7207">“Söz veriyor musun?” diye üsteledi babam.</st></p>
			<p><st c="7249">“Söz veriyorum.”</st></p>
			<p><st c="7266">“Kalbinin en derinlerinde bunu istiyorsan o zaman sana engel olmayacağım. </st><st c="7341">Gitmelisin.”</st></p>
			<p><st c="7353">Böylece herkesin şaşkın bakışları altında aynı olimpiyat oyunlarında 100 metre, 200 metre, 400 metre, 800 metre, 1500 metre, 5000 metre ve 10000 metrede altın madalya kazanan ilk kişi oldum. </st><st c="7545">Hatta 400 metre engelli koşusunda da gümüş madalya kazandım ama böyle bir başarısızlık ilk kez başıma geldiği için, bugüne dek ondan bir daha hiç bahsetmemeyi tercih ettim ve bu olay resmi biyografimden hemen çıkarıldı. </st><st c="7765">Ayrıca 4x400 metre bayrak yarışını tek başına koşan tek olimpiyat şampiyonu oldum, bayrağı kendi elime öyle bir manevrayla alıyordum ki bu hareketim hemen bir efsane oluverdi. </st></p>
			<p><st c="7941">Kimse benden daha hızlı koşamıyordu; mesele bundan ibaretti. </st></p>
			<p><st c="8002">Olimpiyatlar biter bitmez Poppa’ya verdiğim sözü hatırlayıp eve dönme zamanımın geldiğini düşündüm, ama o sıra çok cazip teklifler almaya başladım.</st></p>
			<p><st c="8149">Japonya’da İmparator, Japonların yıldız atleti, önceki olimpiyatlarda pek çok madalya kazanan Hachiro Tottori-Gifu’yu geçenin kim olduğunu merak etmişti. </st><st c="8304">Bu yüzden bütün Avrupa’yı koşarak geçip Rusya’ya, oradan Kazakistan’a gittim, Çin’i boydan boya geçip Tokya’ya gittim ve imparatorluk sarayının etrafında bulutların üzerindeki göksel hükümdar için üç tur attım. </st><st c="8515">Oğlu Veliaht Prens beni yarışa davet etti, ama çok ağır şekilde yenildi, hem de onun büyük bir ara ile başlamasına izin verdiğim halde. </st><st c="8651">Ne de olsa, Japonlar bana kalacak yer verdikleri gibi, oradaki tüm masraflarımı da karşılıyorlardı. </st></p>
			<p><st c="8751">“Teşekkür ederim,” dedim tezahürat yapan kalabalığa doğru. </st><st c="8810">“Artık eve gitsem iyi olur, çünkü bir söz verdim.”</st></p>
			<p><st c="8860">Ama ev yerine Güney Amerika’ya gittim, çünkü bir grup özgürlük savaşçısı beni iki yılda bir yaptıkları, belli bir siyasi konuda anlaşamayan tüm tarafların yirmi dört saatliğine bir araya geldiği ve bir tür yetenek şovu sergiledikleri bir kutlama olan Silah Bırakma Günü’ne davet etmişti. </st><st c="9149">Bu etkinliğe her yıl uluslararası bir misafir davet ediyorlardı ve o yıl da beni davet etmişlerdi. </st></p>
			<p><st c="9248">“Çok hızlı olduğunu düşünüyorsun, değil mi?” diye sordu komutan purosunu tüttürerek, ormandan rekor sürede geçtiğimi görünce. </st><st c="9374">“Çok zeki biri olduğunu düşünüyorsun.” Beni davet eden o olduğu halde biraz gücenmiş gibi bir hali vardı.</st></p>
			<p><st c="9479">“Evet, efendim, öyle düşünüyorum,” dedim ona, bu arada generalin purolarından bir tane deneyip hemen yere attım. </st><st c="9593">“Ama şimdi gerçekten eve dönmem lazım, çünkü bir söz verdim.”</st></p>
			<p><st c="9654">Ama eve dönerken kendimi, Papa’nın bir öğleden sonra St Peter Meydanı’nın çevresinde bin tur atıp atamayacağım konusunda bana meydan okuduğu İtalya’da buldum. </st><st c="9814">Beni izlemek için büyük bir kalabalığın toplanıp tezahürat yaptığını görünce, gördüğüm ilgiden çok hoşlandığımı ve bunun bitmesini istemediğimi fark ettim. </st></p>
			<p><st c="9970">“Özel konutuma gelin,” dedi Papa elini omzuma atarak. </st><st c="10024">“Benimle tiramisu yemek ister misiniz?” </st></p>
			<p><st c="10064">“Hayır bunu yapamam, Papa Hazretleri,” dedim başımı sallayarak. </st><st c="10128">“Gerçekten eve gitmem lazım, çünkü bir söz verdim.”</st></p>
			<p><st c="10179">Ama yolda kendimi bu sefer İspanya’da, Pamplona’da boğalarla yarışırken buldum, sonra La Diada de Sant Jordi Festivali</st><span><span id="footnote-000-backlink"><a href="ormanin_kalbindeki_cocuk-18.xhtml#footnote-000"><st c="10298">1</st></a></span></span><st c="10300"> için kuzeye, Barcelona’ya koştum. </st><st c="10335">Burada, bir müşteri göründüğü an aralarında mekik dokuyarak tüm kitap ve çiçek tezgâhlarına baktım, ben tezgâhlar arasında caddelerde koşturup dururken tüm şehir de beni izlemeye geldi.</st></p>
			<p><st c="10520">Eve yaklaşırken biraz yorgunluk hissettiğimi fark ettim ve birkaç gün West Cork’ta dinlenmeye karar verdim. </st><st c="10629">Burada, yıllık bir festival olan, erkek, kadın, çocuk olsun kasabadaki tüm İrlandalıların yirmi dört saat boyunca yarışlara katılıp, direniş şarkıları söylediği ve iktisadi durgunluk hakkında konuştuğu Skibereen Festivali’nde jüri üyeliği yaptım. </st><st c="10876">Benden kalabalığa konuşma yapmam istendi, ama ben yapmaktansa onlara ne kadar hızlı olduğumu göstermeyi tercih ettiğimi söyledim, işte o anda kalabalığın içindeki genç bir kadın sahneye bir anahtar fırlattı.</st></p>
			<p><st c="11083">“Sanırım evde bir musluğu açık bıraktım,” dedi elime üç yüz mil uzaktaki Donegal’de bir adres tutuşturarak. </st><st c="11192">“Benim için gidip bir bakabilir misin?”</st></p>
			<p><st c="11231">“Hayır bırakmamışsınız,” dedim birkaç dakika sonra anahtarı kırmızı yün bir hırkayla birlikte ona fırlatarak. </st><st c="11342">“Gecenin ilerleyen saatlerinde bu hırkaya ihtiyaç duyabileceğinizi düşündüm, yağmur bastıracak gibi.”</st></p>
			<p><st c="11443">“Annen baban seninle gurur duyuyor olmalı,” diye bağırdı arka taraflardan bir kadın ve kalabalık gene neşe içinde alkışladı beni. </st></p>
			<p><st c="11574">“Çok teşekkür ederim,” dedim. </st><st c="11604">“Ama benim annem yok. </st><st c="11626">Yalnızca babam var. </st><st c="11646">Şimdi çabucak onun yanına dönmem çok akıllıca olacak. </st><st c="11700">Çünkü ona bir söz verdim.” </st></p>
			<p><st c="11727">Oradan bir gemiye binip Londra’ya gittim ve okuma yazma festivali için birkaç gün orada kaldım; yazarların kitaplarını okuma seanslarında ortalıkta öyle hızlı koşturdum ki çıkardığım rüzgâr kitap sayfalarının kendi kendine çevrilmesine, böylece yazarların da serbest kalan kollarıyla bir şeyler içip parmaklarıyla işaret edebilmelerine imkân sağladı. </st></p>
			<p><st c="12078">Köye dönmeyi ne kadar denersem deneyeyim bir türlü olmuyordu. </st><st c="12140">Her zaman beni görmek isteyen bir kalabalık daha ortaya çıkıyor, her zaman kabul edilecek yeni bir davet oluyordu. </st><st c="12255">Katılacak bir festival, koşacak bir yarış eksik olmuyordu. </st><st c="12314">Poppa aklımdan hiç çıkmamasına ve ona verdiğim sözü unutmamak için tüm gücümle çabalamama; yılların geçip gittiğinin farkında olmama, okul günlerimin çok gerilerde kaldığını ve babamın artık genç olmadığını bilmeme rağmen, hiçbir şey değişmiyordu. </st></p>
			<div>
				<div id="_idContainer012">
					<img src="image/12.jpg" alt="" /><st c="12562"></st>
				</div>
			</div>
			<p><st c="12587">Bu böyle kim bilir daha ne kadar sürecekti? </st><st c="12631">Ne var ki St Petersburg’a gidip Çar ile Çariçe’yi eğlendirmek amacıyla, ara vermeden ve azıcık bile yorulmadan dev bir tekerleği hamster gibi çevirmek için deli gibi koşarken, aklımı başıma getirecek bir olay oldu. </st><st c="12846">Bana bir mektup gelince tekerleği çevirmeyi kesip hamster çarkının içinden çıktım. </st><st c="12929">Mektupta yazanları tekrar tekrar okuyup gözyaşlarına boğuldum. </st><st c="12992">Genç bir imparatorluk saray muhafızına, St Petersburg’dan kalkan trenlerin saatlerini sordum, o da bana korkunç derecede yavaş, korkunç derecede seyrek ve korkunç derecede soğuk olduklarını söyledi. </st></p>
			<p><st c="13191">“Ama eve gitmem lazım,” dedim. </st><st c="13222">“Babam ölüyor.”</st></p>
			<p><st c="13237">“Üzgünüm,” dedi genç muhafız omuzlarını silkip daha fazla yardımcı olamadığı için gerçekten üzgün bir şekilde bakarak. </st><st c="13357">“Ama hiç tren yok.”</st></p>
			<p><st c="13376">“O zaman koşarım daha iyi,” dedim ona. </st><st c="13416">“Ve söz veriyorum kimse bu sefer beni yolumdan alıkoyamayacak.”</st></p>
			<p><st c="13479">Nihayet bu, tutabileceğim bir sözdü.</st></p>
			<p><br /><br /></p>
			<hr />
			<div>
				<div id="footnote-000">
					<p><a href="ormanin_kalbindeki_cocuk-18.xhtml#footnote-000-backlink"><st c="13516">1</st></a><st c="13518">  Barselona’nın kurucusu kabul edilen Sant Jordi için her yıl 23 Nisan’da düzenlenen bu festivalde kitap ve çiçek tezgâhları kurulur. </st><st c="13651">[Ç.N.]</st></p>
				</div>
			</div>
		</div>
	<div id="charCountTotal" value="13657"></div></body>
</html>
