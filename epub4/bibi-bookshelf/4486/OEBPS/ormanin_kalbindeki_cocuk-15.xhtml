<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ormanin_kalbindeki_cocuk-15</title>
    <meta http-equiv="Content-Type" content="text/html; charset=utf-8" />
  

</head>
  <body id="ormanin_kalbindeki_cocuk-15" xml:lang="tr-TR">
		<div>
			<p><br /><br /><br /><br /></p>
			<p id="_idParaDest-14"><st c="0">On Dördüncü Bölüm   </st><br /><st c="19">Nuh ve Yaşlı Adam</st></p>
			<p><br /><br /></p>
			<p><st c="36">“Bizim sınıftaki bir çocuk da Kraliçe’yle tanıştı,” dedi Nuh, Charlie Chalton’un takım elbise ve kravatla okula geldiği, saçlarının da hayatında ilk kez taranmış olduğu günü hatırlayarak. </st><st c="225">“Ona bir demet çiçek verdi ve </st><span><st c="255">Buraya gelebilmiş olmanızdan dolayı çok mutluluk duyduk, Majesteleri,</st></span><st c="324"> dedi. </st><st c="331">Gazeteye de çıktı.”</st></p>
			<p><st c="350">“O başka bir kraliçedir,” dedi yaşlı adam başını iki yana sallayarak. </st><st c="421">“Benim tanıştığım Kral ve Kraliçe çoktan ölüp gitti.”</st></p>
			<p><st c="474">Uzanıp Nuh’un elinden kuklayı aldı ve bir an için ona sevgiyle baktı, kuklanın prens giysilerinin kıvrımlarında parmaklarını gezdirip derin derin iç çekti, sonra kuklayı çocuğa geri verdi. </st><st c="664">Nuh kuklayı alıp masanın üzerine Bayan Kalkan ile Bay Azcık’ın kuklalarının yanına yatırdı. </st></p>
			<p><st c="756">“Baban senin geri geldiğine çok memnun olmuş gibi,” dedi Nuh. </st><st c="818">“Sensiz çok mu yalnızdı?”</st></p>
			<p><st c="843">“Evet, tabii ki,” dedi yaşlı adam. </st><st c="879">“Anne babalar çocukları gittiğinde çok yalnız kalırlar, bunu bilmiyor musun? </st><st c="956">Üstelik pek arkadaşı da yoktu. </st><st c="987">Köydeki ilk günümüzde bize merhaba diyen eşek vardı tabii ki. </st><st c="1049">Ama hemen hemen aynı yaşta olduğumuzdan o daha çok benim arkadaşımdı. </st><st c="1119">Bir de iki çift laf etmek için durmayı hiç ihmal etmeyen sosis köpek vardı. </st><st c="1195">Poppa’yla ikisi çok iyi anlaşıyorlardı.”</st></p>
			<p><st c="1235">“Sosis köpekle bu sabah tanıştım,” diye atıldı Nuh. </st><st c="1288">“Dükkânınızın dışındaki ağaçla ilgili her şeyi o anlattı bana. </st><st c="1351">Çok yardımsever biri. </st><st c="1373">Ama çok çabuk alınıyor.”</st></p>
			<p><st c="1397">“Evet, biraz hassastır, ama çok haysiyetli bir köpektir doğrusu. </st><st c="1463">Çok sevdiğim bir arkadaşım. </st><st c="1491">Aslında muhtemelen eşek ve sosis köpek şu anki en yakın dostlarım.”</st></p>
			<p><st c="1558">“Benim en yakın arkadaşım Charlie Charlton,” dedi Nuh. </st><st c="1614">“Kendisi trombon çalabilir, geçen yıl bana da öğretmeye başlamıştı, ama sonra onun onda biri kadar bile iyi olmak istiyorsam daha çok yolum olduğunu söyledi.”</st></p>
			<p><st c="1772">“Şey, sanırım bu artık hiç olmayacak,” diye belirtti yaşlı adam, “yani evden kaçtığın düşünülürse. </st><st c="1872">Yollarda sana trombon çalmayı öğretmek isteyen çok fazla yabancıyla karşılaşacağını sanmıyorum.”</st></p>
			<p><st c="1968">Nuh başını ağır ağır öne arkaya sallayıp kaşlarını çattı. </st><st c="2027">Bunu daha önce hiç düşünmemişti. </st></p>
			<p><st c="2060">“Neyse, ben uzaktayken eşek ve sosis köpek Poppa’ya yoldaşlık ediyorlardı,” diye devam etti yaşlı adam. </st><st c="2164">“Ama ben hep bunun, benim orada olmamla, ona alışverişte yardım edip akşamları birlikte satranç oynamamızla aynı şey olmadığını biliyordum. </st><st c="2304">Anne babalar istedikleri arkadaşları edinebilirler, dünyadaki tüm eşek ve sosis köpekler onları ziyarete gelebilir, ama hiçbir şey çocuklarının yanlarında olmasının yerini tutmaz. </st><st c="2484">Sanırım annen baban da aynen böyle hissedecektir. </st><st c="2534">Kaçtığını anladıklarında yani.”</st></p>
			<p><st c="2565">“Evet,” dedi Nuh saatine bakarak. </st><st c="2600">“Evet, sanırım öyle olacaktır.”</st></p>
			<p><st c="2631">“Peki onlara yoldaşlık edecek çok arkadaşları var mı?”</st></p>
			<p><st c="2686">“Birkaç tane var,” diye itiraf etti Nuh. </st><st c="2728">“Ama hiç hayvan dostları yok. </st><st c="2758">Biz ormanın kenarında pek bu tür işlere girmeyiz. </st><st c="2808">Orada daha çok insanlar birbirleriyle konuşur.”</st></p>
			<p><st c="2855">“Evet, hatırlıyorum,” dedi yaşlı adam. </st><st c="2895">“Çocukken buraya taşındığımıza o kadar mutlu olmamın nedenlerinden biri de buydu, daha çok çeşitlilik. </st><st c="2998">Ama gene de senin dediğin gibi birkaç arkadaşları varsa, seni zamanla tamamen unuturlar herhalde.”</st></p>
			<p><st c="3096">Nuh başını kaldırıp şaşkınlık içinde baktı, sözcükler yüzüne sanki bir tahta blok gibi çarpmıştı. </st><st c="3195">“Beni unutacaklarını sanmıyorum,” dedi kendini üzgün hissederek, “Beni hiç unutabileceklerini sanmıyorum.”</st></p>
			<p><st c="3301">“Eve hiç dönmesen bile mi?”</st></p>
			<p><st c="3329">“Ben gene de onların oğlu olacağım,” dedi Nuh. </st><st c="3377">“Hiçbir şey bunu değiştirmez.”</st></p>
			<p><st c="3407">“Belki yeni bir oğulları olur,” dedi yaşlı adam.</st></p>
			<p><st c="3456">“Sanmıyorum,” dedi Nuh başını iki yana sallayarak. </st><st c="3508">“Hayır, böyle bir şey olmayacak.”</st></p>
			<p><st c="3541">“İyi o zaman,” dedi yaşlı adam. </st><st c="3574">“Tabii ben onları tanımıyorum. </st><st c="3605">Senin bana anlattıkların dışında onlar hakkında hiçbir şey bilmiyorum. </st><st c="3676">Ama evden kaçan ben değil de sen olduğuna göre, ben sadece bunun için iyi bir nedenin olduğunu varsayabilirim.”</st></p>
			<p><st c="3787">“Annem bu yazki tatilimizi iptal ettiğinde bunun tuhaf olduğunu düşünmüştüm,” dedi Nuh başını eğip masaya bakarak. </st><st c="3903">“Ama yüzme havuzunu kumsala dönüştürdüğünde bunu iyice tuhaf buldum,” diye devam etti. </st><st c="3990">“Ama üzerinde çok düşünmedim, sadece eğlendiğini düşündüm. </st><st c="4049">Fakat panayırdan sonra...”</st></p>
			<p><st c="4075">“Annenle panayıra da mı gittiniz?” diye sordu yaşlı adam. </st></p>
			<p><st c="4134">“Evet.”</st></p>
			<p><st c="4141">“Bayağı eğlenceli olmalı.” </st></p>
			<p><st c="4169">Nuh başını evet anlamında salladı. </st><st c="4204">“Öyleydi,” dedi ona hâlâ üzüntü veren o öğleden sonrayı hatırlayınca burnundan derin derin soluyarak. </st><st c="4306">“Gün çok güzeldi elbette. </st><st c="4332">Ama bitiş tarzı her şeyi mahvetti.”</st></p>
		</div>
	<div id="charCountTotal" value="4367"></div></body>
</html>
