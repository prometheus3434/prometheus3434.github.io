<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>III</title>
</head>

<body>
  <h2 class="h20">III</h2>

  <p class="p1"><span class="t2">&nbsp;</span></p>

  <p class="p8">Bu süreç içinde, bir yandan da kooperatif meselesi gelişiyordu. İş ciddiye binince, panikledi Günay. “Akıl isteyen her durumda olduğu gibi,” diyordu, Tülin’le beni çağırdı.</p>

  <p class="p8">“Benim anladığım şu,” dedi, “bir yapı kooperatifi kuruluyor. Bu kooperatif,&nbsp; anakent belediyesine,&nbsp; gecekondu önleme bölgelerindeki arazilerden birisini on yıl vadeli bir ödeme planı ile ve ucuza almak üzere başvuruyor. Gerekli şartlar yerine getirilmişse, anakent bu tahsisi yapıyor. Bunun üzerine kooperatif inşaata başlıyor. Tabii, arsa meselesi ortadan kalktığı için konutlar çok ucuza mal edilebiliyor. Ha, bir de, Toplu Konut kredi veriyor. Şafak’la ortakları da diyorlar ki, ‘Biz bu işlerden çok iyi anlarız.’ İki mi üç mü ne, kooperatif kurmuşlar. Birinin inşaatı bitmiş, teslim etmişler. Diğer ikisi de bitiyormuş. Şimdi de diyorlar ki, bu tahsis olayından yararlanalım, bir kooperatif daha kuralım.”</p>

  <p class="p8">“Eh, kursunlar,” dedim, “Sana ne bundan?”</p>

  <p class="p8">“Ona ne olur mu?” dedi, Tülin, “Arsayı Günay alacak.”</p>

  <p class="p8">“Öyle mi?”</p>

  <p class="p8">“Yani,” dedi, Günay, “SHP’li oldukları için, Dalan’ın onlara güçlük çıkaracağını düşünüyorlar.”</p>

  <p class="p8">“Olumlu bakıyorsun, öyle mi?”</p>

  <p class="p8">“Yani,” dedi, yine, “Anladığım kadarıyla yasal olmayan bir tarafı yok. Eh, etrafıma şöyle bir baktığımda hemen hiçbirinizin evi yok. Kaldı ki, Şafak’a yardım etmek istiyorum.”</p>

  <p class="p8">“İnşaatı onlar yapacak?”</p>

  <p class="p8">“Evet. Normal müteahhit kârı ne ise alacaklar, tabii.” Duraladı, itiraz etmişim gibi, ekledi,</p>

  <p class="p8">“Nasılsa biri kâr edecek, onlar etsin. Ya da, niye onlar etmesin?”</p>

  <p class="p8">İnsanların kendilerine iş ürettiklerini, hırsızlık, uğursuzluk yapmadan, para kazanmak istemlerinin saygınlığından söz etti. Ama ben esas meselenin Şafak’ı desteklemek olduğunu görüyordum. Açıkçası<span class="t15">, toplumun bir duvarından bir duvarına sürüklenmek, önüne sürülen değerlerin hem içinde hem dışında yaşamak bu olmalı</span> diyor, Günay’a yakıştıramıyordum. Şimdi artık kendime “Neyi yakıştıramıyordum?” diye sorduğumda (hele de Sadiye Atakan’ı tanıdıktan sonra!) verecek cevabım olmadığını görüyorum. Belli ki, daha henüz insanları kendim icat ettiğim bir kalıpta tanımlamaktan, “yazar” Günay ile anakent belediyesinde bir memurenin önünde evrak takip eden Günay arasında bağlantı kuramamaktan, daha doğrusu, Günay’ı gündelik hayatın dışında, adeta semavi bir varlık olarak görmekten vazgeçmemiştim. Dahası, tecimsel bir işle ilgileniyor olmasında, beni yabancılaştıran bir taraf da vardı. İşin kötüsü, Tülin de bu duygularımı paylaşıyor gibiydi. Bunu ikimizin birden Günay’a, “Otur sıcacık evinde, keyfine bak, bırak ne halleri varsa görsünler,” türünden telkinlerde bulunmuş olmamızdan çıkarıyorum. Sonunda kızdı,</p>

  <p class="p8">“Bir tuhaf kendini beğenmişlik sizinki de!” dedi, “Garip bir romantizm mi desem, yoksullukta erdem bulmak çabası mı desem? Nedir, yani, ne yiyip ne içecek insanlar? Senin ‘Dergâh’ını, benim ‘roman’ımı kooperatifçilikten daha saygın kılan ne?” Tülin’e döndü, “Ya da, senin işletmeciliğini? Müteahhitlerin ayaklarının çamurunu beğenmiyorsunuz, anlaşılan.”</p>

  <p class="p8">Onu demek istemediğimizi söyledik ama haklıydı. Onu demek istiyorduk.</p>

  <p class="p8">“Ya da, adamların adı çıktı! Sanki başka mesleklerde üçkâğıt yok, bir tek bunlarda var.”</p>

  <p class="p8">“Doğru,” dedi, Tülin.</p>

  <p class="p8">“Doğru, tabii. Ne ki, bugün Türkiye’de hiçbir meslek grubunu alenen kötüleyemezken, -televizyonda hastasını para için ameliyat eden bir doktor filmi göster bakalım, Tabipler Odası ne yapar- müteahhitlere söylemediğimi bırakmazsın. Bu da mı sınıfsaldır, nedir!</p>

  <p class="p8">Sonra Şafak’ı anlatmaya başladı birden. Sirkeci Garı’nda, hurcun üzerinde kıvrılmış olduğunu vehmettiği çelimsiz gövdesini, terden sırılsıklam sarı çocuk başını, yanaklarından süzülen yaşlarının çamurladığı öfkeli, asi yüzünü anlattı. Çırpıcı Mahallesi’nden İstanbul’u müthiş bir öfke ile seyretmiş olmalıydı. Annesine kova kova bulanık su taşırken, sarı balçığın içinde yarım pabuç dolaşırken, babasının amansız gözetimi altında ders çalışırken, nasıl bakmış olabileceğini, ayrıntılarıyla, oradaymış gibi anlattı.</p>

  <p class="p8">“Gümüşhaneli bir amelenin gayretiyle yakılan ormanlar üzerinde kurulup tutunmaya çalışan bir mahallede, İstanbul olmayan bir İstanbul’da yaşıyor olmanın ‘makro’ sonuçlarından kaygılanmasını nasıl beklersiniz ki?”</p>

  <p class="p8">“İyi de, İstanbul’dan çalınan güzelliklerin üzerinde yavuz hırsız misali oturup, gözlerini üç imparatorluğun başkenti olmuş, binlerce yıllık bir şehrin durmuş oturmuş değerlerine dikmenin zorbalığa benzer öteki yüzünü de sen yadsıyamazsın!”</p>

  <p class="p8">“Hele seni hiç anlamıyorum,” dedi bana, “70’lerin gazabını yaşadın sen. On para etmez adamlar tarafından aşağılanma, işsiz kalma, çoluğun çocuğun aç kalması! Elbette, bu sistemle boğuşacak insanlar. Elbette İstanbul’u bir ‘işyeri’ gibi görecekler.”</p>

  <p class="p8">İçine doğduğumuz şiddeti yeniden yaşamaya, bu şiddetin Şafak’ın ruhunda yapmış olması mukadder hasarı öngörmeye çalışıyordu. (Tabii, o sırada bunun aslında Şafak’ı aklama gayretlerinden birisi olduğunu bilmiyordum ben.)</p>

  <p class="p8">Yaşını büyütüp, CHP gençlik kollarına girdiği, 1970 yılını ‘her an patlamaya hazır, fünyesi takılmış, saniyeli fitili hazırlanmış bir bomba gibi’ diye tanımlamıştı gazeteler. 1970’in son günü, 31 Aralık’ta, gazete başlıkları gelecek günlerin habercisiydiler. Trabzon’da çatışma olmuş, 19 yaşında bir öğrenci öldürülmüştü. Ankara’da bir polis aracına dinamit atılmıştı. Eczacılık Fakültesi öğrencileri, ilaç fiyatlarına yapılan zammı protesto etmek için Eczacılar Birliği’ni bir saat işgal etmişlerdi. Ertesi gün, Balıkesir Öğrenci Yurdu’nda dinamit patlamış, Türkiye’de bütün işçiler Türk-İş binasına atılan bombayı protesto etmek için iki saat süreyle grev yapmış, Demirel’in yeni Personel Kanunu’na direnen mühendisler, mimarlar, teknik personel ile Ankara’da toplanan 500 vali, kaymakam ve bucak müdürü on beş günlük ‘boş oturma grevi’ başlatmış, maaşlarını alamayan on üç bin İstanbul Belediyesi işçisi işlerini bırakmıştı.</p>

  <p class="p8">“Düşünebiliyor musun, 500 vali, kaymakam ve bucak müdürü! Valisi greve giden bir devlet olabilir mi?”</p>

  <p class="p8">On gün sonra Deniz Gezmiş’in önderliğinde dört Dev-Genç üyesinin İş Bankası’nı soydukları haber verilmişti. 17 Ocak’ta Erdal İnönü’nün evi ile Konya TÖS binası bombalanmış, Edirnekapı Öğrenci Yurdu’nda Çapa’da, patlamalar olmuştu.</p>

  <p class="p8">Dev-Genç, “Deniz Gezmiş ve arkadaşlarına sıkılacak her kurşunun karşısında olacağız” tehdidini savuruyordu. 24 Ocak’ta, Niğde öğrenci Yurdu’ndaki silahlı çatışmada kaçanların SBF’ye sığındıklarını iddia eden polis, fakülteyi basmış, üç yüz yedi öğrenciyi gözaltına almış, bunun üzerine düzenlenen öğretim üyeleri ve öğrenciler ortak forumunda, Dev-Genç tarafından tespit edilecek eylem biçimlerini uygulama kararı alınmıştı.</p>

  <p class="p8">“Bunu unutmuşum,” dedi, Tülin.</p>

  <p class="p8">“Öyle oldu tabii,” dedi, Günay, “Siyasal Bilgiler Fakültesi öğretim üyeleri ve öğrencileri yaptıkları forumda Dev-Genç tarafından tespit edilecek eylem biçimlerini uygulayacaklarını açıkladılar. Dekan Prof. Talaş, polisin öğrencilere işkence yaptığını ileri sürdükten sonra, ‘kamuoyundan başka hiçbir makam tanımayacaklarını’ bildirdi. Kanı donuyor insanın. 1917 doğumlu koca adam, Cahit Talaş. Koca adam ve Dev-Genç’in peşinde, kamuoyundan başka hiçbir makam tanımayacağını ilan edebildi! Bunun yasaların alenen çiğnenmesi demek olduğunu bile bile, Türkiye’de kamuoyu denilen şeyin ülkenin ancak yüzde beşinin okuduğu gazete haberlerinin vehimlerinden ibaret olduğunu bile bile, bu çıkışı ülkenin tek örgütlü gücü olan orduya davetiye çıkarmak olduğunu bile bile yapıyordu!”</p>

  <p class="p8">Yasaları yüceltmek için herkesten Sokrat gibi baldıran otu içmesi beklenemezdi, ama bu Talaş, bir dekan, bir profesördü. Profesördü, ama gencecik çocukların kanını sahiplenmek gibi bir derdi yoktu anlaşılan.</p>

  <p class="p8">“Adam, 1960 ihtilal hükümetinin bakanı da değil miydi?”</p>

  <p class="p8">“Öyleydi, tabii. Bizim aydınımız, totaliter rejime ancak kendi doğrultusunda gitmediği zaman karşı çıkar. Yoksa, bakanı da olur, umum müdürü de. Hiç merak etme.”</p>

  <p class="p8">“O arada rahmetli İnönü’nün iyi çıkışları vardı,” dedi, Tülin, “Herkesin dilinde Bağımsız Türkiye ve İkinci Kurtuluş Savaşı var. Kurtuluş Savaşı öyle her babayiğidin sabah kalktığında icat edebileceği bir meydan muharebesi değildir. Kurtuluş Savaşı bir kere olmuştur. Şimdi yirmi beş yaşındaki delikanlı nereden, nasıl bir kuvvetle ve hangi izanla tahriklere alet olarak Kurtuluş Savaşı yaptığını ilan edebiliyor? Türk Milleti bağrından Mustafa Kemaller çıkaracaktır. Daima müstakil kalacaktır. Ama her gün böylesi çıkacak!.. Tabiat bu kadar zengin değildir!”</p>

  <p class="p8">“Hatırlıyorum. Zaten o çıkış yüreklendirmiş olmalı ki, kendilerine sosyal demokrat diyen gençler, ocak ayının son günlerinde önce Dev-Genç’le, sonra Ülkücülerle çatışmaya girdiler. Otursanız da, dinleseniz bir Şafak’ı.”</p>

  <p class="p8">Ben de hatırlıyordum. Genel Sekreter Ecevit, “Aşırı solcu Dev-Genç’le aşırı sağcı Ülkü Ocakları’nın yönettiği komandoların hükümetle işbirliği halinde” olduklarını söylemişti. Dev-Genç Genel Başkanı Ertuğrul Kürkçü de, sosyal demokratlara “sahte devrimciler” dediydi.</p>

  <p class="p8">Bu arada, Ziraat Bankası’nın bir şubesi soyuldu. On beş gün sonra, Balgat’taki Amerikan tesislerinde nöbet tutan zenci çavuş Finley önce kaçırıldı, sonra da ‘zenci’, yani ezilmiş bir ulusun insanı olduğu romantik gerekçesiyle serbest bırakıldı.</p>

  <p class="p8">“Saflıkları da inanılmaz,” dedi Tülin.</p>

  <p class="p8">Dev-Genç’in açıklaması “Türk halkının can güvenliğinin olmadığı ülkede, Amerikan emperyalizminin ajanlarının can güvenliği söz konusu olamaz!” türünden, ülkede Dev-Genç’ten gayri kimsenin Türk halkı olmadığını ima eden bir safsataydı.</p>

  <p class="p8">Ertesi gün, ODTÜ’deki Kennedy Anıtı, Amerika’nın Laos’a girmesini protesto amacıyla uçuruldu. İTİA’nın önündeki çatışmada Mustafa Kolçak vuruldu. Ülkücüler önce İstanbul Edebiyat, sonra Kimya fakültelerini işgal ettiler. Kurtuluş Lisesi’nin bahçesine konulan bomba iki çocuğu komalık etti. Aynı gün İstanbul’da patlamalar peş peşine sürüp gidiyordu. Şişli’de, Galatasaray’da, İngiliz Konsolosluğu’nun önlerinde dinamitler patlıyor, camlar kırılıyor,</p>

  <p class="p8">“Ve tabii kimse yakalanamıyordu,” dedi Günay, “Bu referandum bu adamları yine neden getirdi, anlayamıyorum. Çocuklar gibiyiz, öyle çabuk unutuyoruz ki!”</p>

  <p class="p8">Düşürülemeyen MC hükümetleri ve 12 Eylül’le sonuçlanan bir dramın yaratıcılarıydılar bu insanlar. İronik olan, katillerin maktul gibi yapmış ve yutturmuş olmalarıydı. Bugün bir Zincirbozan “mahkûmu”, kendisini, örneğin bir Suat ile özdeşleştirebiliyor, o “mahkûmiyeti” bir “tavsiye kartı” gibi kullanabiliyorsa, bunda akılları durduran, insanı yaşamaktan bezdiren bir yılışıklık vardı. Bu yılışıklık, üretenle üretilenin ayrışması, üretenin nihai ürüne tümüyle yabancılaşması şeklinde tezahür eden ölü seviciliğinden başka bir şey değildi. Günlük mesaisinin sonucunu kavrayamaz hale getirilen, çocuk maması ürettiği rahatlıkla kimyasal silah da üretebilen ya da Auschwitz Toplama Kampı’nın fırınlarını yakan işçi ile herhangi bir kurultayda ya da merkez yönetim kurulu toplantısında ya da mecliste, önerge üreten birisinin arasında fark yoktu. Hiroşima’ya atom bombası fırlatan uçağın seyir mühendisinin yaptığının idrakine varamaması, karmaşık bir makineyle baş edebiliyor olmanın heyecanı içinde, izleyen kıyımdaki rolünü göremez hale gelmesi ile, örgüt, kurultay ya da seçim heyecanı ile tutumunun nihai sonuçlarına kör olmasının arasında fark yoktu. Nihayet, ikisi de karmaşık buldukları bir mekanizmada boğuşuyorlar, kendi yeteneklerini sınıyorlardı.</p>

  <p class="p8">Günay, meselenin yine aynı mesele, “içtenlik” ve “sahiplenme” meselesi olduğunu söyledi. İnsanlar tavır almak, karar vermekle yükümlüydüler. Yaşamdan, atmosferi tüketen herkes ama herkes sorumluydu. Türkiye, ne yapıp yapıp hayata sahip çıkan, hesap soran insanlar yaratmalıydı. Olanları desteklemeliydi. Ve Şafak Özden, böyle bir adamdı!</p>

  <p class="p8">Türkiye’nin üstüne çıkan, ifadesini “gelen gideni aratır”, “böyle gelmiş böyle gider” diskurlarında bulan ataletin, “ülkenin üstünde meşum bir el gibi gezinen kokuşmuşluğun” üstüne gidebilecek bir adamdı. “Geri bırakılmışlık” ve benzeri bahaneler, kendi yüreksizliğimize, tavır almayı beceremeyen, ülkeyi sahipsiz bırakan içtenliksizliğimize verilen isimlerden ibaretti.</p>

  <p class="p8">“Hayata kart açmayı bilmek lâzım,” dedi, “En nefret ettiğim insan tipi, kumar oynayanların arkalarında dikilerek onların heyecanından geçinenlerdir. Kendi paralarını asla riske etmezler. Asla masaya oturmazlar. Kart açmazlar ama seyreder, ahkâm keserler.”</p>

  <p class="p8">Yükünü Hiroşima yerine okyanusa bırakan pilot, kendisinin yerini alacak bir başka pilotun gelmesini belki önleyemeyebilirdi, ama denemekle yükümlüydü. Yükümlüydü çünkü ne kadar az bir ihtimal olursa olsun, bombanın etkisini gören Japonya’nın, yedi yaşındaki kız çocuklarını yakmadan teslim olması ya da Batılı ülkelerin her şeye karşın güçlü kamuoylarının felâketi durdurma olasılığı yadsınamazdı. Aynı şekilde, bugün bütün yüzsüzlükleri ile ortada dolaşan “MC ve Muhalefeti” bütününü oluşturan bireylerin “12 Eylül”le özetlenen faciayı önlemek için yapabilecekleri her şey denenmeye değerdi. Şafak Özden gibi insanlar, yeniden tırmanması muhtemel benzer bir çılgınlığın sigortalarıydı.</p>

  <p class="p8">Hayretle dinliyordum. Bir an, istese ne kadar yaman bir politikacı olabileceğini düşündüm. Şafak Özden’i satıyordu bize! Bana ve Tülin’e! Satıyor ve bizi onu desteklemeye zorluyordu!</p>

  <p class="p8">“O günlerde biz apartmanda dairelerin önlerindeki bütün paspasları kaldırdıydık,” dedi, Tülin, “Patlayıcı maddeleri paspasların altına koyuyorlardı ya. Aklımız sıra can emniyetimizi sağlıyorduk, kardeşim.”</p>

  <p class="p8">18 Şubat günü İstanbul ve Hacettepe üniversiteleri süresiz kapatıldıydı. Kapatmayı protesto eden ODTÜ öğrencileri, Eskişehir yolunu kesince karşılarında askerleri buldular. 5 Mart’ta Deniz Geçmiş ve arkadaşları dört Amerikan askerini kaçırdı, olayı kendilerine Türk Halk Kurtuluş Ordusu diyen birileri üstlendi. Jandarma ve komando birliklerinin ODTÜ’ye girmelerine öğrenciler karşı koyunca, bir öğrenci, bir komando eri, bir aşçı öldü, bir üsteğmen, beş er ve yirmi öğrenci yaralandı. Kilolarca patlayıcı madde ve silah ele geçirildi. İki bin öğrenci üniversitenin futbol sahasında gözaltına alındı, üniversite süresiz kapatıldı.</p>

  <p class="p8">“Her şeyden evvel ve her şeyden sonra, üniversite içinde başlıca sorumluluğun, bu tükenmiş siyasi iktidarda olduğunun bilinmesi, kabul edilmesi ve onun gereğinin parlamenter rejimin usulleri içinde yapılmasıdır. İşlerin bu hale gelmesinde en büyük amil, başlıca kusur, siyasi iktidarın kayıtsızlığı ve başından beri sürdürdüğü, marifet sandığı oyunlardır. 17 öğrenci silahla öldürüldü, bunun bir tanesinin katili bulunamadı. Bugün, demokratik parlamenter rejim içinde vazifesini idrak eden vatandaşın güvenine, inancına sahip bir siyasi iktidar kurulsa, öğrenci meseleleri ve üniversite hayatı nihayet üç ay içinde intizamını bulur. Hayal olan sadece bu intizamı, tükenmiş bulunan ve durumun gerçek sorumlusu aynı siyasi iktidardan beklemektir,” diyen Ecevit’e Başbakan Demirel’in cevabı, Şafak’ı deli etmiş olmalıydı:</p>

  <p class="p8">“Bu olaylar karşısında aşırı kötümserliğe kapılmanın yeri yoktur. Bu gibi olaylar dünya memleketlerinde müzminleşmiş şikâyet konusudur.”</p>

  <p class="p8">Ordu öyle düşünmüyordu,</p>

  <p class="p8">“Saat 12:40’ta TRT Haber Merkezi’ne bir tümgeneral ve iki albay girdi. Üç subay doğruca İç Haberler Müdürü Doğan Kasaroğlu’nun odasına girdiler. General Öğün elindeki kapalı zarfı uzattı ve ‘Açın, gereğini yapın’ dedi, zarfın içinden 12 Mart Muhtırası çıktı. 4 saat 18 dakika sonra Demirel hükümeti istifa etti.”</p>

  <p class="p8">Abdi İpekçi onayladı: “...salt hukuk açısından antidemokratik gözüken olayın aslında demokratik düzenin korunabilmesi amacını güttüğü ortaya çıkacaktır.”</p>

  <p class="p8">DİSK onayladı: “12 Mart Muhtırası, işçi kesiminin devrimci kesiminde büyük bir ferahlık yaratmıştır. DİSK Atatürk devrimlerinin ve Anayasa ilkelerinin korunmasında, uygulanmasında, geliştirilmesinde Türk Silahlı Kuvvetleri’nin yanında olduğunu belirtmekten kıvanç duyar.”</p>

  <p class="p8">Dev-Genç onayladı: “12 Mart Muhtırasını tespit bakımından olumlu buluyoruz. Ancak, bu parlamentodan güçlü bir hükümet çıkmaz.”</p>

  <p class="p8">Türk-İş onayladı: “12 Mart Muhtırası’nı benimsiyoruz.”</p>

  <p class="p8">İki Anayasa profesörü, Bülent Nuri Esen ile Bahri Savcı onayladı: “Muhtıra ve istifa hukuka uygundur.”</p>

  <p class="p8">“Ne ikiyüzlülük, değil mi?”</p>

  <p class="p8">Bülent Ecevit’in, Demirel’in düşürülüş biçimine itirazı yoktu ama onun yerine atanan Erim’in CHP’li olmasına itirazı vardı. Bütün olayların bizzat kendisini ve iktidara geleceği anlaşılan partisini bertaraf etmek için hazırlandığını iddia ediyordu.</p>

  <p class="p8">“Ortanın solu hareketinin ve benim, demokrasi kuralları içinde yenilemeyeceğim anlaşılmıştır. Demokratik kurallar dışına çıkılarak yenilgimiz sağlanmıştır. Oyun bitmiştir. Hükümete katılmama kararı alınabilseydi bazı şeyler kurtarılabilirdi. Ama Sayın Genel Başkan böyle düşünmüyor,” demiş, Metin Toker’i bile güldürmüştü:</p>

  <p class="p8">“Ecevit’in kendisi elinde CHP’nin iktidara gelivermek üzere olduğu iddiası en iyi niyetli sempatizanlarını bile güldürmüştür.”</p>

  <p class="p8">4 Nisan’da yazan İpekçi’nin saptamasına katılmamanın mümkün olmadığını düşünüyordu, Günay. “Halk Partisi bugüne kadar serbest seçimlerle iktidarı alamamış, daima ‘ordunun baskısı ile hükümete getirilen parti’ olarak tanınmıştır.” Aynı saptama on altı yıl sonra da geçerliydi.</p>

  <p class="p8">Konuştukça, on yıl süreyle yaşanan cinnetin kanıtlarıyla bir kez daha ürperdik. Sonuçta Günay Rodoplu, bizi, ülkücülerle “koministler”in arasında sıkışan, her ikisinden de dayak yiyen bir konumda olmanın güvensizliği içinde büyümüş bir Şafak Özden portresine ikna etti. Proletarya iktidarından yana olmadıysa, Halis Özden gibi, Atatürk devrimlerine ve 27 Mayıs’a söz söyletmeyen bir babası olduğu için olmamış olmalıydı. Ülkenin ihtiyacı olan adamlar, bu deneyimi yaşamış adamlardı. Siyasi hayata artık onlar hâkim olmalıydılar.</p>

  <p class="p8">“Anlaşıldı,” dedi Tülin sonunda, “Peki, ne istiyorsun?”</p>

  <p class="p8">“Açıkçası, ben bu arsa meselesine bakmak istiyorum. Ama, siz olmazsanız yapamam. Kooperatife girmenizi, birinizin başkanlığı üstlenmenizi istiyorum.”</p>

  <p class="p8">“Niye sen değil?”</p>

  <p class="p8">“İki kere ikiyi toplayamam ben! Bilmez misin?” Ben, kesin bir “hayır’la çıkınca, Tülin kabullenmek zorunda kaldı,</p>

  <p class="p8">“Ne yapalım, kardeşim, bu kadını kollamak zorundayız!” dedi, bana. Günay’a döndü,</p>

  <p class="p8">“Peki, şimdi ne yapıyoruz?”</p>

  <p class="p8">Günay, kütüphaneye uzandı, bir dosya çıkardı,</p>

  <p class="p8">“İşte, hepsi burada. Bu 775 sayılı Kooperatifler Kanunu, bu da 26. maddeyi değiştiren genelge.”</p>

  <p class="p8">“Ver, bakalım,” dedi Tülin.</p>

  <p class="p8">“Bana da roman notlarını versene. Siz çalışırken ben de okuyayım.”</p>

  <p class="p8">“Peki,” dedi, telefona gitti Günay.</p>

  <p class="p8">Arayanın Şafak olduğunu sesinden anladım. Sarıyer ilçesine yemeğine davet ediyordu. Rodoplu, Şafak’ın bir şeylerin ters gittiğini hissettiğini, hissetti. Yanlış anlaşılmayı açıklamak ya da af dilemek gibi, ayrıntılara inen sistematik bir tartışmadan kaçınacaktı ama hasarın onarıldığını, Günay’ın teskin olduğunu, meselenin halledildiğini görmek istiyordu. Bu huyunu zamanla daha iyi tanıyacaktı Rodoplu,</p>

  <p class="p8">“İstenmeyenin üstünü örtmek, olmamış gibi yapmak, her şeye yeniden ve büyük bir coşkuyla başlamak!” Bu yeteneğin müthiş bir güç, müthiş bir özgürlük olduğunu düşünüyordu.</p>

  <p class="p8">“Ne ki, her şeye rağmen büsbütün de kaptırmış değildim anlaşılan. Kadıncık’ın, Suat’a ‘Oğlum, bu muydu sadıklığın, valla yedirdin kurda beni’ dediği gibi, ne zaman aymaya başladığımı bilemiyorum. Ama, geçirdiğim ameliyattan başlayarak, benim hayatıma ilişkin hiçbir şeyi sorgulanmadığını fark etmeye başladım. Sadece gündelik olayları değil, tabii ki onları izleyemezdi, ama hayatımın bütününü ilgilendiren oluşumları da sorgulamıyordu. Örneğin, Ankara’daki o konferansın değil, şedit sonuçlarını, içeriğini bile bilmek istemedi. Zamanla, bütünümle değil, Şafak’ın kendi gereksinimlerinin hedefi olan, kendisine yarayacak parçalarımla ilgili olduğunu görmeye başladım. Bu parçaların benim bütünlüğüm içinde marjinal parçalar olması, birlikte geçirdiğimiz ilk gece gibi, neredeyse zoraki sunuluyor olmasını da önemsemiyordu. Çünkü önemli olan Şafak’ın ‘aldığıydı’. Benim dünyam, yani kendisininkinin dışında kalan dünyam, renksiz ve ağırlıksız bir dünyaydı. Ne düşüncelerim, ne kıyıcı huzursuzluğum, ne ilişkilerim, hatta ne de hayatımdaki erkeklere ilişkin tek bir soru sormadı Şafak. Seninle olan ilişkimi bile sormadı! Düşünebiliyor musun? Anadolu erkeği filan diyoruz da! Sendikacı meselesinde olduğu gibi, aslında tümüyle bana yönelik bir saldırının intikamını bile, beni değil, kendisini rahatlatan yöntemle almaya kalktı. Ama galiba sadece benimle değil, herkesle böyleydi. Ters giyilen don olayını düşündüğümde, karısının dünyasını da gönülden algılamadığını, tanıdığı tek gerçeğin ‘Şafak Özden’in kendi gerçeği olduğunu düşündüm.”</p>

  <p class="p8">“Gelemem, yemeğe misafirim var,” dediğini duydum. Kim olduğunu sormuş olmalıydı, “Tanımazsın, bir arkadaşım... nişanlısı. Hayır, bir şey yapamam. Yapamam. Evlenmek üzereler, ben de bir tür nişan yemeği vereceğim.”</p>

  <p class="p8">Telefonu kapattı.</p>

  <p class="p16">“Roman, lütfen,” diyerek elimi uzattım, “Roman notları!”</p>

  <p class="p7">&nbsp;</p>

  <p class="p8"><span class="t16">Kadıncık tanıdığında yirmi binden fazla abonesi olan bir sağlık dergisinin, on dokuz yaşından beri sahibiydi Şiran.</span></p>

  <p class="p8"><span class="t16">Dergi iki-üç formalıktı. Üçüncü hamurdu, baskısı çamurdu, kanser hücrelerini anlatan makalelerin arasına devrimci sloganlar yerleştirilirdi, Türkiye’nin Erdal Atabek, İldeniz Kurtalan gibi “ilerici” hekimlerinin vesikalık resimlerinin süslediği yazıları yayınlanırdı, silah hariç, zorla abone olunurdu.</span></p>

  <p class="p16"><span class="t16">Ve, sahibini bir daire, bir Mercedes sahibi edecek kadar kârlıydı.</span></p>

  <p class="p16"><span class="t16">Ve sahibi Müteferrikada sık sık misafir edilen devrimci öğrenciydi.</span></p>

  <p class="p10"><span class="t16">Yirmi bin abone, yayıncıların rüyalarında görmedikleri</span></p>

  <p class="p10"><span class="t16">bir sayıydı. Kadıncık’ı, duvardan duvara halılı, elektrikli</span></p>

  <p class="p20"><span class="t16">daktilolu, kolej mezunu Sekreterli, klimalı, deodorantlı,</span></p>

  <p class="p20"><span class="t16">yurtdışı diplomalı pazarlama uzmanlarının, iki</span></p>

  <p class="p20"><span class="t16">kelimesinden birisi İngilizce yöntemlerine güldürdü.</span></p>

  <p class="p20"><span class="t16">Şiran’ın başarısı, mazrufun zarfa zaferiydi.</span></p>

  <p class="p20"><span class="t16">İstanbul’un köhne bir semtinde, altı içkili lokanta, üstü</span></p>

  <p class="p20"><span class="t16">devrimci lokali, iki buçuk odalı yazıhanesinde, kapitone</span></p>

  <p class="p20"><span class="t16">plastik sırtlığı, Vezüv gaz sobası, tezgâhsız mutfağın yere</span></p>

  <p class="p20"><span class="t16">zorladığı piknik tüpünün üstünde kaynayan çay, ‘kir</span></p>

  <p class="p20"><span class="t16">göstermesin’ rengindeki perdelerin pisliğini saklayamadığı</span></p>

  <p class="p20"><span class="t16">camlar, komşu kebapçının komisini bekleyen eti yenmiş,</span></p>

  <p class="p20"><span class="t16">sumaklı soğanı kalmış dev madeni tabakların üzerinde</span></p>

  <p class="p20"><span class="t16">dilenen hamamböcekleri gibi, taşra kökenli karanlık</span></p>

  <p class="p20"><span class="t16">komisyonculara atfedilen görsel unsurların</span></p>

  <p class="p20"><span class="t16">-Atatürk resmi hariç!- hepsi vardı. Kadıncık’ın özgürlüğünü</span></p>

  <p class="p20"><span class="t16">satın alması için kaçınılmaz gördüğü ticari girişimi</span></p>

  <p class="p20"><span class="t16">muhteşem bir iflasla sonuçlanmak üzereydi. Şiran’ın</span></p>

  <p class="p20"><span class="t16">yazıhanesi, Kadıncık in,</span></p>

  <p class="p20"><span class="t16">İstanbul’un “özgün” grafiklerinin “dizayn”</span></p>

  <p class="p20"><span class="t16">etmediği, antetsiz kâğıtlar, zarflar;</span></p>

  <p class="p20"><span class="t16">marjları, tarihi, imza yeri hatasız; ancak çok</span></p>

  <p class="p20"><span class="t16">iyi silinebilmişse, o da, ancak bir tek daktilo</span></p>

  <p class="p20"><span class="t16">hatasına ‘belki” izin verilen</span></p>

  <p class="p20"><span class="t16">raporlar</span></p>

  <p class="p20"><span class="t16">raporlar</span></p>

  <p class="p20"><span class="t16">raporlar</span></p>

  <p class="p20"><span class="t16">olmaksızın, iş yapılabilineceğine ihtimal olsun</span></p>

  <p class="p20"><span class="t16">vermeyen</span></p>

  <p class="p20"><span class="t16">Kadıncık’ın ofisinin yüz metre ilerisindeydi.</span></p>

  <p class="p20"><span class="t16">Kadıncık’ın bitmez tükenmez “proje”lerinin</span></p>

  <p class="p20"><span class="t16">bunalttığı Ortak’ının dertleştiği; fikirlerini fikirleri gibi</span></p>

  <p class="p20"><span class="t16">savunduğu tanışıydı Şiran.</span></p>

  <p class="p20"><span class="t16">Günlerden bir gün, “Şiran, o iş yürümez, diyor,” diye</span></p>

  <p class="p20"><span class="t16">tanıştırıldı. Üzerinde konuşulan, Ortak’ının henüz</span></p>

  <p class="p20"><span class="t16">okumadığı, ayrıntılara gösterdiği</span></p>

  <p class="p20"><span class="t16">özenin başarısını kaçınılmaz kılacağına inandığı bir</span></p>

  <p class="p20"><span class="t16">projeydi.</span></p>

  <p class="p20"><span class="t16">Kadıncık’ın.</span></p>

  <p class="p20"><span class="t16">Tepkisi sert oldu,</span></p>

  <p class="p20"><span class="t16">“Şiran da kim oluyormuş!”</span></p>

  <p class="p1"><span class="t16">(115)</span></p>

  <p class="p9"><span class="t16">Kadıncık Portre’ye:</span></p>

  <p class="p2"><span class="t16">Tanıştığımız günü hatırlıyor musun? Al kırmızı kazağını giymiştin, pantolonun kara, sakalların ondan karaydı; yüzümü doladıkça, güldüğün sakalların. Esrar kaçakçısından bar fedaisine kadar, yasadışı her mesleğe yakışırdın. Bir an önce geldiğin yere gidesin istemiştim. Yüzüne bakmadığımı hatırlıyorum. Ortakla aramı daha da bozasın istemiyordum. Ama, sen gitmedin. Karşıma geçtin, af diledin. “Ben, Hüseyin’e, ‘O iş yürümez,’ derken, sizin raporunuzu okumamıştım. Okuyunca gördüm, çok iyi bir proje.” Sesin. Yumuşacık. Buluğ çağındaymışsın gibi, sık sık ton değiştiren, yumuşacık sesin. Hatasını düzeltmeyi iş edinen mertlik. Beklenmedik bir zarfın içinde sunulan hayal gücü.</span></p>

  <p class="p2"><span class="t16">Yıllardır ses vermeyen bir müttefik.</span></p>

  <p class="p2"><span class="t16">Gözlerindeki hayranlık parıltısı.</span></p>

  <p class="p9"><span class="t16">Sen. Dostum.</span></p>

  <p class="p2"><span class="t15">&nbsp;</span></p>

  <p class="p1"><span class="t16">(116)</span></p>

  <p class="p11"><span class="t16">Dağlardan yankılandı ses, yandı.</span></p>

  <p class="p9"><span class="t16">Aram:</span></p>

  <p class="p21"><span class="t21">Te ku lil ki Te ku lil ki der be xare Der</span></p>

  <p class="p21"><span class="t21">be xare, de bu iser, singemen Kewa di</span></p>

  <p class="p21"><span class="t21">sa, kewa disa helin dani, Helin dani a</span></p>

  <p class="p2"><span class="t16">kesara dilemen...</span></p>

  <p class="p9"><span class="t16">&nbsp;</span></p>

  <p class="p1"><span class="t16">(118)</span></p>

  <p class="p9"><span class="t16">Arif:</span></p>

  <p class="p2"><span class="t16">Kırcali ‘yle Arda arası, Saat sekiz suları,</span></p>

  <p class="p2"><span class="t16">Yusuf’um, Saat sekiz suları, Demedim</span></p>

  <p class="p2"><span class="t16">mi, ben sana Yusufum, yoktur bre çaresi!</span></p>

  <p class="p2"><span class="t2">&nbsp;</span></p>

  <p class="p1"><span class="t16">(119)</span></p>

  <p class="p9"><span class="t16">Şiran:</span></p>

  <p class="p2"><span class="t16">Dotman day kamet ev miş ti mane dı</span></p>

  <p class="p2"><span class="t16">kıyri, di gazi, ber destane wiç a wa, be</span></p>

  <p class="p2"><span class="t16">sebran, me Kurdane le dotman, le dotman</span></p>

  <p class="p2"><span class="t16">wemrureşi</span></p>

  <p class="p2"><span class="t2">&nbsp;</span></p>

  <p class="p2"><span class="t2">&nbsp;</span></p>

  <p class="p1"><span class="t16">(120)</span></p>

  <p class="p9"><span class="t16">Oruç:</span></p>

  <p class="p2"><span class="t16">Bugün de akşamdan batma yarım ay!</span></p>

  <p class="p2"><span class="t16">Işık ver yılda bir dinlenenlere.</span></p>

  <p class="p2"><span class="t16">Gördün mü nasıldı, Ural’la Altay?</span></p>

  <p class="p2"><span class="t16">Halini sordun mu, halkın bir kere?</span></p>

  <p class="p2"><span class="t2">&nbsp;</span></p>

  <p class="p0"><span class="t16">&nbsp;</span></p>

  <p class="p1"><span class="t16">(121)</span></p>

  <p class="p9"><span class="t16">Şiran:</span></p>

  <p class="p2"><span class="t16">Hanımam! Bermalım! Dil saçi bu yılli</span></p>

  <p class="p2"><span class="t16">bame! Hanımam, bermayam, rendih,</span></p>

  <p class="p2"><span class="t16">revşa, malanmın, Hanımam, bermayem,</span></p>

  <p class="p2"><span class="t16">rendih, hemla, malanım. Hanımam mm,</span></p>

  <p class="p2"><span class="t16">were banım, runiya, her duçaveymin,</span></p>

  <p class="p2"><span class="t16">Hanımam, bermayam, rendih, hemla,</span></p>

  <p class="p2"><span class="t16">malan hanımam, bermayam, rendin,</span></p>

  <p class="p9"><span class="t16">hemla, malan!</span></p>

  <p class="p9"><span class="t16">Kadıncık:</span></p>

  <p class="p2"><span class="t16">Mezar taşlarını, Hasan, Koyun mu, sandın?</span></p>

  <p class="p2"><span class="t16">Bre Hasan, koyun mu sandın?</span></p>

  <p class="p2"><span class="t16">Adam öldürmeyi Hasan, oyun mu sandın?</span></p>

  <p class="p9"><span class="t16">&nbsp;</span></p>

  <p class="p1"><span class="t16">(123)</span></p>

  <p class="p9"><span class="t16">Şiran:</span></p>

  <p class="p2"><span class="t16">Nedeni medeni yok! Ben komünistleri seviyorum. İşte o kadar.</span></p>

  <p class="p9"><span class="t16">Kadıncık:</span></p>

  <p class="p9"><span class="t16">İyi ya.</span></p>

  <p class="p2"><span class="t2">&nbsp;</span></p>

  <p class="p1"><span class="t16">&nbsp;</span></p>

  <p class="p1"><span class="t16">(124)</span></p>

  <p class="p9"><span class="t16">Ramazan:</span></p>

  <p class="p9"><span class="t16">Pasaportla gireceksiniz Diyarbakır’a,</span></p>

  <p class="p9"><span class="t16">Kadıncık Ramazan’a:</span></p>

  <p class="p9"><span class="t16">Yok, yav?</span> <span class="t2">(söylenemeyen)</span></p>

  <p class="p2"><span class="t2">&nbsp;</span></p>

  <p class="p1"><span class="t16">(125)</span></p>

  <p class="p9"><span class="t16">Şiran:</span></p>

  <p class="p2"><span class="t16">Ser frazkın, ser frazkın, ser frazkın</span></p>

  <p class="p2"><span class="t16">ala azadi!</span></p>

  <p class="p9"><span class="t2">&nbsp;</span></p>

  <p class="p1"><span class="t16">(126)</span></p>

  <p class="p9"><span class="t16">Kadıncık Portre’ye:</span></p>

  <p class="p2"><span class="t16">Oysa, ben de o güneşi izlemiş, o çok</span></p>

  <p class="p2"><span class="t16">uzun, o çok yorucu yolculuğu</span></p>

  <p class="p2"><span class="t16">ben de yapmıştım. Benim çocukluğumda da</span></p>

  <p class="p2"><span class="t16">‘Batı’ya, Batı’ya, Batı’ya,</span></p>

  <p class="p2"><span class="t16">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;çığırırdı kuşlar,</span></p>

  <p class="p2"><span class="t16">‘Batı’ya, Batı’ya, Batı’ya, çığırırdı</span></p>

  <p class="p2"><span class="t16">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;dil kursları</span></p>

  <p class="p2"><span class="t16">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;resim sergileri</span></p>

  <p class="p2"><span class="t16">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;elektronik buluşlar.</span></p>

  <p class="p2"><span class="t16">Yol uzun, yol zahmetliydi, Yol yenişme,</span></p>

  <p class="p2"><span class="t16">Yol kavga, yok ispattı. Nihayetinde birkaç</span></p>

  <p class="p2"><span class="t16">yaldızlı diploma karşılığı kahramanlarımı</span></p>

  <p class="p2"><span class="t16">aldı, düşlerimi, kanatlarımı kırdı.</span></p>

  <p class="p2"><span class="t16">Yüzbir bilim adamı, binbir kitap gördüm.</span></p>

  <p class="p2"><span class="t16">‘Siz Doğulular pek bir şeysiniz...’ dediler,</span></p>

  <p class="p2"><span class="t16">‘Anlıyorsunuz,’ değil mi?... Hadiii, canım,</span></p>

  <p class="p2"><span class="t16">siz anlarsınız. Ne de olsa, Batılılaşmış</span></p>

  <p class="p2"><span class="t16">sayılırsınız!’ ‘Biz, Doğulular’ kimdik?</span></p>

  <p class="p2"><span class="t16">‘Pek bir...’ neydik? ‘Ben neyi anlayacaktım?’</span></p>

  <p class="p2"><span class="t16">Budisti, Bedevisi, Acemi, Kamboçyalısı,</span></p>

  <p class="p2"><span class="t16">Çerkezi, Vietnamlısı, Türkü, Çinlisi, Kürdü,</span></p>

  <p class="p2"><span class="t16">Tibetlisi, Alevisi, Malezyalısı, Suriyelisi,</span></p>

  <p class="p2"><span class="t16">Sumatralısı, kısacası Meriç’in doğusunda yaşayan tüm halklar,</span></p>

  <p class="p2"><span class="t16">‘Biz, Doğulular,’ Biz</span></p>

  <p class="p22"><span class="t16">gabi,</span></p>

  <ul>
    <li class="li0"><span class="t16">şehvetli,</span></li>

    <li class="li0"><span class="t16">kaypak,</span></li>

    <li class="li0"><span class="t16">hain,</span></li>

    <li class="li0"><span class="t16">hissiz,</span></li>

    <li class="li0"><span class="t16">pis,</span></li>

    <li class="li0"><span class="t16">despot.</span></li>
  </ul>

  <p class="p2"><span class="t16">Biz, bir örnek Doğulular</span></p>

  <p class="p2"><span class="t16">Biz, bedensel faaliyetleri dışında,</span></p>

  <p class="p2"><span class="t16">ne idüğü belirsiz Doğulular</span></p>

  <p class="p2"><span class="t16">Biz, sosyal ‘bilim’lere, siyasi ‘bilim’lere</span></p>

  <p class="p2"><span class="t16">edebiyatçılara meze Doğulular.</span></p>

  <ul>
    <li class="li0"><span class="t16">‘Batıldasın,</span></li>

    <li class="li0"><span class="t16">Batıldasın,</span></li>

    <li class="li1"><span class="t16">Batıldasın!’ çığırırdı,</span></li>

    <li class="li2"><span class="t16">sinemalar,</span></li>

    <li class="li2"><span class="t16">konferanslar,</span></li>

    <li class="li2"><span class="t16">konseyler moda evleri,</span></li>

    <li class="li2"><span class="t16">tekeller,</span></li>

    <li class="li3"><span class="t16">karteller.</span></li>
  </ul>

  <p class="p2"><span class="t16">Nasıl bir çağrıydı? Çipil mavi gözlerin</span></p>

  <p class="p2"><span class="t16">pipo dumanları arasından talep ettikleri</span></p>

  <p class="p2"><span class="t16">neydi?</span></p>

  <p class="p2"><span class="t16">Nasıl bir çağrıydı, halkıma yaşayabilmek</span></p>

  <p class="p2"><span class="t16">için önce kendisini, ‘Doğulu’ kendisini iptal etmesi gerektiğini ısrarla tekrarlayan?</span></p>

  <p class="p9"><span class="t16">Marx’a nasıl bir umutla sarılmış olabileceğimi düşünebiliyor musun? Das Kapitalin ve otuz yorumunun ışığını düşünebiliyor musun?</span></p>

  <p class="p2"><span class="t16">Şilili ‘yabancı öğrenci’ Ortega,</span></p>

  <p class="p2"><span class="t16">Kolombiyalı Omar,</span></p>

  <p class="p2"><span class="t16">Hintli Daver</span></p>

  <p class="p9"><span class="t16">Ülkelerimizin acılarına ‘sözcü’ arayan Ülkelerimizin acılarına çare arayan milyonlarca biz’ler.</span></p>

  <p class="p2"><span class="t16">Yıl 1853’tü.</span></p>

  <p class="p2"><span class="t16">İngiltere, Hindistan’ı yok ediyordu.</span></p>

  <p class="p2"><span class="t16">Marx, insanların ıstırapları ile meşgul tek Batılı bilim adamıydı.</span></p>

  <p class="p2"><span class="t16">Biz’imle gözyaşı döktü, yüreğimize aldık.</span></p>

  <p class="p2"><span class="t16">Yıllarca dizinin dibinde oturduk.</span></p>

  <p class="p2"><span class="t16">‘Kitap’a aptessiz dokunmadık.</span></p>

  <p class="p2"><span class="t16">Derken, bir gün, fazla ağlanmış olmalıyız ki,</span></p>

  <p class="p2"><span class="t16">‘Ama, unutmayın, ‘deyiverdi, Marx,</span></p>

  <p class="p2"><span class="t16">‘İngiltere’nin Hindistan’da yerine getirilecek</span></p>

  <p class="p2"><span class="t16">iki görevi vardır: birisi yıkıcı, birisi yapıcı.</span></p>

  <p class="p2"><span class="t16">Yaşlı Asya toplumunu ortadan kaldırmak, onun yerine, Avrupa toplumunun kurallarını getirmek.’</span></p>

  <p class="p2"><span class="t16">Oh, oh, oh, oh, oh!!!</span></p>

  <p class="p2"><span class="t16">ayi, vayi, vayi!!!</span></p>

  <p class="p2"><span class="t16">Yerinden sıçradı, Daver!</span></p>

  <p class="p2"><span class="t16">‘Yaşlı Asya toplumu dediğin benim</span></p>

  <ul>
    <li class="li0"><span class="t16">anam,</span></li>

    <li class="li0"><span class="t16">babam,</span></li>

    <li class="li0"><span class="t16">dayım,</span></li>

    <li class="li0"><span class="t16">kardeşim,</span></li>
  </ul>

  <p class="p2"><span class="t16">Ağzından çıkanı kulağın duyuyor mu</span></p>

  <p class="p2"><span class="t16">senin ?!!!’</span></p>

  <p class="p2"><span class="t16">‘Ne var, yani? dedi, Marx, en bilimsel haliyle Timur’un boyunduruğu söndürmedi mi,</span></p>

  <p class="p2"><span class="t16">sayısız insan yaşamını?</span></p>

  <p class="p2"><span class="t16">Ne biçim bir içtihattı?</span></p>

  <p class="p2"><span class="t16">Ne biçim bir gerekçeydi?</span></p>

  <p class="p9"><span class="t16">Hintliler öldürülmeye alışıktırlar, bu kez de biz kendi iyilikleri için kessek, ne olur?’u benim ‘Doğulu yüreğim anlayamazdı!</span></p>

  <p class="p2"><span class="t16">Hintliler diye birileri yoktu,</span></p>

  <p class="p2"><span class="t16">‘Doğulular’ diye birileri yoktu, benim</span></p>

  <p class="p2"><span class="t16">amcalarım, dayılarım, kardeşlerim,</span></p>

  <p class="p2"><span class="t16">komşularım vardı!</span></p>

  <p class="p2"><span class="t16">Talep etmedikleri bir coğrafyaya</span></p>

  <p class="p2"><span class="t16">talep etmedikleri bir haritaya hasbelkader duhul etmiş,</span></p>

  <p class="p2"><span class="t16">iki litre kanlı, iki ayaklı, çoluklu çocuklu, sevinçleri, acıları ile ‘insan’dılar!</span></p>

  <p class="p2"><span class="t16">Şu küflenmek üzere olan yosunlu gezegende bir gıdım dolaşacaklar, sonra herkes geldiği yere dönecekti.</span></p>

  <p class="p2"><span class="t16">Bir başına.</span></p>

  <p class="p2"><span class="t16">Kendi iyilikleri için ‘yok edilmenin’ rasyonalini anlayamazlardı.</span></p>

  <p class="p2"><span class="t16">İnkalar, Aztekler, Massachussettler de anlayamadılar!</span></p>

  <p class="p2"><span class="t16">Bu bağlamda, Hitler, oryantalistlerden daha bir namusluydu:</span></p>

  <p class="p2"><span class="t16">Yahudileri, onların iyilikleri için değil, ‘üstün’ Alman ırkının iyiliği için kestiğini hiç saklamadı!</span></p>

  <p class="p2"><span class="t16">‘Uygarlaştırma misyonu’nun ardına saklanmadı.</span></p>

  <p class="p2"><span class="t16">Cılk yarama bir de tuz bastı, Marx,</span></p>

  <p class="p2"><span class="t16">‘Boş ver,’ dedi, Daver’i göstererek,</span></p>

  <p class="p2"><span class="t16">‘Bu insanlar bizim gibi acı çekmez.</span></p>

  <p class="p2"><span class="t16">Onlar, Doğuludur.</span></p>

  <p class="p2"><span class="t16">O halde, biz onları başka yollardan anlamaya çalışmalıyız.’</span></p>

  <p class="p2"><span class="t16">‘Batı’ya, Batı’ya, Batı’ya’ çığırdı</span></p>

  <ul>
    <li class="li0"><span class="t16">görkemli binalar</span></li>
  </ul>

  <p class="p2"><span class="t16">dolu vitrinler</span></p>

  <p class="p2"><span class="t16">kısa çalışma saatleri işçilerin</span></p>

  <p class="p2"><span class="t16">altlarındaki otolar,</span></p>

  <ul>
    <li class="li1"><span class="t16">özgürlükler.</span></li>
  </ul>

  <p class="p2"><span class="t16">Ne ki, ihanetin acısı yüreğimdeydi.</span></p>

  <p class="p2"><span class="t16">Artık broşürleri incelemeden,</span></p>

  <p class="p2"><span class="t16">Onları ‘başka yollardan anlamadan’ hiçbir</span></p>

  <p class="p9"><span class="t16">davete icabet, paketlenmiş dolduruşa gelmeyecektim.</span></p>

  <p class="p2"><span class="t16">Baktım, bir daha baktım, bir daha baktım,</span></p>

  <p class="p2"><span class="t16">Gördüm ki, hakkında ahkâm kesilen insan değil, insanın izdüşümü.</span></p>

  <p class="p2"><span class="t16">Kartondan oyulma bir şekil,</span></p>

  <p class="p2"><span class="t16">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;egzotik,</span></p>

  <p class="p2"><span class="t16">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;gizemli,</span></p>

  <p class="p2"><span class="t16">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;yaşamayan bir taş bebek,</span></p>

  <p class="p9"><span class="t16">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;bir oyuncaktı.</span></p>

  <p class="p2"><span class="t16">Gunga Din, Çieko, Ortega,</span></p>

  <p class="p2"><span class="t16">Omar, Hozan,</span></p>

  <p class="p2"><span class="t16">kitleyi oluşturan</span></p>

  <ul>
    <li class="li0"><span class="t16">ve fakat</span></li>

    <li class="li0"><span class="t16">ve aslında</span></li>

    <li class="li0"><span class="t16">bedenimizde her gün</span></li>

    <li class="li0"><span class="t16">milyonlarcası yenilenen</span></li>

    <li class="li0"><span class="t16">hücreler gibi</span></li>

    <li class="li0"><span class="t16">önemsiz</span></li>

    <li class="li0"><span class="t16">kişiliksiz</span></li>

    <li class="li1"><span class="t16">ve anlamsızdılar.</span></li>
  </ul>

  <p class="p2"><span class="t16">Muhalefet hakkı olsun tanınmayan</span></p>

  <p class="p2"><span class="t16">insanoğlu nasıl yaşayacaktı</span></p>

  <p class="p2"><span class="t16">‘Bir ağaç gibi tek ve hür</span></p>

  <p class="p9"><span class="t16">Ve bir orman gibi kardeşçesine?’</span></p>

  <p class="p2"><span class="t16">Nâzım’ı anlamayan birileri vardı.</span></p>

  <p class="p1"><span class="t16">&nbsp;</span></p>

  <p class="p1"><span class="t16">&nbsp;</span></p>

  <p class="p1"><span class="t16">&nbsp;</span></p>

  <p class="p1"><span class="t16">(133)</span></p>

  <p class="p9"><span class="t16">Kadıncık Portreye:</span></p>

  <p class="p9"><span class="t16">İsveç’e gönderdiğiniz gelini hatırlıyor musun?</span></p>

  <p class="p9"><span class="t16">İsveç’e giden geline:</span></p>

  <p class="p2"><span class="t16">Bir gelin gördüm</span></p>

  <p class="p2"><span class="t16">Güllü donu üzerinde ah gömlek</span></p>

  <p class="p2"><span class="t16">Güllü donu üzerinde çifte dayra</span></p>

  <p class="p2"><span class="t16">Karasarı yüzüne dolalı puşu</span></p>

  <p class="p2"><span class="t16">Yağ kokulu, ter kokulu, antiseptiksiz</span></p>

  <p class="p2"><span class="t16">Anadolu.</span></p>

  <p class="p2"><span class="t16">Bir gelin, gördüm, sağır dilsiz</span></p>

  <p class="p2"><span class="t16">Bir gelin gördüm, ağasız bacısız</span></p>

  <p class="p2"><span class="t16">Bir gelin gördüm, besmelesiz ağıtsız</span></p>

  <p class="p2"><span class="t16">Skagerrak Nehri kıyısında</span></p>

  <p class="p2"><span class="t16">Altı ayı gece, elektronik Oslo’da.</span></p>

  <p class="p2"><span class="t16">Bir gelin gördüm.</span></p>

  <p class="p2"><span class="t16">Alkış alıyordu, siyasi mülteciler bürosunda</span></p>

  <p class="p2"><span class="t16">Işıl ışıl bir sirkte</span></p>

  <p class="p9"><span class="t16">Kan ter içinde.</span></p>

  <p class="p9"><span class="t16">Kadıncık Portre’ye:</span></p>

  <p class="p9"><span class="t16">Gelini de, Binali’yi de, Gündüz Vassaf gönderdi. Ben biliyorum, o gönderdi!</span></p>

  <p class="p2"><span class="t2">&nbsp;</span></p>

  <p class="p1"><span class="t16">(135)</span></p>

  <p class="p9"><span class="t16">Kadıncık Ela’ya:</span></p>

  <p class="p2"><span class="t16">Az daha Avukat İhsan’ı da gönderiyordu.</span></p>

  <p class="p2"><span class="t16">İhsan’ı, ya. Kürtçe konuşmak istiyorsan,</span></p>

  <p class="p2"><span class="t16">İsveç’e geleceksin,’ dedi, ona.</span></p>

  <p class="p2"><span class="t16">Süryani dilini yazıya dökebilmek için</span></p>

  <p class="p2"><span class="t16">İsveçlilerin akıl almaz gayretlerinden söz etti.</span></p>

  <p class="p2">&nbsp;</p>

  <p class="p7"><span class="t16">Özgürlüklere saygılarından, insan haklarına saygılarından söz etti. Söz etmediği ‘hak aramak’ için nasıl bir donanım gerektiğiydi! Söz etmediği, ‘asimile olmamak’ diye bir özgürlüğün İsveç’te de olmadığıydı. Oraların çocuğuydu, Vassaf. İngiliz müstemleke valisinin beyaz eldivenli, Shakespeare düşkünü, Jeeves hayranı, mikroptan, bakteriden, kokudan arınmış vekilharcıydı. ‘Hak’ını elbette alırdı. Ya Dilan? Ona ne olurdu? İsveç entellerinin şnaps masalarına meze? İran’a silah yetiştiren Göteburg fabrikalarına üçüncü vardiya temizlikçisi? Güzel gelin, nazlı gelin! Bin yıl düşünsen, Bin hocaya danışsan, Şu dev gibi sarışın falanj ustabaşıyla ne gibi bir ortak meselen olduğunu anlayamayacaksın!</span></p>

  <p class="p2">&nbsp;</p>

  <p class="p1"><span class="t16">(136)</span></p>

  <p class="p9"><span class="t16">Feyzullah’a:</span></p>

  <p class="p2"><span class="t16">İngilizler sana hayran kaldılar mı, canım?</span></p>

  <p class="p2"><span class="t16">Hyde Park’ta nutuk atıp, özgürlüğünü kutladın’mı? Seninkileri yine taradılar geçen akşam, bebeler top gibi fırladı. Kahrından gitar konserleri veriyor musun?</span></p>

  <p class="p9"><span class="t16">Pakistanlılara mı Hintlilere mi?</span></p>

  <p class="p2">&nbsp;</p>

  <p class="p1"><span class="t15">(137)</span></p>

  <p class="p2"><span class="t16">Vapur senetlerini okulda öğretmiyorlardı,</span></p>

  <p class="p2"><span class="t16">öğretmeliydiler.</span></p>

  <p class="p2"><span class="t16">Entegralleri öğreteceklerine, vapur senetlerini öğretmeliydiler.</span></p>

  <p class="p2"><span class="t16">Çok da kolaydı.</span></p>

  <p class="p2"><span class="t16">Üsküdar’dan biniliyordu. Karşıda, İstanbul tarafında beliren ilk reklam levhasındaki isim senede yazılıyordu: ‘Cemiloğlu Lastikleri’nin ‘Cemiloğlu’su.</span></p>

  <p class="p2"><span class="t16">Yanınızdaki kadın çocuğuna sesleniyordu, “Selim! Seni körolasıca!”</span></p>

  <p class="p2"><span class="t16">Borçlunun ismi belirleniyordu, “Selim Cemiloğlu.”</span></p>

  <p class="p2"><span class="t16">Şimdi de bir adres... Bakmıyordunuz, tahliye sandallarının üzerinde bir isim, diyelim, ‘Turhan Korkmaz’. Eh, gemiye verilen isim elbet sokağa da verilir. İşte cadde adı, Turhan Korkmaz Caddesi.</span></p>

  <p class="p2"><span class="t16">Önünüzdeki sırada kaç kişi oturuyor, sayıyorsunuz, bir, iki... kırk yedi. O da tamam.</span></p>

  <p class="p2"><span class="t16">Gelelim şehire: Karaköy’de her gün önünden geçtiğiniz bir pideci mutlaka vardır. Trabzon pidecisi. Daha güvenilir bir borçlu olabilir mi?</span></p>

  <p class="p2"><span class="t16">Bir de fiyakalı imza atıyorsunuz, işte senet: Selim Cemiloğlu, Turhan Korkmaz Caddesi, No. 47, Trabzon. Mesleği pideci.</span></p>

  <p class="p2"><span class="t16">Banka müdürü güvenmeyecek de, ne yapacak? Ya da gökten ne yağmış da yer kabul etmemiş?</span></p>

  <p class="p2"><span class="t16">Kredinizi alıyorsunuz, senet protesto oluncaya, yani size gerekli ödeme ertelemesi sağlanıncaya kadar zaman kazanıyorsunuz. Adam olana iki ay yeter de artar bile. Kadıncık’ın, zamanında ödenmesinde ısrar ettiği vergi, sigorta primlerinin ucuz borçlanmalar olduğundan haberi yoktu. Alacaklı değil, borçlu; davacı değil, davalı olmak gereğinden haberi yoktu.</span></p>

  <p class="p2"><span class="t16">İcra memurlarının üç kuruşluk eşyasına dalacaklarından kuşkusu yoktu. ‘Büyük Gazete’de, gözleri bantlı fotoğraflarının çıkacağından kuşkusu yoktu. Var gücüyle uğraştı,</span></p>

  <p class="p2"><span class="t2">&nbsp;</span></p>

  <p class="p1"><span class="t16">(138)</span></p>

  <p class="p9"><span class="t16">Kadıncık:</span></p>

  <p class="p2"><span class="t16">Amerikan Servis!</span></p>

  <p class="p2"><span class="t16">Amerikan Servis!</span></p>

  <p class="p2"><span class="t16">(ne olur alın! Beşten önce yirmi sekiz</span></p>

  <p class="p2"><span class="t16">bin lira lâzım! Senedimiz var!)</span></p>

  <p class="p2"><span class="t16">Amerikan Servis geldi!</span></p>

  <p class="p2"><span class="t2">&nbsp;</span></p>

  <p class="p12"><span class="t16">Sokaklar karanlık, sokaklar pusu doluydular.</span></p>

  <p class="p12"><span class="t16">Ortaköy, devlet terörünün örgüt terörü ile kol kola gezdiği mekân.</span></p>

  <p class="p12"><span class="t16">Biraz daha beraber olabilmek için, yirmi metrekarelik meyhaneye sığındılar.</span></p>

  <p class="p12"><span class="t16">Neydi birbirlerine iletmek için bunca telaşlandıkları?</span></p>

  <p class="p12"><span class="t16">İnsan onuru? İnsan çilesi? Yeni haritalar?</span></p>

  <p class="p12"><span class="t16">Çevrenin homurdanmalarını duymuşlar mıydı?</span></p>

  <p class="p12"><span class="t16">Kadıncık’ın, ‘Çırpınırsın Karadeniz’ diye katıla katıla ağlayanlara uğruna ölen-öldürenlere duyduğu merhamet miydi, duyurmayan?</span></p>

  <p class="p12"><span class="t16">Yan masada aniden peydah olan adamın yüzü çiçek bozuğu çirkiniydi. ‘Polisim,’ dedi.</span></p>

  <p class="p12"><span class="t16">Sohbeti o günlerde beş parçaya ayrılıp, her bir parçası İstanbul’un bir semtine dağıtılmış, kimliği belirsiz bir kadıncığı nasıl bir araya getirmeye çalıştığının ballandırılmasıydı. Fotoğraflar çıkardı cebinden, ‘işte bu bir kolu, bu bir bacağı.’ ‘işte, biz böyle görev yapıyoruz!’ gururlanma mıydı? İstanbul’un dört bir yanından kol, bacak toplayana ne denebilirdi ki? Dehşete bakmayı görev edinene, ne denebilirdi ki?</span></p>

  <p class="p12"><span class="t16">‘Allah, razı olsun!’ mu?</span></p>

  <p class="p12"><span class="t16">Şiran’ın beyaza çalan yüzü uyardı, kalktılar.</span></p>

  <p class="p12"><span class="t16">Ortaköy karanlık, Ortaköy labirentti. Caddeye yürüdüler.</span></p>

  <p class="p12"><span class="t16">Nereden fırladığı bilinmez, ufacık bir çocuktu,</span></p>

  <p class="p12"><span class="t16">‘Ağabey, burası faşist dolu,’ dedi. Hemen uzaklasın!’</span></p>

  <p class="p12"><span class="t16">Bir Müslüman ciniydi, göründüğü gibi kayboldu.</span></p>

  <p class="p12"><span class="t16">Kadıncık’ın tepkisi, Kibele sendromuydu,</span></p>

  <p class="p12"><span class="t16">dövüşen oğullarının arasına giren, ana sendromu,</span></p>

  <p class="p12"><span class="t16">‘Hiçbir şey yapamazlar! Önce beni vursunlar da, görelim!’</span></p>

  <p class="p12"><span class="t16">Bir de türkü söyledi.</span></p>

  <p class="p12"><span class="t16">‘Bir hışm ile geldi, geçti, peh peh peh peh!</span></p>

  <p class="p12"><span class="t16">Bir beyin kızı, zor beyin kızı!’</span></p>

  <p class="p12"><span class="t16">26 Mart’ta üniversite bahçesine atılan bombaya arkadaşlarını</span></p>

  <p class="p12"><span class="t16">vermişti, Şiran. Gülecek hali yoktu.</span></p>

  <p class="p12"><span class="t16">Dolmabahçe’yi buldular.</span></p>

  <p class="p12"><span class="t16">‘Bir Kürt olarak, seni sevdiğimi biliyorsun, değil mi?’ dedi Şiran.</span></p>

  <p class="p12"><span class="t16">Geçmişlerinin kanatlarını kırdığı, iki küçük kuştular.</span></p>

  <p class="p12"><span class="t16">Özdeşleşemedikleri bir dünyada yaşam savaşı veriyorlardı.</span></p>

  <p class="p12"><span class="t16">Birbirlerine dayanarak uçacaktılar.</span></p>

  <p class="p12"><span class="t16">Uçacak yerleri yoktu.</span></p>

  <p class="p12"><span class="t16">Caddeler evleri oldu.</span></p>

  <p class="p12"><span class="t16">Şiran’ın sahiplerini göz kırpmadan vurabileceğini söylediği</span></p>

  <p class="p12"><span class="t16">Yeniköy yalılarının kuytu gölgelerine sığındılar.</span></p>

  <p class="p7"><span class="t16">Yaralarını sardılar.</span></p>

  <p class="p12"><span class="t16">&nbsp;</span></p>

  <p class="p1"><span class="t16">(140)</span></p>

  <p class="p9"><span class="t16">Nurdan:</span></p>

  <p class="p2"><span class="t16">A, haberiniz yok mu, Kadıncık hanım?</span></p>

  <p class="p9"><span class="t16">Şiran Bey, Ataköy’de iki yüz milyon liraya mükellef bir daire aldı!!!</span></p>

  <p class="p2"><span class="t2">&nbsp;</span></p>

  <p class="p1"><span class="t16">(141)</span></p>

  <p class="p7">&nbsp;</p>

  <p class="p7">&nbsp;</p>

  <p class="p7">&nbsp;</p>

  <p class="p7">&nbsp;</p>

  <p class="p7">&nbsp;</p>

  <p class="p7">&nbsp;</p>

  <p class="p7">&nbsp;</p>

  <p class="p7">&nbsp;</p>

  <p class="p7">&nbsp;</p>

  <p class="p7">&nbsp;</p>

  <p class="p7">&nbsp;</p>

  <p class="p1"><span class="t17">&nbsp;</span></p>
</body>
</html>
