<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>II</title>
</head>

<body>
  <h2 class="h20">II</h2>

  <p class="p1"><span class="t2">&nbsp;</span></p>

  <p class="p8">“Rahmime düşen bir damla Şafak’tı, Şafak! Işıktan bir damla. Pırıl pırıl bir damla. Yeşil elma, kekik, tarçın usaresi. Kendisini yeniden doğuran özsuyu. Ziganalar’ın nefesi. Koklamaya kıyamadığım yiğidimin içimde yeşermesi. Rahim rahmimde yeniden başveren sevdiğim. Çiçeğe duran sevdiğim. Ebedi mucize. Tanrı’nın bedenimi kutsaması. Seçilmiş kulluk beratı. Somutun, gerçeğin, kozmik ahengin kanıtı. Yabancılaşmanın sonu. Aşkla bütünleşmek. Tevhid.”</p>

  <p class="p8">Günay Rodoplu, üç ayı aşkın hamileliğini böyle tanımladı.</p>

  <p class="p8">Şafak Özden’le paylaşması bir ay sürdü. İzleyen iki ay, Özden’in Günay’ın bedeninde yeşeren “kol, bacak, yürek geliştiren yeni Şafak’ın” varlığını tanımasını beklemekle geçti. Özden, kendi kendisine çözümlenecek bir mesela ile karşı karşıyaymışçasına suskunlaşmıştı,</p>

  <p class="p8">“Bebeğin kaderine ilişkin karar, üçüncü ayın bitmesine birkaç gün kala alındı.”</p>

  <p class="p8">Yüzünü bana çevirdi ve ben, Günay’ın her türlü ifadesini bildiğimi sanan ben, gözlerindeki mezar karanlığını ilk kez gördüm.</p>

  <p class="p8">“Nerede olduğumuzu artık hatırlamıyorum, ama Şafak’ın, aday olmaması için ikna etmeye çalıştığı Erol’la birlikte geldiğini iyi biliyorum. Pazarlık yapıyorlardı. Yağmur yağıyordu ve ben üşüyordum. Yorgunluktan olmalıydı, çok üşüyordum. Pazarlık çok uzadı. Sızlayan bedenim, döşek diye yakardı. Ruhumun bir parçası bebeğin hayatına ilişkin ‘kararı’ erteletmek istemiş de olabilir, Şafak’a daha sonra da konuşabileceğimizi söyledim. Bomboş gözlerle baktı,</p>

  <p class="p8">‘Neyi?’ diye sordu. Bebeği kayda geçmemişti.”</p>

  <p class="p8">Omuzlarını silkti, avuçlarını iki yana açtı,</p>

  <p class="p8">“Ve gördüğün gibi, rahmim boş,” dedi, titreyen bir sesle.</p>

  <p class="p8">Maydanoz bahçesine döndü, “<span class="t15">Rahim</span>, muhafaza eden, bağışlayan; <span class="t15">rahim</span>, rahmet ve merhamet sahibi; <span class="t15">rahim</span>, şefkat eden, kötülükleri bağışlayandır,” diye fısıldadı, “Bunu biliyorsun değil mi?” Tekrar döndüğünde gözünde yaşlar vardı, “Boş olması bir şeyleri anlatmıyor mu?”</p>

  <p class="p8">Dudaklarını ısırdı,</p>

  <p class="p8">“Öyle de olması gerekiyordu. Sahiden rahim bir rahim yalan doğurmaz ki! Yalanın tutunamayacağı tek yer rahmanın yeri olmalı.”</p>

  <p class="p8">“Bu nedenle mi?..” diye başladım. Hemen kesti,</p>

  <p class="p8">“Hayır, bu nedenle göndermedim! Bu söylediklerimin hepsi expost, sonradan düşünülmüş şeyler. Gönderdim, çünkü geceye rağmen gündüz olmaz, ‘Yin’e rağmen Yang yoktur. Alacakaranlığa razı olunsa bile bir bebeği ışığa aşırtacak kadar sürmez. Anlayacağın, erkeğim bir çocuğumuz olacağı gerçekliğini içselleştirmedi.”</p>

  <p class="p8">“Nasıl, yani?”</p>

  <p class="p8">“Yooo, yo! Öyle bakma! Çocuğun menşeini sorguladığından değil. Öyle bir olasılığı kendisine yediremezdi. Başka bir şey... Kendisine ait olmayan, kendi dışındaki bir dünyadaki oluşumdu benim hamileliğim,” şeytan yoklamış gibi ürperdi, “Mars’ta yavrulayan bir vijingiyle nasıl bir duygudaşlık geliştirebilirdi ki? Anlıyorsun, değil mi?”</p>

  <p class="p8">Anlamaz olaydım!</p>

  <p class="p8">“Kızının idam kararı, Çayırtepe rüzgârıyla savruldu gitti. Geride, ufacık bir kan lekesi olsun, iz bırakmadı. İğne başı kadar küçük bir rahmi olan küçücük bir kız, kapıyı çaldı çaldı duyuramadı. Sonra da faraşa dolduruldu, atıldı.”</p>

  <p class="p8">“Kızdı, öylemi?”</p>

  <p class="p8">“Kızdı.”</p>

  <p class="p8">Anlamıyordum. Kendisini böylesine derin bir acıya mahkûm etmiş olmasını anlamıyordum.</p>

  <p class="p8">“Çocuğunu ondan çalamazdım,” dedi, aynı ürkütücü, sükûnetle, “çalamazdım... Özsuyunu hiç çalamazdım. Hayatını kaba kuvvetle ikiye bölemezdim.”</p>

  <p class="p8">“Allah aşkına, Günay! Hangi kaba kuvvetle?”</p>

  <p class="p8">“Hamile bir kadından daha güçlü kim olabilir?” diye mırıldandı. Yasemin’i, kaybettiğim eşimi, düşündüğünü biliyordum. Cezaevine, işkencecilere kocaman karnıyla karşı durmuştu. Ölümün soğuk eli sırtımda dolaştı, yaşamın bazı insanlarda nasıl ziyan edildiğini düşündüm. Kaybettiğim kendi çocuğumu düşündüm. Sessizlik uzadı, ötelerden, deniz istikametinden patlayan bir siren sesiyle, kendimize geldik. Çarpışmak üzere olan gemilerin canhıraş feryadı gibiydi. Gerçekliğe döndüm,</p>

  <p class="p8"><span class="t15">“Cebine doldurduğu bombalarla düşman kampına dalan bir özgürlük savaşçısı ile kim eşitlenebilir?”</span> Erkeksiz çocuk doğurmaya niyetlenen kadınlara ilişkin sözlerini hatırlatıyordum,</p>

  <p class="p8">“Bir de doğursaydın!..” diye mırıldandım.</p>

  <p class="p8">Beni hayretlere düşüren bir biçimde gevşedi, dudaklarını mutlu bir tebessüm kapladı, başını geriye attı,</p>

  <p class="p8">“Ne olurdu, biliyor musun?” diye sordu, “Sevdiğine kavuşmuş, çok mutlu bir kadın olurdum!” duraladı, “Savunamayacağımı düşünmüyorsun, değil mi? Bedenime emanet edilen, doğurmaya layık görüldüğüm bir insan yavrusunu savunamayacağımı sanmıyorsun?”</p>

  <p class="p8">Hayır öyle sanmıyordum.</p>

  <p class="p8">“Nasıl dayanabildin?” diye sordum. Yanlış anladı. “Gittim, pentatole yumuldum işte. Uyandığımda, içimdeki Şafak ölmüş, hastabakıcı kovayı dökmüştü bile.”</p>

  <p class="p8">Onu sormamıştım ama kendimi alamadım,</p>

  <p class="p8">“Yanında değil miydi?”</p>

  <p class="p8">“Niye? Ne acısını, ne de sonuçlarını paylaştığımız bir ölüm değildi ki!”</p>

  <p class="p8">Kendimi, ilk ameliyatını öğrendiğim zamanki ruh halimde buldum.</p>

  <p class="p8">“Sana bir şey olabilirdi... ve ben, biz, bunu bilemezdik! Tülin’i yanına alabilirdin.”</p>

  <p class="p8">“Alsaydım, hepiniz Şafak’a düşman olurdunuz, canım,” diyerek omuzlarını silkti, “Ben çok ağladım çünkü.”</p>

  <p class="p8">Bütün bunlar olup biterken Çayırtepe’yi hiç aksatmamış olmasını düşündüm ben de. <span class="t15">İtalik</span>’liyordum ve Günay düşüncelerimi okuyordu.</p>

  <p class="p8">“Onu seviyordum,” dedi, duyulur duyulmaz bir sesle, ‘“onların safına geçmesine, ölü-sevicilerin girdabına kapılıp gitmesine göz yumamazdım.”</p>

  <p class="p8"><span class="t15">“...dım???”</span></p>

  <p class="p8">“Artık haddimi biliyorum, canım,” dedi, “Yeşil elma, kekik ve tarçın kokan yiğidimi kurtaramayacağımı artık biliyorum!”</p>

  <p class="p8">Döndü, yine maydanoz bahçesine yürüdü, “Ama, onun ölümünü görmeyeceğim,” diye fısıldadı, “Bak, işte, hayır diye diye yapmayacağım tek şey bu.”</p>

  <p class="p8">Yerimden nasıl fırladığımı, kollarından yakalayıp sıktığımı, çılgınlar gibi sarsmaya başladığımı hatırlamıyorum!</p>

  <p class="p8">“Ama, ölen sensin!&nbsp; Sen!” diye bağırıyordum, “Anlamıyor musun? Zafer onun! Onlar kazanıyor! Seni, senin gibileri yok ediyorlar! Her yerde onlar kazanıyor! Kaderimizi onlar tayin ediyor! Hep onlar! Hep onlar! Egemen sınıflar! İşbirlikçiler! Yabancılar!”</p>

  <p class="p8">Dudaklarında hafif bir tebessüm, öyle duruyor, kendisini sarsmaktan yorulmamı bekliyor gibiydi.</p>

  <p class="p8">Bıraktım. Kollarında parmaklarımın izleri vardı, utandım. Yüzüme baktı, baktı, başını salladı, “Hayır,” dedi,</p>

  <p class="p8">“Onunki bir Pyruss zaferi. Kazanan bizim taraf olacak. Bana gelince,</p>

  <p class="p8"><span class="t15">“Yaş Yaraşır Eyyubi’ye!”</span></p>

  <p class="p7">&nbsp;</p>

  <p class="p7">&nbsp;</p>

  <p class="p7">&nbsp;</p>

  <p class="p7">&nbsp;</p>

  <p class="p7">&nbsp;</p>

  <p class="p7">&nbsp;</p>

  <p class="p7">&nbsp;</p>

  <p class="p7">&nbsp;</p>

  <p class="p7">&nbsp;</p>

  <p class="p7">&nbsp;</p>

  <p class="p7">&nbsp;</p>

  <p class="p1"><span class="t17">&nbsp;</span></p>
</body>
</html>
