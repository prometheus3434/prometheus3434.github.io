<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>X</title>
</head>

<body>
  <h2 class="h20">X</h2>

  <p class="p7">&nbsp;</p>

  <p class="p8">Gecenin geri kalan kısmında Rodoplu, Pavloviç’e Selahattin Eyyubi’yi tanıttı. Birkaç gün sonra, Diana ikna olmuş, filmin adı bile belirlenmişti: <span class="t15">“Yaş Yaraşır Eyyubi’ye!”</span> Sofokles’in Elektra’sının, Eugene O’Neill uyarlamasından öykünmüşlerdi. Tek sorun, çağdaş Eyyubi’nin hangi işi tutarsa aslını en iyi yansıtacağı üzerindeydi. Günay, bir sendikacı ya da siyasi parti başkanı kimliğindeki bir Eyyubi’nin fevkalade mesajlar verebileceğini düşünüyordu.</p>

  <p class="p8">Şimdi düşündüğümde, Günay’ın, Eyyubi’ye öykündüğünü düşünüyorum. Fantastik geliyor ama, öyle. Eyyubi, onun ‘Ata ruhları’ndan birisiydi. İnsanlık tarihinde yüreğin, inancın, ifadesini bu kez İslâmiyet’te bulan biyofilya’nın, nekrofil dayatmanın üstesinden geldiği bir ikinci olay olmadığını söylerdi. Eyyubi, Aslan Yürekli Richard’ın Akra’da başlarını uçurduğu iki bin beş yüz Müslüman’ın kederinin kendisini biçimlendirmesine Kudüs’ten intikam almaya zorlamasına izin vermemişti. Güçlüydü, ama Allah’ın Evi’ni zapt etmek gibi bir amacın bile, aracı meşru kıldığına hiç inanmamıştı. Oysa, günümüzde bundan çok daha sefil kazanımlar için nice değerler yitiriliyordu. Bu mesajı verebilecek bir film, Batı’nın ‘bir şeyi yapmak mümkünse yapılmalıdır’ anlayışını -bu durumda, Kudüs halkını cezalandırmak mümkünse cezalandırılmalıdır anlayışını- sorgulayacak, yabancılaşmanın, kardeşçe sevginin yok olmasının bir kader olmadığını anlatacaktı. Öldürmenin kaçınılmaz olduğu durumların olabileceğini teslim edecek, ama her ölümün gözyaşı istediğini haykıracaktı.</p>

  <p class="p8">“O gün, biraz mekân görmek, filmin havasına girebilmek için karşıya, Ümraniye taraflarına gecekondulara gittik. Öğleye doğru da Çayırtepe’ye geçtik, Şafak’a uğradık. Birkaç gündür görüşemiyorduk. Merak da etmiştim.</p>

  <p class="p8">Genel Merkez’in, sanırım Abide-i Hürriyet Tepesi’nde, yapacağı bir mitinge konvoy hazırlıyordu. Bu faaliyet, özde, otobüsü kendi cebinden kiralamak, Partilileri ya da o anda civarda bulunanları ki işgünü olduğu için çoğunlukla boş gezenler demekti, binip mitinge gitmeye razı etmek demekti. Çok koşuştuğundan yakındı. Gerçekten de öyleydi. Diana’ya kalkmayı önerdim. Bir Türkçe bir İngilizce konuşmaktan, birinin dediğini ötekine çevirmekten de çok sıkılmıştım. Şafak, bize bir ‘yemek yedirmek’ için ısrar etti. Diana’nın elbette bir itirazı yoktu. Sonuçta, Yakacık’a, Şafak’ın çok sevdiği, benim ilk kez gördüğüm bir bahçeye gittik. Çamların göklerden yüksek olduğu bir bahçeydi. Mangal getirdiler. ‘Öğlen olduğu için’ şarapla başlayan yemeğin rakıya dönmesi kaçınılmazdı. Şafak, kendisini bambaşka bir dünyaya götüren bu buluşmadan çok hoşnut görünüyordu. Bir film yapmak düşüncesi -hele de Hollywood imkânlarıyla!- üçümüzü de heyecanlandırıyordu. Şafak, kendisinin ya da Sedat’ın oynamasını bile teklif etti. Diana, film için çok kısa boylu olduğunu söyledi, kardeşinin boyunu sordu.</p>

  <p class="p8">Diana’yı sana tarif etmeme gerek yok, tabii. Ancak şu kadarını söyleyeyim, o gün, benim isteğimle askılı elbisesinin üzerine bir ceket geçirmişti. ‘Mazbut’tu yani! Etekleri kısaydı ama İstanbul’da ondan kısa giyinenler de vardı.</p>

  <p class="p8">Üç ya da üç buçukta başlayan ‘öğle yemeği’ akşamı buldu. Kalktığımızda hepimizin dağınık olduğunu söyleyebilirim. Yetmedi, Şafak bizi eve bırakacakken, Diana Ziya’ya uğramamızı teklif etti, onu da yaptık. Saat sekizi buldu, bu defa da acıktık. Şafak, balığa bir itirazımız olup olmadığını sordu. Yoktu, tabii. Arabaya bindik, gerisin geri. Bu defa Şile yolunda alabalık yapan, kır bahçesi gibi bir yere geldiğimizi hatırlıyorum. Kalabalık bir bahçeydi. Rengârenk ışıklar vardı. Şafak’ı iyi tanıyor olmalıydılar ki, etrafımız bir anda adam doldu. Bir an, nasıl bir görüntü verdiğimiz merak ettim. Şafak’ın saçı sakalına karışmıştı, Diana ne yapsa kovboy filmlerindeki bar kadını havasını atamıyordu, ben etek ceket derli toplu olduğunu umuyordum ama uzaktaki ışıkların çift göründüğüne bakılırsa, hiç de kendimde olmamış olmalıydım. Kaldı ki, sonraları orada tanıştığımızı söyleyen Partilileri hatırlayamayacaktım.</p>

  <p class="p8">Ne kadar bir süre kaldık, bilmiyorum. Bir, içkiyi kestiğimi biliyorum; iki, dönüşte Şafak’ın, Kartal ya da Maltepe taraflarında olmalı, arabasını bir deniz kenarına çektiğini, direksiyonun üstüne kapanıp uyumaya başladığını biliyorum. Bizim taksi ile dönmemiz teklifimi reddetmişti. Haksız da sayılmazdı, çünkü Diana, arka koltukta uyuyup kaldı. İçkiye dayanıklı Amerikalıdan eser kalmamıştı.</p>

  <p class="p8">Sefil bir manzara olmalıydık! Cin çarpmış gibi kendime geldiğimi tahmin edersin. Bir ara baktım, kadının bacakları açılmıştı, ceketi çıkardım, adamakıllı sıkıştırarak örttüm. Şafak horluyordu, Diana horluyordu. Çevrede bekçiler devriye geziyorlardı, arabadan içeri bakmaları halinde kimse onları bu arabada fuhuş yapılmadığına inandıramazdı. Olası ziyaretçileri arabaya yanaştırmadan göğüslemek daha doğru olacaktı. Yavaşça dışarı çıktım. Deniz kenarında oturdum. Bir saat kadar sonra ezanlar okunmaya başladı. Onları uyandırmak için geri döndüğümde, Şafak kakılmıştı,</p>

  <p class="p8">Şafak’ın eli kadının bacaklarının arasındaydı, dantelli külotunun şurasından burasından fışkıran uzun tüyleri ile oynuyordu.</p>

  <p class="p8">Kalp krizinin ne tür bir şey olduğunu biliyorum. Bilmediğim neden şaşırmadığım.</p>

  <p class="p8">Öylece durdum. Taş kesmiş, seyrediyordum.</p>

  <p class="p8">Beş-on saniye sonra Diana kıpırdanmaya başladı. Gözlerimi hissetmiş olmalıydı. Bir-iki gerindi, kendisine geldi. Bacaklarının arasındaki ele baktı, bana baktı. Ben arkamı döndüm, yola doğru bir adım attım. Arkamdan bir böğürtüdür yükseldi. Tekrar baktığımda, Diana, Şafak’ın üstüne atlamıştı, bir yandan küfrediyor, bir yandan da Şafak’ı dövüyordu. Şafak, boynunu kısmış, koltuğa gömülmüş gibiydi. Kadın hırsını bir türlü alamıyor, yumrukladıkça yumrukluyordu!</p>

  <p class="p8">‘Hayvan, hayvan, hayvan!’</p>

  <p class="p8">Korkunç bir sahneydi ve Şafak, kendisini savunmuyordu bile!</p>

  <p class="p8">Kendime gelmem ne kadar sürdü bilmiyorum.</p>

  <p class="p8">‘Kes, artık! Diana!’</p>

  <p class="p8">Nasıl bağırmışsam, kendi sesimi tanıyamadım. Diana, kesti. Eğildi, ayakkabılarını buldu, arabadan darmadağınık çıktı,</p>

  <p class="p8">‘Üzgünüm,’ diye bağırdı bana, eli belinde, ‘Ama bu orospu çocuğu senin sorunun! Ben gidiyorum!’</p>

  <p class="p8">Yüzü gözü birbirine girmiş, makyajı akmış bir halde, caddeden aşağıya yürümeye başladı. Koca ayaklarının sesi bomboş mahallede yankılanıyordu.</p>

  <p class="p8">Şafak, taş kesmişti. Çevrede değil taksi, el arabası bile yoktu. Üstelik nerede olduğumuzu bilmiyordum. Hızla bir karar vermem gerekti. Arabanın içine girdim,</p>

  <p class="p8">‘Sür, hadi.’</p>

  <p class="p8">Diana’yı ileriki sokaklardan birisinde bulduk,</p>

  <p class="p8">‘Eve gidiyoruz Diana, hadi, içeri gir.’</p>

  <p class="p8">Girmeyecek gibi yaptı, yine bağırdım,</p>

  <p class="p8">“Gir dedim, sana!”</p>

  <p class="p8">Girdi. Arkaya, onun yanına geçmemle birlikte bana sarılıp, korkunç hıçkırıklarla sarsıla sarsıla ağlamaya başlaması bir oldu.</p>

  <p class="p8">‘Benim suçum! Uyumamalıydım! Ama, dostlar arasında olduğumu sanıyordum! Ama, bu orospu çocuğu beni ne zannediyor?! Seni onun sevgilisi sanıyordum! Ama, sana el atmaz, değil mi? Çünkü sen Türk’sün! Ben Amerikalı olduğum için, gâvurum, orospuyum! Affedersin! Affedersin! Lanet olası rakı! Benim suçum, uyumamalıydım! Ama, dostlar arasında olduğumu sanıyordum! Şimdi sen, sen benim onu tahrik ettiğimi düşünüyorsun, değil mi? Öyle düşünüyorsun, değil mi? Seni de kaybettim, şimdi! Seni de kaybettim! Günay, yemin ederim ben tahrik etmedim! Ah, sevgilim, ah sevgilim, kim bilir ne kadar üzüldün! Yemin ederim, ben tahrik etmedim! Sevgilini elinden almayı aklımdan bile geçirmem! Orospu çocuğu! Hayatımda ilk kez beni anlayan bir kadın buldum sanıyordum! Allah belanı versin Şafak, beni anlıyor musun, Allah belanı versin! Beni affet Günay Hanım! Lütfen, lütfen, affettiğini söyle!”</p>

  <p class="p8">Aynı sözleri tekrar tekrar tekrarlıyor, katıla katıla ağlıyordu. (Bu noktada araya girmeliyim. Ne Günay Rodoplu, ne de biz hiçbirimiz, o noktada Diana Pavloviç’in lezbiyen, yani aynı zamanda lezbiyen olduğunu bilmiyorduk. İki çocuk anası, evli bir kadın olması, böyle bir ihtimali aklımızın ucundan geçirtmezdi dahi! Hizmetçisine, Nesibe’ye âşık olduğu çok sonra ortaya çıktı!)</p>

  <p class="p8">‘Tamam, Diana, bunu sonra düşüneceğim. Şimdi, bir taksi bulalım.’</p>

  <p class="p8">Başım çatlayacak gibi ağrımaya başlamıştı. Şafak’ın kadının bacaklarının arasındaki eli, Diana’nın hafiften gerinmesi gözümün önünden gitmiyordu. Bir ona bir ötekine, bir içime bakıyordum; zehir gibiydi.</p>

  <p class="p8">Polis durdurdu. El fenerini Diana’nın yüzüne çevirdi.</p>

  <p class="p8">‘Çek yüzümden o lanet olası ışığını, domuz!’</p>

  <p class="p8">‘Diana, çeneni kapatmazsan bir daha yüzümü göremezsin!’ Hemen sindi,</p>

  <p class="p8">‘O.K. O.K. sen nasıl istersen!’</p>

  <p class="p8">Kimlikler çıktı.</p>

  <p class="p8">‘Nereye gidiyorsunuz?’ diye sordu, memur. Ben ikisine de güvenmiyorum ya, kendimi ortaya attım,</p>

  <p class="p8">‘Etiler’e, benim evime, memur bey. Hanım, misafirimdir, bu beyefendi de lütfetti, bizi götürüyor.’</p>

  <p class="p8">‘Ne işiniz var bu saatte burada?’</p>

  <p class="p8">‘Hanım, filmcidir. Burada film çekecek de, mekân bakıyor. Şafak Bey, Çayırtepe’de iyi tanınan bir işadamıdır. Sağolsun, bize yardım ediyor.’</p>

  <p class="p8">‘Bu kadının kocası nerede?’</p>

  <p class="p8">‘İzmir’de efendim. Çocuklarıyla tatil yapıyor. Kendisi, öğretim üyesidir.’</p>

  <p class="p8">‘İzmir’de, nerede?’&nbsp;</p>

  <p class="p8">‘Otelde.’</p>

  <p class="p8">‘Hangi otelde?’</p>

  <p class="p8">‘David, hangi otelde kalıyor, Diana?’</p>

  <p class="p8">‘İmbat’ta. Ona ne hangi otelde olduğu?’</p>

  <p class="p8">‘Telefonunu biliyor mu?’</p>

  <p class="p8">‘Nereden bilsin? Ne yapacaksınız telefonunu?’</p>

  <p class="p8">‘Yüzleştireceğiz. Bakalım bu kadın o kadın mı?’</p>

  <p class="p8">‘Neden?’</p>

  <p class="p8">‘Efendim, kadın kaçırıyorlar diye ihbar aldık. Bunun eşkâline uyan bir kadın, sokakta yürürken, yanına bir araba gelmiş, zorla içeri sokmuşlar.’</p>

  <p class="p8">‘Eh, vallahi, ben bunu içeri zorla soktum! Doğrudur!’ gülmeye çalışıyorum, ‘Gece vakti yürüyüş yapacağım diye tutturdu. Burasını Amerika sanıyor! Ben, size, adresimi, telefon numaramı bırakayım. Şimdi, adamı bulsak ne diyeceksiniz? Karın, yanında Günay Rodoplu ve Şafak Özden beylerle mekân bakıyor mu?’</p>

  <p class="p8">Polisler, ‘Peki gidin,’ dediler.</p>

  <p class="p8">Köprünün Anadolu ayağına geldiğimizde gün ağarıyordu. Durduk, Diana taksi bakmaya çıktı.</p>

  <p class="p8">Ne olduysa, Şafak’la yalnız kaldığımız zaman oldu. Boşandım. Ağladım, ağladım, ağladım!</p>

  <p class="p8">‘Neden yaptın, bunu bana? İkinizden de ettin, beni!’</p>

  <p class="p8">‘Ben bir şey yapmadım,’ dedi Şafak. Titriyordu. Ne türkü kaldı, ne Zigana, ne de Kelkit. Çevre yolunda taşıtlar vızır vızırdı. Bir an, kendimi yola atmak geldi içimden.</p>

  <p class="p8">Diana işaret etti. Taksi bulmuştu. İndim. Şafak’ı orada, öylece,&nbsp; direksiyona kapanmış bıraktık, eve döndük. Nedendir bilmem, ardımızdan hemen uyuduğunu düşündüm.</p>

  <p class="p8">Diana, duyarlı bir kadındı, tabii. Çok duyarlı! Ve, kadın! Nasıl bir aşağılanmışlık duygusu ile boğuştuğumu iyi biliyordu. Kıskanmış olacağımı da biliyordu! Beni kaybetmek istemiyordu, ama hiç istemiyordu!</p>

  <p class="p8">Eve girdiğimizde, şofbeni yaktı, beni banyoya soktu. Çıktığımda, bir yerlerden temiz bir gecelik çıkarmış, yatağımın üstüne sermişti. Bir fincan sıcak kahve beni bekliyordu.</p>

  <p class="p8">Ben ise bunları yapanın Diana değil, Şafak olması gerektiğini düşündüm. Eğer, tabii, ikisinin de dedikleri doğruyduysa.</p>

  <p class="p8">Yaralarımı sarmaya çalışıyordu.</p>

  <p class="p8">‘Günay, honey,’ dedi, ‘hepimiz içkiliydik,’ nasıl baktığımı gördü,</p>

  <p class="p8">‘Pardon, sen değil! Bana elini attığında ıslak bir rüya görüyor olmuş olmalı. Belki, belki ben de kıpırdanmış, onu tahrik etmiş olabilirim. İstemeyerek! Anlıyorsun, değil mi? İs-te-me-ye-rek! Belki, belki de Şafak o kadar kabahatli değil!’</p>

  <p class="p8">‘Onu niye dövdün, o zaman?’</p>

  <p class="p8">‘Senin yüzün! Senin yüzünden dolayı! Öyle üzgündün ki! Acı abidesi gibiydin. Sana bunu yaptığı için vurdum. Sana bunu yaptığımız için vurdum.’</p>

  <p class="p8">‘Yaptığımız’ın, ‘-mız’ına takıldım, tabii. ‘Biz... sana...’ İçim yandı.</p>

  <p class="p8">‘Ama, şimdi, sen de bana vurmalısın!’ diyordu, Diana, ‘Çünkü, ben de en az onun kadar hatalıyım! Sadece onun cezalandırılması, haksızlık.’</p>

  <p class="p8">‘Ama, o benim erkeğim, Diana anlamıyor musun?’</p>

  <p class="p8">‘Ben de dostunum. O, erkeğin olabilir, ama ben, ben senin dostunum!’</p>

  <p class="p8">‘Bu doğruysa, cehenneme kadar yolunuz var,’ diye fısıldadım, ‘İkinizin de,’ Yine de Şafak’ın çevre yolunun kıyısında, direksiyona dayalı başı gözümün önünden gitmiyordu. Tıpkı Sirkeci Garı’nda hurcun üzerine kıvrılmış halinin gözlerimin önünden gitmediği gibi. Aklımdan, o anda burada bizimle beraber olması, bir kahve içip, bu pisliği birlikte temizlememiz gerektiği gibi bir düşünce geçti,</p>

  <p class="p8">‘Lanet olasıca rakı!’ diye söylendi, Diana, esefle, ‘lanet olasıca!’</p>

  <p class="p8">Evde karısı, iki oğlu, o, orada arabanın içinde, ben, Diana... Ne sefil işti, yarabbim! Gözlerimden yaşlar iniyordu yine!</p>

  <p class="p8">‘Onu çok seviyorsun, değil mi? Böyle görmek istemiyorsun?’ Anlamıştı.</p>

  <p class="p8">‘Evet. Ne onu, ne de kendimi böyle görmek istemiyorum.’</p>

  <p class="p8">‘Kızma, ama soracağım. Nesini?’</p>

  <p class="p8">Ne sorduğunu anlamamıştım,</p>

  <p class="p8">‘Seks mi?’ dedi Diana.</p>

  <p class="p8">‘Yooo... Boş ver, Diana unut. Beni sevdiğini, rahatlatmaya çalıştığını biliyorum. Ama, iki ayrı ulusun ferdi arasında paylaşılması mümkün olmayan o kadar farklı deneyimler olabiliyor ki! Ama, senin ne demek istediğini anlıyorum. Haklısın. Son tahlilde, türdaşlarımızla paylaşmadığımız niteliğimiz yoktur. Ben de kabahatliyim. Geceyi bitirmesini bilemedim. Seni de, onu da koruyabilirdim belki.’</p>

  <p class="p8">O meşhur sözünü o zaman söyledi,</p>

  <p class="p8">‘Kibele sendrom??? Ne demek istiyorsun?’</p>

  <p class="p8">‘Toprak tanrıçası Kibele, kocasını doğurur! Anası gibi sever ve altına yatar! Yes?’</p>

  <p class="p8">‘Yes.’</p>

  <p class="p8">Yerinden fırladı, geldi sarıldı.</p>

  <p class="p8">‘Bunu görecek kadar yaşayacağıma asla inanmazdım!’ diye bağırdı,</p>

  <p class="p8">‘Tanrıya şükür ve sana teşekkür!’ Ağlıyordu,</p>

  <p class="p8">‘Şimdi anlıyorum! Biliyorum! Ah, büyük Anadolu! Büyük Türk kadını! Ya Türkiye’ye gelmeseydim? Ne olurdu bana?’</p>

  <p class="p8">‘Hep burada olmuş olmalısın,’ dedim, ‘Bir tarafınla buralı olmuş olmalısın. Belki de toprak çekti.’</p>

  <p class="p8">‘Sana bir sır vereyim mi?’ dedi, birden çok ciddileşmişti, ‘Annem, saygıdeğer Mr. Austin-Auchincloss asla kabul etmeyecektir ama bizimkiler Massachusett’se geldiklerinde, aileye Kızılderili kanı karışmış. Belki de, Bir Türk tarafım var, ne dersin?’</p>

  <p class="p8">‘Hadi, ordan!’ Yine de beni güldürmeyi başarmıştı.</p>

  <p class="p8">Sakinleştikçe, Şafak’ı, orada öyle, utancıyla baş başa bırakmış olmanın acısını duymaya başladım. Eşek kadar insanlardık, bir gecede dumanlı kafalarla en az iki yüz kilometre yol yapmıştık, olayı elbirliği ile tırmandırmıştık. Tek günahkâr, Şafak olamazdı!</p>

  <p class="p8">‘Hadi, sen artık git,’ dedim Diana’ya.</p>

  <p class="p8">‘Emin misin?’</p>

  <p class="p8">‘Evet. İyiyim. Biraz kendi başıma kalmak istiyorum.’ İstemeye istemeye giyindi, çıkarken eğildi, öptü,</p>

  <p class="p8">‘Seni seviyorum.’</p>

  <p class="p8">‘Sağol,’ dedim ne diyeceğimi bilemediğim için, asansör inerken öylece durdum orada.”</p>

  <p class="p8"><span class="t16">“Ah, Mrs. Pavloviç! Sana onun yeşil elma, kekik ve tarçın koktuğunu nasıl anlatayım? Sirkeci Garı’nda, ter içindeki başını hurcun üzerine koyup, ağlaya ağlaya uyuduğunu nasıl anlatayım? Dev gibi boyun ve olmadık giysilerinle ve yıllarca ülkemizin sorunlarının nedeni olarak gördüğümüz bir ulusun ferdini düzerek intikam almak isteyebileceğini düşündüğümü sana nasıl anlatayım? Ülkemde, kadın düzmenin bir ceza, bir hınç almak olduğunu nasıl anlatayım? Türk erkeklerinin Alman karılarını becerdikleri zaman, onları, yani Batılıları ‘aştıklarına’, onlara ‘galip’ geldiklerine inandıklarını nasıl anlatayım? Bazen, Şafak Özden’in beni düzerken benim ‘sınıfımı’ düzdüğünü hissettiğimi nasıl anlatayım? Anlatamam ki! Nasıl anlatayım?”</span></p>

  <p class="p7">&nbsp;</p>

  <p class="p9"><span class="t2">&nbsp;</span></p>
</body>
</html>
