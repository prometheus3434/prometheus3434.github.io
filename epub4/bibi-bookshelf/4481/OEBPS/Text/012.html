<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>VII</title>
</head>

<body>
  <h2 class="h20">VII</h2>

  <p class="p1"><span class="t2">&nbsp;</span></p>

  <p class="p8">Cumartesi günü kapıyı çalan Duran Kuran’ın belirleyici nitelikleri, aydınlık, yakışıklı yüzü, giysilerinin olağandışı düzeltiliyi ve diline pelesenk ettiği, ‘efendim’ sözcüğüydü.</p>

  <p class="p8">“Efendim, ben Şafak Bey’in ortağı, Duran Kuran,” diye tanıttı kendisini, “Sizi almaya geldim.”</p>

  <p class="p8">“Sağolun,” dedi, Rodoplu. Aşağıda bekleyen arabaya bindi.</p>

  <p class="p8">“Dükkân Şafak Bey’in, değil mi?”</p>

  <p class="p8">“Hayır, efendim, benim. Ama biz ortağız,” Günay’ı oturttuğu arka koltuğa döndü, güldü, “Ahdimiz var, her şeyi bölüşürüz,” dedi,</p>

  <p class="p8">“Yârin gül yanağından başka!”</p>

  <p class="p8">“Ne güzel,” dedi Rodoplu, şaşkın.</p>

  <p class="p8">Anadolu yakasında, Maltepe taraflarında bir yerlere geçtiler. Küçük dükkânda kitap kadar, bebek, bebek kadar kalemtıraş vardı. Kapının dışına çelenk-çiçekler dizilmişti. Günay, bir başka eski tüfek yazarın bir köşeye sinmiş olduğunu gördü.</p>

  <p class="p8">“Kerim Abi, nasılsınız?”</p>

  <p class="p8">“Canım, merhaba, hoş geldin! Gel, gel otur yanıma.”</p>

  <p class="p8">Üçüncü yazarı tanımıyordu.</p>

  <p class="p8">Tezgâhtar kız, aradan uzandı, kasetçaların düğmesine bastı.</p>

  <p class="p16"><span class="t15">“Karlı kayın ormanında, gidiyorum geceleyin,</span></p>

  <p class="p8"><span class="t15">Efkârlıyım, efkârlıyım, elini ver, nerde elin?”</span></p>

  <p class="p8">Kerim Ağabey, müzik, raflardaki Erdal Öz, Latife Tekin, Orhan Pamuk, İletişim Yayınları, hizmet eden delikanlılar, Duran Bey’in temiz pak, siyah etek-beyaz bluz, sade eşi, ilk teşhisini doğruladı Rodoplu’nun. Yadırgadığı, viski servisiydi, az sonra onu da anladı, paralı solun, yani Partililerin arasındaydı.</p>

  <p class="p8">Dükkân, doldu taştı o gün. Ancak, diğer imza günlerinden farklı olarak, sıraya girenlerin yaş ortalaması otuzun üstündeydi. Hemen hepsi Rodoplu’nun elini sıkmak için uzanıyorlardı. “Hoş geldiniz,” deyişlerinde, kendisini sahiplenen, köylerine gelmiş bir yabancıyı rahatlatmak istemini andıran dokunaklı halleri vardı. Kitabı tutuşlarından, evirip çevirmelerinden, okuyucu olmadıkları belliydi. Günay, bazılarının kitabın adını içlerinden hecelediklerini fark etti, yaşlı yazara eğildi, onaylattı,</p>

  <p class="p8">“Ağbi, kim bunlar?”</p>

  <p class="p8">“Partililer,” dedi, yanında beliren Şafak, “Şişli’den.”</p>

  <p class="p8">“Şişli’den kitap almak için ta buraya mı geldiler?”</p>

  <p class="p8">“Gelecekler, tabii!” dedi Şafak Özden, “eşek gibi gelecekler” tonlamasıyla. “Neden gelsinler ki?” diyeceğini biliyor olmalıydı, acele ekledi,</p>

  <p class="p8">“Türkiye’nin en iyi yazarı burada, tabii ki gelecekler.”</p>

  <p class="p8">Günay’ın alaylı bakışını yakaladı, uzandı, bir gül aldı, eğildi, kulağına fısıldadı,</p>

  <p class="p8">“Türkiye’nin en güzel, dikkat et, bu defa en iyi demiyorum, en güzel yazarına!” Dudaklarını kulağına değdirmiş olmalıydı, Günay ürperince güldü, az ilerde duran iri yarı delikanlıya seslendi,</p>

  <p class="p8">“Oğlum, Sedat!”</p>

  <p class="p8">“Efendim, abi?”</p>

  <p class="p8">“Nerede kaldı o viski? Git, getir hemen.”</p>

  <p class="p8">“Tamam, abi.”</p>

  <p class="p8">“İçeriz, değil mi?”</p>

  <p class="p8">En sıradan şeyleri, bir sır veriyormuş ya da ortak bir sırlarını hatırlatıyormuş gibi söylemek yeteneği vardı Şafak’ın. Aralarındaki mesafeyi ortadan kaldıran, çok eski dostmuşlar izlenimi veren bir yetenekti bu. Rodoplu’ya, imza gününde, Suat ve arkadaşına ilişkin tavrını hatırlattı.</p>

  <p class="p8">“İyi misiniz? Rahat mısınız?” gülerek yaklaştı, gerçek ev sahibi Duran Kuran. Şafak’a eğildi,</p>

  <p class="p8">“Seninkiler burada.”</p>

  <p class="p8">“Geldiler mi?”</p>

  <p class="p8">Şafak Özden’in gözleri dışardaki kalabalığı hızla taradı, aradığını buldu, rahatladı. Ne ki, konuştuğunda sesinin duyduğu rahatlamayı aksettirmediğini fark etti, Günay. Tersine,</p>

  <p class="p8">“Eşek gibi gelecekler,” dedi, Duran’a.</p>

  <p class="p8">Rodoplu’ya göz kırptı,</p>

  <p class="p8">“Bana birkaç dakika müsaade edersin, değil mi?”</p>

  <p class="p8">“‘Siz’in, ‘sen’e, dönmesi, ‘Türkiye’nin en iyi yazarı’nın, ‘Türkiye’nin en güzel yazarı’na dönmesiyle eşlenmişti. ‘En iyi yazar’ın cinsiyeti belirsiz ama ‘en güzel yazarın’ cinsiyeti tartışılmazdı. Kadın olmaya terfi mi, yoksa tenzil mi, edildiğimi merak ettim!” diye anlattı Günay.</p>

  <p class="p8">“Rahatsınız, değil mi, efendim?” diye yine sordu, nazik Duran.</p>

  <p class="p8">“Evet, sağolun. Kim bu insanlar?”</p>

  <p class="p8">“Hemşerilerimiz.”</p>

  <p class="p8">“Nerelisiniz, Duran Bey?”</p>

  <p class="p8">“Bayburtluyum, efendim.”</p>

  <p class="p8"><span class="t15">İtalikler</span> başladı,</p>

  <p class="p18"><span class="t15">“Vardım ki yurdundan ayağ göçülmüş,</span></p>

  <p class="p18"><span class="t15">Yavru gitmiş, ıssız kalmış otağı</span></p>

  <p class="p18"><span class="t15">Camlar şikest olmuş, meyler dökülmüş</span></p>

  <p class="p13"><span class="t15">Sakiler meclisten çekmiş ayağı.”</span></p>

  <p class="p8">“Zihni’nin memleketi!”</p>

  <p class="p8">Duran’ın Bayburtlu Zihni’yi tanımadığını duymak istemedi, sözü değiştirdi,</p>

  <p class="p8">“Şafak Bey de mi, Bayburtlu?”</p>

  <p class="p8">“Hayır efendim, o Gümüşhaneli.”</p>

  <p class="p8">“Desenize iyi kavga ediyorsunuz?”</p>

  <p class="p8">Duran’ın, Rodoplu’dan hiç beklemediği bir bilgiydi,</p>

  <p class="p8">“Bayburt’ta bulundunuz mu?” diye sordu, hayretle.</p>

  <p class="p8">“Evet. Kavakları, kargaları, dereyi, kaleyi, bir de türkülerini hatırlıyorum. De get Bayburt, de get Bayburt, de get senden nem kaldı? Bayburt kalasında canım, gömleğim kaldı!’ ya da böyle bir şey! Bilir misiniz?”</p>

  <p class="p8">Duran Bey, çıkaramadı, Zihni’yi gündeme getirmediğine sevindi, Rodoplu. (Daha sonraları iyi dost olduklarında, ‘Eh, aşkolsun, ben Zihni’yi iyi bilirim, da!’ diyecekti. Duran.)</p>

  <p class="p8">“Şafak, Günay Hanım Bayburt’u biliyor, biliyor musun? Gümüşhane’de de bulunmuş ama Bayburt başka diyor!”</p>

  <p class="p8">“Hadi, efendim!” dedi, Şafak, “Hiç olur mu?”</p>

  <p class="p8">“Diyor ki, Gümüşhane, öyle kötü bir yermiş. Ne varsa Bayburt’ta varmış!” göz kırptı.</p>

  <p class="p8">“O kadarda değil!” dedi, Günay, “Bir dağ hatırlıyorum, hepsi bu. Ama, nedense güneş görmezdi Gümüşhane. Akşamüstü oldu mu, ışık yakmak zorunda kalırdık. Doğru mu, hatırlıyorum?”</p>

  <p class="p8">“Gördün mü, bak!”</p>

  <p class="p8">Aralarında, örtülü bir rekabet var gibiydi. Günay, rekabetin, Gümüşhane-Bayburt çekişmesinin arkasına saklandığını hissetti. Duran, her haliyle daha kentli, Şafak sallapati taşralıydı. Kentliden yana olmak yakışık almazdı, Şafak’la ittifak yaptı, (Tülin olsa, “Halkçılıktan kurtulamadık gitti, kardişim!” derdi!)</p>

  <p class="p8">“Siz de nasıl Bayburtluysanız, bir türkü bile bilmiyorsunuz!”</p>

  <p class="p8">“Aşkolsun!”</p>

  <p class="p8">Şafak Özden, serzenişin yarattığı fırsatı kaçırmadı,</p>

  <p class="p8">“Ben sana bir türkü söyliyeyim???”</p>

  <p class="p8">“Lütfen!”</p>

  <p class="p8">“Ağlama yâr ağlama, aney,” diye başladı Şafak Özden,</p>

  <p class="p18"><span class="t15">“Mavi yazma bağlama,</span></p>

  <p class="p18"><span class="t15">Mavi yazma tez solar, aney,</span></p>

  <p class="p18"><span class="t15">Yüreğimi dağlama!</span></p>

  <p class="p18"><span class="t15">Mavi yazma tez dolar, aney,</span></p>

  <p class="p18"><span class="t15">Yüreğimi dağlama...”</span></p>

  <p class="p8">Dalga dalga yükselen sesi güzelden çok içtendi. Söylediği Gümüşhane türküsü de değildi, ama aksini kanıtlayacak kimse olmadığını biliyor olmalıydı. Günay’ı da sırdaş etti, kimseye söylemezsin değil mi? “Söylemem,” diye <span class="t15">italik</span>’ledi, Günay.</p>

  <p class="p0"><span class="t16">“Almalar olanda gel, aney,</span></p>

  <p class="p0"><span class="t16">Bahçeyi dolan da gel,</span></p>

  <p class="p0"><span class="t16">Hasta düştüm, gelmedin, aney,</span></p>

  <p class="p0"><span class="t16">Bari can verende gel!</span></p>

  <p class="p0"><span class="t16">Hasta düştüm, gelmedin aney,</span></p>

  <p class="p1"><span class="t16">Bari can verende gel!”</span></p>

  <p class="p8">“Küçücük dükkânın havası değişti birden! Ne oluyor, diye bakındım. Olanlara ne o zaman, ne de sonra inandım, ama doğruydu!” dedi Günay.</p>

  <p class="p8">Şafak Özden, göğe özenen dağlardan, bir kanat darbesiyle terk ettiği dağlardan sesleniyordu ve yeşil elma, tarçın ve kekik kokuyordu!</p>

  <p class="p8">“O anda, öylesine yürekten dayatan bir gerçeklikti ki, günlerin, gecelerin dondurucu yalnızlığından, tarihimin sürgit taleplerinden bizar deli gönlüm, deli bir kısrak gibi parladı birden! Ben-seviciler, ölü-seviciler, pencerelerime kadar yükselen, yaşam sahanlığımı tehdit eden Büyük Yalan, ‘kadınlar, şehirler, metruk kervansaraylar gibi boş kitaplar, kendi kafamla kendi gönlümle doldurmak zorunda olduğum kitaplar!’ Kitaplar! Kitaplar!</p>

  <p class="p8">Dilimde seslendirmediğim bir nakarat: <span class="t15">Umut taşıyan adam Ziganalar’dan indi. Atının terkisinde yabangülleri vardı. Atlı nereye ben oraya, atlı nereye ben oraya, atlı nereye ben oraya!</span> Duran’ın küçücük dükkânını arkadaş hatırına dolduran bu kötü giyimli, tıraşlı taşralılardan, bu sahici insanlardan, sığınma talep etmek gibi çılgın bir düşünceye kapıldım!”</p>

  <p class="p8"><span class="t15">“Kalkın aradan dumanlı dağlar! Kalkın da dost elinin bahçe bağı görünsün!”</span></p>

  <p class="p8">“Ah, Günay’cım, ah! Neydi bu gaflet, neydi?” diye, uyarmaya çalıştı, “öteki” sesi. Ne ki, dışarda çiselemeye başlayan yağmur, alkolün minnetle kabullendiği rehaveti, ortaklaşa bir koza ördüler, <span class="t15">italik</span> savunma başladı:</p>

  <p class="p8"><span class="t16">“Niye şaşırdın o kadar? ‘Sen düşüncelerin bulutlaştığını bilir misin? Bulutlaşır, cıvıklaşır, katranlaşır düşünce. Çağrışımlar zikzak çizer boyuna. Sözcüklerin müziği biter, uğultu başlar, bilinçaltının ya da bilinçsizliğin uğultusu. Hayat, uyku ile uyuşukluk arasında dans eder artık. Tehlikeye düşen beden için, bilinç bir safradır. Külçe gibi yaşamak, leş gibi yaşamak da yaşamaktır. Aklın sürekli isyanlarından yorgun düşen beden, bu şımarık, bu geveze, bu meraklı meşaleyi bir üfleyişte söndürüverir. Cinnet, bedenin zaferidir!”</span></p>

  <p class="p8">“Ne dedin, hayatım?”</p>

  <p class="p8">Elindeki viski bardağını uzattı Şafak Özden. Kadın Günay, genç adamın kendi bardağını uzatıyor olmasının ima ettiği el koyma bildirisini kabul etti; yazar Günay, tebessümle izledi,</p>

  <p class="p8"><span class="t15">“Günay dehr elinden her zaman ağlar, Vardım ki bağ ağlar bağıban ağlar, Sümbüller perişan güller kan ağlar, Şeyda bülbül terk edeli bu bağı!”</span></p>

  <p class="p8">“Şeyda bülbül” dediği kadınlığıydı. Günbegün, o kadar çok ve o kadar pis ve o kadar özünde erkek şeyle boğuşuyordu ki, “varlığını tanımlayan niteliklerden sadece bir tanesi olan kadın olma keyfiyeti” gündeme diğerlerinden soyutlanmış olarak geldiğinde ne yapacağını şaşırdığını iyi bilirdim. Günay’a göre, kadın olarak algılanmaya, “her türlü aşnafişne girişimine karşı” mutlak dokunulmazlığı vardı! Çünkü, dünya o kadar büyük, o kadar zengindi ki, onu “salt bu niteliğinin tanımlamasına, ilişkilerini gölgelemesine asla izin veremezdi.” “Kadınlık bilgim yok ki, benim!” derken de bir bakıma aynı şeyi söylüyordu, “siyah bir gecelik giymesini bile beceremem ben!” Özden’in o yollu tutumunu olağan bir tavır olarak duygudaşlıkla, ama muhatabı kendisi değilmiş gibi izlediğini sanmasının nedeni de bu olmalıydı.</p>

  <p class="p8">Pırıl pırıl, neş’e neş’eydi Şafak Özden! Güller getirdi, güller götürdü. Gülleri yaprak etti, assolist örneği, Günay’ın başından yağdırdı. Haklıydı, “Şafak’tan başka kimse böyle bir şeye cesaret edemezdi!” İnsanlar bir garip baktılar, ama aldırmadı Rodoplu. Biliyorum. Çiçekler açan birisinin coşkusunu tıkamaya kıyamazdı.</p>

  <p class="p8">Hava karardı. Livaneli’nin yedi tepeli şehrinde bıraktığı konca gülü herkese ayrı bir özlem anımsattı. Sol toplantılara hemen her zaman hâkim olan ortak hüznün kardeşliğe benzer görüntüsü sardı sarmaladı. Uzaklardan bir sarı sıcak pencere işmar etti.</p>

  <p class="p8">“Ben ordan geçerken biri dese, ‘Hanım, gir içeri!’ Bir döşek atsa, temiz bir çarşaf serse... “</p>

  <p class="p8">Mahzunlaştı, mahzunlaşmasını yorgunluğuna verdi. Kalktı, izin istedi.</p>

  <p class="p8">“Şafak Bey, geç oldu, ben kalkayım.”</p>

  <p class="p8">“Bırakmam,” dedi Şafak, dünyanın en aptal lafını duymuş gibi, “Olmaz, öyle şey!”</p>

  <p class="p8">Dosdoğru yüzüne yöneltilmiş, tutku, hatta tehdit sergileyen bakışlarını hayretle içselleştirdi, Günay. Bileğini saran küt parmaklara baktı,</p>

  <p class="p8">“Olmaz, da!” dedi, Şafak yine. Olmayacağını Günay’ın da bildiğini ima ediyordu, “Laf mı, yani?”</p>

  <p class="p8">Kahredici yabancılaşmayı, eve döndüğünde kendisini bekleyen boş sayfaları düşündü, Günay da. Soğuk, pis, acımasız saati düşündü, ağır meşreplerle karşılaşma, yollarda olma saatini, sigara kahve içmeyi, bakıp bakıp da şaşırmayı, anlayamamayı, toplumun bir duvarından bir duvarına sürüklenmeyi, önüne sürülen değerlerin hem içinde hem dışında yaşamayı, eşyalarla, malumatla zenginleştiğini, yüceldiğini sananları, sevgi, aşk, inanç, dürüstlük, insancıl değerler laflarını düşündü. Ressam Ahmet’i, felsefeci-yazar-öğretim üyesini, yukarı Mezopotamya’yı, Örenleri,&nbsp; binlerce oyunu, binlerce yalanı, binlerce maskeyi düşündü. Bileğini kavrayan ele baktı, yüzüne çakılı gözlerin ta dibine baktı, çiseleyen yağmura baktı,</p>

  <p class="p8">“Nereye gidiyoruz?”</p>

  <p class="p8">“Harman’a,” dedi Şafak Özden. Bileğini bıraktı, hızla örgütlenmeye girişti.</p>

  <p class="p8">“Duran, sen Günay Hanım’ı götür, Sedat sen bizim arabayı getir, Necla siz buraları kaldırın...”</p>

  <p class="p8">Harman, Bostancı’da, iskeleye yakın, tıklım tıklım, hemen hiç kadın müşterisi olmayan bir yerdi. Duran Bey’i ismiyle çağıran garson, geriye, nispeten tenha bir bölmeyi aldı.</p>

  <p class="p8">Günay, SHP delegelerini ilk kez orada gördü.</p>

  <p class="p8">Bir masa etrafında on üç kişiydiler. Esmer, dudaklarını örten bıyıkları ortalama iki santim, giysileri çoğunlukla lacivert ve sıkıcı, rakı göbekleri yaşlarıyla orantılı, asgari ikisinin saçları boyalı, on üç Partili; masada ezme, beyazpeynir, marul, ortada karışık ızgara, soğumuş ve sert.</p>

  <p class="p8">“Efendim, sayın yazarımız, Günay Rodoplu,” diye tanıştırdı Duran, “Lütfettiler, benim yeni dükkânda imza günü yaptılar...”</p>

  <p class="p8">“Estağfurullah!”</p>

  <p class="p8">“...Biz de bırakmadık. Aldık, getirdik.”</p>

  <p class="p8">Kimin nesiydi, bilmiyorlardı, yazardan bol ne vardı. Ama, bütün gece aynı sözleri söylemekten ve dinlemekten usanmış, on üç kadınsız erkektiler. Yazar gibi yapan kadın ya da kadın gibi yapan yazar hem cinsen hem de entelektüel düzlemde algılanabilirdi. Kimliğinin herkesin işine geldiğini fark etti Günay. Delegeler, kadını değil ama yazarı tanıyormuş gibi yaptılar.</p>

  <p class="p8">“İyi akşamlar, beyler,” dedi, net bir sesle. Masadakiler kentlilikleri oranında mukabele ettiler.</p>

  <p class="p8">“Şimdi, kardeşim,” dedi, yanındaki adam onun yanındakine,</p>

  <p class="p8">“Ben, Lâz’ım. Tamam mı? Ama, Lâz’ım diye, ille Ali Topuz’u tutmam mı lâzım? Bakarım, dünya görüşüme uyarsa tutarım. Yoksa, tutmam! Bu bölgecilik işi, bizi mahvetti! Bizim orada Aleviler. Adamlar bölücü. 163 kalksın deyince, kıvırtıyorlar. Devrimciliğe, sosyal demokratlığa yakışır mı?”</p>

  <p class="p8">“Siz yazarsınız,” dedi Pendikli avukat, yanındaki, Köy Enstitüsü mezunu emekli öğretmenle zorunlu konuşmasını kesip,</p>

  <p class="p8">“Dildeki gericilik en çok sizi etkiliyor.”</p>

  <p class="p8">Türk Dil Kurumu yerine kurulan kuruluşun ne denli tehlikeli bir irtica olduğundan söz ediyordu.</p>

  <p class="p8">“Ben, TDK’cılardan değilim,” dedi Rodoplu. “Kadın olup, hanım hanımcık oturmayı beceremediği için de” ekledi,</p>

  <p class="p8">“TDK’ya karşıyım.”</p>

  <p class="p8">“Dikkat! On üç alarm durumu!” diye uyardı <span class="t15">öteki</span> sesi.</p>

  <p class="p8">Duran, bu gereksiz deklarasyonun sonuçlarının gerici bir yazarla birlikte oldukları izlenimini vereceğinden ürktü. Belki de öyleydi, kitaplarını hiç okumamıştı. Ama Cumhuriyet Kitap Kulübü imza günü düzenlemişti. Gerici olmasa gerekti, yine de, sözü değiştirmeye davrandı,</p>

  <p class="p8">“Haydi, içelim! Günay Hanım, rakı alırsınız, değil mi?”</p>

  <p class="p8">“Yahu, arabayı park edecek bir yer bulamadık!” Şafak’ın davudi sesi yanı başında patladı.</p>

  <p class="p8">Günay’a eğildi,</p>

  <p class="p8">“Affedeceksin, değil mi?”</p>

  <p class="p8">İçi güldü Günay’ın. Adam apaçık “çekin, ellerinizi!” mesajı veriyordu.</p>

  <p class="p8">“Hele sen de atla bir,” Duran’ı yerinden kaldırdı, kendisi oturdu. Pendikli avukat, işin ucunu bırakmak niyetinde değildi,</p>

  <p class="p8">“Atatürk’ün mirası,” diye başladı. Sözün nereye gideceğini biliyordu Günay,</p>

  <p class="p8">“Ben Atatürk’ü putlaştıranlardan da değilim,” dedi. (Sonradan düşündüğünde bu çıkışının aslında Şafak’a bir mesaj olduğunu anlayacaktı. ‘Kimi dansa kaldırdığını bil,’ gibisinden bir uyarıydı.)</p>

  <p class="p8">Masadaki gözler üzerine dikilmedi, çakıldı adeta. Şafak Özden rakı şişesine uzandı. Rodoplu, tepkisini anlamak ister gibi baktı. Hiçbir işaret gelmedi. Öte yandan, dükkândaki “<span class="t15">mübarek</span>” rehavetinin geçtiğini, gerçekliğe, “<span class="t15">çıplak neon, arabesk kaset, rakı, ızgara et ve kadınsız erkek dünyası gerçekliği</span>”ne döndüğünü içi burkularak hissetti. Burada ne aradığını hatırlamak ister gibi durakladı,</p>

  <p class="p8">“Dünyada bizden başka hiçbir ulus, kuşakları birbirinin dilinden anlamaz kılan bir faciayı böylesine şevkle alkışlamamıştır!” dedi ve pişman oldu.</p>

  <p class="p8">Pendikli avukatın, dilin yabancı sözcüklerin boyunduruğundan kurtarılması gereğinden, divan edebiyatından, halktan, halkın okumuşların dilini anlamadıklarından, bu nedenle dilin sadeleşmesi gereğinden, aksinin halkçı ve tabii, toplumcu ve sosyal demokrat dünya görüşüne ters düşeceğinden bahsedeceğini biliyordu. Öyle oldu. Avukat Bey, Bülent Ecevit’i neredeyse satır satır tekrarlıyordu.</p>

  <p class="p8"><span class="t16">“Padişahlar iktidarlarının sınırsız olmasını istedikleri için Türkleri etkisiz kılma yoluna gittiler. Osmanlı koşullandırılmasından kurtulamayan, kendilerini milliyetçi saysalar da bilinçaltlarında Türk’ü, Osmanlının gördüğü gibi hor gören kimi tutucu Türk aydınlarına göre Türkçe’yi özleştirmek, onu yoksullaştırıp kısırlaştırmaktır. Oysa tam tersine Türkçe, özlettikçe zenginleşen, çünkü özleştikçe olanakları daha iyi değerlendirilebilen ve her bilim dalında, felsefenin her kolunda en ince ayrımları anlatıcı terimleri kolaylıkla üretebilen bir dildir. Ne gariptir ki, katı din kurallarına göre yönetilen Osmanlı Türk halkı, yüzyıllarca kendi dinini kendi dilinde ve kendi dilinin kutsal kitabından öğrenememiş, Arapça kelimeler kullanmak zorunda bırakılmıştır. 1930’da, Atatürk, ‘Ülkesini, yüksek istiklalini korumasını bilen Türk milleti, dilini de yabancı boyunduruğundan kurtarmalıdır’ diyordu. Şimdi de Türkçe’yi kurtarmak, ulusal kimliğimizi, dolayısıyla bağımsızlığımızı korumanın bir gereğidir. Kısacası sorun, temelde, Türk halkının, Atatürk devrimiyle ve cumhuriyetle kavuştuğu özsaygısını ve özgüvenini, ulusal kimliğini, bağımsızlığını ve özgürlüğünü sürdürmesi sorunudur. Eğer Türk halkı bunları sürdürmeye kararlıysa ki kararlıdır, her türlü engellemeye karşı Türkçe yaşayacak demektir. Herhalde, altı yüzyıllık Osmanlı saltanatının yok edemediği Türkçe’yi yok etmeye, bazı Osmanlı özenticilerinin gücü yetmeyecektir.”</span></p>

  <p class="p8">Noktasız virgülsüz bir nutuktu; bitirdiğinde kadından yana muzaffer bir bakış fırlattı Avukat Bey. Rodoplu, ikilemin, her zamanki ikilem olduğunu düşünüyordu: Susacak, sükûtun ikrardan geldiğini sanacaklar konuşacak, kaçacaklardı! Avukat Bey’in hiç tanımadığı birisini Türk’ü küçümseyen tutucu Türk aydını ilân etmekten kaçınmıyor olmasının ardında yatan aptalca önyargı dayanılır gibi değildi,</p>

  <p class="p8">“Şimdi siz ne diyorsunuz, biliyor musunuz?” dedi Günay, ağır ağır,</p>

  <p class="p8">“Siz diyorsunuz ki, ‘Turgut Reis, 21 Ağustos 1565’te, Nice’de karaya çıktı.’ Turgut Reis değil, Barbaros Hayrettin. 21 Ağustos değil, 21 Temmuz. 1565 değil, 1543. Nice değil, Marsilya. Bilmem anlatabiliyor muyum? Hangi birini düzelteyim, ne diyeyim size?”</p>

  <p class="p8">Önce bir durakladı, sonra da, “Heh, heh, heh!” zoraki güldü adam, arkadaşlarına baktı,</p>

  <p class="p8">“Hiç konuşmayalım mı, yani?”</p>

  <p class="p8">Rodoplu’nun dilinin ucuna geldi, “Eh, vallahi bence hiçbir mahzuru yok!” diyecekken, sustu.</p>

  <p class="p8">“Hep sizler konuşun, bir konuşmayalım!” yine arkadaşlarına baktı. Ezilen halk çocuğunu oynadığını görüyordu Rodoplu; ezilen halk çocuğunu oynadığını ve birilerine yatırım yaptığını. Göz ucuyla Şafak’a baktı, genç adam gözlerini önündeki tabaktan ayırmamakta kararlı gibiydi. Günay, onun da öfkelendiğini sezinledi. Öfkenin kaynağı da, muhatabı da, kendisi olabilirdi. “<span class="t15">Evet, ama görev, görevdir. Önce kafalardaki keşmekeşi dağıtmaya, metafizik birer orospu olup çıkan kaypak, hain mefhumlara karşı çıkmak zorundayız.</span>” Ev sahiplerini mahcup etmek pahasına da olsa, yanlışı düzeltmekten sorumluydu.</p>

  <p class="p8">“Bakın, kardeşim,” diye başladı, “ve atılmadık ve ne cinsel ne de entelektüel köprü,” bıraktı, Rodoplu.</p>

  <p class="p8">“Bir kere, Türkçe’ye girmiş dini terimler, Arapça değil, Farsçadır. Çünkü, biz İslâmiyet’i Araplardan değil, İranlılardan öğrendik. Örnek: peygamber, örnek: namaz. Farsça’dır, Arapça değil.</p>

  <p class="p8">İkincisi, ‘öz’ denilen Türkçe’de kelimeler, türetilmiş değil, üretilmiştir. Daha da kötüsü, Batı dillerinden alınmadır, yani bağımsızlık söz konusu değildir. Bir boyunduruk başkası ile değiştirilmiştir. Mesele ondan ibarettir. Örnek: Arapça kökenli ‘usul’ kelimesinin yerine geçen ‘yöntem’ kelimesinin ‘yön’ hecesi, Türkçe; ‘tem’ hecesi, Fransızca ‘systeme’ kelimesinin ‘tem’idir. Türkçe’de böyle bir sonek yoktur. Aynı şey, ‘kıyası mukassem’ ya da ‘dilemme’in karşılığı olarak sunulan ‘ikilem’ kelimesi için de geçerlidir: ilk hece Türkçe, İkincisi Fransızca. ‘Mektep’ kelimesinin yerini alan ‘okul’ kelimesi, Fransızca ‘ecole’ün bozulmuşudur. ‘Üstüvane’ yerine kullandığımız ‘silindir’ Batı dillerinin ‘cylinder’idir. ‘Umumi’ kelimesinin yerini alan ‘genel’, İngilizcedir. ‘Sekizgen’in ‘gen’i ‘octagon’un ‘gon’udur.</p>

  <p class="p8">Bunun böyle olması da doğaldır, çünkü şu kadar yıllık hayatında TDK’da bir tek filolog, dilbilimci çalışmadığı gibi, bir tek Türkolog da yoktur. Neticeyi kelam, TDK, yarattığı kavram kargaşası ile Türk fikir hayatını tarumar etmekten başka bir işe yaramamıştır.”</p>

  <p class="p8">“O sizin yorumunuz!” dedi Pendikli avukat, pişkin.</p>

  <p class="p8">“Ne yorumu?” diye patladı Günay, “Hangisi? Peygamber kelimesinin Arapça değil, Farsça olduğu mu, yorum? Silindir kelimesinin ‘cylinder’ olduğu mu? Yapmayın, Allah aşkınıza! Buna yorum değil, bilgi derler!”</p>

  <p class="p8">Masadakilerin gözlerini kendisinden ve birbirlerinden kaçırdıklarının, bir o yana bir bu yana bakmaya başladıklarının farkındaydı. Kendisi değil, yanındaki arkadaşı azarlanan çocuklar gibi, ‘bu sözler bana değil, beni ilzam etmiyor’u oynuyorlardı. “Koca bebekler”, birer ikişer müsaade istemeye başladılar.</p>

  <p class="p8">Kirlenmişlik duygusu tüm hışmıyla indi yine. Ne sarı sıcak pencere, ne temiz döşek bıraktı. Şafak’a döndüğünde, onun da sarhoş olduğunu gördü! Duran, şaşkınlığını fark etti, rahatlatmaya çalıştı,</p>

  <p class="p8">“Günay Hânım, sizi evinize ben bırakacağım, efendim.”</p>

  <p class="p8">“Hayır!” diye araya girdi Şafak, dili dolaşıyordu,</p>

  <p class="p8">“Ben bırakacağım! Sedat! Oğlum neredesin? Arabayı getir!”</p>

  <p class="p8">“Tamam, abi,” dedi, kadını endişeyle süzen Sedat. Duran, kalsın mı gitsin mi, bilemedi. Rodoplu, “merak etmeyin” mesajı yolladı.</p>

  <p class="p8">“İyi akşamlar efendim. Çok teşekkür ederiz.”</p>

  <p class="p8">“Ben teşekkür ederim. Sağolun.”</p>

  <p class="p8">Pahalı ama çok bakımsız arabanın içindeki boş şarap şişeleri bir o yana bir bu yana yuvarlanıyordu. Sedat, yol üstündeki bir büfeye çekti, bir şişe daha aldı, başına dikti. Kaseti yuvasına itti,</p>

  <p class="p8"><span class="t15">Memleket mi, yıldızlar mı, gençliğim mi daha uzak?</span></p>

  <p class="p8">Günay’ı kapsamaya başlayan beyhudelik duygusunu anlatıyor gibiydi. Bir an önce eve gitmeyi, işine bakmayı diledi.</p>

  <p class="p8">“Sedat, bak, bu kadın var ya, bu kadın, Türkiye’nin en iyi yazarı!” dedi, Şafak.</p>

  <p class="p8">“Evet, abi.”</p>

  <p class="p8">“Sedat, bak! Ben âşık oldum. Bu kadına âşık oldum.”</p>

  <p class="p8">Sedat’ın panikleyen gözlerini aynadan yakaladı, “sıkılma olur böyle şeyler” tebessümü gönderdi, konuyu değiştirmeye çalıştı Rodoplu,</p>

  <p class="p8">“O arkadaşına fazla sert davrandım galiba.”</p>

  <p class="p8">“Boşşş ver! iyi ettin! Hıyarağası! Kiminle konuştuğunu bilseydi!” dedi Şafak. Sonra aniden türküye kırıldı,</p>

  <p class="p18"><span class="t15">“Almalar olanda gel aney,</span></p>

  <p class="p18"><span class="t15">Bahçeyi dolan da gel,</span></p>

  <p class="p18"><span class="t15">Hasta düştüm gelmedin aney,</span></p>

  <p class="p18"><span class="t15">Bari can verende gel...</span></p>

  <p class="p18"><span class="t15">hasta düştüm gelmedin, aney,</span></p>

  <p class="p13"><span class="t15">bari can verende gel!”</span></p>

  <p class="p13">Gözlerini Günay’ın gözlerine dikti, tekrarladı,</p>

  <p class="p13">“Bari can verende gel!”</p>

  <p class="p13">Birden neşelendi,</p>

  <p class="p8">“Sedat, nasıl geçirdik, ama?!”</p>

  <p class="p8">“Öyle oldu, abi,” dedi Sedat.</p>

  <p class="p8">Günay’a sarıldı,</p>

  <p class="p8">“Geçirdik, değel mi? Değel mi, kız?”</p>

  <p class="p8">Neyi kutladığını çok sonra anlayacaktı, Günay. O an için bütün bildiği, Şafak’ın kor gibi yanan kocaman bedenine sığamayan coşkusunda insanın içine işleyen, rikkat uyandıran hâleler olduğuydu. Gönlü olsun istedi,</p>

  <p class="p8">“He, ya!”</p>

  <p class="p8">Gözlerinde deli pırıltılar, uzandı, elini boynuna yerleştirdi,</p>

  <p class="p8">“Seni istiyorum!” diye fısıldadı, Şafak, “Şimdi! Şimdi! Şimdi!”</p>

  <p class="p8">Sedat duymamış olamazdı, sıkıntıdan albastı Günay’ı. Sırtını dikleştirdi, boynundaki elden kurtuldu.</p>

  <p class="p8">Etiler sapağı imdada yetişti, Günay eğildi, yolu tarif etmeye koyuldu.</p>

  <p class="p8">“Sedat, oğlum,” dedi Şafak, “Şuraya bak! Burası da İstanbul, bizim orası da!” Günay, Şafak’ın elini sımsıkı tutan elini teselli eder gibi okşadı.</p>

  <p class="p8">Kapıya geldiklerinde, genç adamın ayakta duracak hali kalmamıştı, yine de ayrılmamak, biraz daha beraber olabilmek için çare arıyordu.</p>

  <p class="p8">“Sana bir kahve yapayım mı?”</p>

  <p class="p8">Gözleri ışıdı, Şafak’ın,</p>

  <p class="p8">“Yap!”</p>

  <p class="p8">“Gidelim, ağabey!” diye uyardı, Sedat.</p>

  <p class="p8">“Ben kahve içeceğim.”</p>

  <p class="p8">Gözden bir an için olsun uzaklaşmasına razı değilmiş gibi, uzaklaşırsa ellerinin altından kayacakmış gibi Günay’ın yanından ayrılmıyordu. Beraber mutfağa geldi, suyun kaynamasını bekleyemedi, dizlerinin üzerine çöktü, başını tabureye ilişen Günay’ın kucağına gömdü, uyumaya durdu.</p>

  <p class="p8">“Seni istiyorum. Şimdi, şimdi, şimdi!” diye yarı uykulu, yarı uyanık, sayıklıyordu. Birden gözlerini açtı,</p>

  <p class="p8">“Kadınım!”</p>

  <p class="p8">Yaşamsal bir gereksinimmiş gibi sarıldı.</p>

  <p class="p8">“<span class="t15">Sözcüklerin orgazmı ya da Fırtınaya ilahi!</span>” dedi, Rodoplu’nun öteki sesi. (‘Fırtınaya ilahi’ dediği, Rig Vedalardan bir duaydı.) Günay, kucağında tutkuyla sarsılan güçlü bedene ne kadar yakıştığını düşünüyordu.</p>

  <p class="p18"><span class="t15">“Böğüren bir boğa, fırtına!</span></p>

  <p class="p18"><span class="t15">Tohum saçıyor toprağa,</span></p>

  <p class="p18"><span class="t15">Gözleri kor kor..</span></p>

  <p class="p18"><span class="t15">Kamçısı rüzgâr..</span></p>

  <p class="p18"><span class="t15">Arabası sular.</span></p>

  <p class="p18"><span class="t15">İfritleri önüne katar.</span></p>

  <p class="p18"><span class="t15">Böğür, gürle, tohumunu serp.</span></p>

  <p class="p18"><span class="t15">Ufuklardan, ufuklara kanatlan,</span></p>

  <p class="p18"><span class="t15">Vadiler dağlaşsın, dağlar vadileşsin</span></p>

  <p class="p13"><span class="t15">Boşan, fırtına!”</span></p>

  <p class="p8">Elini, erkeğin başının üstüne koydu, sık saçlarını şefkatle okşamaya durdu, Günay.</p>

  <p class="p8">“Yine elin yanacak!” diye uyardı, <span class="t15">öteki</span> sesi.</p>

  <p class="p8">Ama mırıl mırıl mırıldanıyor, gevşiyor, geriniyor, yerleşiyordu genç adam.</p>

  <p class="p8">“İyi de,” dedi, Günay Rodoplu, <span class="t15">öteki</span> sesine, “Uyandırmaya kıyamam ki şimdi! Öyle de güzel uyuyor ki!”</p>

  <p class="p8">“Söylemedin deme!” dedi, <span class="t15">öteki</span> sesi yine.</p>

  <p class="p8">“Eeeeh!” kızdı, Günay, “Ben de kadınım, da!” Çekmedi elini, “Haydi, canım, biraz kahve iç.”</p>

  <p class="p8">Sedat’ın gözleriyle uyandı, Şafak. Evde yengesi bekliyordu.</p>

  <p class="p8">“Siz çoktan mı, tanışıyorsunuz?”</p>

  <p class="p8">“Öyle,” dedi, Günay Rodoplu, “Yıllardır tanışıyoruz.”</p>

  <p class="p8">Girişteki küçük aynada parlayan yüzünün sakin güzelliği dikkatinden kaçacak gibi değildi. Gerçekten, çok güzeldi!</p>

  <p class="p8">“Tülin haklı,” dedi, <span class="t15">öteki</span> sesine, “insanın kendisini kadın hissetmesi pek bir şey istemiyor.”</p>

  <p class="p8">“<span class="t15">Yok canım, ne isteyecek, hiçbir şey istemiyor!” dedi, öteki sesi,</span></p>

  <p class="p8"><span class="t15">&nbsp;“Sadece adam gibi bir adam istiyor. Böğür, gürle, tohumunu serp! Dağlar vadileşsin, vadiler dağlaşsınmış! Pehhh!</span>” Alay ediyordu.</p>

  <p class="p8">“İşte, böyle,” dedi Günay, “Ne düşünüyorsun?”</p>

  <p class="p8">“Duyduğum en pespaye hikâye,” dedim.</p>

  <p class="p8">“Ya?!” Elleri titremeye başladı, “<span class="t15">Dost acı söyler, öylemi?</span>” <span class="t15">italik</span>’ini italikle karşıladım,</p>

  <p class="p8">“<span class="t15">Dost acı söyler. Öyle</span>.”</p>

  <p class="p7"><span class="t16">&nbsp;</span></p>

  <p class="p7"><span class="t16">&nbsp;</span></p>

  <p class="p7">&nbsp;</p>

  <p class="p1"><span class="t17">&nbsp;</span></p>
</body>
</html>
