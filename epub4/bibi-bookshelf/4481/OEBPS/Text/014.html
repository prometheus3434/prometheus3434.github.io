<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>IX</title>
</head>

<body>
  <h2 class="h20">IX</h2>

  <p class="p7">&nbsp;</p>

  <p class="p8">Ameliyat olması gerektiğini hiçbirimiz bilmiyorduk. Ara ara ortadan kaybolduğunun, yüzünü bir kabuki oyuncusu gibi kapsayan beyazlığın farkındaydım, tabii. Ama, Günay’ın transandantal dediğim acıları da aynı biçimde etkilerdi görünümünü. Garipti, ama, örneğin yorgun olduğunda olağanüstü güzelleşirdi. “Hiçbir şeye sinirlenemeyecek kadar bitkinim de ondan!” diyordu.</p>

  <p class="p8">Her şey olup bittikten sonra haber vermiş olması dehşete saldı beni! Dehşete ve müthiş bir korkuya!</p>

  <p class="p8">“Ölebilirdin!” dedim, “Ölebilirdin! Oysa, söylenmedik o kadar çok şey var ki! Konuşmadığımız o kadar çok şey var ki! Neden yaptın bunu bana?”</p>

  <p class="p8">Yanına varmak, örtülerin altındaki sevgili bedeni kucaklamak istiyordum, ama yapmadım. Şimdi, düşündüğümde inanması zor, ama yapmadım, çünkü böylesi davranışı fazla dramatik buluyor, Amerikan filmlerine yakıştırıyordum!</p>

  <p class="p8">“Tam bilemiyorum,” dedi, “Çok özel, asla paylaşılamayacak bir deneyimdi. Son tahlilde yapabileceğin bir şey yoktu. Üzülmekten gayri. Bilmediğin bir şeyin de, seni üzmeyeceğini düşündüm.”</p>

  <p class="p8">“Ölebilir, beni bir toprak yığınının başında bırakabilirdin!”</p>

  <p class="p8">“Riski göze aldım ve kazandım!” dedi, sahte olduğunu bilerek açık ettiği bir gururla.</p>

  <p class="p8">“Ama, benim sırtımdan!” dedim, “Oysa, fikrimi sorabilirdin. Üzüntümü nasıl harcamak istediğimi sorabilir, tercihime saygı gösterebilirdin.”</p>

  <p class="p8">“Tuş!” dedi, kollarını açtı, “Azıcık gelsene!”</p>

  <p class="p8">Olanları anlattı.</p>

  <p class="p8">Oya, telefonla arayıp tahlillerinin sonuçlarının mutlak ameliyat gerektirdiğini söylediğinde, karanlık basmak üzereydi, karşı apartmanlardaki dairelerin ışıkları birer birer yanıyorlardı. Hemen sonra maydanoz bahçesinin ardından muhteşem bir ay doğdu, çıkmadaki karayemişin yapraklarının gölgesi camda titreşti. Ve Günay, ertesi gün bu saatlerde, ay yeniden doğup maydanoz bahçesini aydınlattığında, yeryüzünde ihlal ya da iptal edilmiş olacak bedenciklerinden birisinin kendi bedeni olacağı gerçeğinin ilk kez idrakine vardı.</p>

  <p class="p8">Odasına, kitaplarına, dantel örtülerine, ölü evini toplamaya gelen bir yabancıymışçasına, kendisinin olmayan gözlerle bakındı. Egemenlikleri altına girerim korkusuyla benimsemekten korktuğu, yıllar yılı horladığı eşyalarını, deseninin keyfini çıkarmaktan haniyse suçluluk duyduğu küçük el halısını, her daim ağzına kadar dolu mavi sigara tablasıyla yaşadığı aşk-nefret ilişkisini çok sevdiğini, onları başkalarının tasarrufuna terk etme düşüncesinin canını acıttığını, hayretler içinde fark etti.</p>

  <p class="p8">Yarının maydanoz yaprağında tutunmaya çalışan bir su damlacığı kadar titrek olduğu saniyelerin tiklediği, yaşamının benzinin solduğu bir anda, kirli bir tablanın uyandırdığı duyguların yoğunluğu ürperticiydi.</p>

  <p class="p8">“Çok garip! Şiir okumaya başladım,” diye anlattı, <span class="t2">‘“</span><span class="t16">Bir daha göremeyebilirim gökteki mehtabı; yavrusunu kucaklayan ana gibi; bağrına bas bedenimi toprak! Ben nasıl örtersem erkeğimi, sen de beni öyle ört, toprak!</span><span class="t2">’”</span></p>

  <p class="p8">Genç şairin cenazesini düşünüyordu. Toprağı kürek kürek üstüne bocaladıklarını, genç adamın ağzına, burnuna toprakların dolduğunu, onu boğduğunu düşünüyordu. Bu düşünce daracık bir asansörde kalmışçasına panikletti, içi daralmaya, kesik kesik nefes almaya başladı. Kalktı, bulabildiği en büyük bardağa rakı doldurdu. Ortalığa yayılan çiğ ispirto kokusu rakıların nicedir anasonsuz olduğunu hatırlattı.</p>

  <p class="p8">“Bu dünyadan ayrılmaktan değil, kabrin karanlığından korkuyordum! Sanki, o iş bir türlü halledilebilse, ölüme de yeni bir deneyim gibi bakabilecektim! Çok garip, çok tuhaf gerçekten! Asyalıyım, diyorum da inanmıyorsun! Ne oldu, biliyor musun? Alkol kanıma karışıp, beyin hücrelerimi şefkatle kucakladığında, öteki dünyadaki dostlarımın bu dünyadakilerden çok daha fazla olduğu duygusuna kapıldım. Hani o şiirler vardır ya, <span class="t16">“Nasıl da özgür bu yabankazları! Nasıl da dinleniyorlar Yu dalları üzerinde! Ve biz! Kralın ezeli çilekeşleri, henüz ne darımızı ne pirincimizi ekebildik. Anam babam ne yiyecekler? Sen, o çok uzaklardaki mavi gökyüzü! Söyle, ne zaman bitecek bütün bunlar? Kızarmayan yaprak, karısından koparılmayan koca mı kaldı?”</span> <span class="t2">Ya da öteki,</span> <span class="t16">“Yalvarırım sevgilim, terk et bu mezrayı, söğütün dallarını kırma; söğüte üzüleceğimden değil, babamı uyandırmandan korkarım.’ Yalvaran, sevdadır, tutkuları tarumar - Baba emri yerine getirilir. Yalvarırım sevgilim, duvarımdan atlama, dutun dallarını kırma; kuruyacağından değil, ağabeyimi kızdıracağından korkarım! Ağabey sözü tutulur. Yalvarırım sevgilim, bahçe yaygısını çalma, sandal ağaçlarımı kırma; ağaçları önemsediğimden değil, köylülerin dedikodusundan korkarım! Dilediklerini yapsalardı âşıklar, neler demezlerdi komşular!’</span> <span class="t2">Sonra bir tane daha,</span> <span class="t16">‘...Kahkahaçiçeği tepemden tırmanır, mor beyaz, mavi kırmızı renkleri uçuk. Huzursuzum. Aşağıda, solan otların arasında hâlâ kıpırdadı; ayak sesini duyduğumu sandım. Sonra bir çekirge öttü. Doğu ufkunda hilal görününce, tepeye tırmandım. Onu güney patikasından gelirken gördüm. Yüreğim yükünü boşalttı.’”</span></p>

  <p class="p8">Çok garipti, ama art arda bunları hatırlıyordu!</p>

  <p class="p8">Söylediği şiirleri biliyordum, Çin şiirleriydi, İsa’dan 2000 yıl önce yazılmışlardı. Tam 4000 yıl önce ve bir o kadar güncel!</p>

  <p class="p8">“Ata ruhlarına tapan bir Şaman’dım, sanki! Topraklarından zorla sökülüp, ölüme tahsis edilmiş erlerin ezeli ve ebedi figanını, yüreği kuş gibi çarpan genç kızın telaşını, yeryüzünün tılsımlı güzelliklerini onca yıl önce kayda geçiren Çinli ozan bana akranlarımın hepsinden daha dost, daha yakın gibiydi.”</p>

  <p class="p8">Ne kadar yalnızdı, yarabbim! Ve ben bu yalnızlığı kıramıyordum!</p>

  <p class="p8">“Yooo, yalnızlıktan değil,” dedi, “Senin gözlerinin hayata, benim gözlerimin ölüme dönük olduğu bir dönemdi. Doğaüstü bir deneyim yaşamış olmalıyım. İlginç olan, melekler filan değil, hatta hadislerini yüreğimde hissettiğim Hazreti Muhammed’e de değil, kadim şair ve yazarlara dönmüş olmam! Bu ölüm denilen şeyle pirlerim halleşebilmişlerse, benim de efendice halleşmem gerekir ya da elle gelen düğün bayram gibi bir duygu olmalı. Aklıma gelenlerden birisi de Kazancakis’ti, mesela. Ona sımsıkı sarılabileceğimi, dizinin dibinde yıllarca oturabileceğimi, ölüm denilen karanlığa onunla el ele atlayabileceğini düşünüyordum!”</p>

  <p class="p8">“Ata ruhları, ha! Hoşgeldin, Şinto! Neden acaba?” diye sordum ama itiraf etmeliyim ki, Rodoplu gibi insancıl -hümanist anlamında kullanıyorum- bir yapıya, insana dayalı inanç sistemlerini yakıştırmıyor da değildim!</p>

  <p class="p8">“Sanırım, Kazancakis bildiği için,” dedi Günay.</p>

  <p class="p8">“Neyi biliyordu, Günay’cım?” Gözlerini kapattı, ezberden söylemeye başladı,</p>

  <p class="p8"><span class="t16">“...Lenin’in görevinin ne olduğundan da haberleri yok; yepyeni, daha iyi bir dünya yaratmak için geldiğine inanıyorlar. Oysa Lenin yaratmak için değil, yok etmek için geldi. Ardından gelmesi gerekene yol açmak üzere, bu kokuşmuş dünyayı yok etmek için geldi...’</span></p>

  <p class="p8"><span class="t16">‘Ardından kim gelecek?’</span></p>

  <p class="p8"><span class="t16">‘Mesih. Mesih gelecek. Gelecek ve partizanların başına geçecek. Bir daha da çarmıha gerilmeyecek, bizi öksüz, haksızlıklarla baş başa bırakıp gitmeyecek; gökyüzü ve yeryüzü birleşecek bundan böyle.’</span></p>

  <p class="p8"><span class="t16">‘Benim istediğim de bu, hayatım boyunca aynı şeyi, yeryüzüyle gökyüzünün birleşmesini diledim. Ama yolunu bir türlü bulamıyorum; acı çekmemin nedeni de bu.’</span></p>

  <p class="p8"><span class="t16">‘Ben de, sana yol göstermek için geldim, Muhterem Peder. Genç yaşımda kılavuzun olduğum için beni bağışla. Ama sana kılavuz olan ben değilim, gençliktir. Bu akşam gençlik senin hücrene girdi, sesleniyor: ‘Bizimle gel!’ diyor.’</span></p>

  <p class="p8"><span class="t16">‘Bizimle gel!’ diyordu keşiş, yaşlı din adamına, sakin ve baştan çıkarıcı bir sesle. ‘Sayımız az ama bir avuç maya bütün hamuru kabartmaya yeter.’</span></p>

  <p class="p8"><span class="t16">‘Bu söylediklerini devrimciler biliyorlar mı?’</span></p>

  <p class="p8"><span class="t16">‘Başlangıçta sustum. Utanıyor, sırrımı herkese açmak istemiyordum. Onlarla yaşıyor, onlarla omuz omuza savaşıyor, gücüm yettiğince dünyanın yıkılmasına katkıda bulunup, Mesih’e yol açmak için öldürüyordum da. Ama konuşmuyordum; içimi paralayan bu sırrı kendimde gizliyordum. Bir sabah, varlığımın derinliklerinden bir ses yükseldi: ‘Bu adamlar nefret dolu!’ diye haykırdı öteki sesim. ‘Öldürüyorlar, ölüyorlar, umut besliyor ve nedenini bilmiyorlar; sen biliyorsun. Kalk, konuş onlarla. Yerimden kalktım, bir kayanın üstüne çıktım. Tepeden tırnağa silahlı, göğsü fişeklerle örülü elli kadar sakallı adam çevreme toplandı. Haç çıkardım, kahkahayı koyuverdiler. Yüreğime zırh geçirdim, onları aydınlatmak için konuşmaya başladım. Ama iki sözcükten çok söyleyemedim; bir kahkaha, ıslık, küfür tufanı koptu: ‘Din bataklıktır, halkın afyonudur! Alçak satılmış! Atın dışarı! Atın dışarı!’ Beni dövdüler, ellerinden kurtulup kaçtım, başka bir dağa çıktım, orada da aşağılandım, dayak yedim, öldürülme tehdidiyle karşılaştım. Ama Tanrı bana yardım ediyor, ellerinden kurtulabiliyordum... Evet? Geliyor musun?’</span></p>

  <p class="p8"><span class="t16">Yaşlı din adamı gelmiyordu.</span></p>

  <p class="p8"><span class="t16">‘Kötüsün,’ dedi, genç keşiş, Kötüsün. İnsanlara acıman gerekir.’</span></p>

  <p class="p8"><span class="t16">‘Delikanlı, en yüce şeyin iyilik olduğunu mu sanıyorsun?’</span></p>

  <p class="p8"><span class="t16">‘Evet.’</span></p>

  <p class="p8"><span class="t16">‘Değil işte! En yüce şey özgürlüktür. Daha doğrusu, özgürlük uğruna verilen savaş.’</span></p>

  <p class="p8"><span class="t16">‘Sevgi, değil mi?’</span></p>

  <p class="p8"><span class="t16">‘Hayır. Özgürlük uğruna verilen savaş.’</span></p>

  <p class="p8"><span class="t16">‘Öyleyse neden vaazlarında hep aynı şeyi, sevgi sözcüğünü söyleyip duruyorsun?’</span></p>

  <p class="p8"><span class="t16">Sevgi, son değil başlangıçtır. Harekete geçmesi için halkı sarsmak gerektiğinden, ‘Sevgi, sevgi!’ diye haykırıyorum boyuna. Ama tek başıma ya da Tanrı ile konuşurken, sevgi demiyor, özgürlük uğruna savaş diliyorum.’</span></p>

  <p class="p8"><span class="t16">‘Peki, ama o zaman özgürlüğe yüklediğin görev ne?’</span></p>

  <p class="p8"><span class="t16">İhtiyar adam, ‘Özgürlük,’ dedi, titreyen bir sesle, ‘Özgürlük, bir hedefe yöneltmez. Yeryüzünde özgürlüğe rastlanmaz. Yeryüzünde rastlanılan tek şey, özgürlük uğruna verilen savaştır. Erişilmeze erişmek için savaşıyoruz, insan bu yüzden hayvanlıktan kurtuldu. Ama yeter bu kadarı. Özgürlük ölümdür.’</span></p>

  <p class="p8"><span class="t16">‘Gidiyorum,’ dedi genç keşiş.</span></p>

  <p class="p8"><span class="t16">‘Nereye? Manastırlardan atılıyorsun, dağlardan kovuluyorsun, ovaya indiğinde kovalanıyorsun, nereye gideceksin?’</span></p>

  <p class="p8"><span class="t16">‘Ele geçmez bir kalem var, Muhterem Peder; ben orada oturuyorum.’</span></p>

  <p class="p8"><span class="t16">‘Nedir bu kale?’</span></p>

  <p class="p8"><span class="t16">‘Hazreti İsa!’”</span></p>

  <p class="p8">Kazancakis’in sözünü ettiği ‘özgürlük’ün megamachine’den bağımsızlık olup olmadığını düşündüm. Yine de şaşırmıştır,</p>

  <p class="p8">“Allah Allah!” dedim, “Bu pasajı hatırlaman ne garip!”</p>

  <p class="p8">“Nedenini biliyorum galiba!” dedi, Günay, anestezinin etkisinden tam kurtulmadığını düşündüren bir sesle, “Çünkü, sonra bir ara Sultan Galiyefi, Dostoyevski’yi düşündüm. Hani bir yerde, en korkulacak sosyalistin Hıristiyan sosyalist olduğunu söyler ya, o bölümü. Allah’tan vazgeçemiyordum ama yeryüzündeki halifesinin, insanoğlunun esenliğini sağlamak uğruna, cehennemde yanmayı göze alan bir sevgili kulu olmalı diye düşünüyordum. Allah’ın olmadığı bir dünyanın temel kaziyesinden yoksun kaldığını biliyor ama insancı, dünyevi adalet olmadan da dünya yönetilemez diye düşünüyordum! Sonra tuhaf bir şey oldu. Evimi dışardan görmeye başladım. Koyu karanlıkta ışıklı bir pencere; az geri çekilince bir apartman, az daha geri çekilince mahalle, semt, sonra da Boğaz Köprüsü, İstanbul, Marmara Bölgesi, Balkanlar, Anadolu, Ortadoğu, giderek yuvarlaklaşan ufuk çizgisi, küreye dönüşen dünya, araya giren ay, uzay boşluğu, topluiğne başına indirgenen dünya, hızla kayan gezegenler, yıldızlar!</p>

  <p class="p8">Bir süre orada, varlığımın, uzayda başka yaşam olasılığı gibi olduğu yerde, duraladım. Gecenin bir yarısında, buz gibi bir evde, omuzlarımda battaniye, kendi kendine konuşan varlığım ile bulunduğum yerdeki hiçliğim arasında bağlantı kurmaya çalıştım. Her iki ucunda da kendimin olduğu alıcı-verici, gerçekliğin de bir seçim meselesi olduğunu anlattı. Bedenim var olduğu kadar da yoktu. Uçakla, bulutların arkasına bir yere yolcu ettiğin insan, yeryüzünde kalana var mıdır? Varlığı, o noktada kuramsaldır, değil mi? Ama, ‘var’dır işte. Ya da uçaktaki diğer yolcular için bir gerçekliktir. Onun gibi bir şey. Yani, varken de yoktum, yokken de vardım, gibi. Senin için de öyle olacaktım. Sen, uçakta benimle beraber olmadığına göre, yere inmesini beklemekten, ummaktan başka çaren yoktu.”</p>

  <p class="p8">“Doktorlara ve kadere teslimiyet mi?”</p>

  <p class="p8">“Evet,” diye güldü,, “Ama, ata ruhlarının ellerini tutarak!”</p>

  <p class="p8">Militan yapısından hiç beklemediğim bir tevekküldü! Ya da ben bu tevekkül kavramını yeniden irdelemeliydim. Kazancakis’in genç keşişi, ‘kale’sinin Hazreti İsa olduğunu söylemişti, ama, Rodoplu’nun ideali takva ehli bir zahit (zühd’den, borç olan ibadetlerden, asli vazifelerden başka bir şey düşünmeyen, dünya süs ve makamlarından feragat eden) değil, durmuş oturmuş akıldı.</p>

  <p class="p8"><span class="t16">“Düşüncenin her korkudan azat olduğu bir ülke!”</span> diye Tagore’un ağzından tanımlıyordu, bu kaleyi, <span class="t16">“Bir ülke ki insanları dimdik; Dünya duvarlarla bölünmemiş; Kelimeler gönlün derinliklerinden fışkırır; Emek kemale uzatır kollarını; Aklın ırmağı alışkanlıkların çölünde kuruyup gitmemiş!”</span></p>

  <p class="p8">“Hayır,” dedi, yüksek sesle, “Kazancakis yanılıyor, ölüm özgürlük değil. Özgürlük yolunda bir engel. İyilik, özgürleştiricilikle eşanlamlı olmalı. Büyük Makine’den kurtulmak yetmez, Gogilikten, gönüllerimizin yani kısa vadeli çıkarlarımızın izinde, kafamızda kurduğumuz şekillere inanmaktan, ‘onlara forus dersek, forus olmaya mecbur kalırlar, zaten de forusturlar’ türünden müstebit önyargılardan kurtulacaksak, bize zaman lazım. Uzun, çok uzun, dört yüz beş yüz yıllık ömür lâzım ki, hatalarımızdan dönme özgürlüğüne kavuşalım.”</p>

  <p class="p8">“Sarhoş oluyordum,” diye sürdürdü, “Sarhoş oluyordum ve tek bir kaygım vardı. ‘Hayır,’ diye, bağıra bağıra döneniyordum odanın ortasında. ‘Hayır, daha henüz tamamlanmadım. Böyle ham ölmek istemiyordum.’”</p>

  <p class="p8">“Tamamlanma” dediği, kendisini özenle terbiye etmekti, “Yüreğimi ıslah etmek” diyordu.</p>

  <p class="p8">“Yalnızdım, ölüm kapıdaydı, kişisel idealime ilişkin düşüncelerim ömrümde ilk kez bu kadar netleşti. Yazı filan diyoruz ya kitapları bitirmek, ‘Estepeda’yı bitirmek, ‘Kadıncık’ı bitirmek, ‘Medeniyet Tarihi’ni bitirmek filan. Hiçbiri değildi.”</p>

  <p class="p8">“Yücelmek istiyorum,” demişti, masanın üzerinde duran fotoğrafına. Yanlış anlamasını önlemek için düşüncelerini toparlamaya, kelimeleri dikkatle seçmeye çalışıyordu,</p>

  <p class="p8"><span class="t16">“Zekâ, cesaret ve iyi niyetin birleştiği noktaya erişmek istiyorum. Bir şeyden korkacaksam, parasızlıktan değil, kendi gerçeğimi bulamamaktan korkmak istiyorum. Parça başı doğrularla avunmak yerine, bütünü kucaklamak istiyorum. Ağzımdan çıkan her sözün, her kelimenin doğru olmasını istiyorum.</span></p>

  <p class="p8"><span class="t16">Ayağı yere basmayan bir malumat istifçisi, bir akademisyen olmak istemiyorum. Kişiliğimin temelini içtenlik oluştursun istiyorum. Gevezelik etmektense yapmayı, yaptığımla söylediğimin bir olmasını istiyorum. Kusuru başkasında aramaktansa, kendimde aramak istiyorum. Eğer bir şeyden sıkılacaksam, ünlü olmamaktan değil, yeteneksiz olmaktan sıkılmak istiyorum. Ölümünden sonra adımın anılmayacağını bilmek hoşuma gitmiyor. Alçakgönüllü, ama yapıcı olmak istiyorum. Az ve öz konuşmak istiyorum. En zorlu kazanımlarımın tanıksız kalmasına üzülmemek istiyorum. Davranışlarım, bütün ulusların gelecek kuşaklarına örnek olacakmışçasına yaşamak, ağzımdan çıkan, her kelime dünyayı etkileyecekmişçesine özenle konuşmak istiyorum. Bana yapılmasını istemediğimi başkalarına yapmak istemiyorum. Ama karşılıklılık istiyorum. Kötülüğü iyilikle karşılamak istemiyorum, çünkü o zaman iyiye vereceğim şey kalmıyor. İyiliği iyilik, kötülüğü adalet karşılasın istiyorum. Bayağılığı değil, yüceliği ululamak istiyorum.</span></p>

  <p class="p8"><span class="t16">İçimden herkese karşı gürül gürül duygudaşlık aksın istiyorum. Benden üstün olanları kıskanmamak, onlarla eşitlenmek için gayret göstermek istiyorum. Alçaklarla karşılaşınca da yine dönüp kendime bakmak istiyorum, çünkü biliyorum ki, türdaşlarımızla paylaşmadığımız niteliğimiz yoktur. İftiradan uzak durmak, bu söylediğimin doğru olduğunu sahiden biliyor muyum diye kendime hiç durmaksızın sormak istiyorum. Herkese karşı nazik olmak, herkesin hatırını saymak, sadık ama kimsenin yardakçısı olmamak istiyorum. Hepsinden öte, hayatın her anını ciddiyetle, saygıyla karşılamak istiyorum.</span></p>

  <p class="p8"><span class="t16">Görüyor musun, bütün bunlardan ne kadar uzağım! Henüz ne kadar çiğ, ne kadar hamım! Bana zaman tanı! Zaman tanı adam olayım!</span></p>

  <p class="p8"><span class="t16">Açmadan solmak istemiyorum! Ölmek istemiyorum! Daha değil, yarın değil!”</span></p>

  <p class="p8">Neden sonra, epey bir süredir ağladığını, gözyaşlarının üstünü sırılsıklam ettiğini fark etmişti. Büyük bir utanç duydu. Alacakaranlık bir odada, zırıl zırıl ağlayan bir kadın olduğu düşüncesi onuruna dokundu,</p>

  <p class="p8">“Aman be! Budala, sen de!”</p>

  <p class="p8">Hırsla gözyaşlarını sildi, ışıkları yaktı,</p>

  <p class="p8">“Ne diye yalvarıyorsun, küstah! Hayatı bilmezken, ölümü nasıl bileceksin!”</p>

  <p class="p8">“Kalktım, hastane çantasını hazırlamaya başladım,” dedi, “Ama sana hâlâ söyleyeyim mi? Bütün bu işte ufak bir üçkâğıt var!”</p>

  <p class="p8">“Nasıl, yani?” diye sordum, hayretle.</p>

  <p class="p8">“Ölüm emrini beynin verdiğini biliyordum. Ve yine biliyordum ki, böyle bir şey yapmak bir yana, hastalık emri bile vermeyecekti benim beynim. Şimdi değil, daha değil! Zamanını birlikte kararlaştıracaktık!”</p>

  <p class="p8">Tabii, ara sıra bedeninde kendisini şaşırtan, kızdıran, denetleyemediği aksilikler oluyordu. Ama, bunlar, adları üstünde, sadece aksiliklerdi ve geçiciydiler. Beynine bir şey olmadığı sürece (bu yüzden baş dönmesi, tansiyon düşmesi gibi şeyler en çok korktuğu rahatsızlıklardı) ona da bir şey olmazdı!</p>

  <p class="p8">Yine de, kolay uyuyamadı.</p>

  <p class="p8">Ertesi sabah, erkenden hastanedeydi.</p>

  <p class="p8">“Arnavutköy üzerinden bir tur attım, öyle gittim,” dedi.</p>

  <p class="p8">“Yorgun görünüyorsun,” dedi. Dr. Bayrı, “Gece uyuyamadın mı?”</p>

  <p class="p8">“Tahmin et!”</p>

  <p class="p8">“Oturdun, içki içtin.”</p>

  <p class="p8">&nbsp;“Avek!.. Zor mu bayılacağım şimdi?”</p>

  <p class="p8">“Göreceğiz.”</p>

  <p class="p8">“Sen nasılsın?”</p>

  <p class="p8">Kerim yüzünde kocaman bir tebessüm belirdi arkadaşının,</p>

  <p class="p8">“Delikanlının ellerini taktım,” dedi, “Az önce uğradığımda elleri sarılı, böyle havada,” kollarını kaldırdı, “her bir elinde birer kırmızı karanfil karşıladı beni. Hemşireden rica etmiş, sargıların arasına sokmuşlar. Hay, Allah!” diyerek başını salladı. Mahcup olmuştu.</p>

  <p class="p8">“Parmakları pembeleşmiş mi?”</p>

  <p class="p8">“Pembeleşti!”</p>

  <p class="p8">“Yaşa!”</p>

  <p class="p8">Günay’a geldiği akşamlar gecenin bir yarısında hastaneyi arayıp, “parmaklarım nasıl?” diye sorduğunu hatırladı mikro cerrah arkadaşımın. Bir insana hediye edilen bir el, bir bacak, bir ömür!</p>

  <p class="p8">“Sana ne verebilirim ki, kelimelerden başka! Bir yanı kan gölü, bir yanı çiçek! Seni çok seviyorum, kadın. Burnumun direği titriyor.”</p>

  <p class="p8">“Yağlama! Dön kıçını, bir iğne yapacağız.”</p>

  <p class="p8">“Tamam.”</p>

  <p class="p8">“Sinirli misin?”</p>

  <p class="p8">“Evet. Zor bir gece geçirdim,” diye itiraf etti Rodoplu, “Amma bununla,” ameliyathaneyi işaret etti, “ilgisi yok, merak etme.”</p>

  <p class="p8">“O zaman sen yat uyu artık,” dedi Oya, “Bundan sonrası bizim işimiz! Görüşürüz... ti ta!”</p>

  <p class="p8">“Ne kadar parlak bu ışıklar! Ben en iyisi roman yazayım... Dikkat edin, öldürmeyin beni, ha!”</p>

  <p class="p8">“Tamamdır... “</p>

  <p class="p8">“İyi ya!”</p>

  <p class="p8">Günay da romanını yazmaya durdu,</p>

  <p class="p16">&nbsp;</p>

  <p class="p8"><span class="t16">Kimi zaman uyanamadı, kimi zaman “işi” çıktı, sınavlara girmedi. Okuldan atılma tehlikesi Binali’nin gündemine o yıl geldi. Onulmaz bir kaybı önleme istemi miydi? Yardımını esirgememek kaygısı mıydı? Dışlanmaktan kurtulmak çabası mıydı? Şiran’ı memnun etmek arzusu muydu? Hepsinden birer parça mıydı?</span></p>

  <p class="p8"><span class="t16">Kadıncık, sonuncusuna hükmetti; evinden atılan Binali ile kör bir sobanın iki yanını paylaştılar, iki ay.</span></p>

  <p class="p8"><span class="t16">Şiran, ne onayladığını, ne de onaylamadığını belirtti. İlke, ‘birliktelikler’de kimsenin, kimsenin özgürlüğüne müdahale etmemesiydi. Erkeğin suskunluğunu hayra yormaktan başka çaresi yoktu, kadıncığın. Bir başka erkeğe hiçbir cinsel içeriği olmayan “canım” hitabına öfkelenirken, Binali’yle paylaştığı gece yarılarını kıskanmaması, iki arkadaşın ideolojik birlikteliklerinin tezahürü olsa gerekti.</span></p>

  <p class="p8"><span class="t16">İdeolojik birliktelik, kadın erkek birlikteliğinden çok daha önemli, çok daha saygın, özenle korunması gereken birliktelik olmalıydı.</span></p>

  <p class="p8"><span class="t16">İdeolojik birliktelikte, sapana “hain” denirdi ama, kadın erkek birlikteliğinde, böyle bir niteleme ancak gülünç olurdu; Özgürlüğü kısıtlamak, olurdu.</span></p>

  <p class="p8"><span class="t16">“Eş”inden ayrılanın, “özeleştiri” yayınladığı nerede görülmüştü?</span></p>

  <p class="p8"><span class="t16">Türkiye Cumhuriyeti’nde, cinsel özgürlüğün, düşünce özgürlüğünden çok daha hızlı sindirilebilmiş olmasının ardındaki “erkek” faktörünün etkinlik oranı neydi?</span></p>

  <p class="p2">&nbsp;</p>

  <p class="p1"><span class="t16">(75)</span></p>

  <p class="p9"><span class="t16">Kadıncık Portre ‘ye:&nbsp;</span></p>

  <p class="p2"><span class="t16">Geceler boyu, seni “aslında” sevmediğimi dinledim, canım. Binali’ye göre, senin bilinçsizce de olsa, sınıf atlama gayretinden, benim ise serüvenciliğimden değilse, abazanlığımdan kaynaklanmalıydı birlikteliğimiz. İki ayrı sınıfın insanlarıydık, “son tahlilde” aramızda sevgi olamazdı. “Çelişki”imiz, “uzlaşmaz” olmaya mahkûmdu Kötü kehanetlerini geceler boyu üstüme üstüme yağdırdı, Şiran’ım. Dönemin “Tütün” gibi, “Don” gibi popüler romanları doğru yolu eninde sonunda bulan, kendi sınıfının kadınlarına sevdalanan yiğitlerin romanlarıydı. Sevgiler uzun vadeli çıkarları kollayan, Sevgiler aklı başında, Sevgiler aşk değillerdi. Kadınların kocaları değil, sevgilileri değil, âşıkları değil, arkadaşları vardı. Sevmek, dokunmak değil, silah arkadaşı olmaktı.</span></p>

  <p class="p2"><span class="t16">Zalimdi, canım.</span></p>

  <p class="p2"><span class="t16">Ne ki, “zulüm” sözcüğü bu bağlamda kullanılmaz olmuştu. Ya da canımı yaktığını bilmiyordu; yanmaması gerektiğine karar verdiği için, bilmiyordu. Yine bir gece, sevdiğini sandığı ama devrime ihanet ettiği anlaşılınca sevmemiş olduğunu anladığı erkeğini sırtından vuran devrimci kadının öyküsünde, yiğitlik değil, ziyanlık gördüğüm için heyecanlanamadığımda, devrimci olmadığımın “ikrarı” dışında, bir şey anlatamadım. “Sen devrimci değilsen, burjuvasın!” basit bir tanımlama olmaktan çıktı, “cüzzamlısın” türünden aşağılamaya dönüştü. Titiz bir kız babası gibi seni korudu. “Damat namzeti” olan beni, saf dışı etmeye çabaladı.</span></p>

  <p class="p9"><span class="t16">Acılarımın günahının vebali boynuna olsun.</span></p>

  <p class="p2"><span class="t2">&nbsp;</span></p>

  <p class="p1"><span class="t16">(76)</span></p>

  <p class="p9"><span class="t16">Kadıncık Kadıncığa:</span></p>

  <p class="p2"><span class="t16">Dil bil, diller bil! (O’nu gör şad ol!)</span></p>

  <p class="p2"><span class="t16">Yurt’un içini dışına yeğle! Renklerin pastellerini sev, ikinci sınıf lokantaların erdemine inanma, “genel ilkeler”i değil, ayrıntıları önemse, “burjuva” denilince de, üstelik,&nbsp; “burjuva eğitiminin” yozlaştırıcı girdabına kapılınmamak için fen fakültelerinin dahi terk edilmeleri gerekliliği savunulan bir dönemde, “Eğitimimle, ekonomik kökenlerimi karıştırıyor olmayasın?” diye ukalalık et! Elini vicdanına koy: Şiran’ı korumaya kalkmakta haksız mıydı?</span></p>

  <p class="p9"><span class="t16">&nbsp;</span></p>

  <p class="p1"><span class="t16">(77)</span></p>

  <p class="p9"><span class="t16">Kadıncık Kadıncığa:</span></p>

  <p class="p9"><span class="t16">Evet. Haksızdı.</span></p>

  <p class="p9"><span class="t16">Kadıncık Dostlara:</span></p>

  <p class="p9"><span class="t16">Sizlere karşı dürüst değilim. “insanlar birleşirler de, ayrılırlar da, ne var bunda?”yı; “karı adama âşık, adam terk etmiş. Her gün binlercesi yaşanıyor, ne var bunda?”yı, dinler gibi yapıyorum, ama bir kulağımdan giriyor, ötekisinden çıkıyor. Ama, size belli etmiyor, öğütlerinizin işe yaradığını düşünüp mutlu olasınız diye uğraşıyorum. Öyleyken, acı çektiğim için azarlıyorsunuz beni. Düşüp dizini yaran çocuğu dövmeye benziyor. Bir de, söylemediklerimi duysanız!</span></p>

  <p class="p2"><span class="t2">&nbsp;</span></p>

  <p class="p1"><span class="t16">(78)</span></p>

  <p class="p9"><span class="t16">Kadıncık Kadıncığa:</span></p>

  <p class="p9"><span class="t16">Ne bekliyordun? Gecelerini talep ettin, gecelerinin keyfini kaçırdın. Bir Arifte, bir Ziya’da olabilecekleri cuma gecelerini.</span></p>

  <p class="p2"><span class="t2">&nbsp;</span></p>

  <p class="p1"><span class="t16">(79)</span></p>

  <p class="p9"><span class="t16">&nbsp;</span></p>

  <p class="p9"><span class="t16">Haklı. Doğru söylüyor. Hoyrat ve cimriyiz. Birbirimize vakit ayırmıyoruz. Daha nasılsın derken, cevabını da kendimiz veriyoruz, ‘iyisin, iyi!’ Bu ülkede geçiştirmekten ibaret oldu hayatımız. Her şeyi, ama her şeyi geçiştiriyoruz. Gerekçemiz de hazır: ‘Adam sen de! Bu üç günlük dünyada!’ Mesele aslında bir olgunluk meselesi, gelişmişlik meselesi. Mesela sen. Sen her şeyi geçiştiriyorsun. Adam başkasının resmini kopya ediyor, geçiştiriyorsun. Halan, can dostunu boynuzluyor, geçiştiriyorsun. Bu toplumda hayatımız unutma ve geçiştirme üzerine kurulu. İnsanlar yaşlandıkça olgunlaşmıyorlar, sadece ihtiyarlıyorlar. Beşer sene aralıklarla dön bak, herkes bıraktığın yerde değil mi? Neden? Hep geçiştirdiğimiz için. Doğru söylüyor. Kadıncık’ı da geçiştiriyoruz. Eriyor gidiyor aramızda ve biz, ağbi, geçiştiriyoruz!</span></p>

  <p class="p2"><span class="t16">Şimdi sen beni bırak da, ne yapalım onu söyle ağbi. Söyle de yapalım bari! Siktir, ulan! Bana çarıklı erkânı harp numarası yapma! Ne yapmamız gerektiğini ben söyleyeceğim, yapmayacak, kaytaracaksınız, yüzünüze vuran yine ben olacağım. Bu defa da, adımı huysuza, deliye çıkaracaksınız. Yok, ağbi! Nasıl biliyorsanız öyle yapın.</span></p>

  <p class="p2"><span class="t2">&nbsp;</span></p>

  <p class="p9"><span class="t16">Nilgün:</span></p>

  <p class="p9"><span class="t16">Ne azarlıyorsun kocamı, be?! Doldur şurdan bir rakı!</span></p>

  <p class="p9"><span class="t16">Mehmet:</span></p>

  <p class="p9"><span class="t16">Azarlamıyorum. Bu gerçekten bir ilke meselesi. Gelişmişlik meselesi. Kadıncık, “Ben unutmak için doğmadım!” diyor. Nedir bu ağbi? Onu unut, bunu unut, haksızlıkları unut, keyfilikleri unut, yeni durumlara habire uyum sağla, yüzün gülsün, daha doğrusu sırıt, insanlar mutlu olsun! Neye benziyor, biliyor musun? 12 Mart’ı unut, 12 Eylül’ü unut, kazanımlarını unut, çabalarını unut! Yeter be!</span></p>

  <p class="p9"><span class="t16">Bülent:</span></p>

  <p class="p9"><span class="t16">Ne ilgisi var şimdi bunun?</span></p>

  <p class="p9"><span class="t16">Mehmet:</span></p>

  <p class="p9"><span class="t16">Ne ilgisi var olur mu? Hayata sahip çıkmaktır bu, oluşuma sahip çıkmaktır!</span></p>

  <p class="p9"><span class="t16">Bülent:</span></p>

  <p class="p9"><span class="t16">Desene, Kadıncık yatırımını kolluyor?!(pis sırıtma)</span></p>

  <p class="p9"><span class="t16">Mehmet:</span></p>

  <p class="p9"><span class="t16">Tabii, kollayacak. Devrime yıllarını vermiş bir sosyalist düşün. Amerika kazandı diye bir Coca Cola bayiliği kapıp, hayatın keyfini çıkarmasını bekleyebilir misin? Dönem mi bu kadın? Söyle! Hadi, durma!</span></p>

  <p class="p9"><span class="t16">Nilgün:</span></p>

  <p class="p9"><span class="t16">Ağbi, desene bizim Şiran da bir ideolojiydi! Bir yaşıma daha girdim! (şen kahkahalar)</span></p>

  <p class="p0"><span class="t16">&nbsp;</span></p>

  <p class="p1"><span class="t16">&nbsp;</span></p>

  <p class="p1"><span class="t16">(80)</span></p>

  <p class="p9"><span class="t16">Ahmed Arif:</span></p>

  <p class="p9"><span class="t16">Hasretinden prangalar eskittim... Aç kaldım, susuz kaldım, terk etmedi sevdan beni.</span></p>

  <p class="p2"><span class="t2">&nbsp;</span></p>

  <p class="p1"><span class="t16">(81)</span></p>

  <p class="p11"><span class="t16">Doktor Ahmet’in telaşlandığını fark etti,</span></p>

  <p class="p11"><span class="t16">“Tansiyon 5,” diyordu,</span></p>

  <p class="p11"><span class="t16">“Ben onu şimdi yükseltirim!” dedi Günay,</span></p>

  <p class="p11"><span class="t16">“Sen merak etme, Oya’cım.”</span></p>

  <p class="p2"><span class="t16">&nbsp;</span></p>

  <p class="p9"><span class="t16">&nbsp;Süreyya Berfe:</span></p>

  <p class="p2"><span class="t16">Devrim unutmaz</span></p>

  <p class="p2"><span class="t16">Sabırlı sonsuza dek</span></p>

  <p class="p2"><span class="t16">Sana ne gönderebilirim ki</span></p>

  <p class="p2"><span class="t16">Kelimelerden başka</span></p>

  <p class="p2"><span class="t16">Bir yanı kan gölü</span></p>

  <p class="p2"><span class="t16">Bir yanı çiçek</span></p>

  <p class="p7"><span class="t2">&nbsp;</span></p>

  <p class="p1">(82)</p>

  <p class="p8">“Ne diyor?”</p>

  <p class="p8">“Bana söylüyor,” dedi Dr. Bayrı, “Bana ne verebilirmiş kelimelerden başka? Bir yanı kan dolu, bir yanı çiçek! Böyle delidir bu karı, işte!”</p>

  <p class="p16"><span class="t2">&nbsp;</span></p>

  <p class="p9"><span class="t16">Kadıncık Portre’ye:</span></p>

  <p class="p9"><span class="t16">“Maskaralık”ımızın bir başka yönünü de, Abidin Amca açıkladı. Kaderi kabullendiği yoksulluğunun bir gün, her nasılsa, ulusunu kurtaracağını düşünen mahzun Abidin Amca! Hazreti İsa’nın, “dünya mutilere kalacak!” vaadine imanı tam, Abidin Amca. Bir zamanlar öldürdüğü adamın yüzünü bile hatırlamayan Abidin Amca. Şimdi düşünüyorum, bana karşı en dürüst olan oydu. Ne içselleştirdi, ne de içselleştirir gibi yaptı.</span></p>

  <p class="p2"><span class="t2">&nbsp;</span></p>

  <p class="p1"><span class="t16">(88)</span></p>

  <p class="p9"><span class="t16">Abidin Amca:</span></p>

  <p class="p9"><span class="t16">Bizim oralarda Ermeni çoktur, Kadıncık Hanım. Boze derler, yiğit bir gelin vardı. Kocası ölmüş, bir de oğlu vardı. Boze, kocası ölünce tarlanın başına geçiyor. Bir başına ekiyor, biçiyor, oğlunu büyütüyor. Ne kimseden bir şey istiyor, ne kimsenin yanına sığınıyor. İsteyenleri oluyor, kimseye varmıyor. Gün geliyor, Birinci Cihan Harbi patlıyor. İlçeye Türk askerleri geliyor. Başlarında da bir mülazım. Mülâzım, Yedisekiz Hasan Paşa’nın yeğeni miymiş, neymiş. Uzatmayalım. Boze’yi görüyor. Kara kaşlı, kara gözlü, çok güzel bir kadın. Mülâzım efendi, bu Boze’yi seviyor. Boze de Mülazım’ı seviyor, “varırım” diyor. Ailesi, aşireti ayaklanıyorlar ama Boze’ye kimse söz geçiremiyor. Olurdu, olmazdı, derken, Mülâzım’a emir çıkıyor, çevredeki Ermenileri toplayıp, süreceksin! Nereye? Nereyi gözün görürse. Mülâzım, tabii, emir kulu. Bir de, o sıralarda, Van Ermenileri askeri kırmışlar diye sözler geliyor. Boze, “Yok!” diyor, “Bunları gönderirsen, ben de giderim.” Öyle yiğit bir gelin! Gelin, yiğit de, Mülâzım emir kulu. Uzatmayalım, Mülâzım soruyor, “Kendimi mi vurayım, sen mi beni vurasın, ikimiz birbirimizi mi vuralım?” Ertesi gün geliyor ki, Boze yok. Ermeniler görmüşler, diyorlar ki, kara bir gelinlik giydi, göğe uçtu. Türkler diyorlar ki, yok, çaya gitti. Mülâzım da, kaderine artık, Arabistan’da şehit olmuş. Ya, Kadıncık Hanım! İşte bizim oralar böyledir. Ramazan da Apo’cu olmuş, haberin var mı?</span></p>

  <p class="p2"><span class="t2">&nbsp;</span></p>

  <p class="p1"><span class="t16">(89)</span></p>

  <p class="p9"><span class="t16">Kadıncık:</span></p>

  <p class="p9"><span class="t16">Boze’cim, lanet olsun! Yiğit olduğun için sev, yiğit olduğun için öl! Ya kara gelinlik kuşan, edebiyata meze ol ya da çaya git, alabalıklara meze ol! Alabalıklara daha yararlı olacağın, bilimsel bir gerçek, değil mi, bacım?! Allah’ın rahmeti bile yetmez sana! Lanet olsun!</span></p>

  <p class="p12">&nbsp;</p>

  <p class="p1">(90)</p>

  <p class="p8">“Kurtuldu,” dedi alnını okşayan elin sesi,</p>

  <p class="p8">“Cin tonik ister misin?”</p>

  <p class="p8">“Şimdi cin tonik içilir mi? Anesteziden yeni çıktım!” diye azarladı, Günay.</p>

  <p class="p8">İzleyen kahkahalar kendisine getirdi,</p>

  <p class="p8">“İyi miyim?”</p>

  <p class="p8">“Çok iyisin!”</p>

  <p class="p8">“Saat kaç?”</p>

  <p class="p8">“Beş buçuk saat sürdü,” dedi. Oya, “Üç kilodan fazla mal çıkardım! Nerende biriktirdin o kadar şeyi!”</p>

  <p class="p8">“Şiran aradı mı?”</p>

  <p class="p8">“Kim? Kim aradı mı?”</p>

  <p class="p8">“Uykum var,” dedi Rodoplu, yaptığının farkına varıp, “Neden bu kadar çok uykum var?”</p>

  <p class="p8">“Bu yeni tip bir anestezi. Uyutuyor.”</p>

  <p class="p8">“Uyumak istemiyorum.”</p>

  <p class="p8">“Uyu, uyu da dinlen.”</p>

  <p class="p8">“İstemiyorum ama!”</p>

  <p class="p16">“Şımarma!”</p>

  <p class="p16">&nbsp;</p>

  <p class="p9"><span class="t16">Reis:</span></p>

  <p class="p2"><span class="t16">Ne o resim? Adamı seviyor musun, nesin kız? Kıskanırım, ha! Hay Allah! Hay Allah! Gel seni Balıkçı Ahmet’e götüreyim. Uzun etme, da! Gel, gidelim!</span></p>

  <p class="p2"><span class="t16">&nbsp;</span></p>

  <p class="p7"><span class="t16">Balıkçı Ahmet, Şefik Hüsnü’nün sağ koluydu. Sağ olsa yaşıtıydı. Kafkas kökenliydi. Otuz yıl, Kanlıca’da, bir sandalda Münevver’le yaşadı. Otuz yıl günaşırı yakardı kadın, “Nikâhlan benimle, Ahmet’im. Çoluk çocuktan geçtim, torunlara rezil oluyoruz!” Git lan, kız! Otur oturduğun yerde! Başlatma beni torunundan!”</span></p>

  <p class="p7"><span class="t16">Yıldan yıla soldu Münevver gelin. Nefesi darlandı, memesi pörsüdü, istavrit olsun ayıklayamaz oldu. Bir sabah uyandığında, elini ayağını akşam koyduğu yerde bulamadı.</span></p>

  <p class="p7"><span class="t16">“Aman, gülüm!” Ne ses, ne kıpırtı, toptan kökten nüzül..</span></p>

  <p class="p7"><span class="t16">“N’oluyon kız, n’oluyon!”</span></p>

  <p class="p7"><span class="t16">Elini öptü, yüzünü öptü, çimdirdi, çekiştirdi, gık etmedi kadın.</span></p>

  <p class="p7"><span class="t16">Doktorlardan gelecek hayır, Allah’tan gelmeliydi; iki ay sıçmığını temizledi, istavritin kılçığını temizledi, beyaz etini çiğnedi, hazıma hazır ağzına verdi erkeği. Sonra bir sabah açacak ağız da bulamadı.</span></p>

  <p class="p7"><span class="t16">Geçti karşısına, gün boyu seyretti otuz yıllarını.</span></p>

  <p class="p7"><span class="t16">Gün boyu su sineklerini kovdu.</span></p>

  <p class="p7"><span class="t16">Güneşten korudu.</span></p>

  <p class="p7"><span class="t16">Gece oldu, mehtabın boyuna baktı. Dolunayı dolduracağı günü hesapladı. Reis’i aradı, rakı masasından kaldırdı,</span></p>

  <p class="p7"><span class="t16">“Münevver gitti,” dedi.</span></p>

  <p class="p7"><span class="t16">“Aman, etme!’yi, “şimdi geliyorum!” izledi.</span></p>

  <p class="p7"><span class="t16">“Gelme,” dedi, Balıkçı, “Ben demir alıyorum.”</span></p>

  <p class="p7"><span class="t16">Nereye, ne zaman niçinini anlattı,</span></p>

  <p class="p7"><span class="t16">“Karadeniz’e,”dedi, “Karadeniz’e gömeceğim. Duvağını takacağım, sulara salacağım, dolunayda ağır ağır dalgalanacak duvağı. Kayıp gidecek Kafkas gelinim. Şeyh Şamil oynar gibi kayıp gidecek.” “Kanlıca’dan Karadeniz’e nereye kürek çekeceksin! Kocadın be, Balıkçı!”</span></p>

  <p class="p7"><span class="t16">Kadıncığa döndü,</span></p>

  <p class="p7"><span class="t16">“Biliyor musun, ne dedi bana? ‘El bilmemnesiyle gerdeğe girilmez,’ dedi, ‘Madem düğün günüdür, küreği de ben çekerim!’”</span></p>

  <p class="p7"><span class="t16">Bir sessizliktir izledi.</span></p>

  <p class="p7"><span class="t16">Balıkçı, ızgaralardakileri çevirdi. Kadıncık, can havliyle rakısına yapıştı, koca bir yudum aldı. İhtiyardan yana döndü, gözlerinin içine baka baka,</span></p>

  <p class="p7"><span class="t16">“Canın cehenneme, ihtiyar,” dedi, büyük bir sükûnetle, “canın cehenneme!”</span></p>

  <p class="p7"><span class="t16">Gözlerini uzaklara, simsiyah denize dikti, ihtiyar adam,</span></p>

  <p class="p7"><span class="t16">“Âmin, kızım!” dedi, “Âmin!”</span></p>

  <p class="p7"><span class="t16">“Yine de, fısıldadı, Kadıncık, !yine de, Şiran ölüme bir kıtan giydireydi, görüp göreceğiniz en mutlu ceset ben olurdum!’”</span></p>

  <p class="p1"><span class="t15">&nbsp;</span></p>

  <p class="p2"><span class="t16">&nbsp;</span></p>

  <p class="p1"><span class="t16">(92)</span></p>

  <p class="p9"><span class="t16">Balıkçı Ahmet’e:</span></p>

  <p class="p9"><span class="t16">Nasıl bir adamdı? Galiba pek tanımıyorum. Karşılaştığımızda karanlıktı ve her şey öylesine çabuk olupbitti ki! Şiran, önemi olan her şeyi kendisine saklardı. Kendisine. Önemli her şeyi kendisine saklardı. Benimle paylaşmazdı. Beni ezen de buydu, ya. Neye üzülürdü, neye sevinirdi? Neden kaçınır, neyi hedeflerdi? Hatta, benim hakkımda ne düşünürdü? Neleri, niçinleri, nedenleri hiç bilmedim. Bütün bilebildiğim gözlemlediğimi sandığım sonuçların yorumlarıydı. Yıllar yılı, her an bir başka boyuta geçip kaybolacak endişesi ile yaşadım. Hep korku içinde. Bir gün uyandığımda yanımda bulamayacağım korkusu. Fizan’da, Oslo’da ya da maalesef, bir başka kadının yanında olacağı korkusu. Hücre ile TBMM kürsüsü ya da Abdullah Öcalan ile Ahmet Türk. Benimle paylaşılan bir hayatla tümüyle dışlandığım bir hayat, liranın iki yüzü gibiydiler: Şiran, her an yazı tura oynayabilirdi... El Hira Kralı Numan gibi! Onun da iki günü vardı. Biri mutlu günü; o gün tebaasını mutlu ederdi. Ötekisi, mutsuzluk ve düşmanlık günü. Onun da mutlu günü vardı, ama, ne yazık benim için değil! Bana ayrılanlar acı dolu olanlardı. Razıydım, çünkü benimdiler. Zamanla sadece çileleri paylaştık. Güzel günlerini, tatillerini başkalarıyla geçirdi. Çileli günler bitince, ben de bittim. Çiçeğe dursun diye onca suladığım fidanımı elimden alıverdiler. Biliyor musun, Reis, karısı tıpkı bana benziyormuş? Tam çiçek açacağı zaman, tam çiçek açacağı zaman... ‘Seni kimselere yâr etmem!’ diye bıçak sallayan adamı anlıyor olmam, ne acı!</span></p>

  <p class="p2"><span class="t16">&nbsp;</span></p>

  <p class="p1"><span class="t16">(93)</span></p>

  <p class="p9"><span class="t16">Kadıncık Reis’e:</span></p>

  <p class="p2"><span class="t16">Yaşanmamış o kadar çok şey kaldı ki, geride! Biliyor musunuz, ben daha damda bile uyumadım! Bizim Mardin’de geceleri damda yatarlar, Balıkçı. Yüksek karyolaları çepeçevre bezle kapatırlar, dışardan görünmezsin. Görünmezdin ama yıldızlar üstüne üstüne gelir. Ara sıra bir tanesi kayar, burnunu Şiran’ın boynuna gömer, bir dilek dilersin. Dileğin ne olduğu her zaman bellidir, “Erkeğimin elini başımdan eksik etme, Allahım!” Sonra?... Sonra da rakının içine böyle gözyaşı dökersin, o da seni ‘ayyaş karı’ beller! Şu halimize bakın beyler! Yaşarken kadınından soyadını esirgeyip, öldüğünde anlı şanlı Karadeniz düğünü yapan bir eski tüfek, kalbi delik bir profesör, kan güden bir kadın.</span></p>

  <p class="p9"><span class="t16">Hayat adına utanıyorum!</span></p>

  <p class="p2"><span class="t16">&nbsp;</span></p>

  <p class="p1"><span class="t16">(94)</span></p>

  <p class="p9"><span class="t16">İhtiyar Haham:</span></p>

  <p class="p9"><span class="t16">İnsanoğlu bu dünyaya doğduğunda, içindeki sevgi kıvılcımı küçücüktür. İşte, o küçücük kıvılcım insanoğlunun içindeki “hayır”dır. O kıvılcımın bir hazine gibi saklanması gerekir. Boşvericilik, tembellik, şiddet, hatta mantık bu kıvılcımı boğmaya çalışabilir! Ama, insan sevgi körüğünün başından ayrılmazsa kıvılcım ateş olur, cimrilik, hoyratlık, sevgisizlik küllerini yakar! Sen, sen ol, körüğün başından ayrılma Kadıncık Kızım! İnsanları sevmekten korkma! Sevmediğin değil, sevdiğin yanlarını abart! İnsan olmanın kefareti, sevmeyi bilmektir.</span></p>

  <p class="p2"><span class="t16">&nbsp;</span></p>

  <p class="p1"><span class="t16">(101)</span></p>

  <p class="p9"><span class="t16">Kadıncık Portre’ye:</span></p>

  <p class="p2"><span class="t16">Kentli kabuğumu kırmaya, bana ay kadar yabancı akrabalarını sevmeye giriştim, Şiran’ım. Yaşam haritamı değiştirmem gerekti. Öyle yaptım. Kendi sürümden ayrıldım. Bambaşka bir coğrafyanın içine doğdum. Burada yol tozlu, güneş cehennemdi.</span></p>

  <p class="p2"><span class="t16">Sen on dört yaşındaydın. Benim coğrafyamda, bu yaş, ‘git, burnunu sil!’ dedirtecek yaştı.</span></p>

  <p class="p9"><span class="t16">Oysa, senin elinde Kalaşnikof vardı; Baba’mıza kalkandın. Amcaoğullarımı, Bayram, Şaban; halaoğlumuz İhsan; teyze oğlumuz Şerafettin; dayıoğlumuz Remzi; eli silah tutan tüm Örenler oradaydılar. Politikacı Babamız kahveye çıkıyordu, onun fedaileriydiniz. On dört yaşında çocuğun elinde silah. Şeytanın değil, kendisinin doldurduğu silah. Ölümü ertelemenin tek yolunun öldürme becerisi geliştirmek olduğu bir coğrafya. Beşikten mezara bir an için olsun gevşemeyen sırt kasları. Nasıl da hızlıydı reflekslerin! Dokunduğumda fırladın! Güven nedir, hiç bilmedin ki!</span></p>

  <p class="p2"><span class="t16">&nbsp;</span></p>

  <p class="p1"><span class="t16">(102)</span></p>

  <p class="p9"><span class="t16">&nbsp;</span></p>

  <p class="p2"><span class="t16">Sen ne diyordun? Nasıl saldın oğlunu yollara? Öncelikle kimin için ağlardın? Şiran için mi? Kendi erkeğin için mi? Kendin için mi? Oğlunun ardından ölür müydün? Bir tane daha mı doğururdun yoksa? Hayat devam eder’di mi?</span></p>

  <p class="p9"><span class="t16">Kadıncık Dostlara:</span></p>

  <p class="p9"><span class="t16">Ne bakıyorsunuz öyle? Şiran’ın kıyafetini mi beğenmediniz? Hayır, Yargıcı’yı bilmiyor, Benetton’u diş macunu sanıyor! Onun, kahverengi üzerine lacivert giyilmeyeceğini öğrenecek vakti mi oldu?</span></p>

  <p class="p2"><span class="t16">&nbsp;</span></p>

  <p class="p1"><span class="t16">(103)</span></p>

  <p class="p9"><span class="t16">Şiran’ın kadınlarına:</span></p>

  <p class="p9"><span class="t16">Onu benim gözümle görmezseniz, namertsiniz.</span></p>

  <p class="p9"><span class="t16">(Görürseniz, benim katilim.)</span></p>

  <p class="p2"><span class="t16">&nbsp;</span></p>

  <p class="p1"><span class="t16">(104)</span></p>

  <p class="p9"><span class="t16">Kadıncık Nilgün’e:</span></p>

  <p class="p9"><span class="t16">Evet. Şiran, bir ideolojiydi. Hangi sahici sevda değildir ki?</span></p>

  <p class="p2"><span class="t16">&nbsp;</span></p>

  <p class="p1"><span class="t16">(83)</span></p>

  <p class="p9"><span class="t16">Kadıncık Yabancıya:</span></p>

  <p class="p9"><span class="t16">İkramda kusur ettiğimin farkındayım. Misafirperverliğime dölyolum dahil değil!</span></p>

  <p class="p2"><span class="t16">&nbsp;</span></p>

  <p class="p1"><span class="t16">(73)</span></p>

  <p class="p9"><span class="t16">Nâzım:</span></p>

  <p class="p2"><span class="t16">Dostlar,</span></p>

  <p class="p2"><span class="t16">&nbsp;&nbsp;&nbsp;beni bırakıp</span></p>

  <p class="p2"><span class="t16">&nbsp;&nbsp;&nbsp;&nbsp;&nbsp;&nbsp;dostlar böyle hışımla</span></p>

  <p class="p2"><span class="t16">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;nereye gidiyorsunuz!</span></p>

  <p class="p7">&nbsp;</p>

  <p class="p1">(74)</p>

  <p class="p8">“Çok mu canın yanıyor? Doktor hanımı çağırayım mı?”</p>

  <p class="p8">“Yok, yok. Rüya gördüm.”</p>

  <p class="p8">“Hayrolsun,” dedi, yaşlı hastabakıcı.</p>

  <p class="p9"><span class="t2">&nbsp;</span></p>
</body>
</html>
