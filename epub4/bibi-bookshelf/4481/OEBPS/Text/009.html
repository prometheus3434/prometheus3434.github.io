<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>IV</title>
</head>

<body>
  <h2 class="h20">IV</h2>

  <p class="p7">&nbsp;</p>

  <p class="p8">Ertesi sabah, ağır, sızmaya benzer bir uykudan sonra, güneşle uyandı. Gün ışığı ile Bâtıni, adeta Şamanistik, bir ilişkisi vardı:&nbsp; “Vicdanı” olduğunu söylerdi. Edilgen bir ilişki değildi bu. Günay’ın onu aramasını gerektirmezdi. Hiç ışık sızdırmayan bir odada da olsa, vakti geldiğinde o gelir, bulur, dürterdi Günay’ı. Kötülüğe bulaştığını hissettiği, kendisinden utandığı zamanlarda telaşlanır, daha da erken harekete geçerdi gün ışığı. Amacı, Günay’la mümkün olduğundan hızla hesaplaşmak, kerterizini onarmak, arıtmak, yaralarını iyileştirmek, yeni güne barışık başlamasını sağlamaktı. Bunu en geç saat dokuzda bitirecek şekilde zamanlardı kendisini. Bütün bunlar, bizler için, Günay Rodoplu’yu en geç saat dokuzdan itibaren arayabileceğimiz anlamına geliyordu.</p>

  <p class="p8">Yattığı yerde, cenazeden, imza gününden, Ziya Bar’dan arta kalanları gözden geçirdi. Tiksinti çağrıştıran bir duygudan başka bir şey saptayamadı. Azize Hanımefendi’nin kabrine fırlatılan sigara, ihtiyar yazarın hilekâr gözleri, Suat’ın benmerkezciliği (hep kendisini anlatmış, Günay’dan sual etmemiş olduğunun farkına varmıştı, çok şükür!) Fatma’nın cinnet boyutlarına varmış gibi görünen rahatsızlığı,</p>

  <p class="p8">“Kendisini kapıp koyveren bir toplumdan, alabildiğine taşkın, alabildiğine müsrif bir toplumdan savrulan artıklardı.”</p>

  <p class="p8">Bir an, ulusunu gerçekten sevip sevmediğini sorgularken buldu kendisini. Bilemiyordu.</p>

  <p class="p8">“Türk halkı kötülüğü bizzat mı üretiyor, esiri mi oldu? Biraz buna bağlı galiba.”</p>

  <p class="p8">Bu cevabı korkuttu onu. Kalktı, oturdu. Kadınsı bir yumuşaklığın “biçimsel” öğeleriyle donattığı (kendisiyle barışık olmadığı zaman, severek yaptığı her şeyi ‘biçimsellik’le suçlardı) uçuk pembe bej yatak odasına bakındı. Müthiş bir öfke duydu,</p>

  <p class="p8">“Ne sahtekârlık!” diye, söylendi, “Hangi yumuşaklık, hangi huzur! Hangi yurt, hangi ulus!”</p>

  <p class="p8">Kalktı, aynadaki şiş gözlü, darmadağınık görüntüsü ile karşılaştı. Bir el hareketiyle aşağıladı,</p>

  <p class="p8">“Hadi, oradan, sen de!”</p>

  <p class="p8">Her şafağın iki yüz bin taze mezarın üzerine doğduğunu, savrulan, yitirilen zamanı düşünüyordu. Aynaya döndü yeniden,</p>

  <p class="p8">“Bir yurttaş aranıyor,” dedi, kendi görüntüsüne, “ama bu sen değilsin!”</p>

  <p class="p8">İtiraf etmiyordu ama yüreğindeki ağırlığın önemli bir bölümü dünkü günün verimsizliğinden kaynaklanıyordu. Bir daha hiçbir şey yazamayacağını söylemesine karşın, vazgeçmiş değildi. Vazgeçemezdi de. Türkiye’de meselenin hızla “ya biz, ya onlar” meselesi haline geldiğini söyleyen kendisiydi.</p>

  <p class="p8">Bazen, tüyler ürpertici bir Türkiye tablosu çiziveriyordu,</p>

  <p class="p8">“Bir milyondan fazla yüksekokul öğrencimiz var, eğittiğimiz yalan; yüzbinlerce camimiz var, Müslüman olduğumuz yalan; milyarlarca liralık matbaalarımız var, gazeteciliğimiz yalan; hükümetimiz var, iktidar olduğu yalan; Türkçe konuşuruz, birbirimizi anladığımız yalan; metrelik cetvelimiz var, yüz santim olduğu yalan; kilogram kullanırız, bin gramı doğru tartabildiğimiz yalan; dünyanın en eski uluslarındanız, tarihimiz yalan; NATO’nun en büyüğü ordumuz var, ülkemizi savunabileceğimiz yalan; Cumhuriyetiz, demokrat olduğumuz yalan; konukseverliğimiz ünlüdür, birbirimizi sevdiğimiz yalan... daha sayayım mı?”</p>

  <p class="p8">“Ritüeller ülkesi” olduğumuza katılıyordum. Hep <span class="t16">miş</span> gibi, rencide ol<span class="t16">muş</span> gibi, bıçak kemiğe dayan<span class="t16">mış</span> gibi, isyan eder<span class="t16">miş</span> gibi, inanır<span class="t16">mış</span> gibi, hatta eğlenir<span class="t15">miş</span> gibi yaptığımız doğruydu.. Kim daha iyi ...<span class="t16">miş</span> gibi, yaparsa, o kazanıyordu.</p>

  <p class="p8">“Ahlâk kaosu dediğin...?”</p>

  <p class="p8">“Ahlâk kaosu, <span class="t16">Büyük Yalan</span>!.. Şimdi, tabii, Türkçe’de kelimelerin içi boşaldığı için ‘ahlâk’ı da yeniden tanımlamak lâzım. Örneğin, sana, ‘Ayşe ahlâksız bir kadındır,’ desem, ilk akla gelen Ayşe’nin kocasını aldattığı olur. Oysa ben, Ayşe, ahlaksızdır, çünkü muhasebeciliğin <span class="t15">m</span>’sinden anlamadığı halde, muhasebeci geçinir demek istiyor olabilirim, hatta belki de onu diyorumdur. Aynı, şekilde falan profesör ahlâksızdır dediğim zaman, illa da, o adam yolsuzluk yapıyor demiyorum. Son on yıldır bir tek kitap okumadığı halde, hâlâ ameliyat yapma cüretini kendisinde buluyor, tembelliğinin masada bıraktığı canlara kayıtsız kalabiliyor, diyorum. Türkiye’de profesör olmak için iki yabancı dil bilmek gerekirken, bir dil olsun bilen profesör sayısı parmakla sayılacak kadar azdır diyorum. Bir bilimi ona doktorluk edebilecek kadar iyi bildiklerini iddia ettikleri gibi bir ‘<span class="t15">Büyük Yalan’ı</span> paylaşırlar. (Burada kelime oyunu yapıyordu Günay. ‘Profesör’ kelimesinin ‘iddia etmek’ten türediğini, ‘doktora yapmanın’ bir bilimi revize ya da tedavi edecek seviyeye ulaşmak demek olduğunu hatırlatıyordu.) Bu yetersiz insanlar zamanla öyle bir şebeke, bir mafya oluştururlar ki, iktisattaki kötü paranın iyi parayı kaçırması ilkesi gibi ‘sahici’ profesörlere, hatta ‘sahici’ profesör olma yolundakilere geçit vermezler. Türkiye’de istisnasız her alanda yaşanan facia budur. Zabıta, rüşvet almayanı barındırmaz; politika, yalan söylemeyeni; piyasa, sözüne sadık tüccarı. Bu kıyım böyle gider.”</p>

  <p class="p8">Ekonomik Bülten gazetesinde, zamanın Devlet Bakanı Adnan Kahveci’nin “Aslıcan” (Çocuklarının adıydı!) takma adıyla yazdığı bir makaleyi gösterdi. Makale, Türkiye’nin uluslararası değeri (adam dünya finansman mekanizmasını elinde tutuyordu) tartışılmaz bir teknisyen olan Bülent Gültekin’in, TKKOİ Başkanlığı’ndan ayrılmış olmasına hayıflanan, (“kaçırdık” diyordu) iki sayfalık bir ağıttı. Ne ki, Prof. Gültekin, Kahveci’nin bakanlığına bağlıydı ve onu Türkiye’de tutacak olan da, Türkiye’den kaçıracak olan da Kahveci’ydi!</p>

  <p class="p8">“Nasıl değerlendirirsin şimdi bunu?” dedi, Günay, “Timsahın gözyaşları desem, adam kendi ismini kullanmamış. Gerçek üzüntü desem, dermanı kendi elindeydi. Dermanı kendi elinde değildi, desem, iktidar olmayan bir ‘iktidar’ın ima ettikleri korkunç. Mastürbasyon desem, adam T.C. Bakanı! Cinnet bu. Topluca cinnet geçiriyoruz.</p>

  <p class="p8">Batılıların<span class="t16">,</span> <span class="t15">negative selection</span><span class="t2">,</span> makûs seçim (makûs talih gibi, ters giden, uğursuz seçim) dedikleri oluşumu besleyen de budur. Darwin’in teorisi tam tersine işler. Yani, ayakta kalan, ayakta kalmaya en layık olan değil, tam tersine, en zayıf, en yetersiz olandır. Tabii, fiziki yetersizlikten bahsetmiyorum.”</p>

  <p class="p8">“Anladım.”</p>

  <p class="p8">“Güçsüzün, yetersizin, yerinde kalabilmesi için, çevresinde kendisinden de yetersiz olanları toplaması gerekir. Onu yapar. İzleyen, katlanarak hızlanan çöküştür.”</p>

  <p class="p8">Rodoplu, Türkiye’de, ahlâklı insanların “yaşam sahanlığı”nın tehdit altında olduğunu söylüyordu. Namussuzlar, namusluları, ayaklarına dolaşmayacakları bir yerlere sürmüşlerdi. Ne ki, evlere kapanmak da çözüm değildi. Ağır, yağlı, kokulu, koyu renkli bir sıvıydı, “Büyük Yalan”, yükseldikçe yükseliyor, kapıların altından girmekle tehdit ediyordu. Nitekim kütüphanelere de bulaşmıştı. İmza gününde örneklerini gördüğü yazarları hatırlatıyordu.</p>

  <p class="p8">Günay’ın yargılarını zaman zaman çok katı bulduğumu söylemiştim. Türk aydınlarını bir kalemde silip atmasının doğru olmadığını düşünüyordum. Millet cebini doldururken, hayali ihracatçılar ortalıkta cirit atarken, onları bırakıp aydınlara yüklenmek haksızlık geliyor, adamakıllı canımı sıkıyordu. Bunu söyledim ona.</p>

  <p class="p8">Önce, “Seni gidi statükocu!” diye takıldı, sonra ciddileşti,</p>

  <p class="p8">“Bunun epeydir farkındayım. Ne zaman aydınlara ilişkin bir şey söylesem bakışlarını kaçırıyorsun... Aramızdaki en önemli anlaşmazlık bu herhalde. Ancak, ‘sol’ arka-planının seni ‘aydın’, ‘ilerici’ ya da en azından ‘demokrat’ bellediklerinin yanlışlarını hoş görmeye şartladığını düşünüyorum. Bir diğer nedeni de, burjuva arka-planından dolayı, mülkiyeti, yani paranın kimin elinde olduğunu ve dolayısıyla kimin elinde olmadığını çok fazla önemsiyorsun.”</p>

  <p class="p8">“Ne alakası var!” Kızmıştım.</p>

  <p class="p8">“Var, korkarım. Ben aydınları eleştirirken sen bana ‘Ama, bak, hayali ihracatçılar daha kötü,’ diyorsun. ‘Yüzünü yıkamamışsın,’ diyorum, ‘Ama, Ayşe de yıkamadı,’ gibi bir şey bu. Anlıyor musun?”</p>

  <p class="p8">“Dinliyorum.”</p>

  <p class="p8">“Sen benim ‘iç-çevre’ dediğim insanların, bağımsız ve özerk bir grup olduklarını varsayıyorsun. Ben ise bu konuda Gramsci’ye hak veriyorum, ‘aydınsallık’ın, bir ‘meslek kategorisi’ olduğunu savunuyorum.</p>

  <p class="p8">Bak, her toplumsal sınıf, kendi gelişmesine en elverişli koşulları yaratmakla görevlendirdiği kendi&nbsp; ‘öz-uzman aydınlarını’ yaratır. Ben diyorum ki, senin ‘bağımsız ve özerk’ bellediğin bu iç-çevre, İttihat Terakki’den bu yana, egemen sınıfların toplumsal,&nbsp; ekonomik, siyasal ve kültürel alanda yarattıkları aydın katmanlarından birisidir! Kapitalistin kendisiyle birlikte sanayi teknisyenini, ekonomi-politik profesörünü, efendim, hukukçusunu yarattığı gibi, İttihat Terakki ile hızlanan ‘Türkleri uygarlaştırma misyonu’ da, kendi organik aydınlarını yarattı! Bugünün iç çevresi, deyiş yerindeyse, İttihat Terakki cuntasının aydın kategorisidir! Aydın tipini, tabii, edebiyatçı, filozof, sanatçı simgeler. Gazeteciler, kendilerini edebiyatçı, filozof, sanatçı olarak gördükleri için ‘aydın’ olduklarını düşünürler. Şimdi, biraz araştırırsan, Babıâli’nin ileri gelenlerinin hep bir ucundan ‘İttihat Terakki’ye bulaşmış ailelerden geldiklerini görürsün.</p>

  <p class="p8">Benim işaret etmeye çalıştığım, <span class="t2">‘</span><span class="t16">Türkleri uygarlaştırma misyonu</span><span class="t2">’</span>nun bu ülkede dayattığı ‘otoriteci ahlâk’ sisteminin ‘<span class="t15">Büyük Yalan’ı</span> doğurmada en büyük etken olmuş olması. Türkiye’nin kurtuluşunun ancak halkın Büyük Yalan’ı yüzümüze vurmasıyla -yani, açık toplumla!- mümkün olabileceğine inanıyorum. Düzenin organik aydınlarının ‘yeniye’ görevleri gereği geçit vermeyeceklerini düşünüyorum. Hal böyle olunca hayali ihracatçılar -senin deyişinle- zurnanın son deliği!”</p>

  <p class="p8">Rahatsız olmuştum ama yine de itiraz ettim,</p>

  <p class="p8">“Ama, meseleyi kişiselleştiriyorsun. Herkesin önünde eleştiriyorsun. İsim veriyorsun.” Şaşırmış gibi duraksadı,</p>

  <p class="p8">“Ama başka çaresi yok ki! Yazıyı yazarından nasıl soyutlarsın? Kavramı irdeleyeceksen, kelimeyi unvan olarak benimseyenlerin ortak unsurlarından yola çıkmayacak mısın? ‘Paşa’ kelimesinin çağrışımlarını, Evren, Sunay, gibi isimlerden soyutlayabilir misin?</p>

  <p class="p8">“Hayır,” demek zorunda kaldım. Az önceki “statükocu” suçlamasını düşünüyordum. Putlaştırdığım birileri de yoktu ama gençliğimin ilahlarından söz ediyordu. Çetin Altan’ın bir yazısını okuyup sokağa döküldüğümüz günlerin anıları belleğimde henüz taptazeydi.</p>

  <p class="p8">Günay buruk bir acı veriyordu.</p>

  <p class="p8">Bir anlamda hep vermişti, ne ki, aynı acıyı, çok daha farklı bir boyutta ve bir o kadar derin, o da çekiyordu. Daha önce de söylediğim gibi, özel koşullarından kaynaklanmadığı, transandantal olduğu için koruyamıyordum da onu. Öte yandan, ne refahın, ne de kariyerinin keyfini sürmeyi becerebiliyordu. Eşyalarının kaybolduğunu neden sonra fark ettiğini, hemen hiçbir şeyin fiyatını bilmediğini, akademik unvanlarını kimlik kartı gibi bürokratik belgelerden ibaret gördüğünün ayrımına vardığımda, bir yönüyle ne denli savunmasız olduğunu bir kez daha idrak etmiş, paniğe benzer bir ruh haline kapılmıştım. O sıralarda, Dr. Kadir Özer’in “Ben Değeri Tiryakiliği” adlı kitabını okuyordum. Doktor ‘un, ‘kontrol yanılgısı’ dediği, (Yalçın Küçük olsa ‘mazoşizm’ derdi) “ben olmasam tufan” türü psikolojik sapmanın Günay için de söz konusu olabilirliğini düşündüm. Ona söylediğimde, gülümsedi,</p>

  <p class="p8">“Eğer Muhammed doğmamış olsaydı, tarihsel durum onun yerine bir başka Muhammed çıkarıp getirirdi! Öyle mi?! Yapma, canım! Böyle ilkel bir determinist önermeyle ya da düşük seviyeden bir Marksist formülle işin içinden çıkamayız!” Maxime Rodinson’u hatırlatıyordu,</p>

  <p class="p8">“Kuşkusuz, kimse vazgeçilmez değildir, ama ‘Hayır: Muhammed doğmamış olsaydı, işler hiç şüphe yok ki, çok farklı olurdu. Yirmi yıl sonra gelen bir Muhammed, belki de Arabistan’ı Hıristiyanlığı kabul etmiş bulurdu. Her zar atışta tesadüf vardır; ama her atış, oyunu başka bir sonuca sürükler.’ “Tam tersine, arkadaşım,” dedi büyük bir ciddiyetle,</p>

  <p class="p8">“Tam tersine. Keşke, kontrol yanılgısı olanların sayısı artsa da biraz nefes alsak. Kendimizi kandırmayalım, gün, bugün; saat, bu saat.”</p>

  <p class="p8">Yaşam sahanlığını “Büyük Yalan”a terk etmek istemeyen herkes, olaya bugün ve bu saat müdahale etmekle yükümlüydü. Nasıl’ına gelince kişi önce kendini ıslah edecek, “Büyük Yalan”ın bütün izlerinden arındıracak, sonra da, duruma, en iyi kullanabildiği araçla müdahale edecekti. Bu kavgada Günay’ın kendisine uygun gördüğü yazıydı ama bu araç politika, sanat, endüstri, kısacası beşeri faaliyetlerden herhangi birisi olabilirdi.</p>

  <p class="p8">“Bilgi” ve “malumat” ayrımı ile ne kastettiğinin somut bir örneğiydi cevabı. Rodinson’un kitabını ona ben vermiştim. Ama, onu, kendi hayatına ilişkin “bilgi”ye dönüştüren, daha doğrusu, Rodinson’la ilişki kuran Günay olmuştu.</p>

  <p class="p8">Bütün bunları bildiğim için, yazmaktan vazgeçmeyeceğinden adım gibi emindim. Sorumluluk duygusu izin vermeyecekti (Neden, bu denli sorumluluk hissettiğini de daha sonra anlatacağım).</p>

  <p class="p8">O sabah, (doğal olarak!) dinlenememişti. Hırçın, sinirli ve öfkeliydi, Günay.</p>

  <p class="p8">Sahici bir militan olmayı, öldürücü nefret duymayı beceremediğini düşünüyordu. Daha doğrusu, Büyük Yalanı doğrulayan kahredici olayların sayısı arttıkça, bir yerlerde bir yanlışlık olduğu umuduna kapılıyor, onca insan kayıtsızken, kendisinin dertleniyor olmasının paranoya “telmihini” göz ardı edemiyordu. Öte yandan, zaman zaman kusturacak kadar ağır basan tiksinti duygusunun gerekçelerini sorguladığında, ikiyüzlülükten olduğu kadar sıradanlıktan da iğreniyor olduğunu keşfetmiş olması, kendini beğenmişlik olasılığını güçlendiriyor gibi görünüyor, kendisini hiç durmaksızın ve başkası olsa asla kıyamayacağı bir acımasızlıkla eleştirmesine, hırpalamasına neden oluyordu. Ama, sonuçta vardığı yer, hemen her zaman aynıydı,</p>

  <p class="p8">“O zaman da, ‘Haydi, bre!’ diyorum,” dedi, “Dostoyevski’nin, Dmitri Fyodoroviç’i gibi, ‘Var olsun evrendeki her yüce şey, Var olsun içimdeki her yüce şey!..”</p>

  <p class="p8">“Günay Rodoplu, itiraf et,” dedim, parmağımı yüzüne doğru sallayarak,</p>

  <p class="p8">“Sen bir seçkincisin!”</p>

  <p class="p8">Gözlerini kocaman kocaman açtı,</p>

  <p class="p8">“Evet,” diye fısıldadı, “Evet! Ben rasyonel otoriteden yanayım!</p>

  <p class="p8">Sana bir sır vereyim mi? Amerika’yı ziyaret eden Oscar Wilde’in, ‘Deklare edecek bir şeyiniz var mı?’ diye soran gümrükçüye, ‘Evet, var. Deha’m,’ demiş olmasından oldum olası gurura benzer bir şey duyarım!”</p>

  <p class="p8">Sabah, aynada kendisini süzerken, “inat için” yaktığı sigarayı hiç söndürmemiş gibiydi. Ben geldiğimde, kül tablası hemen tümüyle dolmuştu. Sigaranın görüntüsünü çirkinleştirdiğini, odayı kokuttuğunu, dahası, zaten kanamalı midesini berbat ettiğini biliyor, kendisini dünkü gibi bir gün geçirdiği için cezalandırıyordu. Bu hali de kızdırıyordu onu,</p>

  <p class="p8">“Nasıl, Oblomov ama?”</p>

  <p class="p8">“Saçmalıyorsun, ama!”</p>

  <p class="p8">Kendisine böyle aptalca sıfatlar yakıştırmasından nefret ediyordum,</p>

  <p class="p8">“Hadi, uzun etme de, malı görelim,” dedim. Telaşlandı birden, “Hangi malı?”</p>

  <p class="p8">“Estepeda’yı! Bugün ona bakmayacak mıydım?”</p>

  <p class="p8">“Öyle miydi?” Kızardı, yanaklarına renk geldi.</p>

  <p class="p8">“Estepeda” bir çocuk oyununun adıydı. Galiba ‘tıp’ diye de bilinirdi. Oyunda, ebe, yüzünü duvara döner, arkasında türlü şekillere giren (sürekli hareket etmek şarttı) oyuncuları görmez, sonra, aniden, “Bir, ki, üç! Estepeda!” diye bağırırdı. Komutunu duyan oyuncular o anda hangi konumdaysalar, dil dışarıda, gözler şaşı, vb., öyle kalmak, ‘donmak’ zorundaydılar. Yeterince hızla davranmayıp ebeye yakalanan onunla yer değiştirirdi.</p>

  <p class="p8">Bu masalsı (ya da bilimkurgumsu) kitapta, günlerden bir gün, birisi, bu dünyadan olmayan, yabancı ses, “Estepeda!” diyordu.</p>

  <p class="p8">Yedi tepeden yankılanan meşum bir sesti, bu. Koca İstanbul’u bir anda donduran, güçlü bir ses. Uzay gibi sessiz (bunun nasıl bir şey olabileceğini kestirebilmek için günlerce kulaklarını tıkayıp dolaşmıştı) ayın yüzeyi gibi kımıltısız bir hayalet şehre dönüşüyordu İstanbul. Kerhanelerde, meyhanelerde, hastanelerde, rüşvet alırken, nutuk atarken, doğururken donmuş kalmış insanları, martıları, ayrıntıları ile anlatıyordu Rodoplu. Pompei’yi anımsatan bölümleri vardı ama şehir İstanbul olunca, yakınlarınızın cesetleri üstünde yürüyor gibiydiniz. Dehşet vericiydi.</p>

  <p class="p8">Sayfalar ilerledikçe, sekiz milyonluk şehirde bu felâketten kurtulan sadece ve sadece bir düzine insan olduğunu öğreniyorduk; bir ayakkabı tamircisi, bir sanayici, bir fahişe, bir tarih profesörü, bir serseri, bir öğretmen, bir imam, bir veteriner, bir eleştirmen, bir sendikacı, bir avukat ve bir de şekerci. Birbirlerini tanımıyorlardı, görünürde hiçbir ortak yanları yoktu. Her biri İstanbul’un bir ucunda oturuyordu. Kıyamet’ten önce karşılaşmış olsalar, birbirlerini fark dahi etmeyecekleri muhakkaktı. Hayatta olduklarını anladıklarında yaşayan birilerini bulmak umuduyla, belirli merkezlere ulaşmaya çalışıyorlar, sonunda Taksim’de buluşuyorlardı.</p>

  <p class="p8">İkinci bölümde kafilenin neden başkalarının değil de, kendilerinin kurtulmuş olduklarını anlamaya yönelik çabaları anlatılıyordu. Akılcı bir gerekçe bulunamıyordu ama kurgu çözüldükçe ilk anda fark etmediğimiz bir şeyi, ortak özelliklerini keşfediyorduk: Bu insanlar “yerli”ydiler, her şeyden önce “sahici”ydiler. Emanet kafalar’la düşünmeyen insanlardı. “Büyük Yalan”ı paylaşmayı reddetmişler, yaşamları boyunca, toplumla ya da bireylerle hemfikir olmama özgürlüklerini korumak, “aklın ırmağını alışkanlıkların karanlık çölünde kurutmamak” için olağanüstü bir gayretle direnmişler, bağımsız düşünce ve inançlarını (örneğin, akide şekeri imalatında, sentetik renklendirici kullanılmaması gerekliliği bunlardan biriydi!) inatla savunmuşlardı. Türkiye’de, otoritenin dayattığı ne kadar kalıp varsa, hepsini sorgulamaktan, gerektiğinde kırmaktan kaçınmıyorlardı. Hep mutsuz, hep umutsuz olmuşlardı, ama “Estepeda!” komutuna direnebilen, felâketten kurtulanlar da onlardılar.</p>

  <p class="p8">Günay Rodoplu’nun iki çıkış noktası vardı. İlki, Daniel de Foe’dan, Meriç’in aktardığı, “<span class="t16">Hakikati bulan, başkaları farklı düşünüyorlar diye, onu haykırmaktan çekiniyorsa, hem budala, hem de alçaktır. Bir adamın, ‘benden başka herkes aldanıyor’ demesi güç şüphesiz; ama sahiden herkes aldanıyorsa, o ne yapsın</span>?” sözleriydi. Tahmin edeceğiniz gibi yazarın buna cevabı, sonuçları ne olursa olsun, insanın doğru bildiğini söylemek ve yapmakla yükümlü olduğu şeklindeydi. Satır araları okunduğunda, Türkiye’yi egemenliği altına alan kalpazanlar mafyasından, ‘yabancı işgalcilerden’ kurtulabilmenin tek yolunun, insanların kendi gerçeklerini haykırmaları olduğunu düşündüğü anlaşılıyordu.</p>

  <p class="p8">İkinci çıkış noktası, ülkeyi esir alan “Büyük Yalan”a, yabancılaşmanın neden olduğu savıydı:</p>

  <p class="p8"><span class="t16">“Peki, ya Güneş Taner?” diye sordu sanayici, “Onun, No / No / No! tişörtüne ne diyorsunuz?”</span></p>

  <p class="p8"><span class="t16">“Abd-ül Kadife, Hıbır’ın haşiyesine, ‘Heavy Metal’ esprileri çizdirten zevzeklik,” dedi, imam. “Daha şimdiden Beyoğlu kiliselerinde Noel kutlayan seninkiler, asrın başından bu yana huşu ile seyrettikleri Sistina Şapelinin Mikelanj boyaması muhteşem kubbesi altında, Mozart’ın requiemini yöneten, dokuz dilli Cizvit papazını bağırlarına basmazlar mı? Bir de, Kilise milliyetçiliği bırakır da, bir iki Türk kardinal çıkarırsa...”</span></p>

  <p class="p8"><span class="t16">“Türk binlerce yıldır yaptığını yapar; temas ettiği medeniyetin kılıcı kesilir.”</span></p>

  <p class="p8">Kitabın sonunda, İstanbul’u diriltmek için gösterdikleri gayretlerin tümü sonuçsuz kaldıktan sonra, Boğaz Köprüsü’nden, Kafdağı’nın ardına (zaten bir anlamda hep orada yaşamışlardı) yürüyen kafile, yerlilerin (bir ulusun!) hazin sonunu sergileyecekti. Okumaya geldiğim bölüm bu son bölümdü, ama anlaşılan yazmamıştı, Günay. “Yazamadım,” dedi.</p>

  <p class="p8">Yerinden kalkmış, pencereye yürümüştü. Ayaklarının altında uzanan şehre ilk kez görüyormuşçasına uzun uzun baktı,</p>

  <p class="p8">“Kıyamıyorum,” dedi, “Affettirmenin bir yolunu bulsam, aklayacağım, sanki.”</p>

  <p class="p8">Kıyamet’e neden olanlardan bahsediyordu! “Ne dedin? Aklayacak mısın?!” Birden, çok sıkılmış gibi döndü,</p>

  <p class="p8">“Amaaan!” dedi, sineksavar gibi bir el hareketiyle, “Aslında bunların hepsi uydurma!” Yazı masasını işaret etti, “Bak, orada ne var!”</p>

  <p class="p8">Üstlerinde, el yazısı, uzun bir şiire benzer birtakım notlar olan kâğıtları gördüm,</p>

  <p class="p8">“Bunlar mı?”</p>

  <p class="p8">“Evet,” dedi.</p>

  <p class="p8">“Nedir, bunlar?”</p>

  <p class="p8">“Bak!”</p>

  <p class="p8">Öyle yaptım.</p>

  <p class="p8">“Esasen bunların hepsi uydurma,” diye başlıyordu, notlar,</p>

  <p class="p8"><span class="t2">“</span><span class="t16">Esasen bunların hepsi uydurma</span><span class="t2">.”</span></p>

  <p class="p8"><span class="t16">Samanyolu galaksisinin güneş sisteminin kokuşan bir gezegeni olan dünyada, insanoğlu insanoğluna kısacık bir süre için teğettir. Sonra herkes kendi meçhulüne yollanır. Bir başına, insanoğlunu insanoğlu kılan, insanoğlunun insanoğluna teğet geçtiği o kısacık süredir: ‘Biz’ öyle buyurduk. Belki beş bin yıl öncesinin Mezopotamya’sında, belki on bin yıl öncesinin Çin’inde. Öyle buyurduk.</span></p>

  <p class="p8"><span class="t16">‘Anamızdan çocuk yapmayız!’ dedik, türümüzü kedilerden iguanalardan ve eğreltiotlarından ayırdık. ‘Zayıf kollanmalıdır!’ dedik, su kaplumbağalarından, çakallardan ayrı durduk.</span></p>

  <p class="p8"><span class="t16">‘Ne farkınız var?’ diye soranlara, ya Darwin’le ya da din kitaplarıyla karşı koyduk.</span></p>

  <p class="p10"><span class="t16">Doğa’dan doğal olmayanı talep ettik, insan olduk,</span></p>

  <p class="p10"><span class="t16">Bazılarımız, olayı çok ciddiye aldı.</span></p>

  <p class="p10"><span class="t16">Güneşin bir alevden ağırlık ki</span></p>

  <p class="p11"><span class="t16">üç defa milyon defa iki bin milyon ton</span></p>

  <p class="p2"><span class="t16">‘ne iyi</span></p>

  <p class="p10"><span class="t16">ne fena</span></p>

  <p class="p2"><span class="t16">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ne güzel</span></p>

  <p class="p10"><span class="t16">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ne çirkin</span></p>

  <p class="p10"><span class="t16">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ne haklı</span></p>

  <p class="p10"><span class="t16">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ne haksız’</span></p>

  <p class="p11"><span class="t16">olduğunu unuttu!</span></p>

  <p class="p11"><span class="t16">Kadıncık, bunlardan birisiydi.</span></p>

  <p class="p11"><span class="t16">Güneşi zaptetmeye kalktı. Kendince, ‘hayatı’ karşılıyordu.</span></p>

  <p class="p2"><span class="t16">Kül oldu.</span></p>

  <p class="p2"><span class="t16">Kerem</span></p>

  <p class="p2"><span class="t16">&nbsp;&nbsp;&nbsp;&nbsp;&nbsp;gibi</span></p>

  <p class="p2"><span class="t16">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;yana</span></p>

  <p class="p9"><span class="t16">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;yana.</span></p>

  <p class="p8"><span class="t16">Oysa, güneş devedikenlerini de, kahkahaçiçeklerini de ısıtıyordu.”</span></p>

  <p class="p12">&nbsp;</p>

  <p class="p1">(1)</p>

  <p class="p8">Hayretle başımı kaldırdım, Şiran’ın portresinin yanında, ayakta, ellerini göğsüne kavuşturmuş, gözlerini dikmiş, bana bakıyordu. Yüzünde, nasıl karşılanacaklarını bilmeyen, ama, en ufak bir saygısızlıkta orayı hemen terk edeceklerini önceden haber veren insanların, meydan okumayı andıran, endişeli ifadesi vardı.</p>

  <p class="p8">“Devam et, “ dedi, zor toparlamış gibi bir sesle.</p>

  <p class="p13"><span class="t16">Taş devri insanı mağarasının duvarlarına çizdiği hayvan tasvirlerinin asıllarını getireceğine inanırmış. Bir tür büyü, ya da hayati bir gerekliliğin olmayanı var etmek dayatması. Canını alıp giden ölüsünü diriltmek için elinden geleni ardına koyan var mı?</span></p>

  <p class="p13"><span class="t16">Neandertal atalarıyla özdeşleşti Kadıncık.</span></p>

  <p class="p13"><span class="t16">Biçare bir gayretle atıldı. Biçareliğine bir güldü, bir ağladı.</span></p>

  <p class="p13"><span class="t16">Sevdiğinin aziz yüzünü canlı kılmaya sıvandı.</span></p>

  <p class="p13"><span class="t16">Patlayan flaşın elindeki ufacık fotoğrafta yok ettiği binlerce ayrıntı gırtlağına tıkaç oldu. Buruncuğunun üzerindekini, gözüne yakınlığının her baktığında ürperttiği öteki yara izini boşuna aradı.</span></p>

  <p class="p13"><span class="t16">Sevdiğini türünden ayırt eden farklılıkların hiçbiri yoktu. Gözlerini yumdu, Hint fakirlerini ateşte yalınayak yürüten güçleri yardıma çağırdı.</span></p>

  <p class="p13"><span class="t16">‘Elini tuvalin üzerine koy’ dediler. Öyle yaptı. Hasreti enerji oldu, parmak uçlarından aktı, beze değdi. Bez kabardı, doku değiştirdi, Şiran’ın inceden terli alnı oldu.</span></p>

  <p class="p13"><span class="t16">İncitmekten korkar gibi, her bir hücresinden ayrı ayrı sorumluymuşçasına, sevgili alnı bir baştan bir başa dolaştı Kadıncığın parmakları. Kaşlarının arasına indi, yumuşak tüylerini okşadı. Yukarı, saç diplerine çıktı. Dayanamadı, başını kokladı.</span></p>

  <p class="p13"><span class="t16">Yoldan çıkmış iki teli yerlerine yerleştirdi. Kepekleri üfledi. Bir daha, bir daha okşadı.</span></p>

  <p class="p13"><span class="t16">Saatler aktı, gün döndü. Dışarda Sibirya fırtınası ölüleri mezarlarından sökmekle tehdit etti. Kadıncığın yağmura özendi gözleri. Yaşlar perde olunca aradan çekildiler, göremez oldu.</span></p>

  <p class="p13"><span class="t16">O zaman da, fırçayı yüreğine verdi.</span></p>

  <p class="p13"><span class="t16">Yüreği, sevgili dudaktaki yarığın derinliğini, bıyıklarının nikotin değmiş ve değmemiş kıllarının yerini ve adedini, burun deliklerinin iki yanındaki küçücük kıvrımların şeklini, şakakların da halkalanan saçlarının dokusunu ve yumuşaklığını herkesten daha iyi biliyordu. Binlerce anıyı bir araya topladı. Renkler yardıma geldi, anıları kayda geçtiler.</span></p>

  <p class="p13"><span class="t16">İnceden terini kehribar sarısı anlattı. Gamzelerini sienna-portakal karışımı. Sıpa güzeli gözlerini koyu kahve, tan veren ışıltılarını, ihaneti kaçınılmaz beyaz. Darbe darbe, dua dua, canını evine getirdi Kadıncık. Yetmiş ikinci saatin sonlarına doğru, sisler içinden baktı sevdiği.</span></p>

  <p class="p13"><span class="t16">Gardenyaya baktı, televizyona baktı, Gülsün’ün resmine baktı.</span></p>

  <p class="p13"><span class="t16">‘Hoşgeldin, bir tanem, hoş geldin’, fısıldadı Kadıncık. İzleyen iki ay, aziz çehreyi gizleyen sis moleküllerini ayıkladı.</span></p>

  <p class="p13"><span class="t16">İki ay, erkeğin esirgediği balayını ondan habersiz, yağlıboya tablosuyla yaşadı! Tablo, dudaklarını kaçırmıyordu, kaşlarını çatmıyordu, gözleriyle kovmuyordu. Hiç olmadığı kadar onunlaydı.</span></p>

  <p class="p13"><span class="t16">Ona Kürtçe türküler çaldı. Dede Korkut’tan sıkılır diye kıstı. İyi geceler diledi, ışığı kapatıp karanlıkta bırakmakta tereddüt etti.</span></p>

  <p class="p13"><span class="t16">Yatağına almadıysa, tablo portre olduğu içindi. Gövdesiz başın çağrıştırabildiklerine dayanamazdı!</span></p>

  <p class="p14"><span class="t16">&nbsp;</span></p>

  <p class="p1"><span class="t16">(2)</span></p>

  <p class="p9"><span class="t16">&nbsp;&nbsp;&nbsp;&nbsp;&nbsp;&nbsp;Kadıncık’tan Portre’ye:</span></p>

  <p class="p12"><span class="t16">Bana verdiğin acıdan zevk</span></p>

  <p class="p12"><span class="t16">almıyorum. Ama</span></p>

  <p class="p12"><span class="t16">senden yüz</span></p>

  <p class="p7"><span class="t16">çeviremem.</span></p>

  <p class="p14"><span class="t16">Şiran’ı unutacaksın diye ferman verseler,</span></p>

  <p class="p14"><span class="t16">cevabım lam ve elif olurdu:</span></p>

  <p class="p14"><span class="t16">La!</span></p>

  <p class="p14"><span class="t16">Haykırırım,</span></p>

  <p class="p14"><span class="t16">LaHaHa!</span></p>

  <p class="p15"><span class="t15">&nbsp;</span></p>

  <p class="p1">(3)</p>

  <p class="p16">Yeni bir romanın notlarıydı: Şiran’ın romanının. Yemek masasının üstünden indirmediği o mahut portrenin, adamın küçücük bir fotoğrafından büyüttüğü portrenin hikâyesini anlatıyordu. Masasının etrafına toplanmış olanları hemen tanıdım. Aralarında ben de var mıyım, diye baktım. Kendimi tanıyamadım ya da belki tanımak işime gelmedi. Öylesine çığlık çığlığa bağırıyordu ki, bir an, dostlarından intikam aldığını düşündüm. Ama değil, Kadıncığın kanını yerde bırakmayacaktı.</p>

  <p class="p16">&nbsp;</p>

  <p class="p9"><span class="t16">Bülent:</span></p>

  <p class="p9"><span class="t16">Ne lan, Kâbe mi bu herif, hepimizi başına topladın? (portreye ters ters bakarak)</span></p>

  <p class="p9"><span class="t16">Nilgün:</span></p>

  <p class="p2"><span class="t16">Üzülme be anam, ben sana yeni bir sevgili bulurum! (şakırdayan gümüş Bodrum takıları) Fıstık gibi karısın, fıstık!</span></p>

  <p class="p9"><span class="t16">Bülent:</span></p>

  <p class="p9"><span class="t16">Bu resmi yapan akademi öğrencisine diploma verirler be! (yerinden kalkıp tekrar bakarak)</span></p>

  <p class="p9"><span class="t16">Nilgün:</span></p>

  <p class="p9"><span class="t16">Şimdi, böyle başımıza dikilip, lokmalarımızı mı, sayacak?</span></p>

  <p class="p2"><span class="t16">&nbsp;</span></p>

  <p class="p1"><span class="t16">(4)</span></p>

  <p class="p9"><span class="t16">Kadıncık’tan Dost’a:</span></p>

  <p class="p9"><span class="t16">Burası onun evi! Geri döndü. Bir daha hiç gitmeyecek!</span></p>

  <p class="p9"><span class="t16">Kadıncık ‘tan Portre’ye.</span></p>

  <p class="p9"><span class="t16">Sen onlara bakma. Seni geri getiren resim yeteneğim değil. İman gücü.</span></p>

  <p class="p2"><span class="t16">&nbsp;</span></p>

  <p class="p1"><span class="t16">(5)</span></p>

  <p class="p9"><span class="t16">Portre:</span></p>

  <p class="p9"><span class="t16">Serseri! (belli belirsiz kıvrılan dudaklar!)</span></p>

  <p class="p2"><span class="t16">&nbsp;</span></p>

  <p class="p1"><span class="t16">(6)</span></p>

  <p class="p9"><span class="t16">Kadıncık’tan Portre’ye:</span></p>

  <p class="p2"><span class="t16">Seni seviyorum.</span></p>

  <p class="p2"><span class="t16">Toprak olsan,</span></p>

  <p class="p2"><span class="t16">Toprak kadar soğuk</span></p>

  <p class="p2"><span class="t16">Toprak kadar yabancı</span></p>

  <p class="p2"><span class="t16">Seni seviyorum.</span></p>

  <p class="p2"><span class="t16">&nbsp;</span></p>

  <p class="p2"><span class="t16">&nbsp;</span></p>

  <p class="p1"><span class="t16">(7)</span></p>

  <p class="p9"><span class="t16">Nilgün:</span></p>

  <p class="p2"><span class="t16">Dertleri&nbsp; i&nbsp; i&nbsp; İ,&nbsp;&nbsp;&nbsp; zevk&nbsp;&nbsp;&nbsp; edindimmM.</span></p>

  <p class="p9"><span class="t16">Ben de&nbsp;&nbsp; neşe ne&nbsp;&nbsp;&nbsp; ar a r&nbsp; r&nbsp; r!</span></p>

  <p class="p9"><span class="t16">Bülent:</span></p>

  <p class="p2"><span class="t16">Sus, be kadın!</span></p>

  <p class="p2"><span class="t16">Abla, yahu, şimdi ne diyorsun sen?</span></p>

  <p class="p2"><span class="t16">&nbsp;</span></p>

  <p class="p2"><span class="t16">&nbsp;</span></p>

  <p class="p2"><span class="t16">&nbsp;</span></p>

  <p class="p1"><span class="t16">(8)</span></p>

  <p class="p9"><span class="t16">Kadıncıktan Dost’a:</span></p>

  <p class="p2"><span class="t16">Te ku lil ki</span></p>

  <p class="p2"><span class="t16">Te ku lil ki der be xare</span></p>

  <p class="p2"><span class="t16">Der be xare de bu iser singemen</span></p>

  <p class="p2"><span class="t16">Kewa disa, ketva disa helin dani</span></p>

  <p class="p9"><span class="t16">Helin dani a kesara dilemen...</span></p>

  <p class="p2"><span class="t16">&nbsp;</span></p>

  <p class="p1"><span class="t16">(9)</span></p>

  <p class="p9"><span class="t16">Bülent:</span></p>

  <p class="p2"><span class="t16">Allahalah! Bende bir bozukluk var galiba!</span></p>

  <p class="p2"><span class="t16">Kadıncığa bakıyorum, bakıyorum, hiçbir şey anlamıyorum,</span></p>

  <p class="p9"><span class="t16">Abi! Ne var yani, dünya da erkek mi yok? Herhalde bende bir bozukluk var. Anlaşıldı, ben hiçbir şeye heyecanlanamıyorum artık! (kaybetmişlik duygusu)</span></p>

  <p class="p9"><span class="t16">Mehmet:</span></p>

  <p class="p9"><span class="t16">Hiçbir şeyi ciddiye almıyorsun da ondan! Kendini bile ciddiye almıyorsun!</span></p>

  <p class="p9"><span class="t16">Nilgün:</span></p>

  <p class="p2"><span class="t16">Vallahi, ben bir heyecanlanıyorum abi, o biçim!</span></p>

  <p class="p2"><span class="t16">Koy kız bir rakı! Bir çiçek görüyorum, heyecanlanıyorum. Bir kuş görüyorum, heyecanlanıyorum. Bir yakışıklı delikanlı görüyorum, vallahi burnumun direği sızlıyor!</span></p>

  <p class="p2"><span class="t16">Ne var, lan, şu üç günlük dünyada? Bu herif beni böyle üzsün, üç gün üzülürsem, Allah belamı versin! (şen kahkahalar)</span></p>

  <p class="p9"><span class="t16">Yabancı:</span></p>

  <p class="p9"><span class="t16">Karımdan ayrıldığımda ben de çok kötü olmuştum. Ama insan iradesini...</span></p>

  <p class="p12"><span class="t16">&nbsp;</span></p>

  <p class="p1"><span class="t16">(10)</span></p>

  <p class="p9"><span class="t16">Kadıncıktan Dost’a:</span></p>

  <p class="p2"><span class="t16">Ben de öyle yapıyorum, irademi kullanıyorum ve sevmeye devam ediyorum. Özgür iradem benim biricik müttefikim.</span></p>

  <p class="p1"><span class="t16">(11)</span></p>

  <p class="p9"><span class="t16">Nilgün:</span></p>

  <p class="p9"><span class="t16">Bırak şimdi! Ne diyorsan onu söyle!</span></p>

  <p class="p2"><span class="t16">&nbsp;</span></p>

  <p class="p1"><span class="t16">(12)</span></p>

  <p class="p9"><span class="t16">Kadıncıktan Nilgün’e:</span></p>

  <p class="p2"><span class="t16">Mardin’den yola çıktım, Midyat üzerinden Cizre’ye. Mela’nın memleketi Cizre ‘ye. Bir şahtur kiralayacaktım Dicle’den aşağı, Musul’un az berisine, Havsar ovasına, Horsabad’a, Dur Şarrukin harabelerine Herkes Güney’e gitmez ya! Benimki de, sarı yolculuk işte. Zin’e sevdalı Mim’in rehberliğinde, âşıklar gibi sabırsız, o dur durak bilmez, çılgın nehirde. ‘Galiba senin gönlünde de bir yer var’ dedim, Dicle’ye, ‘yoksa ne diye coşarsın Cizre’nin yanı başında, böyle?’ ‘Xalib dı dile teda ney ar ek,’ dedi, Mim, ‘Sergeşte dı bi rex Cezir’e!’ Baktım, baktım da rehberim Mim’i sevmekten korktum. Uyardım onu, ‘Dostluk, ahbaplık ve kardeşlik, ikiyüzlülükle, lafla olmaz, ha bilesin,’ dedim. Dostluk kolay değil, zordur. Dostluktan maksat da vefadır. Sonunda vefa göstermeyeceksen eğer, sen sen ol, göze alma o cefalı işi.” Baktı baktı da, beni sevmekten korktu Mim. Uyardı, beni, ‘Yari ubırayi muvaxat Na bit bı ri-ya-ı meqalat, Yari ne hesaniye, cefaye Evvel ne de ber wve ve cefaye.’ Ahd ettik, el sıkıştık, öyle koyulduk yola. ‘Çok uzak yoldan geldiler, Medler,’ dedi Mim, Asya’nın ortalarından bir yerlerden. Buhara’ya, Semerkant’a, Hint’e uğradılar. İran’da konakladılar, Acemlere dillerini, otuz altı harfli Aryan alfabelerini sundular. Kafkasları aştılar, Kıble’ye indiler. Dur Şarrukin’e vardıklarında, daha İsa’nın doğumuna bin yıl vardı. Derler ki, vefadır birincil nitelikleri.</span></p>

  <p class="p9"><span class="t16">Vefasız Atinalılar bile bilirlerdi ki, bir Med, ölür de sözünden dönmez. Bir ahd yapmışsa, vazgeçmez. Boynunu büktü, ‘Benim övünmem değildir,’ dedi, ‘Tarihçi Briffault da böyle der.’ Kadim denizlerin yosunları nicedir buhar olmuş kıraç diplerini gördüm. Issızın ortasında, ufkun altında görünen karaltı bir ağanın kasrıydı ki, bir yudum acı su içebilmek için oraya varmam gerekti. Dizlerim kesildi, dudaklarım çatladı, Rüzgâr savurdu kumları taneleri terime karıştı, terim pıhtılaştı. Bedenimi gittikçe sertleşen bir çamur sardı. Yanıklar, kaşıntılar arttıkça. Ama ben mecburdum o suya! Önce çıkınımı, sonra dostlarımı attım sırtımdan. Yükümü hafiflettim. İstanbul’da, şundan birkaç ay önce mantar topladığım Belgrad ormanlarının göğe varan ağaçları, dereler gibi taşan çeşmeleri canlandı hayalimde. Sanki İstanbul’a diz çökmek, hayalimin serin gölgesine uzanmak istedim, ama Mim bırakmadı. ‘Kasr’a varmazsan, telef olursun,’ dedi. İçimden dayanaklar aradım, ‘Bu yolda ben bir borcu ödüyorum,’ dedim, Asırlardan beri soyulan, sömürülen, yalnız can, yalnız mal vergisi için aranan, şu bitmiş tükenmiş insanlara karşı İstanbul’un işlediği günahların borcunu ödüyorum,’ dedim, kendi kendime. Yürümekten ziyade sürüneceğim.’ Öyle yaptım. Gün sona erdi, güneş arkamdan alçaldı, ıssıza vahşi bir sessizlik indi. Nihayet, uzaktan tüm umutlarımı bağladığım Kasr’a vardım. Vardım ya, varmaz olaydım! Gördüm ya, görmez olaydım! Görmez olaydım, elin ayağın göçtüğünü kuyunun suyunun çekilmiş Kasr’ın yıkılmış olduğunu! İşte, Şiran’ın evi burasıdır,’ dedi, Mim.</span></p>

  <p class="p9"><span class="t16">• HAYIIIIIRRR!</span></p>

  <p class="p9"><span class="t16">‘Hayır,’ diye haykırmışım da, tarla farelerini bile kaçıramamışım! Ama, aklımı... aklımı yitirmiş olmalıyım, Doğruya, hatırladım, Doğruya, Örenler burada oturmuyorlar... ‘İstanbul’da, hanımelinin gölgesinde’ ‘Eh,’ başını salladı bilge Mim, ‘öyledir!’ Burası Yukarı Mezopotamya’dır. Yüzyıllardır biriniz gelir, biriniz gidersiniz.’ ‘Kimse kalmaz mı, burada?’ ‘Kalır,’ dedi, Mim, ‘Düşler kalır, benim gibi düşler!’ (odaya düşen bomba, izleyen sessizlik)</span></p>

  <p class="p2"><span class="t16">&nbsp;</span></p>

  <p class="p1"><span class="t16">(12)</span></p>

  <p class="p9"><span class="t16">Nilgün:</span></p>

  <p class="p2"><span class="t16">İyi, hoş abi de, herif istemiyor işte seni! Yanlış anlama, dost acı söyler.</span></p>

  <p class="p9"><span class="t16">&nbsp;</span></p>

  <p class="p1"><span class="t16">(13)</span></p>

  <p class="p9"><span class="t16">Kadıncık:</span></p>

  <p class="p2"><span class="t16">Doğru. Dost acı söyler.</span></p>

  <p class="p2"><span class="t16">Düşman acı söyler.</span></p>

  <p class="p2"><span class="t16">&nbsp;</span></p>

  <p class="p1"><span class="t16">(16)</span></p>

  <p class="p9"><span class="t16">Şiran:</span></p>

  <p class="p9"><span class="t16">Seni yanımda KADIN olarak istemiyorum.</span></p>

  <p class="p2"><span class="t16">&nbsp;</span></p>

  <p class="p1"><span class="t16">(14)</span></p>

  <p class="p9"><span class="t16">Kadıncık:</span></p>

  <p class="p2"><span class="t16">!!!!!</span></p>

  <p class="p2"><span class="t16">!!!!!!!</span></p>

  <p class="p2"><span class="t16">!!!!!!!!</span></p>

  <p class="p2"><span class="t16">iiiiiiiii!</span></p>

  <p class="p2"><span class="t16">Avaaaaz! Avaaaaaaaaz!</span></p>

  <p class="p2"><span class="t16">Haber salın Şiran’ıma!</span></p>

  <p class="p2"><span class="t16">Yıkılası yalan dünya!</span></p>

  <p class="p2"><span class="t16">Etme brE!</span></p>

  <p class="p2"><span class="t16">Etme bRE!</span></p>

  <p class="p2"><span class="t16">Etme BRE BUNU BANA!</span></p>

  <p class="p2"><span class="t16">ETME! ETME!</span></p>

  <p class="p9"><span class="t15">&nbsp;</span></p>

  <p class="p1">(13)</p>

  <p class="p8">Dağlardan yankılandı ses, yandı.</p>

  <p class="p9"><span class="t16">Dr. Oya:</span></p>

  <p class="p2"><span class="t16">Erkek olsaydın, kolaydı! Keserdik, kadın olurdun, bu iş de böyle halledilirdi.</span></p>

  <p class="p9"><span class="t16">Ama, kadın? Korkarım, yapacak hiçbir şey yok, canım!</span></p>

  <p class="p12"><span class="t16">&nbsp;</span></p>

  <p class="p1"><span class="t16">(13)</span></p>

  <p class="p9"><span class="t16">Kadıncık Şiran’a:&nbsp;</span></p>

  <p class="p2"><span class="t16">Mim’e söz verdim, geri gelmeni sağlamak için yapacağım yoktur.</span></p>

  <p class="p9"><span class="t16">Haberin olsun!</span></p>

  <p class="p12"><span class="t16">&nbsp;</span></p>

  <p class="p1"><span class="t16">(20)</span></p>

  <p class="p2"><span class="t16">Üfürükçü Yakup Aliy:</span></p>

  <p class="p2"><span class="t16">Sayın Kadıncık Abla, bu adam sizi terk Etti. Çünki Adamın sizden Başka meTrisi var görünüyor.</span></p>

  <p class="p9"><span class="t16">&nbsp;</span></p>

  <p class="p8">“Kim bu Yakup Aliy?” Gırtlağıma bir şey tıkanmıştı sanki, sesimin boğuluyormuşum gibi çıktığının farkındaydım. Öksürüyormuş gibi yaptım.</p>

  <p class="p8">“Bu bir roman, canım!” dedi, beni yatıştırmak istercesine, ama, baktığımda gözleri dolu doluydu.</p>

  <p class="p8">“Daha çok tiyatro oyunu gibi,” dedim. Munis bir ifadeyle başını salladı, “Öyle de olur.”</p>

  <p class="p7"><span class="t2">&nbsp;</span></p>

  <p class="p9"><span class="t16">Senin başka hocaya yazdırdığınız musga çıkıyor yasdıkta onu çıkarın KaPı üzerinde var onu çıkarın Ve sizin Taşıdınız musgayı hePsini eVden dışaRı Temiz yere gömün üzür dileRim siz de Nikahlı değilsiniz siz de 8 senedir meTrissiniz Ama siz getir derseniz getireyim Soğut dersen şunlar lazim yılan derisi on santim suna yılanı olacak 1 prç hoyrat otu miskizafer 1 paket kehver 3 sıran 15.000 TL soğutmak için bunlar sana getirmek için 3 gr hamrelyarasa kuşu canlı 5 sm kinişinle gülladeni 3 gr kaskar e gr Baharatçıdan Al mısır çarşısı Çemberlitaş Kumpaı 35.200 tutar.</span></p>

  <p class="p12"><span class="t16">&nbsp;</span></p>

  <p class="p1"><span class="t16">(21)</span></p>

  <p class="p7"><span class="t16">Şiran:</span></p>

  <p class="p7"><span class="t16">Bari bana söyleme!</span></p>

  <p class="p7"><span class="t16">Kadıncık:</span></p>

  <p class="p7"><span class="t16">Neden? Bana yardımcı olmak istemez misin?</span></p>

  <p class="p12"><span class="t16">&nbsp;</span></p>

  <p class="p1"><span class="t16">(22)</span></p>

  <p class="p9"><span class="t16">Kadıncık Nilgün’e</span></p>

  <p class="p9"><span class="t16">Hani, diyorsun ya, ‘Sana yeni bir sevgili bulurum,’ Bilmez misin, yılan sokmalarına karşı panzehir, yine yılandadır? Bana yeni bir ‘sevgili’ öneriyorsun. Kim dedi sana Şiran ikame edilebilinir bir cinsel doyumdu diye?</span></p>

  <p class="p9"><span class="t16">Nilgün:</span></p>

  <p class="p9"><span class="t16">&nbsp;</span></p>

  <p class="p9"><span class="t16">Kız, yoksa onu da mı beceremiyordu!? (arşa yükselen kahkahalar)</span></p>

  <p class="p1"><span class="t16">&nbsp;</span></p>

  <p class="p1"><span class="t16">(23)</span></p>

  <p class="p12"><span class="t16">Kadıncık:</span></p>

  <p class="p7"><span class="t16">&nbsp;</span></p>

  <p class="p0"><span class="t16">&nbsp;</span></p>

  <p class="p1"><span class="t16">(24)</span></p>

  <p class="p7"><span class="t16">Işık:</span></p>

  <p class="p2"><span class="t16">Kadıncık hanım, en büyük kötülüğü bana yaptınız. Affetmeyi öğrettiniz. Bundan böyle en az on yıl bu adamı bırakamam.</span></p>

  <p class="p9"><span class="t16">(gözlerinin içi gülen kocası)</span></p>

  <p class="p7"><span class="t16">Suat:</span></p>

  <p class="p7"><span class="t16">O dünyaya affetmek için gelmiş.</span></p>

  <p class="p7">&nbsp;</p>

  <p class="p1">(27)</p>

  <p class="p8">Hiç beklemediğim anlarda karşıma çıkan garip bir semboldü sanki Suat. Sıkıntıyla duraladım.</p>

  <p class="p8">“Saat kaç?”</p>

  <p class="p8">“Beşe geliyor,” dedi ve fırladı, “Eyvah! Dr. Sernea gelmek üzere! Değiş, Tonton!”</p>

  <p class="p8">Televizyondaki çizgi film dizisinin her şekle girebilen yaratıklarının şekil değiştirme komutuydu, “Değiş, Tonton!”</p>

  <p class="p8">Evde, dışarda çalışan, her türlü konuma ayak uydurmak zorunda olan kadınların şekil, daha da önemlisi, ruh hali değiştirmek zorunda olmalarını hicvediyordu.</p>

  <p class="p8">“O da kim?”</p>

  <p class="p8">“Dr. Elizabeth Sernea, Iowa Üniversitesi profesörüymüş. Orta Doğu Araştırmaları Merkezi’nden.”</p>

  <p class="p8">“Anlaşıldı. Ben kalkıyorum.”</p>

  <p class="p8">“Hele bir!” diye bağırdı içerden, “Kesinlikle kalkmıyorsun!</p>

  <p class="p8">“Ben ne yapacağım kadınla tek başıma?!” Banyodan başını çıkarmış, tehdit ediyordu,</p>

  <p class="p8">“Vallahi, gidemezsin!”</p>

  <p class="p7">&nbsp;</p>

  <p class="p9"><span class="t16">Kadıncık Portreye:</span></p>

  <p class="p2"><span class="t16">Gözlerinde gördüm Suat’ı. İlk kez, senin gözlerinde. Dalıp dalıp, güneyin yıldızlı karanlıklarına dalan gözlerinde. Suriyeli konukta, boğazından geçmeyen yemekte, içemediğin içkide, soğuk ter döktüren öfkende. ‘Aykırı bir yaşam’dı, Suat, aranızda, ‘Sıkıca kavranıp kollarından, özenle geçirilecekti’ aranızdan. Başka bir yerde tanışsaydım, belki de seveceğim polisler tarafından. (Korkma çocuğum, o senin amcan!)</span></p>

  <p class="p2"><span class="t16">Üstelik ben yoktum Taksim alanında. Belki de bundan katmerlendi acım. Bir yanda, kardeşim ‘Baran’ından, Hozan’ından uzak, öte yandan, ‘başının gölgesi olsun düşürmez önüne!’</span></p>

  <p class="p2"><span class="t16">Dilinde türkü,</span></p>

  <p class="p2"><span class="t16">Dilinde Itri</span></p>

  <p class="p2"><span class="t16">Bir yanı kelam</span></p>

  <p class="p2"><span class="t16">Bir yanı silah</span></p>

  <p class="p2"><span class="t16">Alıp götürdükleri gün</span></p>

  <p class="p2"><span class="t16">her bekçi düdüğünde bir çığlık!</span></p>

  <p class="p2"><span class="t16">Suat!</span></p>

  <p class="p2"><span class="t16">&nbsp;&nbsp;&nbsp;&nbsp;Suat!</span></p>

  <p class="p2"><span class="t16">&nbsp;&nbsp;&nbsp;&nbsp;&nbsp;&nbsp;&nbsp;&nbsp;Suat!</span></p>

  <p class="p1"><span class="t16">&nbsp;</span></p>

  <p class="p1"><span class="t16">(28)</span></p>

  <p class="p7"><span class="t16">Kadıncık Suat’a:</span></p>

  <p class="p2"><span class="t16">İnsan kime yataklık eder?</span></p>

  <p class="p2"><span class="t16">İnsan kime sığınır?</span></p>

  <p class="p2"><span class="t16">Soyadı tutmuyorsa, senesi bellidir.</span></p>

  <p class="p2"><span class="t16">İnsan kimin senelerini talep eder?</span></p>

  <p class="p2"><span class="t16">Abasından! Değil mi?</span></p>

  <p class="p2"><span class="t16">Neden yanımda değilsin?</span></p>

  <p class="p2"><span class="t16">Ne garip!</span></p>

  <p class="p2"><span class="t16">En çok mazereti olan da sensin</span></p>

  <p class="p2"><span class="t16">En affedilemeyecek olan da sen!</span></p>

  <p class="p12">&nbsp;</p>

  <p class="p8">“Oğul bu muydu sadıklığın?</p>

  <p class="p16">Valla, kurda yedirdin beni!”</p>

  <p class="p16">&nbsp;</p>

  <p class="p7"><span class="t16">&nbsp;</span></p>

  <p class="p12"><span class="t16">Ne zaman duydum,</span></p>

  <p class="p12"><span class="t16">ne zaman anladım bu uzun havayı!</span></p>

  <p class="p7"><span class="t2">&nbsp;</span></p>

  <p class="p7">&nbsp;</p>

  <p class="p9"><span class="t17">&nbsp;</span></p>
</body>
</html>
