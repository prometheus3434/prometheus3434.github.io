<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>V</title>
</head>

<body>
  <h2 class="h20">V</h2>

  <p class="p7">&nbsp;</p>

  <p class="p8">Günay Rodoplu, Şafak Özden’in seçimleri kazandığı günün ertesinde, soğuk bir bahar sabahı ameliyat oldu. Başarılı bir ameliyattı. İyileşmemesi için hiçbir bilimsel neden yoktu. On beş gün içinde taburcu oldu, bir ay kadar da evde yattı.</p>

  <p class="p8">Şafak Özden’in bu süreç içinde bir kez olsun aramamış olması, öyküyü inanılmayacak kadar kaba bir sadakatsizlik örneğine, kahramanını aramızda yaşamış olması imkânsız bir hayal ürününe, bir karton karaktere indirgedi.</p>

  <p class="p8">Hiçbir iz bırakmadan kaybolmuş gibiydi Sayın Başkan. Öylesine kesin bir sessizliğe büründü ki merak eden, arayan Rodoplu oldu. Ameliyattan sekiz hafta sonra ilk kez konuştular. Çayırtepe’nin yeni belediye başkanı, sadık “kadın”ına 1 Mayıs Pazartesi günü, saat 14.00’te, Marmara Etap’ın lobisinde randevu verdi.</p>

  <p class="p8">Bugün artık, Özden’in davranışındaki “gizem”i yok etmek, “pespaye” hikâyenin ne denli pespayeleşebileceğini görmek istediği için aradığını anlıyorum. Yaşamının en öğretici deneyimi olacağını sezinlediği öykünün sonunu görmek istemiş olmalı. “Hiçbir seyirci sinema salonunu timsahın kızı kaptığı sahnede terk etmez,” derdi. İstediği oldu. Bu notları altı ay kadar sonra, Günay’ın evini toplarken evraklarının arasında bulduk:</p>

  <p class="p7">&nbsp;</p>

  <p class="p7"><span class="t2">2 Mayıs 1989</span></p>

  <p class="p29"><span class="t2">Yıldız Üniversitesi</span></p>

  <p class="p29"><span class="t2">Ayşe (40 yaşlarında, doçent)</span></p>

  <p class="p30"><span class="t2">&nbsp;</span></p>

  <p class="p16"><span class="t2">“Dün ben dersteydim. Dersin sonuna doğru içeri bir grup girdi. ‘Hocam bir şey okuyacağız,’ dediler. Bir bildiri. ‘Ders devam ediyor, giremezsiniz,’ dedim. ‘Ders bittikten sonra girer konuşursunuz,’ dedim. ‘Hayır, şimdi okuyacağız,’ dediler. ‘Giremezsiniz, ders bitmedi. Siz kimsiniz?’ dedim. ‘Biz öğrenci derneğindeniz,’ dediler. O derneklerden. Ben de tanımıyorum tabii dernekte kim var. Kimliğini çıkar da, kimsin, nesin, araştırayım demedim. Şöyle bir kâğıda, kurşunkalemle yazılmış bir bildiri. Çabuklar da bakıyorlar, zavallılar. O okumaya başladı. Ben çıktım sınıftan. Onun bildirisini ne dinleyecem. Çık dedim, çıkmadı bir kere. Ondan sonra sorumlu arıyorum. Bölüm başkanının odasına gittim, yok. Dekan yardımcısına gittim, yok. Sonra odaya gittim, baktım bir grup geliyor. Bekledim kapıda. Sınıfları dolaşarak, bildirilerini okuyarak geliyorlar bunlar, işte, ‘Amacınız ne, ne yapmak istiyorsunuz?’ filan diye biraz kapıda tartıştık. ‘Siz ne önerirsiniz? Sizin düşünceniz ne?’ Onların hepsi başıma toplandı. Ben sinirlendim. ‘Biz bu olayları çok yaşadık,’ dedim, ‘Bunlarla bir şeye varılamıyor.’ içeri girdim, her tarafım titriyor sinirden. Sonra çıktım, bir yere bildirmem lazım. Binanın sorumlu kişisi, dekan yardımcısı ya da dekana bunu söyleyeyim dedim. Baktım tuvaletten dekan çıkmış geliyor. ‘Hocam,’ dedim, böyle böyle bir olay oldu, derse girdiler, bunun için bir önlem alamaz mıyız,’ dedim. Başladı dekan bana bağırmaya. ‘Ben bir şey demedim ki,’ filan derken, arkadan iki dekan yardımcısı geliyorlardı, gördüler. Onlar işe karıştılar. Neyse, beni aldılar odaya. Dekan çok sinirlendi. Meğer daha önce rektörle tartışmışlar. Orada çok sinirlenmiş. Ben ne bileyim. Ben sinirli, o sinirli birden bir şey oldu, ben bağırdım, o bağırdı. ‘Ben sekizden beri burdayım, çalışıyorum!’ diye bağırıyor. ‘Ben nasıl önleyebilirim, sen bana bunu nasıl söylersin? Ben dekanım, sen öğretim üyesisin.’ Ben dersten çıkmamın daha uygun olduğunu düşünüyorum, o, ‘Çıkmasaydın dersten!’ diyor. Ben durup onun bildirisini mi dinleyecektim?! Çık dedim bir kere çocuğa. Çıkmıyor. Ben de öğrencimin önünde durup, ‘Madem çıkmadın, eh, oku bakalım!’mı, diyecem bildirini? Olabilir mi, böyle bir şey? Ben çıktım sınıftan. Bir gün önce de koridorda Hakkı ile konuşan, dekan yardımcısı ile konuşan çocuğun belinde tabanca. Tanımıyoruz ki, öğrencileri, işte böyle bir şey yaşadık. Duvarlarda Kürtçe sloganlar vardı. Kartlara yazmışlar. Bütün hole asmışlar. Tabii, kimse de indiremiyor. Zavallı hademelere bunları indirin deniyor. Her yere bildiri asıyorlar, bildiriler var.”</span></p>

  <p class="p7"><span class="t2">&nbsp;</span></p>

  <p class="p29"><span class="t2">NE İLGİSİ VAR ŞİMDİ?</span></p>

  <p class="p30"><span class="t2">HEY YA! HEY YA! HEY YA!</span></p>

  <p class="p8"><span class="t2">“Başkan”, yepyeni lacivert takımını giyinmiş, Parti’nin, Pera Palas’taki, 1 Mayıs kokteyline gidiyordu.</span></p>

  <p class="p12"><span class="t2">&nbsp;</span></p>

  <p class="p29"><span class="t2">EEEE?</span></p>

  <p class="p30"><span class="t2">ÇUVALLARLA ÖLÜLER</span></p>

  <p class="p8"><span class="t2">Levent-Taksim dolmuş yolcuları ilk çuvalı Harbiye Orduevi civarında gördüler. Caddenin ortasına atılmıştı. Şoför çarpmamak için direksiyon kırdı, ana-avrat küfretti. Sokağın ortasında çuval bırakılır mı?</span></p>

  <p class="p8"><span class="t2">Derken, bir tane daha, bir tane daha. Divan’a doğru cadde çuvaldan geçilmez oldu. “Ehliyet sınavından bin beter.” Şoför birisine tosladı, fren yapıncaya kadar on santim üstüne çıktı.</span></p>

  <p class="p8"><span class="t2">“Anavını avradını!...”</span></p>

  <p class="p8"><span class="t2">Kadıncık, önde, şoförün yanında oturuyordu. Eğildi, baktı. Kan. Çuvaldan,</span></p>

  <p class="p16"><span class="t2">Kan</span></p>

  <p class="p16"><span class="t2">Sızıyordu!</span></p>

  <p class="p16"><span class="t2">Bir daha baktı</span></p>

  <p class="p16"><span class="t2">Çuval KIPIRDIYORDU!</span></p>

  <p class="p16"><span class="t2">Selamın aleyküm!</span></p>

  <p class="p16"><span class="t2">Yıl 1979</span></p>

  <p class="p16"><span class="t2">Çuvaldaki canlı</span></p>

  <p class="p12"><span class="t2">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mehmet</span></p>

  <p class="p12"><span class="t2">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ali</span></p>

  <p class="p12"><span class="t2">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dalcı.</span></p>

  <p class="p7"><span class="t2">&nbsp;</span></p>

  <p class="p30"><span class="t2">EHY YA! HEY YA! HEY YA!</span></p>

  <p class="p8"><span class="t2">Yepyeni lacivert takımını giyinmiş, Parti’nin, Pera Palas’taki 1 Mayıs kokteyline gidiyordu. Kadıncık’a ayıracağı zaman kısıtlıydı.</span></p>

  <p class="p8"><span class="t2">“Yani, konuşuruz. Bitecek gibi değil. Konuşmamızı, daha sonra konuşmamızı gerektiren bir sonuç da çıkmıyor.”</span></p>

  <p class="p8"><span class="t2">“Sahi mi?”</span></p>

  <p class="p12"><span class="t2">&nbsp;</span></p>

  <p class="p30"><span class="t2">SIKILDI AMA!</span></p>

  <p class="p8"><span class="t2">“İyi peki, o zaman, Günay, nasıl istiyorsan, seni nasıl üzmeyecekse, nasıl kırmayacaksa öyle bir öneri getir, öyle karar verelim.”</span></p>

  <p class="p8"><span class="t2">“Hayır,” dedi Kadıncık, “Benim getireceğim bir öneri yok. Varsa, senin söyleyeceklerin var.”</span></p>

  <p class="p8"><span class="t2">“Hayır, benim, senin bu istediğin biçimde, özlediğin biçimde, söyledim ya. Ben, şeyim var. Karım var. İşte birlikte oluyorum, bilmem ne oluyor. Bu bir ayrıcalıktır. Seni de, benim bir şekilde, bugüne kadar, bu şekilde, işte, eee, erkeksizliğe mahkûm etmiş olmam doğrusu bir haksızlık.</span></p>

  <p class="p8"><span class="t2">Yani, bu konuda rahat olmanı, olman gerekir. Yani, beni bir dost, bir arkadaş olarak kabul edebilirsen, hem bu kadar üzüntü çekmeyeceğini düşünüyorum. Yani, uzun vadede gerçekten iyi dost olabileceğimizi düşünüyorum. Onun ölçüleri ne olur, o da konuş... şeydilir. Ve olabileceğini sanıyorum.”</span></p>

  <p class="p8"><span class="t2">“Gümüşhane, Danimarka’ya taşınırken ben neredeydim?”</span></p>

  <p class="p12"><span class="t2">&nbsp;</span></p>

  <p class="p29"><span class="t2">NE DEMEK O?</span></p>

  <p class="p8"><span class="t2">BU YIL FAŞİNGİ ZİGANALAR’IN ÜSTÜNDE KUTLAYACAKLARMIŞ</span></p>

  <p class="p8"><span class="t2">Yepyeni lacivert takımını giymiş, Pera Palas’taki 1 Mayıs kokteyline gidiyordu,</span></p>

  <p class="p8"><span class="t2">“Yani şunu anlamadım, bu senin belediyelerle ilgili profesyonel işinde, plânlamada, araştırmada benim ne işim var? Benim bunlarla bir şeyim yok. Genel Merkez istiyorsa, iş versin size. Kiralasın. Polimetre, polibar, kalkınma programı, bunların hiçbiri beni ilgilendirmiyor. Yani, Genel Merkez’de dese, bunları yapın diye, onlara da gerekçeli yazarım. Kendi işinize bakın, dese, diye. Çünkü Genel Merkez bana hazır done vermek zorunda. Görevi o. Yok, Belbim’e, IMS mi diyorsunuz, ne diyorsunuz, girişi yapabilirmiş. Yapsın efendim, işi ne? Ben, Genel Merkez’in ya da birtakım başka belediyelerin yaptığı işte yokum. Ben başka bir belediyeyim, benim yaptığım işim ayrı olacak. Bu senin şirketle olur, başka şirketle olur. Kimle olur, ayrı. Ama böyle bir organizasyonda ben yokum. Çünkü böyle bir organizasyon, herkesin aynı derecede her şeyi bilmesi demektir, o benim işime gelmez. Politika olarak da işime gelmez.”</span></p>

  <p class="p8"><span class="t2">&nbsp;</span></p>

  <p class="p30"><span class="t2">HEY YA! HEY YA! HEY YA!</span></p>

  <p class="p8"><span class="t2">Yepyeni lacivert takımını giymiş, Pera Palas’taki 1 Mayıs kokteyline gidiyordu,</span></p>

  <p class="p8"><span class="t2">“Anlatamıyorum, galiba...”</span></p>

  <p class="p8"><span class="t2">“Anlamak şeyimde değil, yani, dünyamda değil. Ben o dünyada değilim. Ben otururum, şu şu şunu istiyorum. Şunu yaparım. Öyle bakıyorum meseleye. Genel Merkez kongreleri kazansın da sonra konuşalım. Böyle bir şeyden de, benim anladığım anlamda yarar sağlayacağına inanmıyorum. Şundan inanmıyorum. Bir, başkalarının yaptığı yerden ben olmamalıyım. Yani, çünkü, aynı konumda oluruz. Yani, bu bana çok faydalı falan bir işi de olabilir. Yokum, ben onda. Ben tekim ve farklıyım.”</span></p>

  <p class="p8"><span class="t2">“Çayırtepe için yapılan hazırlıkları durdurdun mu?”</span></p>

  <p class="p8"><span class="t2">“Hayır, onları ayrıca konuşuruz. O ayrı bir şeydir. Çayırtepe için hazırlık yapılır, yapılmaz. Ne yapılır. Onları konuşmadık. Çayırtepe için ne istiyoruz, onları konuşmadık. Konuşuruz.”</span></p>

  <p class="p8"><span class="t2">“İlan ettik sanıyordum.”</span></p>

  <p class="p8"><span class="t2">“Çayırtepe, A ile, B ile, C ile bunları konuşabilir. Ayrı bir şey bu. Karıştırma bunları birbirine. Ben ayrı bir belediyeyim. Beni, Genel Merkezi, bilmem nesi, diğer örgütlenmeler filan bağlamıyor. Mesela, Mersin Belediye Başkanı’nın olduğu yere ben gelmem. Mesela, falan vali yardımcısının olduğu yere ben gelmem. Hiçbirisi ile ortak bir işe girmem. Ben, ne yaparsam özel yapmalıyım. Bu, benim olmalı. Bak, sana söyleyeyim. Genel Merkez’in çizeceği hiçbir ortak stratejide ben yokum. Yahu, bak, bunu kapatalım. Ben yokum. Ha, bak, yardım edeceğim bir şey varsa, o yardıma varım.”</span></p>

  <p class="p12"><span class="t2">&nbsp;</span></p>

  <p class="p30"><span class="t2">SENİN ŞİRKETİNE KOLTUK ÇIKARIZ</span></p>

  <p class="p8"><span class="t2">Rozetini parlatmış, Pera Palas’taki 1 Mayıs kokteyline gidiyordu, “Ne ‘yardım’ı bu?!”</span></p>

  <p class="p8"><span class="t2">“Yani, varsa burada benim... Bir yardım etmem, iş vermem filan söz konusuysa, orada varım. Sana yardım edebileceğim en ufak bir şey varsa, o var. Bunu anlatabildim mi?”</span></p>

  <p class="p16"><span class="t2">&nbsp;</span></p>

  <p class="p31"><span class="t2">NE DE OLSA, BEN SANA BİR ZAMANLAR SIRILSIKLAM ÂŞIKTIM!</span></p>

  <p class="p8"><span class="t2">“Benim devreye girmemle işlerinde yardımcı olabileceksem... Profesyonel bir iş bu. Ne yardımım olacaksa, onda varım. Yardım edeceksem, varım. Sen bana yardım ettin. Ben de sana ederim. Neden benden yardım istemiyorsun, anlamıyorum. Ben senden gayet rahat yardım istedim, isterim de. Yani, bu benim pek fazla herkesten yardım istediğim anlamına gelmez.”</span></p>

  <p class="p12"><span class="t2">&nbsp;</span></p>

  <p class="p30"><span class="t2">ÖYLE YA.</span></p>

  <p class="p8"><span class="t2">“Halim Bey’le, Serhat Bey’in aylardır fisebilillah çalıştıklarını biliyorsun, değil mi?”</span></p>

  <p class="p8"><span class="t2">“E, yani onları da mı ben düşüneyim? Ne yapacağıma, nerede yapacağıma da ben karar vereyim. Yani, nedir? Maliyeti nedir? Özel bir şeyler isteyebilirim. Seninkilerden de isteyeceğim. Oturacağım, bakacağım.”</span></p>

  <p class="p8"><span class="t2">“Benimkiler kimler, Sayın Başkan?”</span></p>

  <p class="p8"><span class="t2">“Onlar işte! Bana tipoloji araştırması iki milyon dediler, üç buçuk milyon lira hesap çıkardılar. Günay Rodoplu değil, onlar yaptı.”</span></p>

  <p class="p12"><span class="t2">&nbsp;</span></p>

  <p class="p30"><span class="t2">&nbsp;&nbsp;&nbsp;&nbsp;&nbsp;&nbsp;&nbsp;&nbsp;HİÇ UTANMAN YOK MU?</span></p>

  <p class="p8"><span class="t2">Yepyeni lacivert Vakkolarını giymiş, SHP’nin 1 Mayıs kokteyline gidiyordu,</span></p>

  <p class="p8"><span class="t2">“Olabilir. Ama, yani, olaya inandığımı söyleyemem, diye düşün. Bu iş, bu işi istemiyorum. Altıncı his de, yedinci duygu da, böyle bir şey istemiyorum. Çayırtepe Belediyesi olarak istemiyorum. Yani, büyük yararları olacağına şeyim kesmiyor. Ayrıca, öyle, o kadar fazla da ön plâna çıkmak istemiyorum yani. Yeteri kadar başımda iş olduğuna inanıyorum. Oraya göndereceğim adamların da bu işleri öğreneceğine inancım zayıf. Gene iki saat başıma hiç olmazsa yük olacaktır. O tür bir çalışma istemiyorum. Nedir, benim araştırma yapılacak. Vereceğim parasını yapacağım araştırmayı. Bu kadar. Araştırma yapmaktansa, Anadolu yakasının en büyük taşocağını kurup onu işletmek bana daha cazip geliyor, çünkü o işi biliyorum. Aynı parayı, aynı olanakları bana o şirket de kazandırır. Yani, bütün asfalt fabrikalarının taşocağını ve mıcırını verirsem, asfaltlarımı bedavaya getiririm. Örnek. Yani, bir ortaklık kurarsam, bildiğim, anladığım işlerde ortaklık kurarım. Çünkü, bunu ben halka anlatamam. Somut bir şey değildir. Halk bunu anlamaz. Ama, taşocağını anlar, görür çünkü.”</span></p>

  <p class="p12"><span class="t2">&nbsp;</span></p>

  <p class="p30"><span class="t2">‘HALK’ AYAĞA KALK!</span></p>

  <p class="p8"><span class="t2">İpek kravatını takmış, kokteyle gidiyordu, 1 Mayıs kutlamaya.</span></p>

  <p class="p8"><span class="t2">“Sıkıntı?”</span></p>

  <p class="p8"><span class="t2">“Ben bilirim, artar bu işler. Her gün bir kere iki-üç kişi arayacak beni. Onlarla mı uğraşacağım? Bana ne yahu! Ben senin disiplininde bir çalışmaya girmeyi istediğimi düşünmüyorum. Yani ben öyle öğlen akşam şu, saat ikide bu, cuma günü şu, perşembe günü bu, diye bir sıkıntıya hayatımı sokmak istemiyorum. Hiçbir şekilde. Yani, bu gerçekten yüzde yüz bir başarı olsa bile. Başarılı olursam, olduğum gibi başarılı olacağıma inanıyorum. Yani, bugün karar verip yarın yapacağım. Sıkıyor beni. Hazır olmadığımı varsayalım. Ben daha belediyecilikte bu tür bir şeye hazır değilim. Akşama kadar başka dünyadayım. Bu dünyaya daha gelmedim. Öyle, düşün. Yahut düşünülebilir.”</span></p>

  <p class="p12"><span class="t2">&nbsp;</span></p>

  <p class="p30"><span class="t2">YİĞİDİM ASLANIM, BURDA YATIYOR!</span></p>

  <p class="p8"><span class="t2">“Gerçekten düşündüğüm gibi konuşuyorum. Yok, yani, o anlamıyla tatmin ol. Hiç şeyi yok. Sen, şurada bir şeyi fark edemiyorsun. Ben, benim istediğim zaman, diyorum. Bu da benim canımın sıkıntısından. Bir işte, isteme zamanını ben tayin etmeliyim. Yani, ben, benimle birlikte çalışan insanların yahut da kuruluşların, beni yönlendirmesine izin vermem. Yani, perşembe günü. Yok, perşembe günü. O perşembe gelene kadar ben ölürüm. Açarım çarşamba günü telefonu, Cuma günü telefonu, cuma günü. Yahut, gene perşembe günü. Ama, onu ben şey etmeliyim. Ben kendimle halleşmeliyim. Yoksa, ben senin çocukların bana verdiği işten memnunum. Gene bir iş yaptırırsam onlara yaptırırım. Ama, onun üstüne de ben bilmeliyim. Yani, sen benim yerime karar verme durumunda olmamalısın. Ha, sen şöyle düşünüyorsun, ‘Doğrusu bu.’ Ha, doğrusu o olabilir. Doğrudur da. Ama, o doğru da beni fazla ilgilendirmiyor, çünkü, o doğruya ödediğim bedel fazla. Anlatabildim mi? Anlıyor musun, beni?</span></p>

  <p class="p12"><span class="t2">&nbsp;</span></p>

  <p class="p30"><span class="t2">YES</span></p>

  <p class="p8"><span class="t2">Dalcı’nın cesedinin üzerinden atladı.</span></p>

  <p class="p8"><span class="t2">“Benim politika yapma amacımla seninki arasında çok fark var. Ben niçin politika yapıyorum. Düşünüyorum. Senin benim politika yapma ihtiyacı duyduğum hiçbir şeye ihtiyacın yok. Gerek yok. Yani, ben kendimi kanıtlamak için politika yapıyorum, işte, ben bu işi yapıyorum. Yaparım. Toplumda kendime saygın bir yer yapmak için yapıyorum. Senin toplumda zaten saygın bir yerin var. Türkiye’de kendini kanıtlamışsın. Şenin işin başka. O işi de iyi yapıyorsun çünkü. Ne ihtiyaç var politikaya?”</span></p>

  <p class="p8"><span class="t2">“ihtiyaç.”</span></p>

  <p class="p8"><span class="t2">“Politika ihtiyaç diye yapılır, ihtiyaç olmazsa yapılmaz. Heves olur, geçer gider. Yani, Şafak Özden’in toplumda yer kazanması için politika yapması ki, bu bizim arkadaşlarımızın çoğu için böyledir, başka bir yerlerde kendilerini kanıtlamış olsalar, bu işe girmezler. Ve, başka işlerde kanıtlamış olanların bu işe girmeleri çok zor. Çünkü alternatifleri her zaman var. Bir iş ancak alternatifsizse, ondan sonuca varmak, en üst düzeyde verim almak mümkündür. Yani, keyif için yüzerken ancak elli metre yüzersin de, denize düştüğünde yüz metre yüzersin ya da yüz elli metre. Ha, sonuçta ülke için güzel şeyler yapılır. Senin yaptığın işte de yapılır. Ayrıca, ülke için güzel bir şeyler yapabilecek yere gelmek en az beş yıl. En az beş yıl. O da riskli. Oraya gelmek risk. Öteki işte risk yok ama. Kitap yazma işinde risk yok. O işin içindesin. Biliyorsun.”</span></p>

  <p class="p12"><span class="t2">&nbsp;</span></p>

  <p class="p30"><span class="t2">ESTEPEDA!</span></p>

  <p class="p8"><span class="t2">Ayakkabılarını parlattı.</span></p>

  <p class="p8"><span class="t2">“O nedir bilmiyorum. Ama sana söyleyeyim, fotoğrafçı Mustafa’nın, ‘Bizim Başkan karıyı iyi ediyor,’ lafı doğru değil. Böyle bir şey olması mümkün değil. Bu zulümden de öte bir şeydir. Yani, bir pezevenk bir pezevenkçe yorum yapmış. Erol öyle demişse, o da pezevenklik etmiş. Artık kalkalım mı? 1 Mayıs programı var.”</span></p>

  <p class="p12"><span class="t2">&nbsp;</span></p>

  <p class="p30"><span class="t2">HEY YA! HEY YA! HEY YA!</span></p>

  <p class="p8"><span class="t2">Yepyeni lacivert takımını giyinmiş, rozetini parlatmış, SHP’nin Pera Palas’taki kokteyline, faşizmi telin etmeye gidiyordu,</span></p>

  <p class="p8"><span class="t2">“Yani, konuşuruz. Bitecek gibi değil. Daha sonra konuşmamızı gerektiren bir sonuç da çıkmıyor.”</span></p>

  <p class="p8"><span class="t2">“Öyle mi dersin?”</span></p>

  <p class="p8"><span class="t2">“E, peki o zaman Günay, nasıl istiyorsan, seni nasıl üzmeyecekse, nasıl kırmayacaksa, öyle bir öneri getir, öyle karar verelim. Ha, ben, bak, bu istediğin şekilde, bu özlediğin biçimde, ben ondan ne anlıyorsam onu konuşabiliriz, ayrıca da bu çok uzun bir iş, ben öyle plânlı programlı hazırlıklı falan değilim. Bu şekilde, yani bugüne kadar olandan farklı bir şeyin bundan sonra olabileceğini bu kadar tahlilden çıkıyor, mümkün değil. Tahlil gene benim tahlilim. Yani burada sen bir şeyi ayırmak zorundasın, ben bir şeyi ayırmak zorundayım. Yani, bu şeyi, bu birlikteliği daha başka şekilde düşünmek zorundayız. Yani, onun adına, dostluk, arkadaşlık filan diyebiliriz. Yani, bir yıldır ben de farkında değilim, o dediğini ben de düşündüm. Öyle. Eğer bir yıldır hiç birlikteliğimiz olmamışsa bu, geçerliliğini ve gündemden kalktığını gösterir. Bu işin. Yani, benim sana kadın olarak bakmamın gündemden kalktığını gösterir. Ama, şunu da söyleyeyim sana, o kafana olduğu gibi, kafanda var olduğunu düşündüğüm gibi, ikinci kadın filan feşmekân hikâyesi de olmadı. Yani, vakit olmadığından olmadı, bilmem neden olmadı, yoksa benim yapmayacağımdan filan değil. Onu hiç düşünmedim. Yani, ben sana karşı dürüst olmak istiyorum. Yani, sana karşı dürüst olmaya çalışıyorum. Fırsat mı olmadı, yoksa şey mi gelmedi, dengine mi gelemedi, birisi mi olmadı, ama olmadı, şu veya bu şekilde. Neticede olmadı.”</span></p>

  <p class="p12"><span class="t2">&nbsp;</span></p>

  <p class="p29"><span class="t2">KUTSAL VAJİNA! KUTSAL KAMIŞ!</span></p>

  <p class="p30"><span class="t2">SAYGILAR SİZE!</span></p>

  <p class="p8"><span class="t2">Kokteyl, devrimcilere saygı duruşu ile başlayacaktı.</span></p>

  <p class="p8"><span class="t2">“Şimdi bak. Senin için. Benim, neticede şeyim var. Karım var. Birlikte oluyorum. Bilmem ne oluyor. Bu bir ayrıcalıktır. Seni de benim bir şekilde bugüne kadar bir şekilde işte mahkûm etmiş olmam bir haksızlık. Yani, bu konuda rahat olmanı, olman gerekir. Beni bir dost, bir arkadaş olarak kabul edebilirsen, hem bu kadar üzüntü çekmeyeceğini, çünkü senin çektiğin sıkıntıları ve üzüntüleri ben çekmiyorum. Düşünüyorum. Yani, uzun vadede gerçekten iyi dost olabileceğimizi düşünüyorum. Ve bir takım şeylerin de beni rahatsız ettiğini söyleyeyim. Mesela öfkelerin beni çok kırıyor. Haklı, haksız, o ayrı bir olay. Sonuçları da çok farklı bir olay. O öfkeyi ne zaman yaşayacağımı bilmediğimi de biliyorum. Ne zaman, Günay öfkelenecek, ne zaman öfkelenmeyecek diye de içimde bir korku var. Yani, şimdi, on dakika sonra öfkelenir mi, öfkelenmez mi? Onun faturasını da ben çok ağır ödüyorum. Onun için bu öfkenin olmadığı ilişkinin de dostluk ilişkisinde, onun ölçüleri de ne olur, onu da şeydilir, olabileceğini sanıyorum. Ayrıca, sana duyduğum belki bir kadına duyduğumdan daha farklı şeyler, yani, işte dünyada en çok kardeşim diyorum, seni o kadar seviyorum derken burada o düşünülerek söylenmiş bir lâf değil, spontane bir şey. Yani kardeşimin sevgisiyle bir yere paralel bir sevgi olduğunu düşünüyorum. Yani, belki burada yanlış var. Bu baştan böyle değildi, sonra böyle oldu, işte, bunun nedeni nedir? Ne bileyim ne olabilir? Bir sürü şey olabilir. Benim yapım olabilir. Ki, bunun büyük etken olduğunu sanıyorum. Ama, hepsi bir tarafa, hayatımda senin çok geniş bir yerin olduğu bir gerçek. Bunu da hiçbir zaman yadsımak mümkün değil. Ve ne olursa olsun, kendimi ‘Allah belanı versin!’ denilecek adam yerine koymak istemiyorum. Yani, kendimi öyle gördüğüm zaman bütün her şeyimden nefret ediyorum. O hale gelmiş gördüğümde. Tabii, bunun nedenleri şu, bu. Bilmiyorum. Ne olursa olsun, bu böyle olmamalı. Yani, söyleyeceğim başka bir şey yok. Yani bazen senin sesini duymak bana çok büyük bir mutluluk veriyor, işte her yerde adını duymak. Yahut seninle oturmak, konuşmak. İşte bu ve bunun gibi şeyler. Ne bileyim ben. İşte hiç de sıkılmadım, aşağı yukarı iki saat on beş dakikadır konuşuyoruz ki bu kadar sıkıcı bir konu olmasına rağmen! Hiç sıkılmadım.”</span></p>

  <p class="p32"><span class="t2">Şafak Özden, SHP’nin 1 Mayıs kokteyline</span></p>

  <p class="p30"><span class="t2">Faşizmi telin etmeye gitti.</span></p>

  <p class="p30"><span class="t2">KADINCIK DENİZE YÜRÜDÜ.</span></p>

  <p class="p7">&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

  <p class="p8">İkinci kriz, o akşam, son kriz. Özden’in, Tülin’in imzasını taklit edip, S.S. Etem Ağa Konut Yapı Kooperatifi’nden milyonlarca lira çekmiş olduğunu öğrendiği zaman geldi.</p>

  <p class="p8">Tülin, “Sen onu bilmiyorsun ama Etap lobisi görüşmesinden sonra bir defa daha bir araya geldiler,” diye anlattı,</p>

  <p class="p8">“Günay, belli etmiyordu ama kooperatifin gidişatına ilişkin ciddi endişeleri vardı. Onur Efendi’nin kooperatif müdürü atanması tam bir <span class="t15">fait accompli’ydi.</span> Kendi maaşından başka, yanına aldığı adama da bir buçuk milyon aylık ödemesini haklı gösterecek iş olmadığını biliyor, üyelerin sırtından kazanılan paralara dehşetli tepki gösteriyordu. Meseleyi Şafak Özden’e açtı, ‘Orada yanılıyorsun,’ dedi adam, ‘Ayrıca, üye ettiğimiz insanların sırtından kazanılan para da değildir. Herkes bunun karşılığında bir iş yapacaktır. Bugün yapmıyorsa, yapamıyorsa, zaten kimse onun için, iş yapmadığı süre için, maaş talep etmez. İş yaptığı zaman da herkes bunun karşılığını alacak. Günde bir saatini, on dakikasını ayırsa bile. Çünkü, o adamlar da onu alacak.’</p>

  <p class="p8">Günay, Onur’un bu işin üstesinden geleceğine de inanmadığını söyledi. Bunun üzerine Özden, ‘Şimdi, benim diğer ortaklarım da var,’ diye başladı, ‘Duran’ıydı, Erol’uydu. Ben onlarla da konuşacağım. Öteki işlerdeki payımı onlara verecem. Aşağı yukarı karşılıyor, onların buradaki paylarını. Bir şekilde. Onur kalır. Onur, sen, ben kalırız. Daha doğrusu, sen ben kalırız. Bunu da hukuksal olarak bir şekle sokmak istiyorsan yahut bunun bugünkü değeri şudur deyip, ben onu da sana öderim.’</p>

  <p class="p8">Günay, kimin, ne için, ne ödeyeceğini anlamadı. Aklı hâlâ Liverpol kooperatiflerindeydi. Vardır ya, insanlar bir araya geliyorlar, bir arsa buluyorlar, azar azar ödeyerek ev sahibi oluyorlar, aralarından özellikle cerbezeli birileri sırayla başkanlığı üstleniyor, işi götürüyorlar filan. Hakçası, aslında, Duran-Erol-Onur- Şafak dörtlüsünün sırt sırta vermiş sosyal demokrasi savaşı veren silahşörler olarak takdim edilmelerinde hiçbirimizin itiraz edebileceği bir şey de yoktu, kardeşim. Ne yapsaydı, kadın?</p>

  <p class="p8">Şafak Efendi, ‘Aslında işin birinci aşaması seni ilgilendirmiyor,’ dedi, ‘Yani, sen onları ortak diye tanımak zorunda değilsin.’</p>

  <p class="p8">‘Öyle mi?’ diye sordu bizimki, şaşkın şaşkın,</p>

  <p class="p8">‘Yok,’ dedi Şafak, ‘İlgilendirmesin bu saatten sonra. Ben konuşurum şu saatten sonra. Şu saatten sonradan kastım, onlarla benim şu saatten sonra ilişkim artık bilmem neyi alıp verme boyutunda değil. Böyle. İşinize gelirse. İşinize gelmezse, ne diyorsanız öyle olsun. Ve bu iş bitsin. Çünkü, ben daha tebrik edilmedim Duran Kuran tarafından. Dolayısıyla hiçbir ilişki kalmamıştır. Parasal anlamda ilişkimiz vardır, bunun neticesi de hesap kitaptır. Yapılır, biter. Alır şeyini geçer gider. Bu defter kapanır gider. Bu anlamda kimseye de kazık atma gibi bir düşüncem yoktur. Ayrıca, Onur’un kalmasında yarar görüyorum. Bana zaten Onur gibi bir arkadaş lazım. Ha biraz yeteneksizmiş. Daha iyisini bulacağımdan kuşkuluyum. Daha iyisi olur mu, bilmiyorum. Yahut boyutları nedir. Bilmiyorum. Burada, bana göre seninle benim aramızdaki şeyi çözecek-..’ Günay dayanamadı,</p>

  <p class="p8">‘Neyi çözecek?’ diye sordu. Adam, oralı olmadı,</p>

  <p class="p8">‘Bugün bu işin kâr edeceği belli değil,’ diye devam etti, ‘Bugün ortaya bir artı değer çıkarması söz konusu değil. Şunu yapabiliriz. Burada senin yüzde elli payın var. Bu yüzde elli paya bir değer koyarsın. Bu payı ben sana öderim. Ve böylece bu konuyu kapatırız. Sen de sırtımızdan para kazanılıyor diye rahatsız olmaktan kurtulursun. Ve doğrusu da budur. Yapmamız gereken de budur. Çünkü bu üç-dört sene sürecek. Üç-dört sene sen hep bu rahatsızlığı duyacaksın. Ben de bunu istemiyorum. Belli olsun, şu kadar lira.’</p>

  <p class="p8">Günay’a baktım, sapsarı olmuştu, ama hâlâ Şafak Efendi’nin neyi önerdiğinden emin değildi ya da olmak istemiyordu.</p>

  <p class="p8">‘Senin böyle olanağın var mı? Bu kahramanlığı kaldıracak?’ diye kekeledi. Bu soruyla doğru anladığını sınamaktan öte, seçim kampanyası sırasındaki parasızlığı da sorguladığını görüyordum. Şafak, farkında değildi tabii. ‘Var,’ dedi, ‘Bir depo almıştım. Onu sattım. Bayağı yüksek senetleri var. Yani, o şeyi bir şekilde ödeye-cek durumdayım. Ha, bu benim önerim. Şimdi aklıma gelen. Başka bir şey varsa, gene konuşalım. Yani, ikide bir bunu konuşmayalım. Kapatalım.’ Günay’ın, ‘Olur,’ dediğini duydum, ‘Bir düşünmem lazım.’ Özden, başına gelenleri düşünmek istediğini anlamadı, ferahladı, ‘Tabii, tabii, tabii, tabii, tabii. Düşün. Hiçbir itirazım yok. Yani, onların korunması. Senin haklarının korunması. Nasıl olursa.’&nbsp;&nbsp;&nbsp;&nbsp;&nbsp;&nbsp;&nbsp;</p>

  <p class="p8">‘Benim hakkım?’ diye mırıldandı, Günay. Artık adamakıllı kekeliyordu. ‘Taş attım da kolum mu yoruldu? Benim ne hakkım olabilir. Benim, hakkım olsa olsa...’ dedi, adam kesti,</p>

  <p class="p8">‘Ya tamam. Nereden hak alıyorsun, ona gelmeyelim. O başka bir şey. Şu işlerin bitmesi lazım,. Şurâda alternatif getir bana.. Bir şekilde, birimiz birimizi çıkartacağız. Yahut da, birimiz birimize bağışlayacağız. Neyi, bağışlayacağız, o da ayrı bir şey de. Bir şekilde bunu çözeceğiz. Somut öneri. Sen getir bu öneriyi.’</p>

  <p class="p8">‘Kim kimin payını, kaça satın alacak önerisini mi?’</p>

  <p class="p8">‘Evet, diğer arkadaşlarımızın çıkarlarına şu kadarcık bir zarar gelmeden. Yahut, umutlarına.’</p>

  <p class="p8">‘Olur,’ dedi Günay.</p>

  <p class="p8">O gece bir saatte beni aradı. Biz de birkaç arkadaş oturuyorduk.</p>

  <p class="p8">‘Tülin, Şafak bugün bana kooperatiften çekilmek için kaç para istediğimi sordu, öyle değil mi?’</p>

  <p class="p8">‘Evet,’ dedim. Tabii. Bana yaptığını yapıyor, Günay’ı da aradan çıkarmak istiyordu. Uzun bir sessizlik oldu.</p>

  <p class="p8">‘Anlaşılan bunlar kooperatifi paylaşmaya karar vermişler,’ dedi. Artık, ‘Şafak, tek başına el koyuyor,’ diyemedim de, ‘Öyle gibi,’ dedim.</p>

  <p class="p8">‘Benim böyle bir parayı hiçbir şekilde kabul etmeyeceğimi biliyorsun, değil mi?’ Tabii ki biliyordum.</p>

  <p class="p8">‘Yarın, kooperatiften istifa edeceğim,’ dedi, ‘Ancak, sizin dünya kadar emeğiniz geçti. Lütfen, kendinizi koruyun. Orada birtakım şeylerin iyi gitmediğini sezinliyorum. Yarın, Onur’un oraya gideceğim. Defterlere, hesap kitaba bakacağım. Bunlar, dağınıktırlar, başımıza sonradan iş çıkmasın. Ama bundan sonra ben kontrol edecek durumda olmayacağım. Lütfen, devralın.’</p>

  <p class="p8">Saçmalıyordu, tabii. Onun hakkı yoksa, bizim hiç yoktu. Bırakacaksak, hep beraber çekileceğimizi söyledim. Ama, bir hata yaptım,</p>

  <p class="p8">‘Allah büyüktür,’ dedim. ‘Nasıl olsa bir gün bir ev de bize nasip eder.” Ağlamaya başladı,</p>

  <p class="p8">‘Allah razı olsun, bacım. Sağolun.’</p>

  <p class="p8">Ertesi gün, Onur Oflu’nun yazıhanesine gittiğinde defter diye bir şey olmadığını gördü. Ne kasa defteri, ne yevmiye defteri, ne ortaklar defteri, hiç ama hiçbiri olmadığı gibi, kasada bir kuruş para yoktu. Rodoplu,</p>

  <p class="p8">‘Nerde?’ dedikçe, Oflu,</p>

  <p class="p8">‘Siz” onu Şafak’a soracaksınız, Günay Hanım,’ diye sırıtıyordu.</p>

  <p class="p8">‘Siz müdürsünüz Onur Bey, Şafak ne anlar?’</p>

  <p class="p8">‘Efendim, bırakın şimdi. Bütün defterleri Sedat’ın tuttuğunu bilmiyor musunuz?’</p>

  <p class="p8">Bilmiyordu tabii.</p>

  <p class="p8">Neyse, kardeşim, biz defterleri bir araya toplayamadık. Günay, o dönemde, hâlâ Şafak’tan medet umduğu için, onuru gururu bir yana bırakmış, adamı belki on bir kere aramıştı.”</p>

  <p class="p8">“Telefonlara mı çıkmıyordu?”</p>

  <p class="p8">“Çıkmıyordu. Sonunda baktı olacak gibi değil, denetleyicilerden birisine durumu anlattı; denetleyici, defterleri noter aracılığı ile resmen istedi.”</p>

  <p class="p8">“Oldu mu, kötü kişi?”</p>

  <p class="p8">“Hem de nasıl! Daha kötüsü de var. Onur Oflu, geldi dayandı,</p>

  <p class="p8">‘Günay Hanım, bakın, Şafak belediye başkanı oldu, geleceğini garantiledi. Erol, imar başkanı oldu, geleceğini garantiledi. Duran’ın kendi kooperatifi var. Bir sizle, bir de ben açıktayız. İkimizin imzası ile biz bu kooperatifi yürütürüz. Şafak’a işten el çektirir, biz götürürüz,’ demedi mi? Kurgu bilim gibi kardeşim, sana ne olayı ne de Günay’ın ne hale geldiğini anlatamam! Yeşil elma, kekik, tarçın filan derken, Mişonaçi hikâyesinin tam orta yerine düştü! Ne anlamasına, ne de anlatmasına imkân vardı! İnanmıyorlardı, anlıyor musun?</p>

  <p class="p8">Defterleri teslim aldık. Rodoplu, hemen bir mali müşavir, bir de kooperatifçilikte deneyimli hukukçu buldu. Adamlar, gece Günay’ın evinde yatmacasına hallaç pamuğu gibi attılar defterleri. Ve ortaya çıktı ki, naylon faturalar hariç, o zamanın parasıyla 120 milyon lira ortada yok. İşte, Şafak’ın üstünde yirmi milyon kadar para görünüyor, ‘avans’ diye işlemişler, Erol’un üzerinde elli beş milyon var, o da ‘avans’. Çetenin tek temiz adamı Duran Kuran. Günay da ona dargın! Anlaşılan, Günay, defterler diye tutturunca alelacele bir şeyler istemişler. Ha, o arada, Oflu kendisine on milyonluk bir makbuz kesmiş, karısını da ayrıca üye yapmış. Sonradan öğreniyoruz, karısının soyadı farklı. İflas etmiş ya, hatunu boşamış, malların bir kısmını onun üzerine geçirmiş. Bir şeyler filan, böyle bir pislik! Haberimiz yok tabii. Bu arada bir de, Ulus Bankası Çayırtepe Şubesi’nde bir hesap olduğu ortaya çıktı. Bakıyoruz, hesap benim başkan olduğum zamanda açılmış. Çift imza olduğu için bilmem lazım, ama bilmiyorum. Neyse, kardişim, ertesi sabah, Rodoplu, ben, bir de denetçi arkadaş, buradan çıkarsın, Çayırtepe’ye gidersin, o şubeyi bulursun, müdüre çıkarsın, kendini tanıtırsın, hesap kartonunu görmek istersin. Müdür, sayın belediye başkanının kooperatifidir diye olur mu sapsarı! Bizi oyalıyor ki ne türlü! O arada farkındayız. Şafak Özden’e haber uçuruyor!</p>

  <p class="p8">Günay, titremeye başladı. Biz sakinleştirmeye çalışıyoruz, sonunda, adamı tehdit etti. Meğer, Ulus Bankası’nın Genel Müdürü arkadaşıymış. Adam, baktı pabuç pahalı olabilir, o arada da Şafak Özden’le ne konuştuysa konuştular, kartonu çıkardık, baktık hesap tek imzayla açılmış. Şafak Özden’in imzası var, benimki yok! Üye senetleri teminat olarak yatırılmış, dükkâna kredi alınmış, para çekilmiş falan. İmza sirküleri yok. Tam bir mafya ilişkisi. Rodoplu, hesaptan çekilen paraların çeklerini görmek istedi. Adam, arşivde olduğunu söyledi. ‘Mahkeme kararı olmadan veremem,’ dedi. Biz, zabıt tutmaya kalktık. Bu sefer de Çayırtepe noteri devreye girdi. O da Özden’in arkadaşı! Öyle bir tezgâh ki, aşkolsun! Denetçi arkadaş, ‘Bizi burada yakalarlarsa, döverler de,’ demeye başladı.&nbsp; Günay, Özdenlerin kırtasiye dükkânını gösterdi, meğerse noter tam karşısındaymış. Ne yapacağımızı düşünmek için bir yemek molası verdik. Öteki, asıl, banka, Rodoplu’nun aklına o zaman geldi, ‘Bir de oradaki hesabı kontrol edelim.’</p>

  <p class="p8">O bankayı biliyordum, Şafak’la hesap açmıştık. Kalktık, gittik. Müdürü görmek istiyoruz. Bankoda bir kadın var. Haşa orospu, hatırlıyorum, o zaman da Şafak’ın etrafında döneniyordu. Bizi öyle işgal kuvvetleri gibi görünce, onun da rengi attı. Yetmedi, müdür geldi,</p>

  <p class="p8">‘Buyurun, canım,’ dedi Günay’a ve tabii, kıyamet koptu!</p>

  <p class="p8">Günay,</p>

  <p class="p8">‘Siz bana baksanıza!’ diye bir patladı, şube ayağa kalktı! İyi de oldu herhalde, hesap kartonu çıktı. Günay, kartondan büyükçe çıkışları, işte, iki dört milyonluk çıkış, bir üç milyonluk çıkış gibi, işaretledi. Çekleri görmek istediğini söyledi. Az önce bahsettiğim kadın telefona koşturdu, belli ki, o da Sayın Başkanı arıyor. Ama, bu defa sökmedi. Günay’ın yüzündeki ifade, beni bile korkutmuştu, var sen ötesini hesap et! Neyse, kardişim, arşive indiler, istediğimiz çekleri buldular, çıkardılar. Baktık, imza benim imzam değil! Şafak Özden, imzamı taklit etmiş, para çekmiş! Yetmemiş, çeklerin dördünü de, kendi kırtasiye dükkânına ciro etmiş.”</p>

  <p class="p8">“Deponun parası,” diye mırıldandım.</p>

  <p class="p8">“Artık neyse,” dedi, Tülin, “Ben ömrümde öyle bir titreme görmedim! Sara krizi gibiydi desem yeri! Zaten, sanki daha çeki eline almadan biliyordu, ‘Tanrım, sen bana bunu gösterme!’ diye dua ettiğini hatırlıyorum! Döndük geldik, Doğan Bey, hukukçu arkadaş, çeke baktı,</p>

  <p class="p8">‘On yıl yer,’ dedi. ‘Günay Hanım, bakın size ne söyleyeceğim. Siz hiçbir şeye karışmayın, verin bunu bana. ANAP’a götüreyim, size bir milyar getireyim. Kooperatifiniz rahat rahat bitirin, insanlar ev sahibi olsun.’ Doğan Bey, bunu dedi, o zamana kadar hiçbir söze karışmamış olan denetçi arkadaşımız söze girdi,</p>

  <p class="p8">‘Hiç heveslenmeyin, Doğan Bey,’ dedi, ‘Şafak, bu çekleri Şener’e imzalatmıştır. İş mahkemeye binerse, kardeşi ‘Ben imzalamıştım,’ der, ağabeysinin yerine o hapis yatar. Ben bu herifleri iyi tanırım, aynı sokaklardan geldim ben de.”</p>

  <p class="p33"><span class="t14">&nbsp;</span></p>

  <p class="p33"><span class="t14">&nbsp;</span></p>

  <p class="p33"><span class="t14">&nbsp;</span></p>

  <p class="p33"><span class="t14">&nbsp;</span></p>

  <p class="p33"><span class="t14">&nbsp;</span></p>

  <p class="p33"><span class="t14">&nbsp;</span></p>

  <p class="p1"><span class="t14">&nbsp;</span></p>
</body>
</html>
