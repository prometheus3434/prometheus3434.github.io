<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>OsmanliCilt11</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:9abe2b6e-bd4c-4278-8a87-a8f6aff64e72" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h3 class="bolumbaslik" id="calibre_toc_75">ONUNCU BÖLÜM</h3><br class="chapter" />

    <p class="baslik">BATI GÜÇLERİ İLE İLİŞKİLER<br class="chapter" />
    OSMANLI DENİZ GÜCÜNÜN ÇÖKÜŞÜ<a href="../Text/OsmanliTarihi_split_167.html#footnote-600-3210" id="footnote-600-3210-backlink">[*]</a></p>

    <p class="normal">Geçen 40 yıl, Osmanlı İmparatorluğu’nun Avusturya’ya karşı önemli ve görkemli zaferler kazanma, Erdel üzerinde hüküm sürme ve Boğdan ile Eflak’ta Divân-ı Hümâyûn’un herhangi bir işaretinde korkudan titreyerek İstanbul’a gelmeye hazır, güvenilir ve sadık vasallar bulma konusundaki yetersizliğini gözler önüne sermişti. Lehistan, son yıllardaki konumunun çok çok üstüne çıkmış ve Tatarlar, ancak askerî güçleri yok edilip, hanları küçük düşürüldükten sonra alt edilebilmişti. En kötüsü ise, Osmanlı İmparatorluğu’nun deniz gücünün verdiği kayıptı.</p>

    <p class="normal">Türk-Alman savaşı başladığında Divân-ı Hümâyûn, herhangi bir muharebe meydana gelmese bile, ayrıca İspanya ile savaş hâlinde idi. Fransa, her zamanki gibi dostane tutumunu muhafaza etmişti, zira İspanya ile savaşı için buğdaya, Türk atlarına<sup class="calibre2">1</sup>, özellikle de Türk gemilerine ihtiyaç duyuyordu. Venedik Girit<sup class="calibre2">2</sup>, Korfu ve Dalmaçya şehirleri için endişe duyuyordu ve Osmanlı’nın “dostluğunu” muhafaza edebilecek ve imtiyazlarını kaybetmediği sürece hakaretlere sessiz kalmaya meyilli idi<sup class="calibre2">3</sup>. Doğal olarak Hristiyan müttefik birliğine (Liga) katılma teklifine her zamanki gibi soğuk bakıyordu<sup class="calibre2">4</sup>. Buna rağmen, Koca Sinan Paşa bir seferinde Almanlara destek olduğunu iddia etmişti<sup class="calibre2">5</sup>. Hristiyan birliğine katılma konusundaki çekingenliği ile Venedik’e savaş açılacağını ilan eden Veziriazam Nasuh Paşa’nın düşmanlığını da kırabilmişti<sup class="calibre2">6</sup>. 1620 yılında büyük itibar gören tercüman Marcantonio Borissi, “İslâm dinine hakaret ettiği” gerekçesi ile idam edildiğinde bile Venedik bu ağır olayı göz ardı etti<sup class="calibre2">7</sup>. Kendisine yapılan hakaretlere, sultanın gemisi için fenerler ve Fatih Sultan Mehmed’in mezarı için şamdanlar göndererek cevap veriyordu<sup class="calibre2">8</sup>.</p>

    <p class="normal">İngiltere, Doğu Akdeniz’de itibarlı, özellikle de maddi açıdan tercihli bir konuma gelmeye çalışıyordu ve korsanlığın en bayağı araçlarını kullanmaktan çekinmiyordu: Zenta, Mora, Halep, Trablus ve İskenderiye’de ticaret mümessilleri bulunduruyordu ve temsilcisi İstanbul’da bir kilise edinmeye ve Fransızların elinden mercan ticaretini almaya çalışıyordu. Daha ucuz İngiliz malları<sup class="calibre2">9</sup> kısa bir süre sonra her yerde talep edilmeye başlandı ve İngiliz temsilcinin parasını rahatlıkla ödeyebiliyorlardı. Ancak, tüccarlar, her zaman aynı itibarla karşılanmıyordu, aksine her zaman zindana atılma tehlikesi ile karşı karşıyaydılar<sup class="calibre2">10</sup> ve Mısır konsolosu Mariani ihanet töhmetiyle asılmıştı<sup class="calibre2">11</sup>. San Stefan Tarikatı’nın Floransa kadırgalarının kahramanlıklarına ve Arnavutlarla<sup class="calibre2">12</sup> ilişkilerine rağmen, Toskana Dükü de kendisine yün ve brokar ticaretini sağlayacak bir ticaret antlaşması için uğraşıyordu<sup class="calibre2">13</sup>. Nihayet Hollanda, haklı olarak bazı yerel ürünler için Osmanlı İmparatorluğu’nda iyi bir pazar bulabileceğini düşünmesinden ötürü Türklerle ilk kez irtibata geçiyordu.</p>

    <p class="normal">Denizlerde menfaatleri olan güçlerin temsilcileri, sarayın kadın efendilerini, sarayın musahiblerini ve vezirleri kendi taraflarına çekmek ve rakiplerine karşı kullanmak için mübah olan veya olmayan tüm araçları devreye sokuyorlardı. Batı’nın siyasi oluşumu sadece birkaç kez elçilerin toplu olarak tavır takınmalarına imkân veriyordu. Ancak çok dikkatli davranarak konumunu koruyabilen Venedik, bunlara hiçbir zaman katılmıyordu.</p>

    <p class="normal">Diğer güçlerden<sup class="calibre2">14</sup>, gerek ücreti Guis partisi tarafından ödenen Lancosme ile Divân-ı Hümâyûn’da hiç de uygun bir temsilcisi olmayan<sup class="calibre2">15</sup> Fransız Kralı IV. Henri, gerekse İngiliz temsilci Edward Burton kraliçesi adına, Osmanlı Donanması’nın Portekiz veliaht Don Antonio lehine İspanyollara karşı Akdeniz’e gönderilmesini sağlamaya çalışıyorlardı<sup class="calibre2">16</sup>. Üveys Paşa’nın eşini Mısır’dan İstanbul’a getiren bir gemi durdurulmuştu. Bu, savaş için bahane yaratabilirdi<sup class="calibre2">17</sup>. İspanyol temsilci Marigliano, vezirlerin bizzat huzuruna çıkmak yerine Ragusa’da kaldı ve kralın menfaatlerinin korunmasını emrindeki Yahudilere havale etti<sup class="calibre2">18</sup>. Lancosme ise en kötü muamelelere maruz kaldı ve papa ile İspanyolların casusu olarak zindana atıldı. Türkler onu nihayet Batı’ya geri gönderdiler. Burada, Katolik dinine bağlılığını kanıtlayan ve en azından maceracı ruhunu tatmin eden birçok proje geliştirdi<sup class="calibre2">19</sup>.</p>

    <p class="normal">Onun yerine yeğeni de Breves, Kral IV. Henri’nin itimadnâmesini aldı<sup class="calibre2">20</sup>, ama kralının sadık bir hizmetkârı ve anlayışlı bir diplomat olmasına rağmen, ne Breves, ne de İngiliz yardımcıları Türkleri bir savaşa ikna edebildiler. Türklerin ayrıca o dönemde bir savaş yürütecek yeterli sayıda ne araçları, ne paraları ne de kullanabilecekleri gemileri vardı. Tersanede Koca Sinan Paşa’nın<sup class="calibre2">21</sup> tüm çabalarına rağmen sadece 50 kadar kadırga ve kalyon mevcuttu. Kaptan-ı Derya’nın ve Cığalazâde Sinan Paşa’nın desteklerine, de Breves’in Fransız Kralı<sup class="calibre2">22</sup> ve İngiltere Kraliçesi<sup class="calibre2">23</sup> adına sunduğu tüm hediyelere ve şeyhülislâmların İspanyollara besledikleri tüm nefrete rağmen, Osmanlılar denizlerde savaşa girmeme kararına sadık kaldılar. Cığalazâde Sinan Paşa’nın Hristiyan kalmış ve İspanyolların menfaatlerini koruyan kardeşi Carlo’nun<sup class="calibre2">24</sup>, ölen Don Jose’nin adaları için 8 bin skudi vermeyi taahhüt ederek, bu kararda büyük bir etkisi vardı<sup class="calibre2">25</sup>.</p>

    <p class="normal">Koca Sinan Paşa, Almanlarla savaşı başlatıp, Tuna boylarında ve Karpatlarda Türklere karşı büyük ayaklanma baş gösterdiğinde, Edward Burton ve 1596 yılında Prag’a giden Levanten Pasquale Dabri gibi<sup class="calibre2">26</sup> temsilcileri, kendi açısından üzücü anlaşmazlıkları durdurmak ve Osmanlıları İspanyollara karşı kışkırtmak için, örneğin haremdeki kadın efendilere rüşvet<sup class="calibre2">27</sup> gibi akla gelebilecek her türlü aracı kullandılar. Boğdan yüzünden çıkan anlaşmazlıkları da bir şekilde kapatmaya çalışıyordu<sup class="calibre2">28</sup>. İstanbul’daki müslüman halkın dindarlığını kışkırtmak için “şeyhler ve vaizler” harekete geçirildi<sup class="calibre2">29</sup>. Koca Sinan Paşa ile yaptığı görüşmelerde, “Hristiyanların yok edilmesine” yardım etmek istediğini söylüyordu ve 1596 yılında sultanın kendisini ve -daha sonra gitmekten vazgeçen- Fransız temsilciyi Macaristan’daki ordugâha götüreceği için seviniyordu. Hristiyan kanı akıtmakla suçlandığında ise alaycı bir şekilde öldürdüğü dindaşlarının sayısı ile övünüyordu<sup class="calibre2">30</sup>. Fransa Kralı Henri aynı dönemde sultana bir mektup yazmış ve sadece İspanya ile yapmış olduğu savaşın bu güçlü devleti Prag ve Viyana’daki Habsburglular ile işbirliği yapmasını ve Osmanlılar ile denizde ve karada savaşmasını engellediğini belirterek, İtalya’da ve Katalonya’da Kral II. Philipp’in gücünü kırmak için mürettebatsız 200 gemi istemiş ve Napoli Krallığı’nı IV. Mehmed ile bölüşmeyi vaat etmişti<sup class="calibre2">31</sup>. 1596 yılının başlarında, kaptan-ı deryanın Marsilya’ya doğru yelken açacağına inanılıyordu<sup class="calibre2">32</sup>, ama Türklerin büyük saygı beslediği Fransa Kralı sonuçta sadece çaşnigirbaşı ile bir onur kılıcının gönderilmesi vaadini alabildi<sup class="calibre2">33</sup>.</p>

    <p class="normal">Fransa Kralı Henri’nin mezhep değiştirmesi (1593) Türklerin gözündeki itibarına büyük zarar verdi. Bunu bir süre sonra Fransız-İspanyol barışı izledi (1598) ve bu hadise İstanbul’da kalan son itibarını da yok etti<sup class="calibre2">34</sup>. Edward Burton’un ölümü (Ocak 1598), İngiliz siyaseti için kısa bir sürede büyük bir itibar kazanan ve dur durak bilmeden İngiltere’nin menfaati için çalışan önemli bir hizmetkârının kaybı anlamına geliyordu<sup class="calibre2">35</sup>. 1599 yılında yerine atanan halefi Henry Lello, sultana çalgı tertibatlı bir çalar saat, bir araba, gümüş aletler, kumaşlar ve eşi için hediyeler getirdi. Gemisi her yerde hayranlıkla izleniyordu ve genelde sessiz kalan sultan, Lello geldiğinde birkaç itibarlı söz fısıldıyordu. O dönemin bir tanığı: “Tıpkı bir kral gibi geldi, sadece tacı eksikti<sup class="calibre2">36</sup>”, diye yazar. İngiliz bir teknisyen, İngiltere’ye karşı sempatisini artırmasa da sultanı oldukça eğlendiren bir org getirdi<sup class="calibre2">37</sup>. Lello, daha sonra da öylesine otoriter bir biçimde hareket ediyordu ki, Vezir Halil Paşa ona nihayet Osmanlı görgü kurallarını hatırlatmak zorunda kalmıştı<sup class="calibre2">38</sup>.</p>

    <p class="normal">İngiltere’nin siyasi nüfuzunun zamanı artık geçmişti. Hiçbir Hristiyan gemiyi kayırmayan İngiliz korsanların, hatta Halep’deki gibi bazı konsolosların denizlerdeki teşebbüsleri – 1603 yılında Fransız elçiyi taşıyan bir gemiye saldırdılar<sup class="calibre2">39</sup> - İngiltere’nin itibarına zarar veriyordu<sup class="calibre2">40</sup>. En büyük nüfuza, İngiltere’nin yüksek siyasi menfaatleri değil, İngiliz Levanten kolonisi<sup class="calibre2">41</sup>; büyük bir gücün onuru değil, hiçbir şeye saygı göstermeyen açgözlü tüccarlar sahipti. Oldukça zor elde edilen ve gümrük vergilerinin yüzde 3’e indirilmesini ve Fransa’nın ve Venedik’in sahip olduğu imtiyazların İngiltere’ye de tanınmasını öngören kapitülasyonun onayı; Hollandalılara verilen izin, İngiltere Kraliçesi’ne ait gemilerin İngiliz bandırası altında Haliç’te<sup class="calibre2">42</sup> görünmesi – 1601 yılında Divân-ı Hümâyûn ikiden fazla top taşıyan hiçbir gemiye Çanakkale Boğazı’ndan giriş izni vermemeye karar verdi<sup class="calibre2">43</sup> - tüm bunlar, büyük çapta hazırlanan, ancak kötü yürütüldüğü için sonucu hiç de iyi olmayan büyük bir faaliyeti gizlemek içindi. Lello ve 1606 yılında yerine geçen Glover ve Paul Pinder, Türk ordusuna düzenli olarak barut ve demir göndererek ve dostluğunu satın aldıkları Cığalazâde Sinan Paşa’nın nüfuzu sayesinde en azından ticarî itibarlarını muhafaza ediyorlardı<sup class="calibre2">44</sup>. Elçiler, ayrıca bizzat siyasi işlere karışıyorlardı: Glover, uzun bir süre taht müddeisi Stefan Boğdan’ı Boğdan’da tahta geçirmeye çalıştı<sup class="calibre2">45</sup>.</p>

    <p class="normal">1612<sup class="calibre2">46</sup> yılında Cornelius Haga tarafından temsil edilen ve aynı yıl 6 Temmuz’da imtiyaz hakkını alan Hollandalılar, daha büyük başarılarla kendini göstererek İngilizlere rakip oldular<sup class="calibre2">47</sup>. Uzaktaki Fas’tan yola çıkan elçiler Hollanda gemileri ile geliyorlardı<sup class="calibre2">48</sup>. Genç Osman yine de tahta cülûsunu bir elçi vasıtasıyla Londra’ya duyurdu<sup class="calibre2">49</sup>.</p>

    <p class="normal">Fransa, o dönemlerde İstanbul’da neredeyse tüm nüfuzunu kaybetmişti<sup class="calibre2">50</sup>. Türkler, Kral Henri’yi uzunca bir süredir artık sultanın bir dostu olarak değil, cesareti ve müteşebbis ruhu ile rahatlıkla yeni bir Haçlı Seferinin lideri hâline gelebilecek Katolik bir kral olarak görüyorlardı. Bu yüzden ölümüne üzülmediler<sup class="calibre2">51</sup>. Fransa Kralı’nın temsilcisi Salignac, sürekli para sıkıntısı çeken, tercümanların kendisini yönetmesine izin veren ve asıl görevini İngiliz temsilcilerle anlaşmazlıklar çıkarmakta gören hastalıklı bir adamdı<sup class="calibre2">52</sup>. En çok faaliyet gösteren haleflerinden biri olan Cesy, tıpkı selefi ve akrabası Achille de Harley<sup class="calibre2">53</sup> gibi, daha çok 1609 yılında Pera’da 1427 yılından kalma San Benedetto Manastırı’na yerleşen<sup class="calibre2">54</sup>, ancak 1616 yılında kovulan Cizvitlerin menfaatleri ve Katolik inancı adına İstanbul Patriği ile uğraşıyordu<sup class="calibre2">55</sup>. Kalvinist Cyrill Lukaris ile anlaşmazlığa düştü ve Roma ile Bizans arasında yeni bir ittifak için gösterdiği hırs, Rum Ortodoks Kilisesi’ndeki Patriğin değiştirilmesine sebep oldu<sup class="calibre2">56</sup>. İmtiyaz haklarının 1600, 1604 ve 1609 yıllarında yenilenmesi de Fransız Levanten ticaretinin canlanmasını sağlayamadı<sup class="calibre2">57</sup>. Fransızlar, defalarca Barbareskler diye adlandırılan Tunus, Cezayir ve Trablus korsanları hakkında şikâyette bulunmuşlardı<sup class="calibre2">58</sup>. Ama bu korsanların Osmanlı İmparatorluğu ile tek ilişkileri, İstanbul’dan gönderilen beylerbeyini kabul etmeleri idi. Yine de sultanın gönderdiği temsilciyi beğenmedikleri takdirde, Süleyman Paşa’ya yaptıkları gibi, limana varır varmaz top ateşleri ile geri dönmeye zorluyorlardı<sup class="calibre2">59</sup>. Bir süre sonra hiçbir paşayı kabul etmediler ve devleti seçilen reisler yönetmeye başladı<sup class="calibre2">60</sup>.</p>

    <p class="normal">1600 yılında bir fırtına sırasında Sakız Adası’na çıkan 400 Fransız öldürüldü<sup class="calibre2">61</sup>. Gemilerini zapt eden ve Anadolu’daki korsanlarla ilişki içinde olan Toskana kadırgalarında sayısız Fransız’ın bulunması Türkleri oldukça öfkelendiriyordu<sup class="calibre2">62</sup>. Malta da ayrıca Fransa’nın bir kolonisi olarak kabul ediliyordu<sup class="calibre2">63</sup>.</p>

    <p class="normal">Vezirlerin öfkesi, 1617 yılında esir tutulan Leh Korecki’nin Yedikule zindanlarından kaçtığında sadece tercümanın ve Leh elçi topluluğunun tutuklanmasına değil, çavuşbaşı ve kadı tarafından Harley’in evinin aranmasına da sebep oldu. Fransa Kralı’nın temsilcisine çavuşbaşının yanına gitmesi emredildi. “Git, yoksa Allah biliyor ki, ellerini arkana bağlatır, seni oraya ben gönderirim”, denmişti<sup class="calibre2">64</sup>. Gözlerinde yaşlarla yanında kalabalık bir muhafız kıtasıyla İstanbul sokaklarından geçmek zorunda kaldı ve birkaç günü zindanda geçirdi. Tekrar serbest kalması, ona 15 bin altına mal oldu. Paris’te ise hiç kimse bu bahtsız elçiye yardım etmeyi düşünmüyordu<sup class="calibre2">65</sup>.</p>

    <p class="normal">Yüzde 10’luk pencik payını vermeyen bölgelerden – Anadolu, Pera ve bazı Rum limanları – hâlâ her dört ev için üç altın avarız vergisi alınmasına, 4 bin akçe maaşla 1.000 reis görev yapmasına ve adaların gerekli mürettebatının sağlamasına ve timarlardan yeterince erzak gelmesine rağmen, Osmanlı donanması 1610 yılında 30 kadar kadırgadan oluşuyordu. Sonu kötü biten savaşlardan dolayı kürekçi olarak kullanılabilecek esirlerin de sayısı azalmıştı. Yaklaşık 4 bin kadar forsa vardı, bunların 1000’i de sultana ait idi. Subaylar işe yaramıyordu. Afrika Kıtası’ndakiler bazen gelmiyordu. Tersaneler kötü durumda idi ve kadırgaların çoğu yaş odundan öyle acele ve işçilikten yoksun imal edilmişti ki, denizde en fazla bir yıl dayanıyorlardı<sup class="calibre2">66</sup>. Bu zavallı durumdaki deniz gücü, donanmanın gelirlerini kendi hazinesine aktaran Cığalazâde Sinan Paşa’nın neredeyse özel mülkü hâline gelmişti<sup class="calibre2">67</sup>.</p>

    <p class="normal">Yapılan her sefer, Kaptan-ı Derya’ya zenginliğine zenginlik katma fırsatı verdiğinden, Cığalazâde Sinan Paşa her yıl “korsanlara” karşı yelken açabilmek için elinden geleni yapıyordu. 1596 yılında Osmanlı donanması denizlerde görüldü<sup class="calibre2">68</sup>, ama kaptanları hem İspanyollardan, hem Venediklilerden çekindiği için<sup class="calibre2">69</sup> büyük bir imparatorluğun amirali olarak ortaya çıkmak yerine daha çok korsan gibi hareket ediyordu. Ne 1601 yılı Temmuz ayında<sup class="calibre2">70</sup> ne de bir sonraki yıl<sup class="calibre2">71</sup> yelken açan Osmanlı kadırgalarının özel bir amacı da yoktu. 1609 yılında, Ermeni devşirme ve Venedik dostu<sup class="calibre2">72</sup> olup, Suriyeli korsanlara karşı başarılı bir teşebbüse önderlik etmiş Kaptan-ı Derya Halil Paşa, Napoli Kral naibinin, geleceğini parlak bir şekilde güvence altına almak umuduyla derhal Müslümanlığa geçen oğlu Scalona Dükü’nü esir almayı başarmıştı<sup class="calibre2">73</sup>. Donanma, Batı korsanlarını bulmak için Anadolu sahillerini Sakız Adası’ndan Trablus’a kadar dolaştı<sup class="calibre2">74</sup>. Bir yıl sonra Eğriboz, Modon, Navarin ve Kıbrıs’a bağlı Baf (Pafos)’a kadar gittiyse de Floransalılara çok fazla zarar veremedi<sup class="calibre2">75</sup>. 1611 yılında aynı korsanları bulmak için Rodos ve Kıbrıs seferleri yapıldı<sup class="calibre2">76</sup>. İki yıl sonra donanma askerleri Messina dolaylarını ve Malta sahillerini talan ettiler ve Berberistan’da Trablus asileri cezalarını çektiler. Bir süre sonra Mora’daki Maynotların başlattıkları ayaklanmanın bastırılması gerekti. 1614 yılında çıkan bir fırtına bu filonun sonunu getirdi<sup class="calibre2">77</sup>. Böylelikle 1615 yılında Napoli Kral naibi ve, Ossuna Dükü’nün İspanyol gemileri İskenderiyeli kadırgaları zapt edebildiler<sup class="calibre2">78</sup>. 1616 yılında ise azılı bir korsan olan Jean Pierre, Sakız Adası önlerinde Osmanlı gemilerine saldırdı ve 1617 yılında Takımadalar sularında görüldü<sup class="calibre2">79</sup>. 1619 yılında Floransa, Papalık, Malta, hatta Ceneviz gemilerinden oluşan bir Haçlı Seferi donanması bir araya geldi ve Afrika’da Susa Limanı’na saldırdı<sup class="calibre2">80</sup>.</p>

    <p class="normal">Nihayet, özellikle Toskana Korsanları’nı cezalandırmak ve korsanlıklarının sonunu getirmek için sultanın bizzat gözleri önünde yeni bir donanmanın kurulmasına karar verildi<sup class="calibre2">81</sup>. Bu donanma 1616 yılında 28-33 denize elverişli kadırga ve 20 parça diğer gemiden oluşuyordu. Karadeniz tersanelerinde bu arada yeni araçların yapımına devam ediliyordu. Tek eksik mürettebattı. Forsaların sayısı 1.000’e, reislerin sayısı da 100’e düşmüştü. Silahların her yıl indirilmesinden dolayı nazik kadırgalar bozuluyordu. Mürettebatı “gemilerden ölüm kadar nefret ediyordu”. İspanyol dostu<sup class="calibre2">82</sup> Cığalazâde Sinan Paşa, avarız vergisini başka amaçlarla kullanıyordu ve ambarlardaki malzemelerden kendine görkemli bir saray yaptırdı. İşe yaramaz hasetçi bir musahib olan Cığalazâde Sinan Paşa, Osmanlı İmparatorluğu’nun yetenekli tek deniz subayları Süleyman Reis ve Memiş Reis’i arka plana itmeyi başarmıştı<sup class="calibre2">83</sup>. Osmanlı donanması şimdi başka bir yerde, devasa kadırgaların yerine ancak Kazak tehdidi devam ettiği sürece varlığını koruyan yeni bir gemi sistemi icat eden Kazaklara karşı Karadeniz’de ve Tuna Nehri’nde ortaya çıkıyordu. 1640 yılına doğru Osmanlı İmparatorluğu eski donanmasını kaybetmişti ve yeni bir donanma oluşturmak için herhangi bir asabiyeti kalmamıştı.</p>

    <p class="normal">İspanya’ya karşı duyulan düşmanlık da zamanla gücünü kaybetmişti. 1621 yılında Alman bir annenin ve Bolonyalı bir babanın oğlu ve Gratiani’nin eski sekreteri olup, daha önce de Venedik’in hizmetinde bulunan Montalbano, vezirler, sarayın musahibleri ve sarayın kadın efendileri ile barış görüşmeleri yürütüyordu, ama aynı zamanda Bulgarları ayaklanmaya teşvik ediyordu<sup class="calibre2">84</sup>. Gratiani, Alman temsilciler Mollart ve Starzer ve İspanyollar ile papanın Kazak meselesine müdahalesinden endişe duyan güçlü Veziriazam Nasuh Paşa, antlaşmaya varma çabalarını destekliyorlardı. Ayrıca Divân-ı Hümâyûn’un da İspanya’ya fazla zarar verecek gücü kalmamıştı<sup class="calibre2">85</sup>. Ancak İspanya Kralı’nın 1626 yılında gelen yeni temsilcisinin gösterdiği gayretler, diğer tüm çabalar gibi, Hristiyan temsilciler arasında ilk sırayı almakla övünen İngiltere temsilcisi Thomas Roe’nin nüfuzu sebebiyle sonuçsuz kaldı. Yeni elçi, Ragusa üzerinden Napoli’ye geri dönmek zorunda kaldı<sup class="calibre2">86</sup>.</p>
  </div>

  <div class="baslik1">
    <br class="chapter" />
    <br class="chapter" />
  </div>
</body>
</html>
