<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>OsmanliCilt11</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:9abe2b6e-bd4c-4278-8a87-a8f6aff64e72" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h3 class="bolumbaslik" id="calibre_toc_69">DÖRDÜNCÜ BÖLÜM</h3><br class="chapter" />

    <p class="baslik">OSMANLI ORDUSUNUN II. SELİM VE III. MURAD<br class="chapter" />
    ZAMANINDA GERİLEMESİ. İRAN SAVAŞI<a href="../Text/OsmanliTarihi_split_161.html#footnote-600-3204" id="footnote-600-3204-backlink">[*]</a></p>

    <p class="normal">“Dünyanın en iyi askerlerinin<sup class="calibre2">1</sup>” sayıca üstünlükleri ve disiplinleri, yükselme devrinden bir yüzyıl sonra gerilemeye başlayan Osmanlı İmparatorluğu’na daha uzun bir süre zaferler ve fetihler kazandırmasa bile en azından o güne kadar kazandığı itibarını korudu<sup class="calibre2">2</sup>. Ama o dönemin Türk ordusundan hor görerek bahsetmek çok aşırı olabileceği gibi, yine de birkaç 10 yıl önce büyük saygı gören bu fetih ve ilhak aracının yavaş yavaş zayıflamakta olduğuna dair işaretler görülüyordu.</p>

    <p class="normal">Kanunî Sultan Süleyman’ın ölümünden sonra Rumeli Beylerbeyi’nin emrinde 33 sancakbeyi ve 20 bin savaşçı varken, Budin Beylerbeyi’nin emrinde 12 bin asker vardı<sup class="calibre2">3</sup>. 1583 yılına doğru Avrupa’da üç beylerbeylik daha oluşturuldu: Almanlara karşı Bosna Beylerbeyliği, Lehlere ve Ruslara karşı Kefe Beylerbeyliği ve İranlılara karşı Demirkapı Beylerbeyliği<sup class="calibre2">4</sup>. Daha sonraki sayılara göre Avrupa kısmındaki sipahiler 60-80 bin kişiden oluşuyordu<sup class="calibre2">5</sup>. Tuna boylarında Sofya’ya kadar ve Selanik dolaylarında her zaman 30-50 bin akıncı hazır bulunduruluyordu<sup class="calibre2">6</sup>. Anadolu birlikleri 14 beylerbeyi ve 150 sancakbeyinin emrinde olup 1590 yılında 100 bin sipahiden oluşuyorlardı, ama değerleri açısından Avrupa kısmındaki sipahilerle kıyaslanamazlardı<sup class="calibre2">7</sup>. Sultan Süleyman zamanında yaşamış bir Venedik Balyosu toplam 300 bin sipahi olduğunu hesaplamıştı<sup class="calibre2">8</sup>. 1592 yılında ise sadece 200 bin<sup class="calibre2">9</sup>, 1581 yılında 150 bin<sup class="calibre2">10</sup> ve 1573-1576 yılları arasında sadece 130-140 bin sipahiden bahsedilmektedir<sup class="calibre2">11</sup>. İran savaşından dolayı sipahilerin sayısı artırılmıştı<sup class="calibre2">12</sup>.</p>

    <p class="normal">Timarlı sipahiler köylerde yaşıyorlardı ve köylüleri normal mahsul vergisinden daha fazla vergi alarak baskı altında tutuyorlardı. Fetihlerden önceki Rum, Slav ve Latin zamanlarındaki gibi toprak sahipleri olmuşlardı. Efendilerinin açgözlülüğü ve gaddarlığından sadece tek bir köylü değil, bütün bir köy bile kaçıyordu<sup class="calibre2">13</sup>.</p>

    <p class="normal">Timarın ilk defa verildiği döneminin değerlerine göre hesaplanmış<sup class="calibre2">14</sup> olarak, yılda 10 bin akçe kadar geliri olanlar, bir cebelü ile birlikte bizzat görev yapmak zorunda idi. Sonraki her bir 4-5 bin akçe için bir cebelü hazır tutuluyordu<sup class="calibre2">15</sup>. Bazılarının üç cebelü ve bir kölesi, bazılarının dört cebelü ve iki kölesi ve daha zengin zaimlerin altı cebelü ve dört kölesi vardı<sup class="calibre2">16</sup>.</p>

    <p class="normal">Artık zaman zaman sipahilerin belirlenen günde gelmediği ve yeniçeriler ile elit birliklerden oluşan ordunun eski hızla bir araya toplanmadığı oluyordu. Sultanın bizzat katılımını talep ediyorlar<sup class="calibre2">17</sup>, Kıbrıs savaşında olduğu gibi görevden para ile kaçmaya çalışıyor<sup class="calibre2">18</sup>, veya askerlik hizmetinden kaytarmak için kadınların ve musahiblerin<sup class="calibre2">19</sup> nüfuzunu kullanıyorlardı. İran savaşı sırasında, Müslüman hükümdarlar arasında bir savaşın dine aykırı olduğunu iddia ettiler<sup class="calibre2">20</sup>. Karargâha yine de gelenler eski Osmanlı süvarilerin iyi özelliklerini taşımıyorlardı. Aralarında sadece 30 bin iyi atlı vardı; diğerlerinin giysileri kötü idi, atları cılız ve yorgundu ve silahları bile zor taşıyorlardı<sup class="calibre2">21</sup>. Dinî şevkleri kaybolmuştu. Bu büyük insan topluluğunun ilahi korumaya olan inancı iyice zayıflamıştı<sup class="calibre2">22</sup>.</p>

    <p class="normal">Timarlar artık sarayın musahiblerine, ilmiye sınıfına, herhangi bir himayeye nail olan yaşlı insanlara ve kadınlara ve yasal cebelü ve köle çıkartamadıkları gibi, bu onları savaşa götürebilecek kapasitede de olmayan feodal beylere verildiğinden, asker sayısı gitgide azalmakta idi<sup class="calibre2">23</sup>. Sultanın timarları yeniden belirlenen değerlerine göre yoklamaya tâbi tutup, çıkaracakları cebelu sayısı esas olmak üzere timar sahiplerinden timarlarının bir kısmını azaltması, mevcut memnuniyetsizliği daha da artırıp, askerî timar sisteminde önemli bir aksaklığa sebep oldu<sup class="calibre2">24</sup>.</p>

    <p class="normal">Bunun aksine padişahın artık sürekli İstanbul’da bulunan ve sipahioğlanları, silahdarlar, ulûfeciler, çakırcılar veya müteferrikalar olarak ortaya çıkan sayısız sipahiden oluşan bir saray muhafız birliği vardı. Bunlar bir çeşit imtiyazlı askerlerdi. Savaş çıktığında her birine 20 altın ödeniyordu<sup class="calibre2">25</sup>. Parasını kendine saklamak isteyen padişah, bu kadar adamı beslemeyi gereksiz gördüğünden sayıları 1590 yılında 20 bin kişiye kadar düşürüldü<sup class="calibre2">26</sup>. Önceleri “panter ve leopar postlar” ve “uzun kurt derileri” giyerken – vaiz Gerlach onları bu şekilde gördü<sup class="calibre2">27</sup> - birkaç yıl sonra iyice fakirleştiler<sup class="calibre2">28</sup>.</p>

    <p class="normal">Ordunun çekirdeği hâlâ yeniçerilerden oluşuyordu. Sultanın bu çocukları, Enderun mektebinin bu talebeleri, bir zamanlar padişaha eşlik ediyor ve onu koruyordular. Gözlerinin önünde cesaretlerini kanıtlamışlar ve teveccühüne ve adaletine inanarak ödül olarak zengin bir timara sahip olmayı ummuşlardı. Şimdi ise tembel, hasta, eğlenceye düşkün sultanların hareketsizliği yiğitliklerini de alıp götürmüştü. 1579 yılında bir yeniçeri ağası<sup class="calibre2">*</sup> Vezir Sinan Paşa’ya eşlik etmeyeceğini açıkça beyan etmişti<sup class="calibre2">29</sup>.</p>

    <p class="normal">Yeniçerilerin sayısı, özellikle İran savaşı sırasında yükseltildi. 1573 yılında Sultan Selim zamanında her iki ayda bir ödenen günlük 4 akçe ulûfe alan demir gibi sert yeniçerilerin sayısı 12-14 bin kişiden oluşuyordu. Her birinin elinde silah vardı ve birkaç bin topçu deposu Saraybosna’da bulunan topları kullanıyorlardı<sup class="calibre2">30</sup>. 1576-1581 yılları arasında sadece 12 bin yeniçeri vardı, zira görünürde herhangi bir savaş olmadığından sayıları azaltılmıştı<sup class="calibre2">31</sup>. Kısa bir süre sonra doğudaki sınırı korumak üzere yeni yeniçeriler hizmete alındı. 1583-1585 yılında yeniçeri birliği 16-19 bin kişiden oluşurken, 1590-1592 yılları arasında 24-25 bin kişiden oluşuyordu<sup class="calibre2">32</sup>. Ancak parasızlıktan dolayı bazı subaylar ordudan ihraç edilmişti<sup class="calibre2">33</sup>. Yeniçerilerin çoğu artık günde 8 akçe alıyorlardı<sup class="calibre2">34</sup>.</p>

    <p class="normal">Eskiden de olduğu gibi yine her dört yılda bir köylerin kocabaşları aracılığıyla köylerden daha sonra yeniçeri olarak hizmet verecek acemioğlanlarını hizmete almak üzere köylere memurlar gönderiliyordu. Genelde ailenin tek erkek çocuğu, gençliğini imparatorluğun önemli yolları üzerindeki yerleşim yerlerinde geçiren ve evli, ya da nişanlı olan gençler hizmete alınmıyordular. Bu yüzden Arnavutlar ve Bulgarlar, henüz büyüme çağında olan çocuklarını bir an önce evlendiriyorlardı. Yine de bazen 20-24 yaşlarında, kendi hanesi olan, hatta kiliselerin hizmetinde bulunan gençlerin de götürüldüğü oluyordu. Divân-ı Hümâyûn memurlarında rüşvet önemli bir rol oynuyordu. Bu yüzden fakir köylüler acımasız sertliklerinden kaçmak zorunda kalıyorlardı. Bu yüzden yetmişli yıllarda Parga’nın tüm sakinleri başka bir yere taşınmışlardı<sup class="calibre2">35</sup>. Diğer taraftan bazı Hristiyanlar fakirliklerinden dolayı çocuklarını, devletin önemli makamlarına gelmelerini umarak gönüllü olarak veriyorlardı<sup class="calibre2">36</sup>.</p>

    <p class="normal">Rüşvet, bazı bölgelerin ıssızlaşması ve bahtsız İran savaşı sebebi ile yeniçeri ocağında açılan boşluğu doldurmak için daha Kanunî Sultan Süleyman zamanında, 1560 dolaylarında<sup class="calibre2">37</sup> ve daha sonra özellikle Sultan II. Selim ve Sultan III. Murad zamanında ailelerinin onlara başka bir kariyer şansı tanıyamayacağı genç Türkler ve İstanbul’un yeniçeri börkü altında ulûfelerini ve tayınlarını alıp, dilencilik ve soygun yapabilecek ve kavga çıkartabilecek serseri takımına başvuruluyordu. 1573 yılında bir Venedik Balyosu disiplini bozacak eğitimsiz ve itaat etmeyen böyle bir takımın toplandığını haber veriyor<sup class="calibre2">38</sup>. Artık bu ünlü ve zafer dolu birliklere katılmak için para verenler bile vardı<sup class="calibre2">39</sup>. 1586 yılında başka bir Venedikli temsilci de eski sistemin artık çöktüğünü onaylamış ve sitemde bulunmuştu<sup class="calibre2">40</sup>. 1590 yılından sonra Müslüman devşirmelerin evinde veya gerçek Türklerin yanında yetiştirilen acemioğlanlarının sayısı sarı başlıklar ve mavi giysiler içinde memurların yönetimi altında eyaletlerden getirtilen acemioğlanların sayısından daha büyüktü. Ayrıca artık belirli bir tazminat karşılığında çocuklarına parlak bir gelecek sağlamak için Hristiyan çocukların yerine kendi çocuklarını veren Türkler vardı<sup class="calibre2">41</sup>. Yeniçeriler ise eskiden tamamen devşirmelerden oluşan yeniçeri ocağına girmelerini sağlamak için kendi oğullarını, kardeşlerini ve başka akrabalarını, hatta para karşılığında arkadaşlarını seçiyorlardı<sup class="calibre2">42</sup>. Ayrıca evli yeniçerilerin özel izinle artık sınır boylarında, uzaktaki herhangi bir köyde değil, İstanbul’da bulunmaları da istisna değildi<sup class="calibre2">43</sup>.</p>

    <p class="normal">Yeniçerilerin önemli bir bölümü çeşitli garnizonlara dağıtılmıştı; örneğin tehlike altındaki Garb Ocaklarında 7 bin yeniçeri bulunuyordu<sup class="calibre2">44</sup>. Yeniçerilerin üçte biri genelde tahkim edilmiş şehirlerde, diğer üçte biri ise varsa savaşta oluyordu. Bazıları, üstlerinin haberi olmadan da olsa köylerde hiçbir iş yapmadan yatıyorlardı<sup class="calibre2">45</sup>. Kalan üçte birisini oluşturan yaklaşık 10 bin yeniçeri ve 600 acemioğlanı padişahın muhafız kıtası olarak sürekli İstanbul’da kalıyordu<sup class="calibre2">46</sup>.</p>

    <p class="normal">İstanbul’da bulunan yeniçeriler genelde kırmızı kumaşlara<sup class="calibre2">47</sup> bürünmüş muhafızlar olarak ortaya çıkıyorlardı. Alınlarında “üzeri değerli taşlarla bezenmiş yaldızlanmış gümüşten uzun bir bant” taşıyorlardı. Silahları “kadife kaplı ve ipek püsküllerle bezenmiş hançerler ve Hristiyanlardan aldıkları değişik tüfekler ve mızraklardı<sup class="calibre2">48</sup>”. Bazılarının güzel işlemeli kılıçları da vardı<sup class="calibre2">49</sup>. Delilerin ise leopar derileri ve kartal kanatları vardı<sup class="calibre2">50</sup>. Artık çıplak yerde yatmıyorlardı, aksine karargâhları değerli samur kürkleri ile döşenmişti<sup class="calibre2">51</sup>.</p>

    <p class="normal">Kışlalarda ocağın kurallarına göre yoldaşça yaşayıp, kendilerini cezalandırmak için vuranın elini öperken, sokaklarda herkes onların huzursuzluk çıkarmalarından korkuyordu<sup class="calibre2">52</sup>. Büyük bir gürültü ile yangınları söndürmek üzere dolaşıyorlar ve bu esnada ellerine geçen herşeyi soyuyorlardı<sup class="calibre2">53</sup>. Israrla bahşiş istiyor, hiç çekinmeden hırsızlık yapıyor ve sarhoş bir şekilde sokaklarda dolaşıyorlardı<sup class="calibre2">54</sup>. Yeniçeri ağası içki içmelerini yasakladığında ona itaat etmeyi reddettiler ve yeniçeri ağası sancakbeyi olarak Anadolu’ya tayin edildi<sup class="calibre2">55</sup>. Öfkelerinden kimse kaçamıyordu. Ulûfelerinin artırılmasını sağlamak için bir Anadolu seferinde Vezir Özdemiroğlu Osman Paşa’nın çadırının iplerini kestiler<sup class="calibre2">56</sup>. Kanunî bile onlardan çekiniyordu ve birçok sultanı yerlerine Osmanlı hanedanından başka bir veliaht getirmekle tehdit ediyorlardı<sup class="calibre2">57</sup>. Sultan II. Selim’in tahta çıkışı sırasında cülûs bahşişi istedikleri için üzerine ateş ettiler<sup class="calibre2">58</sup>. Sultan III. Murad, iktidarının ilk yıllarında sarhoş acemioğlanlarının hakaretine maruz kaldı. Penceresinin altına geldiler ve sokaklarda efendilerinin şerefine içki içtiler. Subaşılara sarhoşları toplama emri verildiğinde yeniçeriler ve sipahiler arasında açık bir isyan başladı. Sokollu Mehmed Paşa’ya bağırarak uzun kaltak diye seslendiler ve bir çoğu bir sonraki savaşta veziriazamı ve padişahı öldüreceklerini haykırarak kabadayılık yapıyorlardı. Sonunda meyhanelere gitme izni verildi<sup class="calibre2">59</sup>.</p>

    <p class="normal">Ayaklanmayı bastırmak ve sipahilerin öfkesini dindirmek için Sultan III. Murad, Rumeli Beylerbeyi’ni ve defterdarı kurban etmek ve 500 bin skudi ödemek zorunda kaldı<sup class="calibre2">60</sup>. Yeniçeriler, Diyarbakır’da paşa olduğu zamanlarda yeniçerilere karşı çok acımasızca davrandığı için yaşlandığında Canfeda Hatun’un ağabeyi ve sultanın musahibi olan [Deli/Divâne] İbrahim [Paşa]’nın evine saldırdılar<sup class="calibre2">61</sup>. Ayrıca kendilerine iyi para vaat eden bir adayın Boğdan veya Eflak Prensliği’ne atanması talebinde bulundular<sup class="calibre2">62</sup>.</p>

    <p class="normal">Ayaklanmaları sırasında kurban ettikleri düşmanlarının kesik başları sokaklarda yuvarlanıyordu<sup class="calibre2">63</sup>. Suçlular sadece bazen gizlice denize atılıyorlardı; meydanlarda idam artık imkânsız hâle gelmişti<sup class="calibre2">64</sup>. Sultanların ağırlığı işte böyle sadece savaş, onur ve ganimet peşinde olan iyi eğitilmiş bir orduyu yabancılardan oluşan, gerek devlet ileri gelenlerinin, gerekse sultanın bizzat çekindiği bir zavallılar sınıfı hâline getirmişti<sup class="calibre2">65</sup>.</p>

    <p class="normal">Osmanlı donanması Kıbrıs Savaşı’ndan ve Tunus’un tekrar fethinden birkaç yıl sonra da değişik yerlerde görülüyordu ve önemsiz herhangi bir İspanyol Kalesi’nin ele geçirilmesinden veya bir kalenin kurulmasından sonra top ateşleri altında İstanbul’a geri dönüyordu<sup class="calibre2">66</sup>. Yine de bu zamanlarda San Stefan tarikatının Toskana Dükü’ne ait kadırgaları İyonyen Denizi’nde ve Takımadalar sularında rahatça dolaşıp, ganimet toplayabiliyordu<sup class="calibre2">67</sup>. 1581 yılında Fas’a yapılan bir sefer, Cezayir’deki yeniçerilerin isyanı ve sıkışık durumdaki Fas Şerifi’nin etrafa para dökmesi sebebi ile gerçekleştirilemedi<sup class="calibre2">68</sup>.</p>

    <p class="normal">Donanma 1590 yılında 300 büyük ve 100 daha küçük gemiden oluşmakta olup, gemilerde kürekçi olarak 10 bin esir çalışıyordu<sup class="calibre2">69</sup>. Azaplara savaş ve ganimet yeterliydi. Avarız vergileri ile de kadırgalar donatılıyordu. Kenevir elyafı Marsilya’dan geliyordu; gıda gibi diğer malzemeler çeşitli eyaletlerden temin ediliyordu. Ücret karşılığında çalışan reisler gemilerin yapımından mürettebatın seçimine kadar herşeyle ilgileniyorlardı. Osmanlı İmparatorluğu’nun ileri gelenleri ve zengin Rumlar sultana gemi hediye etmek zorundaydılar<sup class="calibre2">70</sup>.</p>

    <p class="normal">İnebahtı Muharebesi’nden sonra hızlı bir biçimde tekrar oluşturulan bu donanma aslında Ali Paşa’nın yerine getirilen Uluç Ali Reis’in (ölümü Haziran 1587) eseri idi. Uluç Ali Reis, Li Castelil’de doğmuş kaba, ama hizmet konusunda demir gibi bir karaktere sahip bir devşirme idi. Kaptan-ı Derya olarak İstanbul, Basra, Süveyş tersaneleri dışında Pera, Gelibolu, İnebahtı şehirlerini ve Rodos, Midilli, Sakız ve Eğriboz adalarını yönetiyordu. Ayrıca donanmaya yararlı hizmetlerde bulunan korsanlar da onun yönetimi altında idi. Yetiştirmesi Hasan Reis, Cezayir Beylerbeyi idi<sup class="calibre2">71</sup>. Kaptan-ı Derya’nın emrinde şahsen 2.500-3 bin köle vardı. Gelirleri o kadar yüksekti ki, Tophane’de yeni bir cami yaptırabildi. Hristiyanlara karşı genelde kaba olan bu adam Venedik Balyosu’nun iltifatlarına karşı bir seferinde padişahının kulu olarak böyle iltifatlara ihtiyaç duymadığı cevabını vermişti<sup class="calibre2">72</sup>. Uluç Ali Reis, daha önce tersaneler Rum ve Gianfrancesco Giustiniani gibi İtalyan ustaların elinde iken, Türkleri gerçek deniz savaşı ve gemi yapım sanatına alıştırdığı için övülmektedir<sup class="calibre2">73</sup>. Her gemiye bir büyük ve dört küçük topun yerleştirilmesi de onun sayesindedir<sup class="calibre2">74</sup>.</p>

    <p class="normal">Uluç Ali Reis, Müslüman işçileri, geldiği yere uygun olarak Yeni Kalabriya adını verdiği bir köye yerleştirmişti<sup class="calibre2">75</sup>. Etrafına topladığı yine İtalyan asıllı mühtedilerin arasında Osmanlı donanması tarafından 1563 yılında esir alınıp, Kaptan-ı Deryalığa kadar yükselen (1587-1589) ve aslen fakir bir Venedikli olan Cezayirli Hasan gibi en yetenekli son reisleri çıkmıştır<sup class="calibre2">76</sup>. Sultan III. Murad, Hasan Reis’e büyük bir muhabbet besliyordu ve onun yönetiminde Haliç gezileri yapıyordu<sup class="calibre2">77</sup>.</p>

    <p class="normal">Osmanlı İmparatorluğu’nda artık paranın satın alamayacağı hiçbir şey yoktu. Askerler para hediyeleri ve fidye bedelleri alıyordu. Osmanlı Devleti’nde sürekli gelişen bir şey varsa o da ordu, mülki idare ve devlet saygınlığının temeli olan Hazine idi. Uluç Ali Reis<sup class="calibre2">78</sup> zamanlarında ve öncesinde Venedik’e ait topraklardan, Girit’ten ve İyonyen adalarından gelen Rumlar Türk kadırgalarında çalıştırılıyorlardı<sup class="calibre2">79</sup>. Bir süre sonra Venedik’in aldığı tedbirler<sup class="calibre2">80</sup> ve işsizlik, yani talan ve soygun fırsatının çıkması sebebiyle Hristiyan denizcilerin sayısı gittikçe azalmaya başladı ve savaşlar sona erdiği ve devam etmediği için Macaristan’dan, Rusya’dan vs. gelen esirlerin sayısı da 3-4 bin<sup class="calibre2">81</sup> kişiye kadar düştü. 1580 yılından önce bunların disiplinsizliği endişe yaratmaya başlamıştı<sup class="calibre2">82</sup>. Kaptan-ı Derya, zorunlu askerlik sayesinde bazı Türk bölgelerinde<sup class="calibre2">83</sup>, yetenekli ve denizlere aşina seleflerini çok aratan Türk kaptanları ve Rum köylüler bulmaktan bile memnun kalmak zorunda kaldı<sup class="calibre2">84</sup>.</p>

    <p class="normal">Artık açgözlü reisler<sup class="calibre2">85</sup> de makamlarını kötüye ve ticaret için kullanmaya başlamışlardı. Askerlik hizmetinden kaçmak isteyenlerden para alıyorlar; malzemelerin yarısını kendileri için kullanıyorlar veya satıyorlar; gemi yapımı için yaş odun kullanıyorlar ve böylece gemilerin en fazla bir yıl dayanmalarına sebep oluyorlar ve temin edilen erzakları kendi zimmetlerine geçirerek zenginleşiyorlardı<sup class="calibre2">86</sup>. 1590 yılına doğru İstanbul’da 200, İskenderiye’de 104 ve Dimyat’ta, Rodos, Anadolu limanlarında, Takımadalar’da ve Kıbrıs’taki diğer kadırgalar için 360 reis, 3 bin sipahi, 4 bin topçu, 4 bin cebeci ve 600 kalafatçı hizmet veriyordu<sup class="calibre2">87</sup>.</p>

    <p class="normal">Devletin gelirleri tür olarak aynı kalmıştı. On iki yaşından büyük Hristiyan tebaanın Cizye vergisi özellikle camiler için kullanılıyordu. İstanbul’da oturan Hristiyanlar, İstanbul dışında oturanlardan alınan 40 veya 70 akçeden – eski değeriyle 40 akçe = 1 duka altın - daha fazlasını ödüyor ve ayrıca vergi memuruna 4 akçe veriyorlardı. Vergi payları her bireyin varlığına göre hesaplanıyor ve 48 ile 200 akçe arasında değişiyordu. Aileleri olan yabancılar ve takiplerden kurtulmak isteyenler de vergiye tabiydiler<sup class="calibre2">88</sup>. Fatih Cami imamlarının ve talebelerinin geçimi, camiyi yaptıran padişahın fetihleri oldukları için, İstanbul ve Pera, Kefe, Eğriboz Adası ve Takımadalar’dan gelen cizye vergilerinden sağlanıyordu. Buna uygun olarak Bâyezid Cami’inin imam ve talebelerinin geçimi de Koron, Modon, İnebahtı ve Draç’tan gelen cizye vergilerinden karşılanıyordu<sup class="calibre2">89</sup>. Bu vergiler 1558 yılında 2 milyon<sup class="calibre2">90</sup> ve yüzyılın sonlarına doğru 3 milyon altın gelir sağlıyordu<sup class="calibre2">91</sup> ve Sultan III. Murad, bu gelirlerin büyük bir kısmını kendi “iç” hazinesine aktarmakta hiçbir sakınca görmüyordu<sup class="calibre2">92</sup>.</p>

    <p class="normal">Ayrıca hayvanlar için yüzde onluk âşâr vergisi alınıyordu. 1558 yılında buradan 2 milyon altın, daha sonraları biraz daha az gelir sağlanıyordu<sup class="calibre2">93</sup>. 1553-1558 yılları arası buğdaydan 800 bin, daha sonra 1.5 milyon; madenlerden 1553-1558 yılları arasında 1-1.5 milyon, daha sonraları sadece 500 bin (1590); miras vergisi 1553-1558 yılları arasında 200-300 bin, daha sonra bir milyona kadar (1573); fermânların hazırlanması için alınan harçlar 1553-1558 yılları arasında 100 bin altın gelir getiriyordu. Gümrükler<sup class="calibre2">94</sup> Hazine’ye oldukça büyük meblağlar kazandırıyordu: Örneğin 1.200.000 (1553) ile 2 milyon<sup class="calibre2">95</sup> altın arası. Bunların yarısı hediye olarak Mekke’ye gönderiliyordu<sup class="calibre2">96</sup>. İcarların getirdiği gelir ise 400 bin altındı. Vasallardan alınan vergiler ise 1558 yılında şöyle idi: Boğdan ve Eflak 20 bin<sup class="calibre2">97</sup>; Macaristan 30 bin; Erdel 10 bin; Nakşa 6-8 bin<sup class="calibre2">98</sup>; Sakız Adası 10-12 bin; Zenta 500; Kıbrıs 8 bin; Ragusa 12.000-12.500<sup class="calibre2">99</sup> altın. Sultan II. Selim zamanında ise Boğdan 35 bin<sup class="calibre2">100</sup> - daha sonraları sadece 26-29 bin<sup class="calibre2">101</sup>; Eflak 55-60 bin<sup class="calibre2">102</sup>; Erdel 1575 yılına kadar aynı tutarı, daha sonra 15 bin<sup class="calibre2">103</sup> ve Macaristan yine 30 bin altın ödüyordu. Zenta, Takımadalar ve Ragusa da yine aynı meblağları ödüyorlardı. Sakız Adası ve Kıbrıs fethedildikten sonra vergiden muaf oldular<sup class="calibre2">104</sup>. Neticede bu vergiler Hazine’ye beklenenden daha az, 500 bin altın civarında bir gelir getiriyordu<sup class="calibre2">105</sup>.</p>

    <p class="normal">Defterdar, timarlardan gelen yıllık 18 milyon altına dokunmaya çekiniyordu<sup class="calibre2">106</sup>. Bazı eyaletlerin gelirleri ise bizzat padişahın kendisine aitti; örneğin Mısır – ki oradaki gelirlerden Memlüklere ödeme yapılıyordu – Arabistan, Suriye ve Mezopotamya – ki bu son iki eyalette de askerlerin parası yine padişah tarafından ödeniyordu – ve Sultan II. Selim’in fethettiği yerler: 1558 yılında Kahire 500-700 bin, hatta 1 milyon altın ödüyordu<sup class="calibre2">107</sup>. Arabistan 500 bin<sup class="calibre2">108</sup>, Halep 300 bin, Bağdat 250 bin<sup class="calibre2">109</sup> altın ödüyorlardı. Ayrıca tüm tayinlerde “iç hazineye” oldukça büyük meblağlar akıyordu<sup class="calibre2">110</sup>: Bir Eflak veya Boğdan Prenslikleri tahtının fiyatı 1590 yılından sonra 400 bin altındı<sup class="calibre2">111</sup>.</p>

    <p class="normal">16. yüzyılın sonlarına doğru Osmanlı İmparatorluğu’nun gelirleri toplam 9-10 milyon altın dolaylarında, yani Sultan II. Selim zamanından 1-2 milyon fazla idi<sup class="calibre2">112</sup>. 1573 yılında, gelirlerin sadece 8 milyon altın olduğu zamanlarda hazinede her zaman 2 milyon altın fazlalık oldu<sup class="calibre2">113</sup>; daha önce Kanunî Sultan Süleyman zamanında bu fazlalık 1 milyon altın dolayında idi<sup class="calibre2">114</sup>.</p>

    <p class="normal">İç hazine bir zamanlar devletin işleri için kullanılırdı ve sultan, kendi hazinesinde neredeyse hiç para olmadığını söylüyordu<sup class="calibre2">115</sup>. Daha sonra ise sultanın hastalıklı açgözlülüğü sebebiyle güvensizliğe mahal vermemek için genelde<sup class="calibre2">116</sup> herşey kapalı ve kilitli tutuluyordu<sup class="calibre2">117</sup>. Ancak İran savaşı çok daha fazla giderlere sebep olduğu ve Anadolu’daki gelir kaynakları bazen azaldığı için Divân-ı Hümâyûn para krizini aşmak için yeni tedbirlere başvurmak zorunda kaldı. Sultan, Hristiyan tebaa ve farklı dinlere mensup herkesin mallarını istediği gibi kullanma hakkına sahip olduğu gerekçesi ile genelde sadece deniz savaşları sırasında toplanan avarız vergilerini her yıl tahsil ettirmeye başladı ve vasal devletlerden de yardım paraları talep etmeye başladı<sup class="calibre2">118</sup>. Ölen memurların ve yüksek makamlara kadar gelmiş kulların mirasları da oldukça büyük bir gelir kaynağı idi: Beylerbeyi Hasan Paşa’nın ölümünden sonra iç hazineye birçok değerli taşın yanı sıra nakit 40 bin altın akmıştı<sup class="calibre2">119</sup>. Seksenli yıllarda dokuz paşanın mallarına el konulması ile hazineye 3,5 milyon altın kazandırıldı<sup class="calibre2">120</sup>.</p>

    <p class="normal">Bunlara rağmen, askerler kimi zaman paralarını alamıyor ve bu yüzden sarayda ticaret yapan tüccarların dükkanlarını soyuyorlardı<sup class="calibre2">121</sup>. Yedikule’deki hazine artık yoktu<sup class="calibre2">122</sup>. 1593 yılından sonra verginin peşin olarak neredeyse her ay tahsil edilmesi, Romen prensleri Osmanlı İmparatorluğu’ndan ayrılmalaya itti<sup class="calibre2">123</sup>. Zengin Rumlardan ve Yahudilerden yüksek faizle borç almak bu gibi zorlukların henüz bilinmeyen çözümleri idi<sup class="calibre2">124</sup>. Bunun yerine sultan gümüş akçelerin değerini düşürdü ve böylece bir Venedik veya Osmanlı altını 40 yerine 60 veya daha fazla akçe geliyordu. Aynı zamanda altın sikkenin değeri sultanın emri ile iki katına çıkartıldı. Birçok dalgalanmalardan sonra nihayet kesin bir kur kararlaştırıldı: 80 akçe = 1 taler; 120 akçe = 1 altın. Sipahilerin günlük 8 akçesi ve ulûfeleri bu yeni sikkelerle ödendi<sup class="calibre2">125</sup>. Defterdarlar ise bunun karşılığında bir altına 60 akçe gelen sikkeleri kabul ediyorlardı<sup class="calibre2">126</sup>. Tabii askerler bu durumda yine ayaklanıyorlardı.</p>
  </div>

  <div class="calibre1" id="calibre_pb_77"></div>
</body>
</html>
