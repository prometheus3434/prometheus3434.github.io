<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>OsmanliCilt11</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:9abe2b6e-bd4c-4278-8a87-a8f6aff64e72" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="kitapbaslik1" id="calibre_toc_14">ÖNSÖZ</h2>

  <p><br class="chapter" /></p>

  <p class="normal">Dergilerin eleştirileri uzun süreli değildir. İlk değerlendirenlerin görüşleri tamamen unutulduktan sonra bile birçok eser okunur ve kullanılır. Yine de bunlardan bazılarına cevap vermek zorunda kalıyorum.</p>

  <p class="normal">Türk halkının ulusal tarihini yazmak istemiş olsaydım ve bu halk, Hristiyan halkları gibi manevi bir gelişim göstermiş olsaydı, tabii ki Türk dilini ve edebiyatını bilmek zorunda kalırdım. Ancak Türk ulusal edebiyatı yoktur, aksine Türk halkının kendi dili olmayan bir dilde sadece yabancı Doğu örneklerinin taklidi vardır. Türklerin asıl ulusu manevi açıdan hiçbir zaman gelişme göstermemiştir.</p>

  <p class="normal">Bunun dışında amacım Türk halkı ya da Türk halkının Osmanlı dönemi hakkında bir kitap yazmak değil, Osmanlı İmparatorluğunun gelişimini takip etmekti. Osmanlı İmparatorluğu ise siyasi ve askerî bir oluşumdur. Bu oluşum Türklere dayanır, ama ne Türkler tarafından ne de onların yaşam tarzları veya karakterlerine dayanarak yönetilmemiş olup, Osmanlı hanedanı ve devşirme sınıfı tarafından yönetilmiştir. Demek ki bu hanedanın ve devşirme sınıfının tanınması gerekmektedir. Ancak savaş seferlerini, ayaklanmaları, merasimleri ve olağanüstü olayları ön planda tutan Türk kroniklerinde bunlar hakkında çok fazla bilgi bulunmamaktadır. İmparatorluğun savunma ve beslenme araçları: Ordu ve maliye çok önemlidir, ama Türk kroniklerinin bunlar hakkında da çok fazla bilgi yoktur. Üçüncü nokta ise komşularla ilişkilerdir, ki bunların arasında tek Doğulu güç olarak İranlılar önemli bir yer tutmaktadırlar: Ancak İranlıların Venedikliler, Almanlar, Fransızlar, Hollandalılar, vs. gibi elçilik raporları yazma ve arşivlerde saklama alışkanlıkları yoktu. Son olarak da tâbi olan halkların durumları ve çabaları hakkında bilgi verilmelidir; ancak ulusal bir gelişmeye sahip olan bu halklar, Doğu kökenli değildir ve Avrupa ve Hristiyan dillerini konuşmaktadırlar.</p>

  <p class="normal">Bu yüzden Osmanlı İmparatorluğu tarihini yazan bir tarihçi, ille de ünlü bir Doğu bilgini olmak zorunda değildir. Yirmi yıldır bu imparatorluğun belirli bir eyaletini bir bütünün tüm çağlarındaki yaşamıyla inceleyen bir kişi de böyle bir görevi üstlenebilir, ki bu, benim bugüne kadar tarih bilimi dahilinde gösterdiğim faaliyettir. Böyle bir eseri yazmaya kalkışan kişi, Doğu kaynaklarına ihtiyaç duyarsa, bunları örneğin Macar bilgin Thury’nin tercümelerinde veya özetlerinde bulamazsa, yaşlı Hammer’in eserinde bulabilir. Hammer Doğu kökenli halklar, devletler ve edebiyatlar hakkındaki bilgilerimizi o kadar desteklemiştir ki, ona “güvenilir değil” demek biraz sert bir değerlendirmedir. Aksine bir tarihçi olarak onun verdiği bilgileri, tercümesi yapılan Türk kaynaklarıyla karşılaştırdığımda, her zaman güvenilir olduğunu gördüm.</p>

  <p class="normal">Osmanlı İmparatorluğu’nun şu andaki hükümdarı tarafından Türk halkının ulusal tarihini yazmak üzere görevlendirilen komisyonun öncelikle görevi çok daha farklı olmalıdır: Türk kroniklerini ve bugüne kadar bilinmeyen belgelerin orijinallerini ve Batı dillerinden birine yapılacak tercümelerini aynı anda yayınlamalıdır.</p>

  <p class="normal">Eserim, kimi zaman Zinkeisen’in eseri ile kıyaslanmaktadır. Seleflerimi eleştirmek beni ezelden beri utandırmıştır. Ancak bu gibi sistematik eleştiriler karşısında Zinkeisen’in – ki bir kelime Türkçe bilmezdi ve Doğu’ya her yönden hep yabancı kalmıştır – Osmanlı İmparatorluğu’nun tarihini yazmadığını söyleme zorunda kalıyorum. Kaynaklarında mevcut bilgileri bir araya toplayarak, bunları kamuoyuna sunmuştur, ancak gerek kapsamı, gerekse eğilimleri açısından onlara tamamen bağlıdır. Sadece Bizans kroniklerine, Venedik raporlarına, İngiliz Roe’nin yazışmalarına, Prusya’nın elçilik yazışmalarına, vs. göre yazmaktadır. Eserinde denge yoktur ve her türlü sistem eksiktir. Organik bir bütün değildir ve Zinkeisen çok rahat olan kronolojik şemayı reddettiğinden, sadece yazdığı “tarihi” kullananlar bu eserin içinde gezinmenin ne kadar zor olduğunu anlayabilirler.</p>

  <p class="normal">Önyargısı olmayan okuyucu, bu eserde böyle bir yöntem hatasının mevcut olmadığını görecektir.</p>

  <p class="normal">Stilin rötuşları için meslektaşım Prof. Dr. K. Richter’e ve mutlaka kullanılması gereken kaynakları bana bildirdikleri için Bay Horatio F. Brown’a teşekkür ederim.</p>

  <p class="altbaslik">Valenii-de-Munte, 15 Aralık 1909</p>

  <p class="altbaslik">N. Jorga</p>

  <div class="calibre1" id="calibre_pb_65"></div>
</body>
</html>
