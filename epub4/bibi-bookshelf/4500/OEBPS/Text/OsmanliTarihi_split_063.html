<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>OsmanliCilt11</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:9abe2b6e-bd4c-4278-8a87-a8f6aff64e72" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h3 class="bolumbaslik" id="calibre_toc_70">BEŞİNCİ BÖLÜM</h3><br class="chapter" />

    <p class="baslik">İRAN SAVAŞI’NDA OSMANLI ORDUSU<a href="../Text/OsmanliTarihi_split_162.html#footnote-600-3205" id="footnote-600-3205-backlink">[*]</a></p>

    <p class="normal">Sultan III. Murad’ın ilk hükümdarlık yıllarında yeniden başlayan İran savaşı, uzun süreden beri doğal bir liderden, adalet kaynağından, övgüden ve haklı ödüllerden mahrum kalan ordu için önemli bir meydan okuma olacaktı.</p>

    <p class="normal">Sultan II. Selim’in tahta cülûsundan iki yıl sonra<sup class="calibre2">1</sup> yeni Osmanlı hükümdarı ile barışın onaylanmasını görüşmek üzere İranlı bir elçi topluluğu geldi<sup class="calibre2">2</sup>. Bu topluluk, askerleri ve hizmetlileri dahil 800 kişiden oluşuyordu<sup class="calibre2">3</sup>. Şah Tahmasb’ın en büyük oğlu İsmail<sup class="calibre2">4</sup>, Erzurum Beyi’ne yaptığı bir saldırının intikamı için Osmanlılar tarafından esir tutuluyordu<sup class="calibre2">5</sup>. Yaşlı şah, Kürtler tarafından korunan sarayından çıkmıyordu, günde beş kez giysilerini değiştiriyordu, değerli taşlarının ve paralarının hesabını tutuyor, mücevherlerle spekülasyonlar yapıyordu ve üzerinde tamamen hakimiyet kuran falcılar ve kadınlarla vakit geçiriyordu. Kardeşlerini ya doğal ölüm, ya da cinayetten dolayı kaybetmişti; yeğeni İndus Nehri kenarlarında bir yerlerde dolaşıyordu; oğulları ise devlet işlerine karışamıyorlardı. Böylelikle halkın taparcasına saygı gösterdiği yaşlı şah, günlerini mutluluk içinde geçiriyordu. Mirasçılarının Osmanlı Sultanı ile arasını da düzeltmişti. Devletin çok az olan gelirinden – Hristiyanlardan alınan yüzde 10 vergi, vs. – yıllık 3 milyon altın dolayında geçimini sağladığı Kürtler, kendisine bağlı elli hanın her biri 300-500 dolayında atlı ve sayısız hizmetli sağlayabilecek güçte feodal birlikleri ve en iyi silahlarla donatılmış piyadeler<sup class="calibre2">6</sup>, onu Osmanlılara karşı koruyordu.</p>

    <p class="normal">O dönemlerde Osmanlılar Arabistan’da yeterince meşguldüler. 1569 yılında Koca Sinan Paşa ve Özdemiroğlu Osman Paşa komutasında, yine Divân-ı Hümâyûn’un birbiri ile çelişen birçok emrinin sonucu olarak neredeyse tamamen elden çıkmış bu eyaleti tekrar geri kazanmak için Yemen’e birçok birlik gönderildi. Osmanlıları o dönemde İran’ın buradaki problemlere müdahale etmesinden daha çok korkutan bir şey yoktu<sup class="calibre2">7</sup>.</p>

    <p class="normal">Daha Arabistan’da Seydiler tarafından çıkartılan bu ayaklanmalarda, ordu yönetimindeki aksaklıklar açıkça ortaya çıkmaya başladı. Önce Lala Mustafa Paşa serasker tayin edilmişti, ama 3 bin Türk’ün hayatına ve topların kaybına mal olan bir mağlubiyetten sonra diğer vezirlerin entrikaları sebebi ile geri dönmek zorunda kaldı<sup class="calibre2">8</sup>. Özdemiroğlu Osman Paşa’nın Taaz gibi önemli bir şehri ele geçirdikten sonra geri dönüp, başkentte Sokollu Mehmed Paşa’nın rekabeti ile uğraşmak zorunda kalmasının sebebi Koca Sinan Paşa idi. Osmanlı donanması Mayıs ayında Aden<sup class="calibre2">9</sup> Şehri’ni ele geçirdi ve Koca Sinan Paşa, Sanaa Şehri’ni kuşattı. Asilerin imamı ve aynı zamanda siyasi liderleri [Topal] Mutahhar ile anlaşmaya varmayı başardı ve Sultan Selim kaybettiği toprakları ve egemenlik haklarını geri aldı. Bu zorlu sefere katılan Behram Paşa, tekrar Türk olan Yemen’de sancakbeyi olarak kaldı<sup class="calibre2">10</sup>.</p>

    <p class="normal">Anadolu’daki barış beş yıl sürdükten sonra, 1576 yılının Mart ayında, bu sefer tahta cülûs eden Sultan III. Murad’a saygı gösterisinde bulunmak üzere yine bir İran elçi topluluğu İstanbul’a geldi<sup class="calibre2">11</sup>. Mayıs ayında Rumeli Beylerbeyi tarafından Üsküdar’da merasimle karşılandılar. Yeniçeri Ağası yeniçerileri ile birlikte Yahudi (Çıfıt) Kapısında bekliyordu. Uluç Ali Reis, misafirlere limana demirlemiş otuz kadırgadan birinde büyük bir ziyafet verdi. Top ateşleri eşliğinde yabancı elçiler yeniçerilerin saf tuttuğu sokaklardan geçerek şehre girdiler. Elçiler, zengin işlemeli brokar, ipek ve kadife giysileri ile sokaklardan geçiyorlardı ve arkalarından birçok atlı ve 500 deve geliyordu. Başlarında Sultan Tokmak olmak üzere kalacakları yere kadar geldiler. İstanbul’un İranlı gavurlara nefret besleyen ayaktakımı özenle uzak tutulmuştu<sup class="calibre2">12</sup>.</p>

    <p class="normal">İranlıların getirdikleri hediyeler oldukça değerli ve çeşitli idi: Kur’an el yazmaları, değerli taşlar ve inciler, halılar, silahlar, devekuşu tüyleri, “Horasan keçeleri, renkli ketenler”, vs. Sultan Tokmak daha sonra başlarında Sultan III. Murad’ın<sup class="calibre2">13</sup> bulunduğu ve Osmanlı Sultanı’nın görkemine şahit olacağı 10-12 bin askerin katıldığı bir geçit merasimini izledi<sup class="calibre2">14</sup>.</p>

    <p class="normal">Şah Tahmasb 85 yaşında zehirlenerek öldüğünde elçi henüz Sünnilerin İstanbul’unda idi. Şah Tahmasb’ın en genç oğlu ve halefi Haydar, tahta cülûsundan kısa bir süre sonra Şahların sarayındaki Gürcülerin yerine gözlerini diken Türkmenler tarafından öldürüldü. Bunun üzerine askerler tarafından desteklenen “Deli” İsmail, Haşhaşilerin eski kalesi Alamut’taki zindandan çıktı ve şah olarak ilk işi kör olduğu için tehlikeli saymadığı Muhammed Hüdavendi dışındaki tüm kardeşlerini öldürtmek oldu. Şah İsmail de yine cinayete kurban gitti. Bu cinayetin sorumlusu olan prenses, devlete çok büyük bir iyilik yapmış ve daha büyük gaddarlıklardan kurtarmıştı<sup class="calibre2">15</sup>.</p>

    <p class="normal">Şah İsmail’in tahta cülûsu sırasında İstanbul’da yaşayan Gerlach: “İran’daki yeni kral harekete geçtiğinde sanırsın ki doğudaki tüm ülkeler İran’a dahil olmak üzere Türklerden ayrılacaklar”, diye yazmıştır<sup class="calibre2">16</sup>. Ancak kısa bir süre sonra Şah İsmail’in barış istediğine ve bir elçi göndereceğine dair haberler gelmeye başladı<sup class="calibre2">17</sup>. Şah İsmail’in ölümünden sonra ise Şah Tahmasb’ın kör oğlu tahta cülûs ettiğinde ve devlet işlerini yönetmekteki beceriksizliğinden dolayı oğulları Hamza, Abbas ve Tahmasb arasında savaş başladığında, İran’daki Özbekler rahatça dolaşıyorlardı<sup class="calibre2">18</sup> ve birçok vezir artık Doğu’daki ezeli düşmanı yok etme ve “pastayı kesme” zamanın geldiğine inanıyordu<sup class="calibre2">19</sup>.</p>

    <p class="normal">1578 yılının bahar aylarında Erzurum’da savaşa girmeye çok da niyetli görünmeyen 5 bin yeniçeri, 3 bin sipahioğlanı ve 400 tüfekçiden oluşan bir ordu toplandı. Anadolu Beylerbeyliği’ne bağlı Karaman, Sivas, Karahamid ve Erzurum sancaklarından 4 bin sipahi geldi. Erzurum’dan gelen birliklerin başında Behram Paşa vardı. Diğer birlikler Suriye, Irak ve Maraş’tan çağrıldı. Mısırlı Memlüklerin de gelmesi bekleniyordu ve Koca Sinan Paşa’yı yerinden ederek doğudaki savaşın tek seraskeri ve padişahın temsilcisi hâline gelen Lala Mustafa Paşa’nın sancağı altında birçok akıncı toplanmıştı. Emrinde birçok büyük ve bazı küçük top vardı, ama Portekiz komşularından bir süre önce kendi toplarını aldıklarından ve kendi tüfeklerini de ürettiklerinden beri İranlılar artık bu silahlardan korkmuyorlardı<sup class="calibre2">20</sup>. Ayrıca ellerine birkaç Osmanlı topu da geçmişti. Osmanlı ordusunun yanında 1.500 deve ve 275 bin altın değerinde bir hazine vardı<sup class="calibre2">21</sup>.</p>

    <p class="normal">13 Nisan’da yeniçerilerin öncü birlikleri Trabzon’a doğru yola çıktı ve Lala Mustafa Paşa bir süre sonra Üsküdar’daki karargâhından kalkıp, onları takip etti (5 Mayıs). Sultan III. Murad, başında bulunmayı reddettiği ordunun görkemli ayrılışını bizzat seyretti. Serasker Lala Mustafa Paşa Konya ve Sivas üzerinden Çermik’teki ordugahında uzun süre kalacağı Erzurum’a geldi.</p>

    <p class="normal">Birlikler, özellikle para ve erzaklar çok yavaş ilerliyorlardı. Haziran ayının sonlarına doğru Lala Mustafa Paşa henüz eski Ermeni Kalesi’nin surlarının dibinde idi. Maraş Beylerbeyi Ahmed Paşa, sultanın tüm yetkiyi verdiği serasker Lala Mustafa Paşa’ya itaat etmemiş ve öncü birliklerin lideri olarak yola çıkmamıştı. Ahmed Paşa derhal görevinden alındı, ama bu hadise, ordunun tutumunu açıkça gösteriyordu.</p>

    <p class="normal">Savaşın yapılacağı yer olarak Gürcistan toprakları belirlenmişti. Burada Dede Semid<sup class="calibre2">*</sup> Hatun’un Tiflis’i kazanmak isteyen oğulları İmiretya Prensi Georg Bahaçuk, Levan, Kaheti ve Minuçihr ile Gregor iktidarı bölüşüyorlardı. Tiflis’te ise Şah Tahmasb’ın, kendine han dedirten ve İran’ın çıkarlarını koruyan kayınpederi Davud hüküm sürüyordu<sup class="calibre2">22</sup>. Bu ülkeye girerken öncü birliklerin başında Karahamid Sancakbeyi bulunuyordu. 14 Ağustos’ta Çıldır Kalesi’ni ele geçirdi ve bu kalenin hemen yakınında 16 Ağustos’ta<sup class="calibre2">23</sup> kimilerine göre Tokmak<sup class="calibre2">24</sup>, kimilerine göre Muhammed Han yönetimi altında 25 bin İranlı ve 7 bin Gürcü’ye karşı büyük bir muharebe meydana geldi. Osmanlı ordusu, sert bir taarruza maruz kalan kanatlarda 13 sancakbeyini kaybetti ve ordu ancak Özdemiroğlu Osman Paşa’nın müdahelesiyle mağlubiyetten kurtuldu. İranlılardan 5 bin kişi savaş alanında hayatını kaybetti ve 3 bin esir arasında Gürcü prens de vardı.</p>

    <p class="normal">Gürcistan’a girildiğinde Prens Minuçihr’e ait bölgeler işgal edildi. Minuçihr birkaç kale ve sancakbeyi ünvanını talep etmişti. O güne kadar Hristiyanların elinde bulunan Tiflis, İran yandaşı sözde han tarafından terk edildi ve buraya 36 büyük top ile birlikte Türk müdafaa kıtaları yerleştirildi. Gürcüler bir yıllık vergiyi ödemek ve Osmanlı Sultanı’nın hakimiyetini tanımak zorunda kaldılar.</p>

    <p class="normal">Sonbaharda erzak yokluğu baş göstermeye başladı. Bataklık araziler ordunun ilerlemesini zorlaştırıyordu. Birlikler dar vadilerde atları için yem ve buğday aramaya çıktıklarında Gürcülerin ve İranlıların saldırısına uğruyorlardı. Emir Han’a karşı ikinci bir muharebenin yapılması gerekti. Kanak Nehri kenarında birçok İranlı asker ve asilzâde hayatlarını kaybederken, Türkler de 10 bin askerini kaybetti<sup class="calibre2">25</sup>.</p>

    <p class="normal">Yorgun düşmüş savaşçılar açlıktan ölme tehlikesi ile karşı karşıya geldiler. Nihayet açık isyan başladı. Yeniçeriler, Nehri geçmeyi reddettiler. Memnun olmayanlar Behram Paşa ve Derviş Mehmed Paşa şahsında liderlerini bulmuşlardı. Ne kötekler ne de cezalar artık fayda ediyordu. Lala Mustafa Paşa, savaşın devam ettirilmesinde ısrar ediyordu. Dönüş yolu için 12 bin altın dağıttı ve kendisi karşı kıyıyı ele geçirmek istedi ve boğulacak olursa, cesedinin bir çuval içinde oraya gömülmesini vasiyet etti. “Sultan Murad’ın ekmeğini yiyip, hizmette tereddüt edeni lanetliyorum<sup class="calibre2">26</sup>”, dedi. Seraskerin bu enerjisi etkisini gösterdi. Bütün askerler onu takip etti, ama nehir yatağında 5 bin asker hayatını kaybetti. Serasker tarafından ödül olarak verilen değerli onur kılıçları da kabaran sularda kayboldu.</p>

    <p class="normal">Yorgun ordunun kalanı Ereş (Araş)’e ilerledi ve burayı ele geçirerek Şemahi (Sumah)’ye doğru yol aldı ve buraya da birkaç birlik bırakıldı. Tatar Hanı’nın kardeşi Adil Giray, Kafkaslardaki ünlü Demirkapı Geçidi’ni eline geçirdi. Daha sonraları İranlıların eline düştü ve düşmanlarının kadınlarına fazla ısrarcı iltifatlarda bulunduğu için idam edildi.</p>

    <p class="normal">Lala Mustafa Paşa nihayet geri dönmeye karar verdiğinde fethedilen ve fethedilecek bölgeleri dört beylerbeyliği hâline getirdi: Şirvan, Tiflis, Sohum ve Gürcistan, bir Hristiyan’ın, Levan’ın oğlu Aleksandr’ın yönetimine verildi. Beylerbeyi’nin emrinde dokuz sancakbeyi vardı. Ama bu çok ziyaret edilen, fakat hiç de korkmuş gibi görünmeyen ve tam olarak ilhak edilmemiş sınır bölgelerinde Beylerbeyi olarak kalacak kimse bulunamadı. Kürtler ve prensleri af dilemiş ve kardeşlerden Minuçihr ve Gregor seraskerin karargâhında bulunmasına rağmen Gürcüler, yeniden saldırıya geçmek için ordunun çekilmesini bekliyorlardı. Sadece Özdemiroğlu Osman Paşa burada kalma cesaretini gösterdi ve serasker vekili olarak tayin edilerek emrine 10 bin sipahi, 2 bin tüfekle donatılmış yeniçeri ve topları ile birlikte topçular verildi. Özdemiroğlu Osman Paşa, Şirvan yakınlarındaki dağ ülkesinin güçlü kralının kızı ile evlendi ve Türklere teslim olan Derbend de onun emrine verildi.</p>

    <p class="normal">Behram Paşa, Ereş bölgesindeki yönetimi teslim almayı reddedince bunu başı ile ödemek zorunda kaldı ve zar zor Haydar Paşa ile bu onurlu makamdan kaçmayan bir adam bulundu. Serasker nihayet Tiflis’e geri döndüğünde artçı birlikler bölgenin eski hükümdarının yeğeni Simon ve Ali Kuli Han’ın İranlıları tarafından sürekli olarak rahatsız edildiler (Kasım). Yağan yoğun kar, geri dönüşü daha da zor hâle getirdi.</p>

    <p class="normal">Lala Mustafa Paşa, 56 Anadolu Sancakbeyi ve Şam’dan gelen sipahiler ile güçlenmiş bir vaziyette Erzurum’da kış karargâhına çekilirken, Özdemiroğlu Osman Paşa’nın durumu kısa bir süre sonra tehlikeli bir hâl almaya başladı. İranlıların, Şirvan valisi<sup class="calibre2">27</sup> komutasındaki ilk saldırıyı başarı ile geri püskürttü<sup class="calibre2">28</sup>. Ama daha sonra saldıranlar, Kör Şah’ın eşi<sup class="calibre2">29</sup> ve onun veliahtı olan Selman Han’ın 50 bin süvarisi idi. Aynı zamanda Haydar Paşa Ereş’te Emir Han tarafından öldürüldü ve kale tekrar İranlıların eline geçti. Emir Han, Özdemiroğlu Osman Paşa’yı Şemahi’de kuşattı ve yakınlara İranlı bir gözcü birlik yerleştirdi.</p>

    <p class="normal">Osman Paşa, genç Tatar Hanı [Mehmed Giray] ile birlikte bu birliği gece yapılacak bir baskında, özellikle Tatarların ani taarruzu ile yok etmeye, ya da en azından dağıtmaya, Ereş’i ele geçirmeye, kadın hanı buradan kovmaya ve kendi beyliğine birkaç kaleyi kazandırmaya çalıştı. Ama Şemahi’den ayrılmak zorunda kaldı ve ancak bir süre sonra kayınpederinin yardımı ile beyliğinin başkentini tekrar ele geçirebildi. Kayınpederinin bölgesini de kendi hakimiyeti altına alabilmek için kayınpederini sığındığı Demirkapı’da zehirleyerek öldürdü<sup class="calibre2">30</sup>. Aynı dönemde Ali Kuli Han, Tiflis önlerine geldi ve Gürcü Simon gittiği her yerde kendi soydaşları tarafından sevinçle karşılandı.</p>

    <p class="normal">Lala Mustafa Paşa, ancak 1579 yılı yazının sonlarına doğru, Tatarların da kendisine katıldığı Erzurum’daki karargâhtan ayrılabildi<sup class="calibre2">31</sup>. Emri altına verilen yeniçerilerin yarısını kaybetmişti ve İstanbul’da açılan boşlukları doldurmak için yeniçeri ocağına her kesimden insan toplandı<sup class="calibre2">32</sup>.</p>

    <p class="normal">Lala Mustafa Paşa, öncelikle Kars Kalesi’ni 24 gün süren bir çalışma ile tahkim etmek için ikinci seferine 1 Temmuz 1579 tarihinde çıktı<sup class="calibre2">33</sup>. Sultan III. Murad tarafından sefere katılmak üzere davet edilen ve emrine bir yeniçeri birliği verilen Tatar Hanı, Özdemiroğlu Osman Paşa ile birleşti ve birlikte Şirvan’ın henüz İranlılara ait bölümü ile Prens Aleksandr’ın bölgelerini talan ettiler<sup class="calibre2">34</sup>. Ordunun öncü birlikleri Maraş Beylerbeyi’ni yönetimi altında Tiflis’e kadar ilerledi, ama İranlıları burada bulamadı. Şam Beylerbeyi Sokollu Hasan Paşa, Ali Kuli Hanı esir aldıktan sonra 2 bin yeniçeri ile şehre girdi. Lala Mustafa Paşa, beş günlük bir yürüyüşten sonra, İran tarafından gelen barış tekliflerine kulak asmadan Revan’a vardı. 15 Kasım’da serasker tekrar Erzurum’a döndü ve burada görevini bırakma emrini aldı<sup class="calibre2">35</sup>. Sokollu Mehmed Paşa ölmüştü ve Lala Mustafa Paşa’nın de derhal hareket ettiği<sup class="calibre2">36</sup> (Nisan 1580) İstanbul’da veziriazamlık için kavgalar başlamıştı<sup class="calibre2">37</sup>.</p>

    <p class="normal">İstanbul’da entrikalar yumağı henüz bir çözüme ulaşmamışken, İran Şahı’nın elçisi Mesud aracılığıyla yeniden barış talebi ve Şirvan’ı teslim etmeden Tiflis ve Kars’ı teslim etmeyi vaat etmesine rağmen, Koca Sinan Paşa 700-800 top ve ocağa yeni kaydedilen yeniçeriler<sup class="calibre2">38</sup> ile birlikte Anadolu’ya gönderildi<sup class="calibre2">39</sup>. Yeni Serasker Koca Sinan Paşa Erzurum’dan Kars’a (15 Temmuz), oradan da beylerbeyini artık Yusuf diye çağrılan eski Gürcü Prensi Gregor ile değiştirdiği Tiflis’e geçti. İran ordusu şahın bizzat yönetimi altında Tebriz’de kalırken, Çıldır Ovası’na geldi. Herhangi bir çatışma çıkmadı. Türkler savaştan bıkmışlardı ve seraskerlerinin sert mizacı da buna katkıda bulunuyordu. Koca Sinan Paşa ise sadece daha önce de sahip olduğu veziriazamlık makamını düşünüyordu. Bu yüzden sonbahar başlarken, İranlılar ile her ne pahasına olursa olsun, gerektiğinde Şirvan’ı da boşaltarak, barış yapmaya kararlı bir vaziyette Erzurum’a döndü ve hiçbir yetki veya emir almadan İstanbul’a hareket etti.</p>

    <p class="normal">Van’a sınır nöbetçileri olarak Halep Beylerbeyi ve Lala Mustafa Paşa’nın yeğeni Mehmed Paşa ve Aleksandr’ın düşmanı olarak Minuçihr gönderildi: Mehmed Paşa yenilip, bir Gürcü tarafından yaralanarak Erzurum’a kaçtı. Doğu eyaletleri artık İranlıların saldırılarına açıktı. Ama Türklerin şansına İran’da taht mücadeleleri başlamıştı. Divân-ı Hümâyûn da imparatorluğun bu bölümü ile o dönemde hiç ilgilenmediğinden, 6 Ağustos 1581 tarihinde 10 Gürcü esir ile merasimle İstanbul’a giren<sup class="calibre2">40</sup> firari Koca Sinan Paşa veziriazam olarak görevine devam edebildi<sup class="calibre2">41</sup>.</p>

    <p class="normal">Ateşkes antlaşması imzalandıktan ve “değersiz Rafızî<sup class="calibre2">42</sup>” ile daha sonraki barış görüşmeleri kesildikten sonra Koca Sinan Paşa’nın rakibi Ferhad Paşa’ya 1581 yılında Anadolu’daki karmaşaları nihayet sona erdirme görevi verildi. Gürcistan’daki ordu sürekli olarak erzak yokluğundan şikâyetçi idi. Tiflis’e erzak götürmekle görevlendirilen bir birlik saldırıya uğradı ve iki beylerbeyi ile üç sancakbeyi hayatlarını kaybetti<sup class="calibre2">43</sup>. Artık şahın damadı olan Simon ile irtibata geçen<sup class="calibre2">44</sup> Minuçihr Mustafa, isyan bayrağını çekti<sup class="calibre2">45</sup>. Bu başarısızlıkların ve kayıpların faturası Koca Sinan Paşa’ya asıl şimdi çıkartıldı ve veziriazamlık görevini Kanijeli Siyavuş Paşa’ya devretmek zorunda kaldı. Ferhad Paşa, aynı zamanda seraskerlik makamına getirildi<sup class="calibre2">46</sup>.</p>

    <p class="normal">Ordu, Ferhad Paşa komutasında önce Kars’a ve daha sonra büyük surlarla tahkim ettirdiği ve elli üzerinde top ve bir sancakbeyi bıraktığı Revan’a doğru hareket etti<sup class="calibre2">47</sup>. Osmanlı’ya ihanet eden Minuçihr’i cezalandırmak üzere birliklerin bir kısmı Altınkale’ye gönderildi<sup class="calibre2">48</sup>.</p>

    <p class="normal">1582 yılında Ferhad Paşa, Nahcivan’a saldırmak ve Tiflis’e destek kuvvetleri götürmek üzere Erzurum’daki karargâhından ayrıldı. Tomanis yeniden tahkim edildi. Gürcülerden Simon’un kardeşi Davud teslim olduğunu açıkladı ve neredeyse Simon’un kendisi de ele geçiriliyordu. Ama talihli başlayan sefer çok üzücü bir şekilde son bulacaktı: Gürcü eşkıyalar Osmanlılara çok büyük zarar getirdiler; Rumeli sipahileri isyan ettiler ve yeniçeriler ellerine geçen her yeri talan ettiler<sup class="calibre2">49</sup>. Ferhad Paşa, kendisinden beklenenleri yerine getiremeden İstanbul’a geri çağrıldı<sup class="calibre2">50</sup>.</p>

    <p class="normal">Özdemiroğlu Osman Paşa’nın, İran Şahı’nın kısa bir süre önce yaptığı barış tekliflerine rağmen<sup class="calibre2">51</sup>, Gürcülere ve İranlılara karşı dördüncü serasker olarak tayin edilmesi ile durum yine değişmedi. Doğu’da tek başına bırakıldığından, Tatarlardan beklenen yardımı da alamayınca daha da çaresiz hâle geldi. Nihayet 1582 yılında destek vermek üzere bir Türk ordusu harekete geçti ve Rumeli Beylerbeyi’nin yönetimi altında Kefe üzerinden Çerkes bozkırlarını geçerek büyük zorluklar altında Derbend Kapı’ya geldi.</p>

    <p class="normal">Serhad beylerinin görevi, 1583 yılında Ali Kuli Han’ın 50 bin İranlı askerini zararsız hâle getirmekti. Osmanlı öncü birlikleri yenildi, ama tüm güçlerini kullanan Osman Paşa 9 Mayıs’ta Derbend yakınlarındaki Beştepe’de önemli bir muharebeyi kazandı. Tataristan’da güvenli bir dosta sahip olmak için Divân-ı Hümâyûn, Mehmed Giray Han’ın yerine daha önce Mevlevi dervişi olarak yaşayan kardeşi İslâm Giray’ı getirdi ve kendisine İstanbul’da bu yöndeki onay fermânını verdi<sup class="calibre2">52</sup>. Bunun üzerine yapılan merasim, beylerbeyi tayinlerinde yapılan merasime benziyordu: Kırmızı sancak, hançer ve at eksik değildi. Kaptan-ı Derya yeni hana ülkesine kadar eşlik etti ve soydaşları onu nihayet kabul etmek zorunda kaldılar. Giray hanedanının şerefi o kadar düşmüştü<sup class="calibre2">53</sup> !</p>

    <p class="normal">Osman Paşa, Kastamonu’daki karargâhını bozup, Erzurum’a<sup class="calibre2">54</sup> doğru hareket ederken (1 Ağustos), İran Şahı’nın oğlu 1585 yılının yaz aylarında 20 bin asker ile Tebriz’e geldi<sup class="calibre2">55</sup>. Eski ünlü Çaldıran Muharebe alanında İran şehzâdesi Hamza, Türklerin öncü birliklerini yok etti ve Van Beylerbeyi Cığalazâde Sinan Paşa’nın ve Karahamid Beylerbeyi’nin gelmesi de bu mağlubiyeti engelleyemedi<sup class="calibre2">56</sup>. Ali Kuli Han’ın emrinde sadece birkaç Türkmen olduğu ve Sultan Süleyman’ın aldığı bu zengin ve ünlü şehirden ayrılmak zorunda kaldığı için Özdemiroğlu Osman Paşa Tebriz’i ele geçirebildi. Yeniçeriler tam üç gün üç gece Tebriz’de her yeri talan ettiler. Ama Ali Kuli Han kısa bir süre sonra tekrar ortaya çıktı: Serasker Osman Paşa’nın bir hastalığı sırasında daha önce de yenmeyi başardığı beylerbeylerine ikinci kez darbe vurdu. Osman Paşa düşmanını 27 Eylül’de Şenb-i Gazan’da büyük bir vuruşmaya davet ettiğinde, Türkler ağır bir mağlubiyete uğradılar. Karahamid Beylerbeyi ve Trabzon Beylerbeyi hayatlarını kaybettiler ve Karaman sipahilerinin komutanı esir düştü<sup class="calibre2">57</sup>. İkinci bir mağlubiyetten sonra Özdemiroğlu Osman Paşa, hastalıktan ve üzüntüden yorgun düşmüş vaziyette hayata veda etti<sup class="calibre2">58</sup>.</p>

    <p class="normal">Onun yerine Cığalazâde Sinan Paşa geçti ve seraskerliğine sonbaharda topçuların kazandıkları bir zaferle başladı<sup class="calibre2">59</sup>. İstanbul’da baş gösteren karışıklıklar sayesinde Ferhad Paşa elinde serakerlik fermânıyla Erzurum’a geldi ve savaşın yönetimini devraldı.</p>

    <p class="normal">Bölgedeki gelişmeler, önderleri birbirleri ile mücadele içinde olan zor durumda kalan Türklerin yardımına yetişti. İran, Kulı Han’ın memnuniyeti için gözleri dağlanan ve zindana atılan çok sevdikleri liderleri Emir Han’ın öldürülmesinden ötürü Özbeklerle savaş hâlindeydi. Şehzâde Tahmasb’ı tahta getirecek olanlar işte bu tip askerlerdi. Türklere birçok mağlubiyet yaşatan yiğit Hamza cinayete kurban gitti. Şah Abbas’ın tahta cülûsu Türkmen beyleri arasında mücadeleye sebep olmuştu. Nihayet İran tarafından yeni barış teklifleri getirildi<sup class="calibre2">60</sup>.</p>

    <p class="normal">1587 yılının yaz aylarında Ferhad Paşa bazı İranlı sultanlara karşı zafer kazandı. Cığalazâde Sinan Paşa Bağdat’a gitti ve bu şehrin yönetimini devraldı. Ferhad Paşa 1588 yılında Karabağ’a geldi ve Gence Şehri’ni işgal etti.</p>

    <p class="normal">Bir önceki yılın sonlarından itibaren barış görüşmeleri başlatıldı: Şah’ın yeğeni Hamza Mirza bu amaçla İstanbul’da idi. 1590 yılında imzalanan barış antlaşması ile Osmanlı İmparatorluğu Şirvan’ı, Gürcistan’ı, Tebriz’i ve Karabağ bölgesini kazandı<sup class="calibre2">61</sup>. Gürcü prensler Simon ve Minuçihr ile Gilan Prensi Osmanlı’nın vasalları hâline geldiler<sup class="calibre2">62</sup>.</p>

    <p class="normal">Yeni eyaletler çok fazla gelir getirmiyordu. Buraya yerleştirilen sipahiler, tarlada çalışacak adam bulamıyorlardı. Yeniçeriler ise eşleri ve çocukları ile ayrı bir sınıf oluşturuyorlardı. Askerlerin ayaklanması nadir görülen bir şey değildi<sup class="calibre2">63</sup>. Halk, oldukça güvensizdi: Anadolu’nun içlerine kadar silah taşımak yasaklandı<sup class="calibre2">64</sup>. Gürcü Simon, sadece halktan korktuğu için tekrar ayaklanmaktan çekindi<sup class="calibre2">65</sup>. Gelirler, idarenin giderlerini bile karşılamıyordu<sup class="calibre2">66</sup>. Bu ağır savaş, özellikle ordunun çöküşüne, devlet sisteminin gevşemesine, eyaletlerin fakirleşmesine<sup class="calibre2">67</sup> ve yönetimdeki insanlar arasında rüşvetin yaygınlaşmasına sebep oldu<sup class="calibre2">68</sup>.</p>
  </div>

  <div class="calibre1" id="calibre_pb_78"></div>
</body>
</html>
