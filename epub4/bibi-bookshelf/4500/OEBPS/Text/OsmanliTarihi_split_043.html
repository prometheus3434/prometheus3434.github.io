<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>OsmanliCilt11</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:9abe2b6e-bd4c-4278-8a87-a8f6aff64e72" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h3 class="bolumbaslik" id="calibre_toc_54">DÖRDÜNCÜ BÖLÜM</h3><br class="chapter" />

    <p class="baslik">SULTAN II. BÂYEZİD ZAMANINDA ARNAVUTLUK,<br class="chapter" />
    SLAV ÜLKELERİ VE MORA’DAKİ TÜRKLER<a href="../Text/OsmanliTarihi_split_146.html#footnote-600-2204" id="footnote-600-2204-backlink">[*]</a></p>

    <p class="normal">Arnavutluk’taki Türklerin başında bulunan Gedik Ahmed Paşa, Sultan Mehmed’in ölüm haberini aldığında bölgeden ayrılarak, İstanbul’a gelmiş ve burada eskiden yaşanan kırgınlıklara rağmen, II. Bâyezid’in vezirlerinden biri olmuştu. Aynı dönemde, papanın, Napolinin ve İspanya-Portekiz gemileri ile ücretleri Papa tarafından ödenen birkaç Ceneviz gemisi limanı bloke ederken, yanında 9 bin Napolili, Magyar Balasz komutasında birkaç Macar ve Floransalı bulunan Napoli Prensi Alfonso, Otranto’yu kuşatıyordu. Yetenekli bir sancakbeyinden yoksun kalan Arnavutluk’ta hüküm süren sancakbeyi - muhtemelen Eğriboz Sancakbeyi - sadece sonbahara kadar direnebildi ve 10 Ağustos 1481<sup class="calibre2">1</sup> tarihinde teslim olmak zorunda kaldı<sup class="calibre2">2</sup>. Alfonso, yapılan antlaşmalara aykırı olarak sancakbeyinin - toplam 2.050 askerinden<sup class="calibre2">3</sup> - daha sonraları da Hristiyanların bayrakları altında savaşacak olan 500 Türk’ü hizmetine aldı. Bu zaferi fırsat bilerek Avlonya üzerine yürümek, kışın yaklaşmakta olması sebebiyle imkânsızdı.</p>

    <p class="normal">II. Bâyezid, saltanatı kesin olarak devraldıktan sonra, buradaki son Hristiyan varlığını ortadan kaldırmak için tedbirler alındı. Macaristan Kralı, topraklarını Hersek bölgesine kadar genişletmek için 1481 yılı için bir sefer yapılacağını ilan etmişti, ama 1482 yılının başında Osmanlılar, Ayas Paşa komutasında Hersekli Vlatko’ya ait olup, kısa bir süre önce Macaristan’a devredilen Nova’yı, Osmanlı topraklarına kattılar<sup class="calibre2">4</sup>. Türkler daha sonra yakınlardaki Hos Kalesi’ni de işgal ettiler. Kral Matyas’ın ölümünden sonra, zengin Narenta<sup class="calibre2">5</sup> Şehri’ne girip, “dünyanın filosunu alabilecek büyüklükteki<sup class="calibre2">6</sup>” Narenta Limanı’na sahip oldular.</p>

    <p class="normal">Ragusa, bu sefer de akıbetinden endişe duymaya başladı. Ragusa’ya ait Konavliye (Canale) bölgesinin yağmaya uğradığı 1471 yılından beri, Türklere önce yılda 8 bin , sonra 10 bin , 13 bin (1476, 1479) ve son olarak yılda 15 bin altın vergi ödüyordu<sup class="calibre2">7</sup>, hem de sancakbeyleri ve vezirleri ile çok iyi anlaşabilmesine rağmen<sup class="calibre2">8</sup>, 1474 yılında Porta Pile’de Osmanlı Sultanı’ndan korkusundan yüksek ve güçlü tahkimler kurulmuş ve yeni hendekler kazılmıştı. Son vergi artırımı ile birlikte bu küçük Cumhuriyet Nova, Risano ve Narenta’da münhasıran tuz satışı imtiyazlarını elde etmişti<sup class="calibre2">9</sup>. II. Bâyezid, tahta cülûsunda “İvan’ın ülkesi” için ödenen verginin 5 bin altınından feragat etmiş ve vergiyi 12.500 altın olarak belirlemişti. İstanbul’daki yabancılar yüzde 5 ve Bursa ile Edirne’deki yabancılar yüzde 3 oranında vergi öderken, Ragusa Şehri’nin insanları sadece binde beş oranında vergi ödeyeceklerdi<sup class="calibre2">10</sup>. Ragusalılara ayrıca Osmanlı İmparatorluğu’nun sınırları içinde her yerde, özel geçiş izinlerine gerek duymadan ticaret yapma izni verilmişti<sup class="calibre2">11</sup>.</p>

    <p class="normal">Voissa (Vagussa) Nehri kenarındaki Avlonya Şehri, tıpkı Sultan Mehmed’in son yıllarında olduğu gibi, Osmanlı Donanması’nın savaş limanı ve toplanma yeri olarak kaldı. Yeni sultanın gemileri, Otranto’yu kurtarmak için çaba bile göstermeden, 1481 yılının Haziran ayında Avlonya’ya geldiler<sup class="calibre2">12</sup>. Sancakbeyi olarak, Osmanlı Sultanı’nın 1485-86 yıllarındaki Arnavutluk isyanı sırasında bu bölgede bulunacak damadı Sinan Bey gönderildi<sup class="calibre2">13</sup>.</p>

    <p class="normal">Yetenekli ve yüksek rütbeli bir subayın burada bulunması, sadece Avlonya’nın Gelibolu ve İzmit’ten sonra bir donanmayı donatacak üçüncü büyük liman olmasından dolayı değil, aynı zamanda zabturabta gelmeyen Arnavutların da sürekli isyanları sebebiyle gerekli idi. Dar vadilerde ve dağların yamaçlarında, “Katun”<sup class="calibre2">14</sup> diye adlandırılan birbirinden çok uzak çoban köylerinde neredeyse bağımsız bir hayat sürüyorlardı ve ülkelerinin güçlü ve birlik, bütünlük içinde, kesin kurallara göre organize edilmiş bir imparatorluğun parçası olması onları ilgilendirmiyordu. Cesur ve her türlü düzenden uzak nüfusun en büyük ilgi odağı, her zamanki gibi yerel düşmanlıklar ve kan davaları idi. O zamanlar da, tıpkı bugün gibi, her topluluk, güven içinde yaşayabilmek için ormanlarda, dağlarda ve geçitlerde yaşayan eşkıyalardan güvenlerini satın almak ve sığınaklarına veya gösterilen başka bir yere geçimlerini sağlayacak para ve başka hediyeler göndermek zorundaydılar<sup class="calibre2">15</sup>. Düşmanlarının, yani Türklerin Arnavutluk bölgelerinden bile özgür ve eli silahlı adamların paraları ve âşârları buraya geliyordu<sup class="calibre2">16</sup>. Kimi zaman çaldıkları hayvanları ve diğer ganimetlerini Türklere satıyorlardı<sup class="calibre2">17</sup>. Osmanlı komutanları, haracı düzenli olarak vermeseler de - İslâm’a geçenler zaten bu zorunluluktan muaftı - Osmanlı hükümetine tâbi olduklarını beyan edip, ticaret yollarını rahat bırakmalarından hoşnuttular<sup class="calibre2">18</sup>. Zira, bu inatçı ve başına buyruk insanlarla ne zaman temas etseler, münakaşayı seven, huzur ve barış içinde ortak yaşam düşmanı olan bu “kavgacı” ve “anlayışsız” insanlardan “şikâyet edecek bir şey buluyorlardı”<sup class="calibre2">19</sup>. Bu sözler aslında sadece Mora’daki paralı askerler için söylenmiş olsa da, bu özellikler o dönemin ve bir sonraki yüzyılın Arnavutlarına çok uygundu. Türkler, yine de eşsiz ve şaşkınlık uyandıran cesaretlerine hayrandılar ve sancakbeyleri ile diğer beyler, gerektiğinde bu maceraperest ve kahramanların Osmanlı Devleti’ne karşı işledikleri suçları affetmeye hazırdılar<sup class="calibre2">20</sup>.</p>

    <p class="normal">Arnavutların kendi aralarındaki küçük çekişmeleri böylelikle Türklerin sonunda tamamen ilhak edilmiş bu bölgedeki hükümdarlığını engellemiyordu, zira Venedik, İskender Bey zamanında olduğu gibi, bazı önemli hanedanların yardımı ile isyana teşvik etme eğilimi göstermiyordu. Aksine, bu tehlikeli düşmanların saldırısından endişe duymak zorunda olmadığı için halinden memnundu. 1479 yılında yapılan antlaşmadan sonra, Venedik’in elinde sahil kıyılarında sadece üç yer kalmıştı ve sağlam limanlar, güçlü kaleler ve etrafındaki toprakların buğday ve yağ açısından zengin bu yerler - Ülgün (Dulcigno), Bar ve Budua - ile güneyde Kotor, artık Türklere ait Dıraç, Leş, Akçahisar, İşkodra, Zabliak, Dagno, Satti, Berat ve Pulad gibi aslında tam olarak Arnavutluk’a değil, daha çok Balşidlerin güneydoğu Sırbistan’ın Slav topraklarını oluşturan Zenta bölgesine aitti. Venedik’in himayesinde ve hizmetinde en sadık Arnavutluk liderleri olarak sadece Bar’daki Markoviçler ve Budua’daki Pastroviçler kalmıştı. Venediklilerin Ülgün ile Köstendil’i birbirine bağlayan en çok kullandıkları ticaret yolu, Boyana Nehri’ni geçtikten hemen sonra Türk topraklarına giriyor ve en yakınında bulunan Aya Serzi Kasabası Osmanlıların elinde bulunuyordu<sup class="calibre2">21</sup>.</p>

    <p class="normal">Napoli ve Sicilya’nın Aragonlu hükümdarlarına gelince, işler tamamen değişiyordu. Onlar, her Güney İtalyan hükümdarın hayalinde olduğu gibi, karşılarındaki Balkan Yarımadası’nın sahillerini kendi yerlerine katma hayalini kuruyor ve Otranto için intikam almak istiyorlardı. Kral Alfonso zamanından beri, Arnavut ileri gelenleri ile iyi ilişkiler içindeydiler. İskender Bey’in oğlu Giovanni, nam-ı diğer Joan Kastrioto, onlara sığınmış ve daha sonra 1484 yılında Manfredonya Şehri ile anlaşmazlığa düşmüştü<sup class="calibre2">22</sup>. Giovanni, daha 1481 yılında birkaç birlikle, özellikle de daha önce belirtildiği gibi, 1480 ve 1481 yıllarında Theodor Bua ve başkaları tarafından desteklenerek, Anabolu ve Arhos’taki Türklere büyük zararlar vermiş olan komutan Krisoskolos Klada’nın yönetimi altındaki paralı askerler (stratiyotlar) ile Napoli’den Dıraç’a gönderildi. Klada, birlikte çarpıştığı arkadaşları tekrar Venedik hizmetine girdiklerinde, Venedik’te ona karşı beslenen nefretten dolayı geri dönmeyip, soyundan birçok insanın barındığı Napoli’ye kaçmıştı<sup class="calibre2">23</sup>. Artık “Kladiot” diye adlandırılan askerleri ile Arnavutluk’un en büyük kahramanının oğluna eşlik ediyordu. Akçahisar önlerinde çatışmalar çıktı, ancak Arnavutların hafif birlikleri bu güçlü kaleyi almayı başardılar. Bunun üzerine savaş daha güneye aktarıldı. Klada, sahil kenarında her taraftan kayalarla çevrili oldukça güçlü Chimara Kalesi’ni ani bir baskınla almayı başardı<sup class="calibre2">24</sup>. Yakınında bulunan Sopoto Kalesi de Napoli Kralı Ferdinand’ın hizmetindeki yay, eğri kılıçlar ve zırhlı yeleklerle donatılmış “stratiyotlar” tarafından ele geçirildi<sup class="calibre2">25</sup>. Avlonya komutanı hareketli düşmana direnemedi; nihayet Kraldan bunun için 4 bin altın ile ödüllendirilen stradiyotların eline düştü. Napoli Donanması’nın amirali Villamarina aynı zamanda gemileri ile Takımadaların etrafında geziyordu ve müdafileri, Venedik’in San Markos aslanını taşıyan bir bayrağın göndere çekilmesi ile kandırılan Balat’a kadar ilerledi<sup class="calibre2">26</sup>.</p>

    <p class="normal">Aragon asıllı Napoli Kralı’nın düşmanlıkları bununla sınırlı idi ve Türkler, tüm diğer sınırlarda olduğu gibi, burada da sabır ve affetme politikasını devam ettirdiler. Napoli Kralı, Otranto’da esir alınan paşayı daha 1483 yılında serbest bıraktı<sup class="calibre2">27</sup> ve bu paşa ile serbest bırakılan diğer Türklerle birlikte gönderilen bir elçi aracılığıyla barış görüşmelerine başladı<sup class="calibre2">28</sup>. 1484 yılında, Avlonya’daki Osmanlı Donanması’nın Napoli’ye saldıracağı dedikodusu asılsız çıktı, zira Osmanlı Sultanı o yıl Boğdan limanlarını almakla meşguldü<sup class="calibre2">29</sup>. Arnavut Türkleri ancak 1486 yılında gerçekten harekete geçti. Yeni Avlonya Sancakbeyi Sinan Bey, sonbaharda yerel isyancılara karşı savaştı (Kasım). Ayrıca Rumeli Beylerbeyi’nin, hatta belki de sultanın bizzat sefer düzenleyeceğinden bahsedildi<sup class="calibre2">30</sup>. Aynı dönemde bir İtalyan olan Bukkolini Gozono, Osimo’yu işgal etti ve işgal ettiği yerden tekrar kovulma endişesi ile karşı karşıya kalarak, Arnavutluk’taki Türklere başvurdu ve 10 bin savaşçı ile Ankona uçbeyliğinin tamamını fethetme teklifinde bulundu. Bu sayede İtalya’ya Otranto, Lecce veya Brindisi’den daha iyi ayak basabileceklerdi. İşkodra Sancakbeyi ile yaptığı görüşmeler ortaya çıktı ve sancakbeyinin bu maceraperestin tehlikeli teklifini kabul edeceği şüpheli olmasına rağmen<sup class="calibre2">31</sup>, genel bir yadırgama, hayrete ve endişeye yol açtı. Daha sonra 1488-89 yıllarında Avlonya’daki Türkler, sadece 700 kişi ile de olsa, İtalya’nın sahillerinde belirdiler ve Madonna di Pisaro (Pesaro) civarında yağmaya çıktılar. Surlarının üçte biri tahrip olan Ankona, güvenliğinden endişe ederek<sup class="calibre2">32</sup>, Avlonya Sancakbeyi’ne ve kadısına başvuruda bulunmak ve hediyeler göndermekte gecikmedi<sup class="calibre2">33</sup>. Orada yaşayan insanlar, 1493 yılında, bir Türk ordusunun isterse bir gecede Avlonya’dan karşıya geçebileceğini söylüyorlardı<sup class="calibre2">34</sup>.</p>

    <p class="normal">1481 ve 1485 yılları arasında ayrıca Stefan Çernoyeviç’in, Türkler’in İvan Bey dedikleri oğlu Johann ile Aşağı Bosna ve Kuzey Arnavutluk’taki Türkler arasında çeşitli savaşlar yapıldı. Johann’ın 1481 yılında Karadağ şehirlerinden Zubljak’ı fethettiği ve daha sonra tekrar kaybettiği söylenir. Güvenilir olmayan aynı kaynaklarda, Osmanlıların bir zamanlar çok güçlü olan Zenta Prensliği’nin topraklarından 1483 yılında tekrar kovulduklarından bahsedilmektedir (Aynı kaynaklar, Karadağ’da yaygın bir efsaneye uygun olarak, genç Maksim Çernoyeviç’le evlendirilen ve Karadağ’a felaket getiren Venedik Doju’nun kızından da bahsemektedir). Stefan Çernoyeviç, nam-ı diğer İvan Bey, nihayet Podgoritsa’yı terk ederek, güçlü Çetinje Kalesi’ne kapandı ve tam bir münzevi hayatı yaşamaya başladı. Burada 1485 yılında, kendisi tarafından kurulan bir manastıra toprak bağışladı<sup class="calibre2">35</sup>.</p>

    <p class="normal">Osmanlı saldırısı bu batı bölgelerinde ancak 1490 yılında, sultanın bizzat Üsküb’e gelmesi, ile başladı, ancak sadece Manastır’a kadar ilerledi. “Eşkıya ve katil<sup class="calibre2">36</sup>” diye adlandırılan İvan Bey, herşeyini kaybetti. Sadece dağlardaki sığınağı elinde kaldı. Küçük ülkesi, dağ geçitlerini iyi bilenler tarafından ve Pindus Dağlarında sürekli görülen iç savaşlar sebebiyle tahrip edildi. Yandaşlarından biri, mehdi kılığı ile II. Bâyezid’in karargâhına geldi ve yıllar önce, tıpkı Miloş’un I. Murad’a yaptığı gibi, aynı soydan gelen II. Bâyezid’i öldürmeye çalıştı. Çavuşlar, katilin kılıcından kaçsalar da, İskender Paşa efendisini kendi bedeni ile korudu ve bu sahte mehdinin başını bozdoğanı ile parçaladı<sup class="calibre2">37</sup>. Napolililer, Chimara’yı ve Sopoto’yu kaybettiler ve İtalya sahillerine yapılacak yeni bir saldırıdan endişe duymaya başladılar. Ancak, anlatılanlara göre, Sultan Bâyezid’in aniden hastalanması (Eylül), savaşın bu yönde ilerlemesini engelledi<sup class="calibre2">38</sup>. Venedikliler, aynı dönemde büyük Korfu Adası için endişe duymaya başladılar ve Türklerin muhtemel bir saldırısını engellemek için tedbir aldılar<sup class="calibre2">39</sup>. Birçok Arnavut, Napoli’ye yerleşti ve kısa bir süre sonra Napoli Devleti’nin aleyhine olduğu anlaşılan birçok imtiyazdan yararlandılar<sup class="calibre2">40</sup>.</p>

    <p class="normal">Fransa Kralı VIII. Charles dört yıl sonra Napoli’ye bir sefer düzenleyip, Napoli Krallığı’nı ilhak ettiğinde, Türkler birdenbire Napoli’den ve Venedik’ten daha üstün ve daha güçlü bir komutan idaresi altındaki bir ordu tarafından Güney İtalya’dan yapılacak bir saldırı ile karşı karşıya kaldılar ve Fransa Kralı’nın İstanbul’u ve mümkünse kutsal Kudüs Şehri’ni geri almak ve Flandernli Balduin ve Bouillonlu Gottfried’in halefi olarak taç giymek için Dıraç’a geçmeye hazırlandığı haberi, Osmanlıların yüksek makamlarında genel bir karışıklığa sebep oldu<sup class="calibre2">41</sup>. Mora’nın mirasçısı [Lukas Notaras]<sup class="calibre2">42</sup>, Mora üzerindeki haklarını Batı’nın bu büyük Kralı’na satmıştı ve şimdi de Arnavut asıllı olan Dıraç Piskoposu Martin, Fransa Kralı VIII. Charles’ı Arnavutluk adına “Fransa hanedanından gelen Thopiaların” Şehri’ne davet etmek üzere ortaya çıkıyordu<sup class="calibre2">43</sup>. Fransa Kralı, ne de olsa ünlü “Floransa Protestosu”nda, “Aragonlu Ferdinand ile işi tamamen bittikten sonra”, Avlonya’ya geçeceğini ve 1495 yılının bahar aylarında Osmanlı Sultanı’na karşı savaşı başlatacağını beyan etmişti<sup class="calibre2">44</sup>. Ancak 1495 yılı geldiğinde VIII. Charles, aksine kendisine karşı ayaklanmaya başlayan İtalya’yı terk etmek zorunda kaldı. Kendisine düşman olan papanın, misyonunu unuttuğuna dair sitemleri altında Fransa’ya geri döndü<sup class="calibre2">45</sup>.</p>

    <p class="normal">Bu arada, Arnavut ırkının umutları gittikçe azaldı, ama eski hâmileri Venedik, Türklerle savaşı başlattığında yeniden hareketlenmeye başladılar. Venedik, Voissa Nehri’nde, Korfu’ya karşı kullanılan gemiler belirmeye başladığında, 1500 yılında Voissa Nehri ağzını kapatmaya karar verdi<sup class="calibre2">46</sup> ve Sasno’da Haziran ayında burada bulunan Türkler öldürüldü<sup class="calibre2">47</sup>. Arnavutlar ise 1501 yılının Şubat ayında gemileri yakmayı ve Venedik birliklerine 2-3 bin savaşçı vermeyi teklif ettiler<sup class="calibre2">48</sup>. Venedik komutanı Marko Orio’nun esir alınmasından sonra Leş önlerinde, Arnavutlar ve Türkler arasında Arnavutların kazandığı büyük bir çatışma çıktı<sup class="calibre2">49</sup>. Venedik, barış antlaşmasını yaptıktan sonra bile Leş’teki kayayı, yani “Leş Adacığını” elinde tuttu ve buraya bir birlik yerleştirdi. 31 Ekim 1501 tarihinde, buranın komutanı (İşkodra) Firuz Bey, Akçahisar ve Nova<sup class="calibre2">50</sup> sancakbeylerinin, Venedikli stratiyotları buraya çekmeye çalıştıklarını rapor etti. Stratiyotlar, o arada Chivri ve San Zuane de la Merua’da bulunuyorlardı ve her iki kalenin üzerinde San Markos bayrağı sallanıyordu<sup class="calibre2">51</sup>. Osmanlı Sultanı daha sonraları Venedik’i bu adacıktan çekilmek zorunda bıraktı, ama 1504 yılına kadar bu adacık Venedik’in elinde kaldı<sup class="calibre2">52</sup>. Doğu’ya aşina olan âlim Jani Laskaris, yorulmak bilmeyen savaşçılara, Hristiyanlık adına üzerinde “Zafer” yazan kılıçlar göndermeyi teklif etti<sup class="calibre2">53</sup>. Ragusa, 1499 yılında sultanın Ragusa’yı ilhak edip, ardından “Dalmaçya’nın tamamı, İtalya’nın tamamı, özellikle de Napoli Krallığı ve Ankona uçbeyliğine ilerlemek” üzere geleceğinden endişe duymasına rağmen<sup class="calibre2">54</sup>, bu bölgelerde başka bir fetih yapılmadı. Daha sonraları bile sadece Avlonya’daki gemilerin her zamanki gibi donatıldıkları duyuldu. Dıraç, 1504 yılında dört sancakbeyi ve 8 bin işçi tarafından tahkim edildi<sup class="calibre2">55</sup> ve aynı yıl içinde Cotrone uçbeyinin yedi hizmetlisi ile birlikte Nova Kalesi’nde boynu vuruldu<sup class="calibre2">56</sup>. Avlonya Limanı’nda o dönemde 29 gemi vardı<sup class="calibre2">57</sup>. 1507 yılında ise Firuz Bey, Boşnaklarla<sup class="calibre2">58</sup> birlikte Şebenik’e kadar akınlar düzenledi.</p>

    <p class="normal">Venedik’in “eşkıya” Çernoyeviç’e<sup class="calibre2">59</sup> (İvan Bey) verdiği destekten dolayı o güne kadar gözetilen barışla artık ilgilenmeyen Osmanlı Sultanı, 1494 yılında Venedik’ten Zenta’yı ve Kefalonya’yı geri istedi. Ama Venedik, aynı yıl 22 Nisan’da yapılan bir antlaşma ile Kefalonya’yı elinde tutamasa da, en azından Zenta’nın mülkiyet hakkını onaylattırdı<sup class="calibre2">60</sup>. O güne kadar geçerli olan antlaşmalarda yapılan değişiklikler bununla sınırlı idi.</p>

    <p class="normal">Yüzyılın sonuna kadar, Türklerle Venedikliler arasındaki ilişkiler mükemmeldi. En fazla Eğriboz Sancakbeyi, o da kendi menfaatinden dolayı - Eğriboz’da köle ticaretinin yapılmasına izin veriyordu - sahillerdeki Venediklilere biraz zarar veriyordu<sup class="calibre2">61</sup>. Özellikle 1480-82 yılları arasında, yeni yerleşim yerlerinde eski Arnavut örf ve âdetlerine göre yaşayan huzursuz stratiyotlar sebebiyle ara sıra anlaşmazlıklar çıkıyordu. Venedik’in hizmetinde sadece az sayıda İtalyan bulunuyordu. Bunlar, yılda beş kez maaşlarını<sup class="calibre2">62</sup> alıyorlardı ve onları istediği gibi yönetebilen subayların komutasındaydılar. Ayrıca Kandiya’dan tüfekçiler de getirtilmişti<sup class="calibre2">63</sup>. Kara birliklerinin çoğu ise voyvodalarını ve amirlerini<sup class="calibre2">64</sup> kendileri seçen Arnavutlardan oluşuyordu. İstihkâm edilmiş şehirlerde yaşıyorlardı ve normal köylüler gibi çalıştıkları tarlaları vardı. Köylerde yaşayanlar, yılda üç kez maaş dağıtımına gelmek zorunda kalıyorlardı. Hepsi toplandıktan sonra paraları, erzakları, giysileri ve mızrakları dağıtılıyordu<sup class="calibre2">65</sup>.</p>

    <p class="normal">Bu Arnavutlar, bir “yönetim organına” bağlıydılar<sup class="calibre2">66</sup> ve çift vergi veriyorlardı: Birisi hasat üzerinden alınan onda birlik (zomori) ve ülkeye getirdikleri tüm mallardan alınan vergi (somazo); tabii ki bu zorunluluğu da ancak çok geç ve istemeyerek kabul ettiler<sup class="calibre2">67</sup>. Venedik’e San Markos gününde verilen hediyeyi ise tamamen unutmuşlardı<sup class="calibre2">68</sup>. Görevlerinden ayrıldıklarında, bu Arnavutlara genelde bir kısım tarla veriliyordu<sup class="calibre2">69</sup>. Böyle yaşam şartları altında - ki, Venedikli subaylar, onlara tokat atma hakkına bile sahipti<sup class="calibre2">70</sup> - hoşnut olmaları mümkün değildi ve bununla yetinemezlerdi. Ganimet toplamak, onlar için bir gereklilikti. Klada ve Bua, tam iki yıl boyunca Brazzo di Maina’da hüküm sürmüşlerdi ve Arhos’taki Türkler onlardan çok çekmişti. Anabolu Kalesi’nin önüne gelip, tepelerden oradaki subaylara direniyorlardı<sup class="calibre2">71</sup>. Klada, Napoli’ye kaçıp, Türkler tarafından affedilen Bua, tekrar Venedik hizmetine girdiğinde, onlar kadar cesur ve ünlü olmasalar da, atalarının zanaatını devam ettirecek başkaları geldi<sup class="calibre2">72</sup>.</p>

    <p class="normal">Arnavutlar, kimi zaman akınları ile ticaret yollarındaki trafiği engelliyorlar ve şehirlere erzak teminini zorlaştırıyorlardı<sup class="calibre2">73</sup>. Ama Arnavut kökenli Osmanlı memurları, bunlara kendileri göz yumuyorlardı<sup class="calibre2">74</sup> - örneğin Mora’nın 1482’deki voyvodası, asi Busiçlerin akrabası idi. 1483 yılında yapılan ve seyahat eden tüm Arnavutların ve Rumların Venedik’in resmî makamları tarafından çıkartılan bir geçiş belgesini zorunlu kılan ve kaçaklarla barışı bozanların ülkeden ihraç edilmelerini öngören yerel antlaşma da ülkede gerçek ve güvenli bir barış sağlayamazdı<sup class="calibre2">75</sup>. Rumlar, Arnavutlar ve Eflaklar’dan<sup class="calibre2">76</sup> oluşan nüfus, şehirlerde, köylerde ve katunlarda (küçük köyler) Latinler ve Paleologlar altında yaşadıkları gibi yaşıyorlardı. Daha büyük şehirlere birkaç Osmanlı komutan ve en fazla 1.000kadar yeniçeri dağıtılmıştı.</p>

    <p class="normal">Yeni bir sancakbeyi geldiğinde, şehrin voyvodasına Türk stilinde birkaç parça yünlü kumaş veya ipekten güzel mendiller gönderiyordu. Hediyeler, voyvodaya genelde kâhyalarla gönderiliyordu<sup class="calibre2">77</sup>. Gelen kethüdâya verilen ince kumaşlardan başka, sancakbeyine şehrin, etrafında stratiyotlar bulunan ileri gelenlerinden biri ile gümüş kaplar, balık, gıda maddeleri, şekerlemeler, şeker, bal, fenerler, vs. gibi hediyeler sunuluyordu. Bu arada her iki taraf birbirine nazik sözler söylüyordu<sup class="calibre2">78</sup>. Buna paralel olarak her iki tarafın subayları, gerek şeref, gerekse güvenlik sebebiyle eşit sayıda askerle birlikte bir araya geliyordu<sup class="calibre2">79</sup>. Bazen o kadar sıkı bağlar oluşuyordu ki, sancakbeyi sultana karşı yapılan gizli planları anlatıyordu<sup class="calibre2">80</sup>, ya da Venedik’in sahip olduğu toprakları hiçbir şekilde ele geçirmemek üzere Venediklilerden rüşvet alıyordu. Kimi zaman bu yüzden görevlerinden alınıyorlardı<sup class="calibre2">81</sup>. Voyvodalar, şarap ve yağ<sup class="calibre2">82</sup> temin ettikleri Eğriboz ve Atina sancakbeyleri ile de iyi ilişkiler kurmayı başarmışlardı.</p>

    <p class="normal">Venedik, henüz Mora Yarımadası’nın Koron, Modon, Navarin (Zonchio) ve İnebahtı limanlarını barındıran en önemli kısmını elinde tutuyordu. Ayrıca, etrafında en az 20 bin<sup class="calibre2">83</sup> nüfusu olan Anabolu Kalesi ve güçlü Benefşe de onundu. Çok iyi tahkim edilmiş olan Korfu Adası ve yeni kazanılan Zenta, Doğu’daki Eğriboz kaybedildikten sonra Batı’daki üsleri oluşturuyordu<sup class="calibre2">84</sup>. Türklerin elinde ise sadece Anabolu Kalesi’nin yakınında bulunan ve 1480 yılında en fazla 200 ailenin yaşadığı Argos<sup class="calibre2">85</sup>; Benefşe yakınlarındaki Rampan Hisarı; Koron yakınlarındaki Kalamata ve Modon yakınlarındaki Arkadya kaleleri bulunuyordu. Eski önemini yitirmiş Vatika (Neapolis) ve Mezistre şehirleri de Türklerindi, ama onlar Venedik’in yerlerini almak için fırsat kolluyorlardı. Venedik’in güçsüzlüğünü gösteren 1483 tarihli antlaşmadan sonra, Osmanlı hükümetinden müstahkem mevkileri yıkma emri geldi<sup class="calibre2">86</sup>.</p>

    <p class="normal">Hiçbir sebep olmadan 1499 yılında, Cem Sultan’ın ölümünden ve Memlük Sultanı’na karşı yapılan savaşın sona erdirilmesinden sonra, Venedik ve Mora Yarımadası’ndaki önemsiz rollerinden bıkmış olan Osmanlılar arasında birden düşmanlıklar başladı. Venediklilerin açıkça şikâyette bulundukları gibi, düşmanlıkların Milano Dükü Lodoviko ile Moro tarafından kışkırtılmış olduğu muhtemeldir, ama Divân-ı Hümâyûn ikincil rütbeli bir Frenk prensin kışkırtmalarına kulak asmamıştı. Bu savaş daha çok, Osmanlıların Mora’daki yerlerinin coğrafî açıdan sınırlarını kesinleştirme ve isyanda olan yeniçerilere, uzun süren barışın karşılığında enerjilerini atmak için fırsat verme ihtiyacından doğmuştu.</p>

    <p class="normal">Karada- Anabolu stratiyotların akınları<sup class="calibre2">87</sup> - ve denizde - bir Venedik kadırgasının ve ilk ateşi açan Türk gemisinin Midilli önünde küçük bir çatışması - cereyan eden bazı hadiseler, ama daha çok, hedefi bilinmeyen büyük bir filonun donanması, Elçi Zancani’nin Osmanlı hükümetine gönderilmesine sebep olmuştu. Zancani, daha sonra geçersiz olduğu anlaşılan yeni bir antlaşma ile geri geldi. Bu arada, Boşnakların her yeri yakıp yıkarak Zadra’ya kadar ilerledikleri haberi geldi. Venedikli bir kaynakta, bu olayla ilgili olarak şöyle denmektedir: ”Bu hadiseden sonra, Türklerin kendilerini açıkça Venedik’in düşmanı ilan ettiklerini anladık<sup class="calibre2">88</sup>”. Bunun üzerine 2 Mayıs tarihinde gemilerle yelken açan yaşlı donanma kaptanı Antonio Grimani’ye Venedik’e ait yerleri tüm gücü ile savunma emri verildi.</p>

    <p class="normal">Sayısal açıdan donanmaları üstün olan Venedikliler, daha az kadırgaya sahipken, Türkler aralarında 100 kadırganın bulunduğu 300 araca sahiptiler. Grimani, bu yüzden yaz aylarında Mora sularına inen ve Portolongo Limanı’na demirleyen düşmana saldırmaktan çekindi. Grimani ancak Türk filosu Portolongo’dan yola çıkarak, sanki kuşatmaya alacakmış gibi bir izlenimle, Navarin’e doğru yola çıktığında, belirleyici bir darbe vurmak üzere harekete geçti. Gelibolu Muharebesi’nden sonra, yani Osmanlıların deniz harbi sanatını daha yeni öğrenmeye başladıkları zamandan beri, Venedik Donanması ile Türk donanması arasında açık denizlerde hiçbir muharebe yaşanmamıştı.</p>

    <p class="normal">Albano d’Armer ile Korfu’dan yeni gelen ve adının kendisine yüklediği görevin bilincinde olan Andrea Loredano, Türklere saldırdılar ve birkaç saat boyunca şans onlardan yanaydı. Saldırıya uğrayan Osmanlı gemileri nihayet kendi mürettebatları tarafından ateşe verildi. Bu esnada d’Armer’in ve Loredano’nun kadırgaları da ateş aldılar ve mürettebatın tamamıyla birlikte yandılar. Grimani, şansını fazla zorlamamaya karar verdi ve açık denizlere geri çekildi. Muharebe burada da devam etti ve etrafı sarılan Vicenzo Pollani, Türklerin elinden zor kurtuldu. Venedik, böylelikle Navarin’de (12 Ağustos) sadece muharebeyi değil, kesin bir zaferi de kaybetti<sup class="calibre2">89</sup>.</p>

    <p class="normal">Osmanlı Donanması bunun üzerine, Venediklilerin ağır top ateşleri altında Chiarenza’ya ve oradan Punta di Pagata’ya devam etti. Venedik her ne kadar altı Türk kadırgasını zapt etmeyi başarsa da, bir daha büyük bir muharebe başlatmaya muvaffak olamadı, zira beylerbeyinin komutası altındaki kara ordusu da gelmişti ve Türklerin kendini defalarca kanıtlamış eski stratejisine uygun olarak gemiler sahillere yakın seyrediyor ve her biri olağanüstü yetenekteki okçular da deniz muharebelerine dahil ediliyordu. Böylelikle filo ile kara ordusu aynı zamanda II. Bâyezid’in damadı Faik Paşa tarafından kuşatmaya alınan İnebahtı’ya vardı.</p>

    <p class="normal">Şehir fazla direnemedi, zira Venediklilerin iyice morali bozulmuştu ve görevlerini yerine getirmiyorlardı<sup class="calibre2">90</sup>. Grimani, gemilerin bir kısmını Koron ve Modon’da bırakarak, çoğunu Zenta’nın güvenli toplarının altına getirmişti. Böylelikle 29 Ağustos’ta şehir teslim oldu. Anahtarlar, beylerbeyine verildi ve Venedikliler, yaklaşık 100 yıldır ellerinde bulunan İnebahtı’dan ayrıldılar<sup class="calibre2">91</sup>.</p>

    <p class="normal">Venedik için Navarin Muharebesi nasıl büyük bir utançsa, İnebahtı’nın Türkler tarafından zaptı da daha büyük bir kayıptı. Mora’nın iç kısımların beyleri ise yine tek başına stratiyotlardı. Hiçbir düşmana rastlamadan, istedikleri gibi akınlar düzenliyorlardı<sup class="calibre2">92</sup>. Hatta Benefşe’nin komutanı, Ağustos ayında Rampan Hisarı’nı eline geçirdi<sup class="calibre2">93</sup>. İnebahtı’da sadece Mora Sancakbeyi Ömer Bey, 3 bin kadar süvari ile kaldı ve Drapano ile “Aya Nikolo’nun karşısına” yeni kaleler (Rhion ve Antirrhion) kaleleri yaptırdı. Türklerin, İnebahtı’nın fethinden sonraki tek faaliyetleri bu idi.</p>

    <p class="normal">Türkler, geri çekildikten sonra, denizlerde de yine Venedikliler hüküm sürüyordu. Birkaç gemi Anabolu önlerinden belirirken, Zenta ve Kefalonya’dan Koron’a gelen Grimani, bu fırsatı kullanmaya karar verdi. Ancak Venedik, Melhior Trevisano adında başka bir donanma komutanı gönderdi; uzun süre zindanda kalan Grimani, sonunda Herso Adası’na sürgüne gönderildi.</p>

    <p class="normal">Trevisano, aralarında Türklerin deniz gücünün yok edilmesine katkıda bulunmak için Rodos Şövalyeleri’nin üstad-ı a’zamı tarafından gönderilen üç gemi ile birlikte<sup class="calibre2">94</sup> güçlü bir donanmaya komuta ediyordu. Haçlı Seferi fikrine sıcak bakan Fransa Kralı’nın emri üzerine ayrıca 20 Ağustos’ta birkaç Provanslı Fransız gemisi gelmişti<sup class="calibre2">95</sup>. Bu güçlerle Aralık ayının başlarında güçlü Kefalonya Kalesi kuşatma altına alındı, ama Türkler o kadar yiğitçe direndiler ki, Hristiyanların bütün kış boyunca gösterdikleri çaba boşa çıktı. Trevisano’nun pek de iç açıcı olmayan raporları, yeni yılın neredeyse ortalarına kadar Kefalonya’dan geliyordu. Sonbaharda (Eylül-Ekim), Hırvat Frangepaniler tarafından desteklenen Boşnaklar, İskender Bey komutası altında Friuli’de Gradiska’ya ve Venedik’i bizzat görebilecekleri Conigliano’ya kadar ilerlediler ve yolda her yeri yağmaladılar. Dönüşte yanlarında 2 bin esir götürdüler<sup class="calibre2">96</sup>.</p>

    <p class="normal">1500 yılının baharında Ömer Bey’in sipahileri de hareketlenmeye başladılar ve Modon yakınlarındaki Grisi Kalesi’ni ani bir baskınla zapt ettiler<sup class="calibre2">97</sup> (Mart). Civarda bulunan başka kaleler ateşe verildi. Navarin de aynı düşmanın saldırısına maruz kaldı. Mart’ta, Anadolu Beylerbeyi Sinan Paşa’nın birlikleri Mora komutanı Ali Bey’inkilerle birleşti ve Haziran ayında sancakbeyi, orada bulunan Venedikli komutan tarafından 1.000 süvari ve 5 bin piyade olarak tahmin edilen çok sayıda birlikle Benefşe önlerine geldi, ama sonuç alamadı. Aksine stratiyotlar, Mezistre’ye kadar ilerleyerek, şehri ateşe verdiler. Şehir “Tanrı ve nöbetçiler sayesinde” kurtulmuştu<sup class="calibre2">98</sup>. Türkler, Anabolu’ya da saldırdılar, ama boşuna. Stratiyotlar bu arada Eğriboz Valisi’ni esir almayı başardılar<sup class="calibre2">99</sup>.</p>

    <p class="normal">Yaz aylarında, bir önceki yılın filosu kadar güçlü bir donanma, Gelibolu’da yelken açtı ve Mora’ya doğru harekete geçen kara birliklerinin başında bu sefer Sultan Bâyezid bizzat bulunuyordu. Kefalonya’ya karşı yapılan teşebbüsün başarısızlığından dolayı kahrolan Trevisano ölümcül derecede hastalanmıştı. Kısa bir süre sonra, Venedik’i bir daha göremeden öldü. Benedetto Ca di Pisaro, ancak 28 Temmuz’da onun yerine seçilebildi ve 29 Temmuz’da Venedik’ten ayrıldı. Trevisano ise 14 Temmuz’da ölmüştü<sup class="calibre2">100</sup>.</p>

    <p class="normal">Bu arada Haziran ayının sonlarına doğru Türkler Mora’ya varmışlardı. Venedik filosu tamamen plansız ve lidersizdi. Türk gemileri, Navarin Limanı’nda rahatsız edilmeden belirleyici olacak muharebeyi beklediler. Trevisano’nun vekili Girolamo Contarini, Türklerle savaşmaya karar verdi ve Navarin önlerine geldi. Ancak, o kendi adına gerçek bir Venedikli gibi kahramanca dövüşse de subayları muvaffak olamadılar. Türkler, 24 Temmuz’da yapılan Navarin Muharebesini neredeyse hiç kayıpsız atlattılar<sup class="calibre2">101</sup>.</p>

    <p class="normal">20 Haziran’da Anadolu Beylerbeyi Sinan Paşa ve Mora Sancakbeyi’nin 20 Haziran’da geldikleri ve elinde okla gönderilen bir elçi ile gönüllü olarak teslim olması istenen ve herhangi bir “skandal çıkmasın” diye kale birliklerinin cevap vermediği Modon, daha 11 Temmuz’da 500 büyük ve küçük topla bombalanmaya başlamıştı. Rumeli Beylerbeyi, 5 Temmuz’da; Sultan Bâyezid ise 8 Temmuz’da buraya gelmişlerdi<sup class="calibre2">102</sup>. 13 Temmuz gecesi yapılan ilk hücum başarılı geçti ve 14 Temmuz’da dış mahalleler alınmıştı. 17 Temmuz’da bu güçlü kalenin kuşatmasına destek olmak üzere toplam 320 gemiden oluşan donanma da geldi. Venediklilerin başarıyla kullandıkları “yapay ateşe”<sup class="calibre2">*</sup> rağmen, sadece 22 büyük topa sahip Türkler, kulelerden birini çökertmeyi başardılar.</p>

    <p class="normal">Modon’un fethedilmesine 9 Ağustos’taki bir tesadüf yardımcı oldu. Contarini, Ağustos ayının ilk günlerinde, Kaptan Paolo Albanese komutası altındaki beş gemiyi, kuşatma altında bulunanlara erzak ve Batılı paralı askerleri götürmek üzere Modon’a gönderdi. Kuşatma altındakiler bu beklenmedik yardıma o kadar sevindiler ki, surları terk ettiler. Bütün insanlar, erzakların dağıtımını kaçırmamak ve en yeni haberleri almak üzere rıhtıma toplandı. Osmanlıların sadece hızlı bir hücumu gerekmişti - burçlarda sadece iki asker vardı ve onlar da Modon saray nâzırının verdiği bilgilere göre, uyumuşlardı. Türkler, önce en güçlü kuleye tırmandılar, şehre girdiler ve bunun üzerine başlayan çatışmalar, 9 Ağustos gecesi geç saatlere kadar sürdü. Şehir sakinleri, “Venedik’in ön surları” olan bu güzel şehri bizzat ateşe verdiler. Tıpkı Eğriboz fethinde olduğu gibi, Sultan Bâyezid hiç kimseye acımama emri vermişti<sup class="calibre2">103</sup>. Rumeli Beylerbeyi Mustafa Paşa’nın çadırı önüne atılan kesik başlar arasında Piskopos Andrea Falcone de bulunuyordu. Sultan Bâyezid, esirlerin idamını bizzat izledi. Kalenin komutanı Marko Gabriel’in, başka birçok subay gibi, hayatı bağışlandı.</p>

    <p class="normal">Yaklaşık 1.700 süvariden oluşan kara ordusu, hiç vakit kaybetmeden bu sefer komşu Koron’a ilerledi. Yeni donanma kaptanı Benedetto Cà di Pisaro, Zenta’den henüz geldiği 15 Ağustos’ta<sup class="calibre2">104</sup> Koron’un sakinleri, Modon Şehri’nin uğradığı felaketin kendi başlarına da geleceği endişesi ile stratiyotları ve komutanı, kaleyi Osmanlılara teslim etmeye zorladılar<sup class="calibre2">105</sup>. Yine önemli bir liman olana Navarin’in müdafileri de teslim oldu. 4 Eylül’de Sultan Bâyezid’in bizzat komutasındaki Türklerin saldırısına uğrayan Anabolu ise cesurca direndi ve Venedik’in yeni donanma kaptanının komutasındaki filonun yaklaşmakta olduğunu haber alan Türkler, 13 Eylül’de kuşatmayı kaldırdılar. Kara ordusu İsthmus Derbendi’ne doğru yola çıkarken, donanma doğuya doğru yol aldı. Aynı gün Mora’nın güney ucuna<sup class="calibre2">106</sup> gelen Ca di Pisaro, onları Midilli sularında yakalamayı ve bu utancın intikamını almayı umut ediyordu<sup class="calibre2">107</sup>.</p>

    <p class="normal">Deniz muharebesinden kaçınan Türk gemileri, ganimetleriyle birlikte çekildikten sonra, Venedik Donanması’nın kaptanı, 10 Ekim’de saldırıdan kurtulmuş Anabolu Limanı’na girdi. Buradan, tıpkı Rampan Hisarı gibi, Benefşe stratiyotlarını Mezistre için kazanmayı başaran<sup class="calibre2">108</sup> sancakbeyi tarafından tehdit edilen Vatika’ya yöneldi. Donanma, Vatika ve Rampan Hisarı’na geldi ve savunma araçları ile erzak getirdi.</p>

    <p class="normal">1 Ekim tarihinde nihayet uzun zamandır vaat edilen İspanyol gemileri Korfu önlerine geldiler. Başlarında bizzat büyük komutan Gonzalvo de Cordoba bulunuyordu. 27 Ekim’de Gonzalvo ve Ca di Pisaro, intikam planını görüşmek üzere Zenta sularında karşılaştılar. Son yıllarda bir kez Venedik’in San Markos bayrağının altına girmiş olan Kefalonya’ya saldırmaya karar verdiler. Savaş, olağanüstü dirençle sürdürüldü ve İspanyollar, Venediklilerin başaramadığını başardı. Noel’den bir gün önce kahramanlar Kefalonya Kalesi’ne ayak bastılar. Gonzalvo, 1501 yılında tekrar geri dönmek zorunda kalınca, Venedikliler Ayamavra’ya tek başlarına saldırdılar, ama başarılı olamadılar. Bu arada 1500 yılında Navarin, bir ihanet sayesinde tekrar zapt edildi, hatta Arta Körfezi’nde bile Venedik gemileri belirdi<sup class="calibre2">109</sup>.</p>

    <p class="normal">Papanın arabuluculuğuyla 1500 yılında Macaristan ve Venedik arasında Türklere karşı ortak savaşa dair bir antlaşma yapıldı. Venedik, Kral Matyas’ın hırsından hiçbir şey almamış olan Macaristan Kralı’na yılda 100 bin altın ödeyecekti ve papa ordunun donatımı için ayıca 40 bin altın gönderdi, ama hiçbir ciddi teşebbüs yapılmadığı gibi, Macarlar sadece sınır kalelerini daha iyi duruma getirmekle yetindiler<sup class="calibre2">110</sup>. Osmanlılar ise içlerinde hâlâ yara olan Yayça’ya saldırdılar. Johann Corvinus, Hırvatları, Korbavya Kontu ve Zrinyi ile Frangepani hanedanları tarafından Bosna’daki bu Banat’ın savunması sırasında yardım gördü ve Yayça’yı kuşatan Türkleri geri püskürtüp, karargâhlarını işgal etmeyi başardı. Bu savaş da böylece bitti<sup class="calibre2">111</sup>.</p>

    <p class="normal">1501 yılında, tüm beklentilere karşın, Venedik sularında hiçbir Türk donanması görülmedi. Gerçi Kemal Reis’in gemileri Navarin’i tekrar zapt etmişti<sup class="calibre2">112</sup> ve Skarpato Adası da saldırıya uğramıştı, ama Ca di Pisaro, Midilli önlerine kadar ilerleyebilmiş ve muharebeden zaferle çıkmıştı<sup class="calibre2">113</sup>. Türklere para, şahin ve kumaş hediye etmeyi alışkanlık hâline getiren Takımadalar Dükü<sup class="calibre2">114</sup>, adaları için boşuna endişe etmiş ve 1 Aralık’ta Paros’un Saint Jean Limanı’na gelen Venedik kaptanını yardıma çağırmıştı. 1502 yılında Giritli subaylar, Türklerin yeni bir saldırısını bekliyorlardı, ama Ca di Pisaro, Eylül ayındaki ölümüne kadar denizde hakimiyetini devam ettirdi. Donanmaya Fransız ve Portekiz gemiler de katılmıştı; bu yüzden bir Haçlı Seferi amirali gibi hareket ediyordu<sup class="calibre2">115</sup>. Fransız gemiler ise Sakız Adası’na kadar ilerlemişlerdi.</p>

    <p class="normal">Çok uzun sürmeyen pazarlıklardan sonra, Osmanlı Sultanı 20 Mayıs 1503 tarihinde Venedik’le barış imzaladı ve bu barış 6 Ekim’de Venedik Doju tarafından onaylandı. Kefalonya’yı elinde tutan Venedik, bunun karşılığında Mora’da işgal edilen yerleri Osmanlılara bıraktı<sup class="calibre2">116</sup>.</p>

    <p class="normal">Nitekim Venedik için çok önemli olan Mora’da Anabolu, Benefşe ve Balyabadra (Patras) Venedik’e kalmıştı. Kaybedilen yerlerden kaçanlar Çuha, Kefalonya, vs. gibi yerlere yerleştirildiler. Modon’un Rum Piskoposu Giritli Yani Plusidianos, daha 1500 yılında Türkler tarafından Modon’da öldürülmüştü<sup class="calibre2">117</sup>. Onun ölümünden sonra Benefşe’ye bir papa vekili tayin edilmişti ve Venedik’in Doğu Akdeniz’deki yerlerinde görev yapacak Doğu kökenli papazları kutsuyordu<sup class="calibre2">118</sup>. Türk komşularla eski iyi ilişkiler tekrar başlatıldı ve Venedikliler, değişken savaştan sonra bile Osmanlıların müttefikleri ve araçları kabul ediliyorlardı. 1510 yılında bir yazarın tüm Hristiyan dünyasını, Türklerle birlikte Venedik’e karşı da savaşa davet etmesi sebepsiz değildi<sup class="calibre2">119</sup>.</p>
  </div>

  <div class="calibre1" id="calibre_pb_54"></div>
</body>
</html>
