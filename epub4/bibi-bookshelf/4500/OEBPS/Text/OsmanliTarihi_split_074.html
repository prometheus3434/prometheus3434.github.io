<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>OsmanliCilt11</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:9abe2b6e-bd4c-4278-8a87-a8f6aff64e72" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h3 class="bolumbaslik" id="calibre_toc_78">BİRİNCİ BÖLÜM</h3><br class="chapter" />

    <p class="baslik">1648 YILINA KADAR KUZEY SINIRINDAKİ DURUM.<br class="chapter" />
    OSMANLI İMPARATORLUĞU’NUN AVRUPA’DAKİ SAVAŞLARI.<br class="chapter" />
    KÖPRÜLÜLER DÖNEMİ, 1640. ERDEL SİYASETİ.<br class="chapter" />
    KAZAKLARLA İLİŞKİLER<a href="../Text/OsmanliTarihi_split_170.html#footnote-600-4101" id="footnote-600-4101-backlink">[*]</a></p>

    <p class="normal">Sultan IV. Murad’ın hükümdarlığının son yıllarında Avrupa’da bir savaşa hazırlandığından ne İstanbul’da, ne de Avrupa’daki Hristiyan dünyasında kimsenin şüphesi yoktu. 1639 yılında tüm Hristiyan komşularını ilhak etmeye yemin etmişti<sup class="calibre2">1</sup>. Tüm elçiler önünde eğilecekti<sup class="calibre2">2</sup>. Oluşturduğu yeni ordu, komşuların üzerine yürümeye hazırdı. Belki bu yeni savaş meydanında fethi her sultan için bir görev olan ve Sultan IV. Murad’ın şanını tamamlamak için eksik kalan yeni topraklar fethedebilirdi.</p>

    <p class="normal">Türkler yine de Sultan III. Murad ve ondan sonra gelenlerin zamanında yaşanan acı tecrübelerden sonra Alman Kayser ile yeni bir savaşa girmek istemiyorlardı. 1627 yılının Haziran ayında<sup class="calibre2">3</sup>, IV. Murad tahta cülûs ettikten dört ay sonra, Avusturyalılar Vaç (Vayçen) Kalesi’ni kendilerine istemelerine rağmen, Murtaza Paşa birkaç ay sonra 13 Eylül’de imzalanan Szön barışını görüşmeye başladı. Sınırda, 1641 yılına kadar 25 yıl boyunca barış hakim olacaktı ve kayser tarafından gönderilen elçi Von Kufstein, Lippa ve Vaç’ın devrinin yanı sıra Estergon bölgesinin sınırlandırılmasını da talep etmesine; kaymakamın tüm anlaşma şartlarına rağmen, gerek Moravya’ya, gerekse Bratislava, Yanıkkale ve Komorn’a giden yolları denetim altına alan, Forgacs ailesine ait Uyvar Kalesi’ni<sup class="calibre2">4</sup> ve bunun yanında Fülek’i de talep etmesine ve elçinin seyahat sırasında bazı zorluklarla karşılaşmasına rağmen, barış muhafaza edildi. 1633-1634 yıllarında Türkler ve Almanlar, Rıdvan Ağa ve Hans Rudolf von Pucheim aracılığıyla her zamanki gibi iyi komşuluk ilişkilerini yineliyorlardı. Yine de Avusturya diplomasisinin çabaları sayesinde görüşmelerin mütakabiliyet esasına dayanması gittikçe güçleniyordu<sup class="calibre2">5</sup>. Sultan IV. Murad’ın emri üzerine Vezir Bayram Paşa barış antlaşmasının bir sonraki onayında Alman Kayser’i elinden geldiğince memnun etmeye çalışıyordu<sup class="calibre2">6</sup>.</p>

    <p class="normal">Sultan IV. Murad gibi güçlü bir hükümdarın ölümünün ardından, imparatorluğun asıl yöneticisi kabul edilen Sadrazam Kemankeş Kara Mustafa Paşa’nın kuzeybatıya yapılacak bir sefer ile asi askerleri meşgul etmek ve Osmanlı İmparatorluğu’nun itibarını artırmak için Avrupa’da bir dizi yeni fetih savaşları başlatma niyetinde olduğu söylentileri dolaşmaya başladı. Bunun yanında Avusturyalı Habsburg hanedanının doğal müttefiki olan İspanyollar aynı dönemde Don Juan de Baragança’nın tahta çıkartılması yüzünden Portekiz meselesi ile fazlasıyla meşguldü<sup class="calibre2">7</sup>. Venedik Balyosu’na göre Almanların Bâbıâli’deki temsilcisi, Bâbıâli’nin düşman kabul ettiği Malta Şövalyeleri ile irtibat hâlinde idi ve vezirin 40 bin altın tutarındaki vergiyi tekrar talep etme niyetine girmişti<sup class="calibre2">8</sup>. Gerçekte ise bunlar sadece Hristiyan diplomatların hiçbir zaman gerçekleşmeyen kurnazca birer oyunu idi. Birkaç Macar kalesi yüzünden savaşın yeniden başlatılması gereksiz görünüyordu ve Türkler, Viyana’ya giden yolun oldukça uzun olduğuna artık iyice ikna olmuşlardı.</p>

    <p class="normal">Barışın ihlal edilmesine sebep olacak herhangi bir mesele sadece Erdel’den çıkabilirdi. Szalonta’daki zaferinden sonra Erdel Prensi Georg Rakoçi (Rakoczy)’nin konumu iyice sağlamlaşmıştı. Onun yardımı ile Eflak tahtına eski Romen hanedanından Basarab’ın torunu Mateiu Basarab çıkartılmıştı. Mateiu’ya göre güçlü komşusu güvenilir bir destekti. 1634 yılında Boğdan tahtına çıkartılan ve baba tarafından Arnavut olup, Romen prensliklerinde savaşçı ve asilzâde olarak kendine bir yer edinen Vasile Lupu, genelde aynı siyaseti takip etmek zorunda idi. “Kardeşi” olarak Eflak Prensi’ne sadakat yemini etmişti. Mateiu, her yıl sözde Eflak’ta sürülerini otlatan Erdelli çobanlardan alınan harçlar için tazminat olarak Rakoçi’ye 6 bin altın ödüyordu<sup class="calibre2">9</sup>. Rakoçi’nin Türklerle savaşından önce Mateiu, resmi bir belge ile bağlılığını bir kez daha ilan etmiş ve her yıl 5 bin Gulden ödemeyi vaat etmiş<sup class="calibre2">10</sup>, Eflak ordusu da prenslerinin hamisi olan Rakoçi’ye sadakat yemini etmişti<sup class="calibre2">11</sup>. Böylece Erdel’i tehdit eden tehlikeye karşı üç vasal da savunmaya hazır vaziyette idi.</p>

    <p class="normal">Elde ettiği zaferden sonra tüm tehlikelerden kurtulan Rakoçi, 1637 yılında kibri ve entrikacılığı hiçbir sınır tanımayan Lupu’nun yerine Simeon Movila’nın uzun zamandan beri yanında barınan oğlu Ioan Movila’yı getirmeyi vaat etti. Aynı dönemde Vasile Lupu, Eflak komşusuna saldırdı. Komutanı Johann Kemeny, Mateiu’ya yardım etmesine rağmen<sup class="calibre2">12</sup>, Rakoçi kendi askerî birliklerini sadece uygun bir zamanda barış için arabuluculuk yapmak üzere sınıra gönderdi. Yeni Silistre Beylerbeyi Nasuh Hüseyin Paşa da birbirine düşmanca tavırlar içinde olan Romen prensleri barıştırmak için elinden geleni yapıyordu. Rakoçi, barış görüşmeleri sırasında aniden karar değiştirdi; 1638 yılının sonlarına doğru Boğdan Prensi Lupu’yu inatçı Mateiu’ya karşı destekleme niyetinde olduğu görülüyordu<sup class="calibre2">13</sup>. Türkleri de aynı şekilde etkilemeyi başardı ve böylece 1639 yılının son günlerinde Vasile Lupu, Osmanlı Sultanı’nın Mateiu’nun yerine hastalıklı Ioan’ı tahta çıkarttığı Eflak sınırlarına geldi<sup class="calibre2">14</sup>.</p>

    <p class="normal">Eflak Prensi, bu kriz döneminde Rakoçi’nin 1636’da Budin Beylerbeyi’ne karşı başarı ile gerçekleştirdiği planı uygulama cesareti gösterdi. Sultan IV. Murad’ın Tatar akınları, Tuna Nehri’nin diğer kıyısına Türkleri yerleştirme ve tüm kiliselerin kutsallığını bozma tehditlerine rağmen, Mateiu Boyarlar’ın başına geçti ve başlarında Osmanlı Sancağı’nın dalgalandığı işgalci düşmanlarına karşı kendini cesurca savundu. Prahova Nehri kenarındaki Oyogeni yakınlarında zafer kazandı (Aralık 1639).</p>

    <p class="normal">O dönemlerde hastalıkla boğuşan Sultan IV. Murad, bu başarıdan, güçlü silahdarın desteği ve tabii ki hediyeler aracılığıyla Mateiu’nun haklı olduğu kanısına vardı ve Kaymakam Mehmed Paşa bu siyasi hatayı hayatı ile ödedi<sup class="calibre2">15</sup>. Bu zafer, Mateiu’nun ayrıca Rakoçi’nin dostluğunu tekrar kazanmasına neden oldu. Mateiu ile bütün bu dönem içinde iyi ilişkiler içinde olan Lehistan Kralı, belki de sürekli olarak peşinde olduğu Boğdan prenslerini tayin etme hakkını elde edebileceği umuduyla<sup class="calibre2">16</sup> yanından barındırdığı eski Eflak Prensi Moise Movila’nın tekrar tahta çıkartılmasını ve Boğdan Prensi Vasile Lupu’nun da azlini talep etti<sup class="calibre2">17</sup>.</p>

    <p class="normal">Bu görüşmeler ve anlaşmazlıklar, Lupu’nun oğlunun daha 1640 yılında ölmesine rağmen, birbirlerine düşman olan Mateiu’nun ve Lupu’nun barış yapmak zorunda kalmaları ile nihai sonuca bağlandı ve serhad boylarındaki bu barış, yeni Silistre Beylerbeyi İpşir Paşa’nın emirleri ve Rakoçi’nin yürüttüğü kurnazca siyaset sayesinde garanti altına alındı. Tüm bu hadiselerden kendini tehlikeye atmak zorunda kalmadan en kazançlı çıkan Rakoçi olmuştu. Ayrıca kendini tehlikeye atarak Osmanlı Sultanı’na meydan okumaya ya da onun gölgesine girmeye hiç niyeti yoktu. Her türlü yanlış hırstan yoksun olduğu için kuzey sınırındaki asıl güç Rakoçi idi. Emrinde 30 bin atlıdan ve 7 bin iyi eğitilmiş piyadeden oluşan bir ordu vardı ve vergisini ancak 1636 yılında ahidnâmesi onaylandıktan sonra ödemeye başladı<sup class="calibre2">18</sup>.</p>

    <p class="normal">1640 yılında İstanbul’da yaklaşık 200 bin Leh esir bulunuyordu. Buna rağmen Leh Kralı’nın elçisi Miaskovski, yeni Sultan İbrahim’e Lehistan Kralı adına saygı gösterisinde bulunmak üzere İstanbul’a geldi<sup class="calibre2">19</sup>. Tatarlara, 1643 yılına kadar Lehistan hazinesinden her yıl düzenli olarak 30 bin altın ödeniyordu<sup class="calibre2">20</sup>. Ancak Nogay Tatarlarının korkulan lideri Kantemir Bucak Eyaleti’nden çekildiğinden beri, Lehistan Kralı sadece Boğdan’daki Türk vasalının düşmanca tavrından şikayet ediyordu ve Osmanlılar bu barışçıl komşularından herhangi bir talepte bulunmuyordu. Lehistan için Kazak tehlikesi geçmişti: Özi Nehri’nin Lehistan’ın ileri gelenleri tarafından kanı emilen, Yahudileri tarafından soyulan, dinlerini değiştirmelerini sağlamak için Katolik ruhbanlar tarafından sürekli takip edilen bu vahşi kahramanları, bir süre sonra hızlı bir biçimde başarıya götürecek zorbalık ile patlak verecek ve Ukrayna’yı birkaç yıl boyunca hakimiyeti altına alarak, prensliği olarak ilan edecek Hatman Boğdan Hmielnitski (Chmielnecky)’nin büyük ulusal sosyal başkaldırısı için hazırlık yapıyorlardı.</p>

    <p class="normal">Buna karşın, Moskova Grandükü’nün himayesi altında bulunan Don Kazakları Türklerin sürekli düşmanları olarak gitgide daha ön plana çıkıyorlardı. Osmanlı’nın gücünü ilk tadacak olanlar yine onlar olacaktı, zira bu, Sultan IV. Murad’ın yemini idi<sup class="calibre2">21</sup>. Ordu, Lehistan’a yapılacak yeni bir savaşa karşı olmasına rağmen<sup class="calibre2">22</sup>, Romen tarihçi Miron Costin’e göre 1640 yılında böyle bir savaş olasılığından bahsediyordu<sup class="calibre2">23</sup>.</p>

    <p class="normal">Kazaklar, daha etrafına korku salan Sultan IV. Murad zamanında Osmanlılarla – kendileri tarafından sağlanmadığı için üzerlerinde bağlayıcı olmadığını düşündükleri – barışı bozma cüretini göstermişlerdi.</p>

    <p class="normal">15. yüzyılda Osmanlılar tarafından işgal edilen Azak nam-ı diğer Tana, sanki tarihin sayfalarından iyice silinmiş ve ticaret açısından önemi tamamen ortadan kalkmıştı ki, Lehistan’daki tiranlıktan kaçan Nisovyalılar ile güçlenen Don Kazakları, bu kaleyi ellerine geçirdiler (18 Haziran 1637). Komşu kalelerin birlikleri, güvenli yerleşim yerlerini ve güçlü kaleleri hedef alan Don Kazakları tarafından savaşta mağlubiyete uğratılmışlardı. Aynı dönemde Kantakuzen hanedanından Rum asıllı bir Türk elçi, Moskova’ya giderken yolda durdurulup, öldürüldü<sup class="calibre2">24</sup>.</p>

    <p class="normal">Bu hadisenin muhtemelen Kaptan-ı Derya Deli Hüseyin Paşa’nın, 1634-1635<sup class="calibre2">25</sup> yıllarında Taman’daki Kazaklara karşı saldırıları ve aynı yıl içerisinde Kantemir’in ve Tatar Hanı’nın idamı ile bastırılan Tatar ayaklanmaları ile bir bağlantısı vardı. Ancak Moskova Büyük Knezinin bu hadiselerde hiçbir payı yoktu<sup class="calibre2">26</sup>. Kazaklar, Azak’ı ele geçirmek için iki ay harcamışlardı. Türklere denizden saldırmak için uygun bir çıkış noktası olarak görüldüğünden, Azak’ı tahkim etmeye başladılar<sup class="calibre2">27</sup>.</p>

    <p class="normal">Aksine açıklamalarla İstanbul’a gönderilen bir Rus elçi, tıpkı Osmanlı elçisi gibi yolda öldürülmesine rağmen, Bâbıâli Moskova Büyük Knezinin bu hadiselerde yine de parmağı olduğundan şüpheleniyordu. Kaymakam, bunun üzerine Tatarları Ruslara karşı kışkırttı. Ancak bunlar iç anlaşmazlıklardan ötürü büyük bir sefer düzenlemek istemeyince, onları 1637 yılında yaptıkları cüretkâr akınların intikamını almakla tehdit etti<sup class="calibre2">28</sup>. Nihayet sonbaharda Moskova Büyük Knezinin verdiği teminatlar, Don Nehri kenarındaki savaşın tekrar ertelenmesini sağladı<sup class="calibre2">29</sup>. 1638 yılı başlarında birleşik Kazaklar büyük bir orduyu bir araya getirmişlerdi ve ruhban liderleri Kiev Başpiskoposu (Arşiveki) Peter Movila (Mohila), onları ayaklanmaya teşvik ediyordu<sup class="calibre2">30</sup>.</p>

    <p class="normal">Kazaklar, herşeye rağmen savaştan kaçamadılar. Bahar aylarında Osmanlı Donanması Azak üzerine yelken açtı. Denizlerdeki çatışmalar 20 gün sürdü ve bu arada korsanların 20 şaykası zapt edildi. Kırım Hanı’nın Tatarları, yine Moskova topraklarında akınlara çıkarken, kardeşi Azak’ı kuşatıyordu<sup class="calibre2">31</sup>. Kaptan-ı Derya’nın kethüdası<sup class="calibre2">32</sup> Piyale, 1639 yılının yaz aylarında iyi denetlenen Azak sularında Kazakların gemilerini takip ediyordu<sup class="calibre2">33</sup>. 1640 yılında kaptan-ı derya, kaleyi tekrar ele geçirme emrini aldı. Sınırlarda Tatar akınlarına karşı savunma tedbirleri aldığı için Lehistan da tehdit altında görünüyordu. Romen prenslerden Özi Nehri kenarındaki Özi Kalesi’ne gelmeleri istendi ve Eflak Prensi gerçekten de küçük bir ordu ile buraya geldi<sup class="calibre2">34</sup>. Ama Lehistan Kralı, elçisi Miaskovski aracılığıyla Özi’nin karşısında Kazaklara karşı korunmak için kurulduğunu iddia ettiği kaleyi yıkmayı kabul edince, savaşın hedefi sadece Azak’a ve içinde bulunan Kazaklara odaklandı<sup class="calibre2">35</sup>. Tüm bu hadiseler, Kazakların şaykaları ile İstanbul’a ve Trabzon önlerine kadar ilerlemelerini engelleyemedi<sup class="calibre2">36</sup>.</p>

    <p class="normal">Nihayet 1641 yılında Azak’a karşı büyük bir sefer başlatıldı. Eskiden ikinci silahdar ve Sultan IV. Murad’ın musahibi olan kaptan-ı derya, bizzat Azak’a geldi<sup class="calibre2">37</sup>. Yanında serasker olarak Hüseyin Paşa, 7 vezir, 18 beylerbeyi, 70 sancakbeyi, Kırım Hanı, birçok Çerkes ve Serhad boylarındaki Romen prensliklerinin birlikleri vardı. Azak önlerine, Kazakların 130 küçük topla cevap verdikleri 12 büyük top yerleştirildi<sup class="calibre2">38</sup>. Osmanlılar, şehri işgal etmeyi başarsalar da, Ceneviz zamanından kalma kaleye yapılan tüm saldırılar sonuçsuz kaldı. 5 bin kişiden oluşan Kazak müdafaa kıtası taarruza geçen Türkleri: “Ne boise! Onlardan korkmayın!” naraları ile geri püskürtüyorlardı. Kazak korsanlar, bu kuşatma sırasında mayın döşemede birer usta olduklarını da göstermişlerdi. Kuşatma 24 Haziran’da başlamıştı ve Moskova Büyük Knezinin bir sefer düzenleyeceği endişesine kapılan yeniçeriler, geri çekilmeyi talep ettiklerinde Eylül ayı neredeyse bitmek üzere idi ve havalar çok soğumuştu. Kaptan-ı Derya, bu talebe boyun eğmek zorunda kaldı ve kendini “Cengiz Han’dan beri böylesi görülmemiş” bir Tatar akını ile teselli etti<sup class="calibre2">39</sup>.</p>

    <p class="normal">1642 yılının başlarında Moskova Büyük Knezi kendini, himayesi altına almış olduğu Kazaklara tehditler altında Azak’ı derhal boşaltma emrini vermek zorunda hissetti ve yanında bulunun tüm Kazak liderlerini tutuklatarak, bu isteğini gerçekleştirmeyi başardı<sup class="calibre2">40</sup>. Bahar aylarında, yeni serasker olarak Osmanlı hanedanına mensup Sultanzâde Mehmed Paşa, Azak önlerine geldiğinde kaleyi terk edilmiş buldu. Boğdan tarafından para ile satın alındıkları söylenmekte idi<sup class="calibre2">41</sup>. Parasını çok iyi kullanmasını bilen Boğdan Prensi Vasile Lupu, Moskova’dan gelen bir elçinin Azak Kalesi’nin boşaltılacağını garanti ettiğini anlatıyordu<sup class="calibre2">42</sup>. Birçok Boğdanlı ve Eflak, Kazaklar tarafından birkaç kez saldırıya uğramalarına rağmen, Azak’ı birinci sınıf bir kale hâline getirmek için haftalarca çalıştılar. O dönemde yapılan iki yeni kule, bugün bile uzaktan getirtilen bu işçilerin izlerini taşıyorlardır<sup class="calibre2">43</sup>. Bu teşebbüsü tavsiye eden Sadrazam Kemankeş Kara Mustafa Paşa, nihayet anlayışlı ve zengin Eflak Prensi’nin yardımı ile bu büyük soruna bir çözüm bulabilmiş ve bu sayede kendi konumunu da oldukça sağlamlaştırmıştı.</p>

    <p class="normal">Aynı dönemde, Moskova Büyük Knezinin elçileri<sup class="calibre2">44</sup> kesin bir şekilde barışı sağlamak ve Büyük Knez Mihail Romanov’a “çar” unvanının verilmesini görüşmek üzere bir Rus asilzâdesinin gelmesinin beklendiği İstanbul’a geldiler. Vasile Lupu, önce Moskova’ya giden kapıcıbaşı yolda durdurulup, öldürüldükten sonra<sup class="calibre2">45</sup> bu Rus asilzâdesinin de Kazaklar tarafından öldürüldüğünü bildirdi<sup class="calibre2">46</sup>. Ama elçi nihayet İstanbul’a vardı ve sadrazamın musahibi<sup class="calibre2">47</sup>, kalenin envanterini çıkartmak için Azak’ta bulunmuş Receb Ağa, onu merasimle karşıladı<sup class="calibre2">48</sup>. Elçi, 16 Ağustos’ta Sultan İbrahim tarafından huzura kabul edildi<sup class="calibre2">49</sup>.</p>

    <p class="normal">1644 yılında Lehistan bile İstanbul’a gönderilen bir elçi aracılığıyla Moskova’ya tâbi Kazaklara karşı olduklarını beyan etmesine rağmen<sup class="calibre2">50</sup>, Moskova Kazakları sürekli huzursuzluk çıkartan bir unsur olarak kalmaya devam ettiler. Don Nehri üzerindeki adaları Tatarlara karşı tahkim etmeye başladılar. Tatar Hanı Mehmed Giray, ezelî düşmanı olan Leh Kralı’na savaş açmayı düşündüğünü hiçbir zaman saklamadı ve Bâbıâli’ye bağımsız bir hükümdar olarak mektup göndermeye cüret etti, ama bunun üzerine azledilip, Rodos’a sürgüne gönderildi<sup class="calibre2">51</sup>. Kazak gemileri Trabzon önlerinde görüldü, ama Trabzon’daki paşa, kendini savunmayı çok iyi bildi<sup class="calibre2">52</sup>. 1645 yılında Osmanlı Donanması tekrar Karadeniz’e açıldı<sup class="calibre2">53</sup>. 1646 yılında, Bâbıâli’ye Rus tahtında iddiası olan bazı kimseler gelip, Kazan ve Astrahan’ı teklif ederken<sup class="calibre2">54</sup>, İstanbul’a Kazakların Azak’ı kuşatmaya niyetli oldukları ve gerek Rus, gerekse Leh birliklerinin İslâm Giray Han’a saldıracakları haberleri ulaştı<sup class="calibre2">55</sup>.</p>

    <p class="normal">Kuzeydeki bu sınırda gerçekten ciddi bir tehlike patlak vermek üzere idi. Erdel Prensi Rakoçi, Girit için Venedik ile yapılacak uzun vadeli savaş çıkmadan, Kuzey Macaristan’daki toprakları Erdel Prensliği ile birleştirmek amacı ile Avusturya hanedanının düşmanları, özellikle de İsveçli General Torstenson ile irtibata geçmişti (Temmuz 1643). Boğdan Prensi Vasile Lupu, bu yeni siyasi ittifakları kendi hırsının hedeflerini gerçeğe dönüştürmek için bir fırsat olarak görürken, barış ve huzurdan başka bir şey istemeyen Eflak Prensi Mateiu, Almanları bu ittifaktan haberdar etti. Macaristan’daki savaş derhal başladı ve Bâbıâli’nin emri üzerine serhad boylarındaki vasallar önemli bir askerî güç gönderdiler<sup class="calibre2">56</sup>. Ancak maceralı bir siyasete alet olmamaya kararlıydılar ve Vasile Lupu’nun kızı Maria’nın Yanus Radzivil ile evlenmesi, Lehistan’ın ezelî düşmanı olarak gördükleri Boğdan’ı bundan böyle en büyük destekleri olarak görmeye başladığının bir işareti sayılabilirdi<sup class="calibre2">57</sup>. Belki de tıpkı selefi Gratiani gibi, bu sayede Romenlerin yaşadığı Erdel’i eline geçirebilmeyi umuyordu<sup class="calibre2">58</sup>.</p>

    <p class="normal">Türklerin 1645 yılında verdikleri emirler, Rakoçi’nin tüm umutlarını suya düşürdü. Osmanlıların, Venedik ile başlayan savaş için serhad boylarında huzura ihtiyacı vardı<sup class="calibre2">59</sup>. Hemen akabinde Ağustos ayında Rakoçi, Almanlarla barış imzaladı. Ancak barışmış ve güçlerini birleştirerek İstanbul’da Rakoçi’nin aleyhine çalışan diğer iki Romen Prensi ile eski dostane ilişkilerini bu hadiseden dolayı tamamen yitirdi. Lupu, taht müddeisi Stefan Csaky’nin Bâbıâli’den Erdel’i alma çabalarını destekliyordu.</p>

    <p class="normal">1646 yılı başlarında Tatarlar Lehistan’a saldırdılar ve Lupu’nun endişe ettiği gibi oradan Boğdan’a yöneldiler. Telaşa kapılan Lupu, içinde dua ettiği ahşap bir kilisenin<sup class="calibre2">60</sup> bugün bile hâlâ ayakta durduğu ormanlarda saklanırken, Boğdan’da yaklaşık 40 bin esir aldılar. Barışsever Hatman Koniecpolski’nin ölümünden sonra daha serbest hareket etme fırsatı bulan Lehistan Kralı ve Moskova Büyük Knezi Tatarların bu akınlarına ittifak kurarak karşılık verecekmiş gibi görünüyorlardı; hatta Vasile Lupu, Hristiyan Doğu’nun ve Batı’nın genel bir Haçlı Seferi yapacağını, Azak’ın işgal edileceğini ve Kırım’ın tekrar ele geçirileceğini umuyordu<sup class="calibre2">61</sup>. Lehistan Kralı’nı Yaş’da beklemeye başladı. Bu şartlarda İstanbul’a yapılacak geniş kapsamlı bir saldırının doğacağını uman tek kişi o değildi.</p>

    <p class="normal">Ancak 1646 yılında Lehistan elçisi İstanbul’a varmadan önce<sup class="calibre2">62</sup> toplanan Lehistan meclisi, bu planları ortadan kaldırdı<sup class="calibre2">63</sup>. Eflak Prensi Lupu’nun tavsiyeleri ve hediyeleri ile Ekim ayında yeni Leh elçisi İstanbul’a geldi ve Lehistan Kralı’nın barışa meyilli olduğunu beyan etti<sup class="calibre2">64</sup>. Vasile Lupu, ayrıca Moskova elçisi<sup class="calibre2">65</sup> için, Moskova Büyük Knezi’nden esir tutulan Tatar elçilerinin serbest bırakılmasını, Tatar Hanı’nın yıllık hediyelerinin verilmesini ve Azak önlerinde karargâh kurmuş Kazakların buradan çekilmelerini talep eden Bâbıâli nezdinde büyük çabalar gösterdi<sup class="calibre2">66</sup>.</p>

    <p class="normal">Batı’ya nihayet barışı getirecek olan 1648 yılı, kuzeydoğu Avrupa için de önemli bir yıl olacaktı. Sultan İbrahim, 18 Ağustos’ta boğduruldu<sup class="calibre2">67</sup>; Lehistan Kralı daha Mayıs ayında hayata gözlerini yumdu ve Ekim ayında Rakoçi hayata veda etti. Adını taşıyan oğlu ve halefi ise Lehistan’ı Erdel ile birleştirmek gibi cüretkâr projeler ile o güne kadar büyük bir savaşa maruz kalmamış bu ülkelerin hepsinde tam bir kaosun patlak vermesine sebep olacak ve böylece Türklerin buraya müdahale edip, vasalların o güne kadar siyasi hareket özgürlüklerinin sonunu getirecek ve Türklerin Venedik savaşı devam etmesine rağmen, yeni bir savaşa zemin hazırlayacaktı. Bu hadiselerin akışı, Türklerin Tuna Nehri’nin ötesindeki taarruzu ile öylesine sıkı bir ilişki içindedir ki, bu taarruzdan ayrı olarak ele alınamaz.</p>
  </div>

  <div class="calibre1" id="calibre_pb_91"></div>
</body>
</html>
