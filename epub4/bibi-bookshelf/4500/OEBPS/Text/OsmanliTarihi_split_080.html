<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>OsmanliCilt11</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:9abe2b6e-bd4c-4278-8a87-a8f6aff64e72" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h3 class="bolumbaslik" id="calibre_toc_84">YEDİNCİ BÖLÜM</h3><br class="chapter" />

    <p class="baslik">KÖPRÜLÜ FAZIL AHMED PAŞA’NIN ÖLÜMÜ.<br class="chapter" />
    SİYASÎ MİRASI. SİYASÎ, ASKERİ VE MÂLÎ DURUM.<br class="chapter" />
    SADRAZAM KARA MUSTAFA PAŞA.br&gt;KAZAKLARA VE RUS ÇARI’NA KARŞI SAVAŞLAR<a href="../Text/OsmanliTarihi_split_176.html#footnote-600-4107" id="footnote-600-4107-backlink">[*]</a></p>

    <p class="normal">Fazıl Ahmed Paşa, henüz 42<sup class="calibre2">*</sup> yaşında olmasına rağmen, sara nöbetlerinden dolayı<sup class="calibre2">1</sup> daha Kandiye kuşatması sırasında yorgun ve hayatından bezmiş yaşlı bir adama benziyordu. Son zamanlarda ayrıca zamanın alışkanlığı olan sefahata dalmış, etrafına kadınlar toplayıp<sup class="calibre2">2</sup>, Lehlerin sert içkilerini içmeye başlamıştı. Sonu yakın görünüyordu<sup class="calibre2">3</sup>. Uzun yıllar boyunca tek başına taşımak zorunda kaldığı yükler ve temelleri sarsılmaya başlamış büyük bir imparatorluk için duyduğu endişeler, babasının çelik gibi bedenine ve yenilmez inatçı ruhuna sahip olmayan vücudunu, zamanından önce çöktürmüştü.</p>

    <p class="normal">IV. Mehmed, örneğin şarabı sevmemesine rağmen fazla içtiği zamanlarda olduğu gibi<sup class="calibre2">4</sup> herhangi bir kaprisli anında celladı çağırıp, çevresindekiler içinde devlet için en yararlı bu adamı cellada teslim etme hevesinden kısa bir süre sonra kurtulacak ve devletin sorumluluğunu yeteneğinin el verdiği oranda kendi omuzları üzerinde hissedecekti<sup class="calibre2">5</sup>. 1676 yılının sonbaharında Fazıl Ahmed Paşa, Silivri ve Çorlu arasında, talepkâr ve hiçbir zaman memnun olmayan efendisine eşlik ederek geldiği Ergene Köyü’nde ağır hasta yatıyordu. Kasım ayında burada henüz 45 yaşında – kimilerine göre ise 50 yaşın bile üzerinde – hayata gözlerini yumdu<sup class="calibre2">6</sup>.</p>

    <p class="normal">Fazıl Ahmed Paşa, ailesine sultanın her zamanki alışkanlıklarının aksine el koymadığı iki milyon altın değerinde bir miras bıraktı. Köprülü Mehmed Paşa’nın dul eşi olan annesi de hâlâ hayatta idi<sup class="calibre2">7</sup>. Ancak IV. Mehmed’e bıraktığı, ancak sultanın değil geliştirmesini, elde tutmasını bile bilemediği miras çok daha değerli idi.</p>

    <p class="normal">Zamanın belki de en önemli komutanı Montecuccoli, Saint Gotthard’da mağlup ettiği Osmanlı ordusundan büyük bir takdirle bahsetmektedir ki, bu ordu baba oğul Köprülülerin bir eseri idi. İyi silahlanmış gerçek bir düşmana karşı savaşmaktan çok, entrikalar ve sürekli ayaklanmalar<sup class="calibre2">8</sup> yüzünden iktidara zor anlar yaşatan askerleri, sadece savaşta ve savaş için yaşayan ve Koca Sinan Paşa zamanındaki yeniçeriler ve sipahiler ile karşılaştırılamayacak çelik gibi birlikler hâline getirmişlerdi.</p>

    <p class="normal">İstanbul’daki ve Anadolu’daki basit insanlar arasından toplanıp, orduya alınan, genelde evli olup, birçok işlerle uğraşan ve bazıları sadece göstermelik olan, acemioğlanları ocaklarında<sup class="calibre2">9</sup> eğitim görmemiş; hediyeler dağıtarak artık savaşa gitmekten muaf bir emekli konumuna gelmeye çalışan<sup class="calibre2">10</sup> ve Macaristan ile Girit savaşlarında büyük kayıplar veren<sup class="calibre2">11</sup> 42 bin yeniçeri ve aralarından oluşturulan seymenler – toplam 176 ocak – artık Osmanlı ordusunun çekirdeğini oluşturmuyorlardı<sup class="calibre2">12</sup>. Bir süre önce başlarına bir ağa getirilen sipahioğlanları, artık imtiyazlı birlik kabul edilmiyorlardı<sup class="calibre2">13</sup>. İsyancı ruhları, Köprülü Mehmed Paşa’nın intikamcı ruhunu ortaya çıkarmıştı. Kibirleri ve yaptıkları soygunlar yüzünden İstanbul halkının nefret besledikleri bu birliklerin çoğu dağıtıldı ya da yok edildi. Her biri 12 bin akçe ulûfe alan sipahiler de artık zengin giysiler ve değerli atlar üzerinde değil, en fakir elbiseler içinde görünüyorlardı ve bir çadır ya da eşyaları için bir katır temin edebilmek için birkaçının bir araya gelmesi gerekiyordu<sup class="calibre2">14</sup>. Silahdarların, müteferrikaların ve ulûfecilerin sadece isimleri kalmıştı<sup class="calibre2">15</sup>. Sipahioglanları artık çadırlarda veya eşyaların başında nöbet tutuyorlardı. Timar sipahileri arasında 20-100 bin akçe arasında gelirle en zenginler olan zaimler<sup class="calibre2">16</sup> ve diğer timar sahipleri sipahileri sağlıyordu. Zaimler 4-20 arası sipahi getirirken, diğerleri 1-4 sipahi getiriyorlardı. 1670 yılında gerçekten de tam bir şövalye ruhuna sahip sipahilerin sayısı yaklaşık 80-90 bin arasında idi<sup class="calibre2">17</sup>. Ama bunların sadece 30-40 bin kadarı savaşlara katılabilecek durumda idi<sup class="calibre2">18</sup>.</p>

    <p class="normal">Avrupa’daki eyaletlerin bazıları, büyük sayıda serhad askeri sağlayamayacak kadar ıssızlaşmıştı ve Tımışvar Beylerbeyi’nin dışında kuzeydeki yeni savaşlara serhad boylarındaki beylerden hiçbiri katılmıyordu. Ayrıca Silistre, Babadağ ve Özi beyleri, eski önemlerini yitirmişler ve artık eskisi gibi tek bir uçbeyine bağlı değildiler<sup class="calibre2">19</sup>. Rumeli’de halklarının yiğitliği ve savaşa yeteneği ile kendilerini kanıtlamış birkaç eyalet, orduya takdir edilen güvenilir birlikler veriyordu: Slav kökenli beyleri hâlâ her fırsatta komşu bölgelere akınlar düzenleyen Bosna<sup class="calibre2">20</sup> ve Köprülüleri, halklarına özgü erdemlerin, sadakatin, fedakârlığın ve yiğitliğin birer simgesi gören Arnavutluk. Bunun dışında gerektiğinde Anadolu, Diyarbakır ve Karaman beylerbeylerinin yönetiminde Kürtler, Anadolu’nun gerçek Türkleri, Suriyeliler, hatta kimi zaman Afrika’dan bile gelen birlikler Avrupa’ya çekiliyordu<sup class="calibre2">21</sup>. Girit savaşı sırasında, aslında sadece kendi topraklarında hizmet vermek zorunda olan Mısır kuvvetleri, -Memlükler sayıları 12 komutan altında 20 bin kadardı – ve 80 bin kadar timar sipahileri<sup class="calibre2">22</sup> önemli bir rol oynamışlardı ve Leh savaşına, yaptığı ihaneti affettirmeye çalışan Mısır Beylerbeyi Ahmed de katılmıştı<sup class="calibre2">23</sup>.</p>

    <p class="normal">Fazıl Ahmed Paşa, talan edilmiş ülkelerde erzak temini zor olduğu için aşırı büyüklükte ordulardan yana değildi. Sağı solu belli olmayan hükümdarı ona gerekli serbestliği sağlamış olsa idi, paşaların yanlarındaki büyük sayıda askerle hava atmak için getirdikleri birçok gereksiz unsurları ayıklamak isterdi. Paşalar, yasal olarak sadece gelirlerinin her 5 bin akçesi için bir asker sağlamak zorundaydılar<sup class="calibre2">24</sup>. Fazıl Ahmed Paşa ayrıca Anadolu sipahilerinin, tıpkı 1665 yılında Saint Gotthard Muharebesi’nden sonra olduğu gibi, Avrupa topraklarını kısa sürede terk etmeye meyilli olduklarını biliyordu<sup class="calibre2">25</sup>. Her zaman mantıklı davranan Fazıl Ahmed Paşa, askerlerin sayısından çok, Macaristan, Girit<sup class="calibre2">26</sup> ve Lehistan savaşlarında tecrübe edinen ve mümkün olduğunca esirgemeye çalıştığı emektar savaşçıların bilgisine, dayanıklılıklarına ve askerî özelliklerine değer veriyordu.</p>

    <p class="normal">Uzun süren savaşlar neticesinde askerler sadece birkaç yıl sonra izin alabiliyor ve kısa bir süre sonra tekrar askere çağrılıyorlardı. Eskisinden farklı olarak, Girit’te ve Lehistan sınırlarında artık her an saldırmaya hazır sürekli bir karargâh bulunuyordu. Birlikler iyi besleniyordu, iyi giydiriliyordu ve iyi silahlarla donatılmışlardı. Her birinin mızrakları, kılıçları, tüfekleri, tabancaları, bozdoğanları ve yayları vardı<sup class="calibre2">27</sup>. Kullanılan demir, birinci sınıf kalitede idi ve Türklerin kullandığı baruta da birçok övgüler yağdırılmaktadır<sup class="calibre2">28</sup>.</p>

    <p class="normal">İstanbul’da Ayasofya yakınlarında bir kışlası olan 6 bin, hatta 1680 yılında 12 bin civarındaki cebeciler<sup class="calibre2">29</sup> ve 10 bin kadar topçuların<sup class="calibre2">30</sup> yanında daha büyük hareket özgürlüğüne sahip yeni birlikler oluşmuştu: Birliklerin arasında seçilen beşliler<sup class="calibre2">31</sup> ve akıncılarla aynı saflarda savaşan gönüllüler<sup class="calibre2">32</sup>. Sipahiler artık çoğunlukla beşliler denilen piyadelerden oluşuyorlardı ve çeşitli şehirlerde kışlaları vardı<sup class="calibre2">33</sup>. Özellikle Boşnaklar ve Arnavutlar olmak üzere, seçkin sipahileri, ağırlıklı olarak Anadolu’daki paşalar olmak üzere, emrinde atlı sekbanlar ve sarıcalar<sup class="calibre2">34</sup> barındıran paşaların etrafını sarıyordu<sup class="calibre2">35</sup>. Varlıkları sayesinde efendilerinin ayaklanma cesaretine kapılabileceklerini düşünen Köprülü Mehmed Paşa, bu muhafız kıtalarının kaldırılması için çaba göstermişti, ama başarılı olamadı<sup class="calibre2">36</sup>. Her eyalet, bu silahlı organizasyonda kendi bireyselliğini koruyabildiği ve kendi şanı için savaştığından, Osmanlı ordusu gitgide ilk sultanların zamanındaki orduya benzemeye başlamıştı<sup class="calibre2">37</sup>. Görkemli çadırları, orduyu gerçekte olduğundan daha kalabalık gösteriyordu<sup class="calibre2">38</sup>. Sadrazamı ise nihayet hayatlarını vermeye razı Boşnak veya kırmızı giysiler içindeki Arnavut deliller koruyordu<sup class="calibre2">39</sup>. Sayıları 2 bin kadar olan delilerin saflarında Hristiyanlar da vardı.</p>

    <p class="normal">Özellikle topçulara çok büyük değer veriliyordu: Leh elçi, 1677 yılında yapılan seferde altı büyük top ve 50 kadar küçük top saymıştı. Osmanlılar, çoğu zaman Hristiyanların toplarından daha iyi toplar kullanıyorlardı ya da topçuları daha iyi nişan alıyordu<sup class="calibre2">40</sup>. İstanbul ve Galata, Budin, Tımışvar, Osek (Essek), Belgrad, Banyaluka ve Şam’daki mühimmat depoları 100 bin kadar askeri rahatlıkla donatabilecek kapasitede idi. Gerekli metaller Anadolu’dan getiriliyordu ve Hollandalılar, İngilizler, hatta Fransızlar<sup class="calibre2">41</sup> ve İsveçliler tüccar olarak Türklere silahlar için gerekli metalleri temin etmekten çekinmiyorlardı. Belgrad’da ve muhtemelen Babadağ’da, tıpkı daha önce Kandiye’de olduğu gibi, ordunun ihtiyacını karşılayan dökümhaneler çalışıyordu<sup class="calibre2">42</sup>. Türkler, Girit savaşı sırasında yetenekli lağımcılara da sahip olduklarını göstermişlerdi. Bu lağımcılar<sup class="calibre2">43</sup> İngilizlerden ve Hollandalılardan eğitim alıyorlardı<sup class="calibre2">44</sup>.</p>

    <p class="normal">Ve nihayet Osmanlı Donanması, Venedik Donanması kadar güçlü olmasa da, Girit savaşında oldukça önemli başarılar kazanmıştı. Sınır nehirlerinde her zaman gerektiğinde kullanılmak üzere nakliye gemileri bulunduruluyordu<sup class="calibre2">45</sup>. Artık daha hafif kadırgalar inşa ediliyordu. 1676 yılında 59 kadırgadan oluşan deniz gücü<sup class="calibre2">46</sup>, yine Köprülüler sayesinde yenilenmişti<sup class="calibre2">47</sup>: Takımadaların her birinde bir kadırga sağlamak zorunda olan beyler, kaybedileni kolayca yerine getirilebiliyorlardı. Bir tek Afrika kıtasındaki devşirmelerin cumhur idaresinin hüküm sürdüğü yerlerdeki Berberi toprakları, buradaki idarenin devletten uzaklaşmasıyla orantılı olarak, beklenenin altında gerçekleşiyordu<sup class="calibre2">48</sup>. Tatarlar ve Berberiler<sup class="calibre2">49</sup> mürettebatı gittikçe azalan donanma için yeterince köle sağlıyorlardı: Her yıl Kırım üzerinden 20 bin kadar Rus/Ukrayna’lı köle satılıyordu<sup class="calibre2">50</sup>. Bu şekilde elde edilen 500 kişi yetmediğinde, özel kişilerden her bir köle başına 6 bin akçe ödeyerek deniz seferi sırasında kullanılmak üzere köleler kiralanıyordu. Sahil boylarındaki köylerden toplanan askerlerin yanında, fakir halkın arasından gemiler için para ile leventler tutuluyordu. Bazı timarlı sipahiler ve 3 bin kadar paralı sipahiler, birkaçin yeniçeri ile birlikte gemilerde denizci olarak hizmet veriyordu<sup class="calibre2">51</sup>. Ancak Venedik ile barış yapıldıktan sonra, kadırgalar tersanelerde çürümeye terk edildi ve ancak 1679 yılındaki Kazak savaşı yeni bir donanma kurmak için vesile oldu<sup class="calibre2">52</sup>. Eski kadırgalar her yıl geleneksel olarak Karadeniz’e ve Akdeniz’e gönderiliyordu<sup class="calibre2">53</sup>. Ama korsanlar arasında bile korku saçamıyorlardı ve Maltalılar, korsanlar tarafından kış aylarında talan edilen adalara yaz aylarında akın düzenlemeyi planlayan<sup class="calibre2">54</sup> kaptan-ı derya ile açık denizde bir muharebeye girmeye hazırdılar<sup class="calibre2">55</sup>. 1681 yılında ünlü Fransız korsan Duquesne, Trablusluları Sakız Adası Limanı’nda top ateşine tuttu ve Osmanlı Amirali’ni Çanakkale Boğazı’na saldırı düzenlemekle tehdit etti. Osmanlı amirali korsan ve Berberiler arasında arabuluculuk yapmak zorunda kaldı. Sadrazam bunun üzerine Fransız elçi Guilleragues’i tutuklatsa da, kendini defalarca kanıtlamış bu araç<sup class="calibre2">56</sup>, bu sefer başarılı olmadı. Hatta, Duquesne, 1682 yılının bahar aylarında İstanbul önlerine geldi<sup class="calibre2">57</sup>.</p>

    <p class="normal">Ordunun parası zamanında ödeniyordu. Savaş alanlarında olduğu zamanlarda vasal ülkelerin vergilerini sadrazam bizzat topluyordu ve kendi şahsına getirilen hediyeleri de askerlerinin ihtiyaçları için kullanıyordu<sup class="calibre2">58</sup>.</p>

    <p class="normal">Ordu içindeki moral o kadar yüksekti ki, başlarında sadrazamın ya da onun vekili olarak seraskerin bulunmasına gerek yoktu. Tatarların, Romenlerin ve birkaç Anadolu birliğinin dışında hiç kimse alışılageldik düzende – önde yeniçeriler ve saray muhafızları, sağda topçular, arkada timar sipahileri olmak üzere - kurulan ve her zaman temiz tutulan karargâhı terk etmeyi düşünmüyordu<sup class="calibre2">59</sup>. Hanya’da ateşkes yapıldığında, “bu haber o kadar disiplin içinde alındı ki, bu büyük kitlenin içinde subaylardan başka hiç kimsenin sesi duyulmuyordu<sup class="calibre2">60</sup>”. Lehistan seferi sırasında Magni<sup class="calibre2">61</sup>, Osmanlıların “Hristiyan manastırlarındaki keşişlerin sessizliğine” benzeyen “müeddeb sessizliğinden” bahseder. Yeniçeriler sadece bir kez, Tuna Nehri geçilirken sadrazama<sup class="calibre2">62</sup> ve sultana<sup class="calibre2">63</sup> karşı ayaklandılar. Savaş zamanlarında Divân toplanmıyor, bütün kararları sadrazam veriyordu<sup class="calibre2">64</sup>. Sadrazamın kendi emrinde 100 ağa, 300 hizmetli ve 3 bin muhafız bulunuyordu<sup class="calibre2">65</sup>. Fazıl Ahmed Paşa’dan sonra sadrazamlığa getirilen Kara Mustafa Paşa, her yıl bir milyon altın gelire sahipken, üç milyon harcayacaktı<sup class="calibre2">66</sup>. 1682 yılında etrafında kendi çıkarları için kullandığı 30 bin kişi barındırıyordu<sup class="calibre2">67</sup>! Dış ilişkileri de artık sultan değil, sadrazam bizzat yönetiyordu, zira Osmanlı Sultanı zamanını genelde elçilerin gelebildiği, ancak sürekli oturmalarına izin verilmediği Edirne’de geçiriyordu<sup class="calibre2">68</sup>.</p>

    <p class="normal">Güvenilir kaynaklardan biri olan Ricaut, karargâhta şarabın kesinlikle kullanılmadığını temin etmektedir. Emir verilmeden tek bir mermi bile atan herkes, anında başını kaybedebileceğini biliyordu<sup class="calibre2">69</sup>. Fazıl Ahmed Paşa, verilen bir sözün tutulmamasına asla izin vermezdi. Kaptan-ı Derya bir seferinde Venedik temsilcisine “bir tek Allah vardır ve ağzından çıkan birtek söz vardır, o da Padişah’tır”, demişti<sup class="calibre2">70</sup>. Saint Gotthard Muharebesi sırasında yeniçeriler sığındıkları evlerden çıkıp, af dilemektense canlı olarak yanmayı tercih etmişlerdi. Montecuccoli, yeniçerileri dişlerinde kılıçları ile insanüstü fedakârlıklarla surlara tırmanmaya çalışırken seyretmişti<sup class="calibre2">71</sup>.</p>

    <p class="normal">Askerleri meşgul etmek<sup class="calibre2">72</sup>, sultanın şan hırsını tatmin etmek ve Osmanlı’nın itibarını artırmak için gerekli savaşların her seferinde Türkleri, onları başka bir inanca sahip olanların baskısından kurtaranlar olarak gören ya da Türk ordusuna erzak sağlamakla mükellef olan halkların yaşadığı bölgelerde yapılması zekice hesaplanmış bir fikirdi. Fazıl Ahmed Paşa, Girit köylülerine Osmanlı ordusuna temin ettikleri erzaklar için cimrice pazarlığa girmeden, gereken ücreti ödüyordu. Macaristan’daki köylülere, Alman ordusuna sağladıkları erzaklar için aynı şekilde tazminat bile ödemişti<sup class="calibre2">73</sup>. Kazak ve Lehistan seferleri sırasında savaş masraflarını Boğdan ve Eflak ödedi. Eflak, bu savaşlar sırasında yaptığı harcamalardan bir süre kendine gelemedi. Kış karargâhları da bu ülkelerin yakınlarına kuruluyordu, hatta bir zamanlar bizzat Boğdan içlerinde karargâh kurmuşlardı. Bunun sebebi sadece bahar aylarında savaşa daha kolay devam edebilmek veya başlatabilmek değil, daha düşük fiyatlara veya ücretsiz yeterli erzak temin edebilmekti.</p>

    <p class="normal">Vasal ülkeler ayrıca yolların tamiri, köprülerin inşası ve kalelerin tahkimi için gerekli işçileri<sup class="calibre2">74</sup> ve doğrudan askerî destek sağlıyorlardı. Vasal prensler, büyük sayıda piyade ve süvari birlikleri bulundurmak zorundaydılar. 1672 yılında 8-10 bin civarında kırmızı giysiler içindeki Boğdanlı askerler ve sarı giysiler içinde Eflak askerleri savaşa önemli katkılarda bulunmuşlardı<sup class="calibre2">75</sup>. Daha Macaristan savaşı sırasında Tatarların yanında Romenler de düşman bölgelerinden geçiyorlardı. Mızraklar, kılıçlar ve yaylarla silahlanmış, ancak çok nadiren ateşli silahlar<sup class="calibre2">76</sup> taşıyan Romen birliği, hareketli ve hızlı atlar üzerinde çoğu zaman önemli hizmetlerde bulunuyordu. Kulm Palatini, 1678 yılında Yaş’da her biri çok iyi durumda 20 hafif süvari bölüğü, 6 seymen bölüğü ve 6 piyade bölüğü kaydetti<sup class="calibre2">77</sup>. Romen Boyarlar, paralarını kendileri ödedikleri birliklerle savaşa katılmak zorundaydılar<sup class="calibre2">78</sup>. Tatarlar ise her zaman el altındaydılar ve genelde Lehistan, Kazaklar, Ruslar veya Almanlar üzerine gönderilen ordunun öncü birliklerini oluşturuyorlardı<sup class="calibre2">79</sup>.</p>

    <p class="normal">Osmanlı İmparatorluğu’nun çökeceğine dair kehanetlerde bulunan birçok diplomatı şaşırtacak şekilde, Osmanlı orduları yeni eyaletler fethetmeyi başarmışlardı. Erdel, Osmanlı hakimiyetine girmişti; Romen ülkeleri hiçbir hanedanın taht üzerindeki haklarına bakılmaksızın, İstanbul’dan gönderilen prenslere teslim ediliyordu; Girit’in fethi ile Osmanlı İmparatorluğu’nun adalardaki hükümdarlığı sınırlarını bulmuş ve sağlamlaştırılmıştı; Macaristan sınırı, genişletilmese de Almanların tüm çabalarına rağmen belirlenmişti ve Lehlerin elinden Podolya ve Ukrayna alınmıştı. Birçok insan fark etmese de Fazıl Ahmed Paşa, son fetihlerin artık yapılabilecek en son fetihler olduğunun ve ordunun mümkün olabilecek etki alanının son uç noktasına geldiğinin ve Hristiyan komşular üzerine yapılacak seferlerin hiçbir sonuç getirmeyeceğinin, aksine aldıkları mağlubiyetler ve verdikleri kayıplardan sonra Hristiyan hükümdarların ortak düşmanlarını durdurmak için ellerinden gelen herşeyi yapacaklarının bilincinde idi.</p>

    <p class="normal">Bu büyük çabalardan sonra özellikle devletin imkânları neredeyse tamamen tükenmişti. Daha Girit savaşı sırasında Hazine’nin eski sikkeleri ve elçilerin getirdiği hediyeler eritilip, kullanılmıştı<sup class="calibre2">80</sup>. Fazıl Ahmed Paşa, 15 yıllık iktidarı sırasında Hazine’yi doldurmak için ne gerekiyorsa yapmıştı. Sayıları gittikçe azalan Hristiyan tebaa üzerinde ağır bir yük oluşturmaya başlayan<sup class="calibre2">81</sup> ve Bulgaristan’da kimi köylünün intikam yemini etmiş Hayduk olarak ormanlara, Anadolu’da ise korsan olarak denizlere<sup class="calibre2">82</sup> kaçmasına neden olan haracı yükseltmişti. Olağanüstü hediyeleri Hazine’ye irat kaydediyordu<sup class="calibre2">83</sup>, idam edilen büyüklerin – ki sayıları Sultan IV. Mehmed tarafından gitgide artırılıyordu – ve paşalardan<sup class="calibre2">84</sup> bir çoğunun miraslarına el koyuyordu ve yeni atanan paşaları mümkün olduğunca sık değiştiriyordu<sup class="calibre2">85</sup>. Elçiler huzura sadece yüksek meblağda para vemeleri şartıyla kabul ediliyorlardı. Örneğin Fransız temsilci Guilleragues’ten Fazıl Ahmed Paşa zamanından sonra 65 bin Riyal istenmişti ve bu amaçla zindana bile atılmıştı<sup class="calibre2">86</sup>. Ahidnâmelerden gelir sağlıyordu; yabancı gemilere ve mallara el koyuyordu<sup class="calibre2">87</sup>; sultana gönderilen hediyeleri zorunlu olarak satıyordu<sup class="calibre2">88</sup>; büyük yangından sonra üzerine ev kurulmadığı için İstanbul’daki arsaları istimlak ediyordu; sikkelerin değerini düşürüyordu<sup class="calibre2">89</sup>; her seferinde daha yüksek meblağlar<sup class="calibre2">90</sup> – 12 bin altın tutarındaki haracın dışında 50 bin , 60 bin, hatta 80 bin altın<sup class="calibre2">91</sup> - ödemek zorunda kalan patrikleri azl ediyor ve Sakız Adası ve Kudüs’teki Katolikler ve Ortodokslar arasındaki nefreti devletin çıkarları için gelire çeviriyordu<sup class="calibre2">92</sup>. Vasal ülkelerin vergileri çok yükselmişti: Türklerin Venedik ile yaptığı savaştan kazanç sağlayan Ragusa, her yıl 12.500 Macar Guldeni ödüyordu<sup class="calibre2">93</sup>; Erdel eskiden ödediği 6 bin altının yanı sıra 9 bin altın daha ödemek zorunda idi<sup class="calibre2">94</sup>. Boğdan sadece sultana 120 kese<sup class="calibre2">95</sup>, sadrazama 10 kese ve kethüdaya, defterdara ve onun vekiline birer kese altın ödüyordu; Eflak, sultana 260 kese altın – Mateiu’ya kadar sadece 120<sup class="calibre2">96</sup> - ve kızlarağası gibi devletin ileri gelenlerine uygun hediyeler gönderiyordu. Ayrıca İstanbul’a bal, balmumu, donyağı, öküz derileri, kenevir elyafı ve kürkler gönderiyorlardı<sup class="calibre2">97</sup>. Her prens sadece üç yıllığına tahta çıkartılıyordu ve üç yıl tamamlandıktan sonra yeniden tayini için mükerrer ödeme yapmak zorunda kalıyordu: 150 kese altın sultana, 50 kese Valide Sultan’a, musahibe ve kızlarağasına 10’ar kese ve sadrazam ile diğerlerine bundan daha fazlasını<sup class="calibre2">98</sup>. Konstantin Şerban, atama onayı için oldukça yüksek bir meblağ ödemişti<sup class="calibre2">99</sup>. Radu Leon 1664 yılında Eflak tahtı için 800 kese altını gözden çıkarmıştı<sup class="calibre2">100</sup>. Ama tüm bu gelirler, sarayın hiç kimse tarafından engellenemeyen lüks düşkünlüğüne gidiyordu ve savaş ihtiyaçları için kullanılacak kaynaklar gitgide tükeniyordu<sup class="calibre2">101</sup>. Bu şartlar altında bir dahinin bile yapabileceği bir şey yoktu. Ve Fazıl Ahmed Paşa’nın ölümünden sonra devletin yönetimi, itici gücünün tamamını açgözlülüğünden ve kana susamışlığından<sup class="calibre2">102</sup> alan ve devlet adamı ve serasker olarak Fazıl Ahmed Paşa’nın eline su dökemeyen<sup class="calibre2">103</sup> Kara Mustafa Paşa gibi bir adamın eline geçti.</p>

    <p class="normal">Kara Mustafa Paşa’ya sadece iki Köprülü’nün örneği değil, ruhsal dengesi bozuk bir sultanın<sup class="calibre2">104</sup> kaprisleri ile biraz olsun kısıtlanan sınırsız güce sahip sadrazamlıktan oluşan bir devlet sistemi miras kaldı. Sadrazam, “Divân başkanı, İstanbul’da sultanın vekili ve ordunun seraskeri idi”. Atadığı diğer altı vezir, sadece mütevazı ücretlerini alıyorlardı ve devlet işlerinde söz sahibi değildiler. Sessiz saray memurları kabul ediliyorlardı ve bunun karşılığında konuşmaya ve faaliyete geçmeye yetkili meslektaşları gibi aniden makamdan alınma veya haksız bir ölüm fermânı ile karşılaşma tehdidi altında yaşamıyorlardı. Makamlarında hiç rahatsız edilmeden yaşlanabiliyorlardı. Makamlarının simgesi olarak sadece iki tuğ taşıyorlardı. Sultan’ın üç sorgucuna karşılık, sarığında iki sorguç bulunan sadrazamın önünde ise üç tuğ taşınıyordu<sup class="calibre2">105</sup>. Sadece çok önemli kararların alınacağı bir Divân toplandığında vezirlerin hepsi, tıpkı yeniçeri ağası, kadıasker ve şeyhülislâm gibi, düşüncelerini söyleyebiliyorlardı<sup class="calibre2">106</sup>. IV. Mehmed artık Divân toplantılarına perdenin arkasından neredeyse hiç katılmıyordu<sup class="calibre2">107</sup>.</p>

    <p class="normal">Devletin en yüksek makamlı din adamı sayılan şeyhülislâm, artık eski önemine sahip değildi: Savaş zamanlarında kendisine yapılan başvuru artık sadrazamın kararı ile bire bir örtüşen boş bir formalite hâline gelmişti. Ulema sınıfı, yüzyılın başlarında çok büyük bir öneme sahipken, entrikalara ve ayaklanmalara katılmaları, kararsız tutumları ve düşüncelerini çoğu kez değiştirmeleri yüzünden önemini tamamen yitirmişti<sup class="calibre2">108</sup>.</p>

    <p class="normal">Fazıl Ahmed Paşa, Mekke’ye haca gitmeye zorlasa da<sup class="calibre2">109</sup>, mühtediler arasında dinî konularda gittikçe büyüyen bir kayıtsızlık baş göstermişti: Namaz kılmaya ve oruç tutmaya devam eden<sup class="calibre2">110</sup>, Vani Efendi’nin öğrencisi olan, namaz ve orucunu kaçırmayan IV. Mehmed, kendi adına hiçbir cami yaptırmadı. Yaptırılan son eserler dindar Kösem Valide Sultan’a aitti<sup class="calibre2">111</sup>. Rafızî fikirler, belirsiz batıl inançlar ve Hristiyan etkileri gittikçe daha fazla zemin buluyordu ve büyük Sultan IV. Murad’ın bile İslâm’ın sadece dıştan görünüşünü muhafaza eden gizli tarikatlardan birinin üyesi olduğu iddia ediliyordu<sup class="calibre2">112</sup>. Kara Mustafa Paşa ise ateist kabul ediliyordu<sup class="calibre2">113</sup>.</p>

    <p class="normal">Devletin en önemli unsurlarından biri olan reisülküttap – 1672 yılında bu makamda Portekiz asıllı bir mühtedi oturuyordu<sup class="calibre2">114</sup> - ve defterdar doğrudan sadrazama bağlıydı ve onun özel memurları gibi hareket ediyorlardı<sup class="calibre2">115</sup>.</p>

    <p class="normal">Akrabası olduğu iddia edilen<sup class="calibre2">116</sup> ve Fazıl Ahmed Paşa’nın kız kardeşi ile evli olan<sup class="calibre2">117</sup>, 1620 civarı doğumlu<sup class="calibre2">118</sup> eski Silistre Beylerbeyi<sup class="calibre2">119</sup> Kara Mustafa Paşa, Köprülülerin gölgesinde itibar kazanmıştı. Yürüttüğü siyaset, itibarlı seleflerinin siyasetine uygun olmalı idi<sup class="calibre2">120</sup>. Bu siyaset, tek bir sözcükle özetlenebilirdi: Savaş. İçteki huzur için savaş, sultanın isteği üzerine savaş, Osmanlı İmparatorluğu’nun itibarını artırmak için savaş, herkese karşı savaş. İşte bu, eşsiz insan Köprülü Mehmed Paşa’nın devlete bıraktığı mirastı<sup class="calibre2">121</sup>.</p>

    <p class="normal">Bâbıâli, Kazaklara müdahale etmeye devam etmek istiyorsa, bu, Ruslara karşı savaş anlamına gelecekti. Osmanlılarda böyle düşmanlar hiçbir zaman istenmezdi, zira Rus Çarı’nın 150 bin süvari ile savaşa girebileceğini ve Kalmuklar ile Azak’ı tehdit edebileceğini düşünüyorlardı<sup class="calibre2">122</sup>. Ayrıca Ortodoks tebaanın uzun zamandan beri gizlice “kuzeydeki sarışın ırkın” ve “hanlarının<sup class="calibre2">123</sup>” onları kurtarmak için savaş açmasını umduklarını, hatta Ortodoks haçını tekrar Ayasofya’ya dikmelerini ve Hristiyan hükümdar olarak kâfirlerin elindeki İstanbul’u kurtarmalarını beklediklerini biliyorlardı<sup class="calibre2">124</sup>. Her yabancı elçi, her bilgin gezgin bundan bahsediyor ve bunu yazıyordu. 1658 yılında Venedik, çara Doğudaki dindaşlarını kurtarmak için hazırlıklar yapmasını tavsiye etti<sup class="calibre2">125</sup>.</p>

    <p class="normal">Rum halkın haklarının büyük savunucusu Kiril Lukaris, çardan bağışlar alıyordu ve odasında, Türklerin de merakla seyrettikleri resmi ile Moskova Patriği’nin resmi asılı idi<sup class="calibre2">126</sup>. 1651 yılında Rumlar ile gittikçe büyüyen Rus gücü arasında ilişkilerden bahsediliyordu. Kudüs Patriği de Rus Çarı’nın Moskova’daki sarayını ziyaret etti<sup class="calibre2">127</sup>. Çar Mihail ve Patrik Nikon arasında 1664-1666 yılları arasında süregelen uzun ve amansız kavgaların yatıştırılmasında İskenderiye, Antakya ve İstanbul Patriklerinin önemli bir payı vardı, ki bu Bâbıâli’nin hiç hoşuna gitmemişti<sup class="calibre2">128</sup>. Bu konu ile ilgili olarak ve para bağışlarını almak için gerek Athanasieus Patellaros (1653), gerekse Paisios Ligarides Moskova’ya gittiler. Meletios Sirigos, Moskova Patriği için ayinler hakkında bir kitap yazdı (1649)<sup class="calibre2">129</sup>. 1657 yılında, Rumların Osmanlı İmparatorluğu’ndaki en üst dinî temsilcisi olarak Yanya Patriği Partenios, haince çarın Bizans İmparatoru olarak taç giymesi için planlar hazırlamış olmakla suçlandı ve 31 Mart’ta idam edildi<sup class="calibre2">130</sup>. Cesedi denize atıldı<sup class="calibre2">131</sup>. Bâbıâli’ye bu yanlış bilgiyi veren Tatar Hanı, Romen prenslerini de suç ortakları olarak göstermişti. Eflak Prensi “Cesur” Mihail daha 1600 yılında Moskovalı işgalci Boris Gudunov ile ilişki kurmuştu, ama kararlaştırılan ittifak Osmanlı İmparatorluğu’nun yok edilmesini değil, Lehistan’ın bölünmesini hedef alıyordu. Vasile Lupu, daha sonra Türkler ile Ruslar arasında arabuluculuk yapacaktı.</p>

    <p class="normal">1654 yılında bir ittifak antlaşması yapmak üzere Kazak elçiler ile birlikte Eflak Prensi Mateiu’nun ve yeni Boğdan Prensi Görge Stefan’ın sarayına Moskova elçileri de geldi. Yaşlı Eflak Prensi, güzel sözler ve vaatlerle gözlerini boyamalarına izin vermedi ve onları huzuruna kabul bile etmek istemedi. Boğdan Prensi ise aksine metropoliti Gedeon aracılığıyla kendisine vergi istemeden yardım vaadinde bulunan ve Tuna’nın alt kısımlarında daha sonra Stefan Petriceicu tarafından da talep edilecek Boğdan kalelerini vaat eden<sup class="calibre2">132</sup> Moskova ile görüşmeler yaptı. Çar Aleksis’in Kremlin Sarayı’ndaki San Jan Kilisesi’nde törenle sözünü tutacağına dair yemin etmişti<sup class="calibre2">133</sup>. Ziyaretlerine şüphe çekmeyen bir gerekçe gösterebilmek için Boğdan elçileri dönerken yanlarında 29 Haziran 1656 tarihinde Ruslar ile yapılan bir anlaşma getirdiler<sup class="calibre2">134</sup>.</p>

    <p class="normal">Osmanlılar, Turla Nehri kenarında sefere çıktıkları sırada, ülkesinden kovulan Leh dostu Stefan Petriceicu ve Boğdan’ı ele geçirmek için<sup class="calibre2">135</sup> Kazaklardan daha önce de yararlanan eski Eflak Prensi Konstantin, Atoslu keşiş Teodor aracılığıyla ülkeleri ve Ukrayna için himaye talep etmek üzere Çar Aleksius’a ulaştılar: 1674 yılının Mart ayında, Doroşenko Rusların Çerkaski, Kaniev ve Korçin’e yerleştiklerini bildirirken<sup class="calibre2">136</sup>, Romen kaçaklara Georg Ramadanovski ve Johann Samoiloviç, Prens Hovanski’nin askerleri ile birlikte Doroşenko’nun, Türklerin ve Tatarların üzerine yürüyeceklerine ve Çar Aleksis’in Lehistan Kralı’na daha önce bağlılık yemini etmedikleri takdirde her iki prense de sığınma hakkı tanıyacağına dair söz verildi. Ayrıca resmî bir anlaşmanın da yapılabileceği bildirildi<sup class="calibre2">137</sup>. Aynı dönemde Boğdan’daki kiliselere büyük miktarlarda bağışlar yapıldı ve Rus keşişler Görge Stefan ve Petriceicu’nun ülkelerini dolaşırken, Macar asilzâdeleri tarafından desteklenen Kalvinizmin her yeri kırıp geçirdiği Erdel’den gelen Romen metropolitler, acı ve üzüntülerine teselli bulmak için Rus Çarı’na geliyorlardı.</p>

    <p class="normal">Zindanlardan kurtarılan Metropolit İorest ve birkaç yıl sonra (1662) Sava Brankoviç de aynı yolu tuttular. Sava Brankoviç’in kurnaz bir elçi ve korkusuz bir hayalci olan kardeşi Georg, eski Sırp despotlarının mirasçısı olarak ortaya çıkarak, Sırbistan ve Dalmaçya (İlirya)’yı Türkler tarafından haksız yere işgal edilen mülkü olarak geri istemişti<sup class="calibre2">138</sup>. Georg, 1673 yılında Edirne’de kalıyordu. Burada, “Hristiyanları her yerde yok etmeye çalışan canavara” beslediği nefretten dolayı, çara değil de Batı’daki Alman Kayser’e, kısa bir süre sonra hizmetine gireceğine ve savaş çıkması hâlinde Sırpları kendi bayrağı altında toplayacağına söz verdi, zira “onlar Belgrad dolaylarında atalarının hüküm sürdüğünü biliyorlardı<sup class="calibre2">139</sup>”. Ayrıca Boğdanlıları, Eflakları ve Erdel’deki Katolikler ile Sava yönetimindeki Romenleri de kaysere tâbi edebileceğini umuyordu. Ruslara hangi sözleri verdiği bugüne kadar bilinmemektedir, ama fetih planlarını yaparken, çarın yardımını unutmadığı kesindir.</p>

    <p class="normal">Bâbıâli, daha 1655 yılında bu planlardan dolayı tehdit altında olan Lehistan sayesinde bu gizli planlardan haberdar oldu. Lehistan Kralı’nın bir elçisi, çarın “Rumları Türklerin baskısından kurtarmak ve Bizans İmparatorluğu’nu tekrar kurmak istediğini” ve bu amaçla sürekli olarak Papazların ve temsilcilerin gidip geldiğini açıkça ortaya attı<sup class="calibre2">140</sup>. 1656 yılında Rusların serhad boylarındaki vasal prensleri Bâbıâli’ye karşı ayaklandırma niyeti Viyana’da da duyuldu<sup class="calibre2">141</sup>. Sonraki yıl içinde Batıdan gelen elçiler Lehistan’da çarın “Yunanistan’ı kurtarmaya” dair “büyük planından”<sup class="calibre2">142</sup> bahsettiklerinde, II. Rakoçi İstanbul’a, kuzeydeki savaşta kendisinin hiçbir müdahalesi olmadan, çarın emrindeki dört patrik aracılığıyla Hristiyan reayaları kazanmaya, Doğudaki Hristiyanlığı kurtarmaya ve Bizans İmparatorluğu’nu tekrar kurmaya çalıştığını bildirdi<sup class="calibre2">143</sup>. Daha sonraları da en azından Türk-Rus savaşını engellemeye yarayan bu gibi diplomatik açıklamalar sıkça görüldü<sup class="calibre2">144</sup>.</p>

    <p class="normal">Ruslar, 1677 yılında Kiev ve Kaniev’i, yapılan bir anlaşmaya istinaden Lehlere bıraktıktan sonra<sup class="calibre2">145</sup>, Kara Mustafa Paşa duyulan tüm endişelere rağmen, çara karşı da sadık olmayan Kazaklara silah zoru ile yeniden boyun eğdirme teşebbüsünde bulundu. 3 Mart’ta, eskiden keşiş olup, yedi yılını Yedikule zindanlarında geçiren<sup class="calibre2">146</sup> Georg ya da Yuri Chmielnitzki’ye ihanetinden dolayı Doroşenko’nun elinden alınan Ukrayna teslim edildi<sup class="calibre2">147</sup>. Temmuz ayında<sup class="calibre2">148</sup> Yuri’yi tahta çıkarmak için Bender karargâhında Romen prenslerin de aralarında bulunduğu 40 bin Türk hazır bulunuyordu. 12 Ağustos’ta ordu Çehrin Kalesi önüne geldi. Kazaklar kaleyi büyük bir direnişle savunuyorlardı ve Türklerin üzerine arı kovanları atıyorlardı. Bosna Beylerbeyi, Özi Nehri kenarında Romen ve Tatar birlikleri ile Kazaklara yenildi ve Tatar Hanı’nın oğlu savaş alanında hayatını kaybetti. Türkler, 7 Eylül’de geri döndüler. Kazaklar Turla Nehri’ne kadar onları takip ettiler<sup class="calibre2">149</sup>.</p>

    <p class="normal">Bu başarısızlık Bâbıâli’de öyle büyük bir acı ile karşılandı ki, Serasker İbrahim Paşa zindana atıldı ve hanın azline kesin gözü ile bakılıyordu. Sultan IV. Mehmed, ilk kez özel hazinesinden savaş için para sağlamak zorunda kaldı. Bu arada yine Edirne’ye gitti, ama birkaç gün sonra, Ekim ayında tekrar başkente döndü<sup class="calibre2">150</sup>.</p>

    <p class="normal">1678 yılının Mart ayında Rus elçi Davidoviç İstanbul’a geldi ve efendisi adına Ukrayna’nın tamamını ve Azak’ı isteme cüretinden bulundu<sup class="calibre2">151</sup>. Sadrazam, sultana getirdiği mektupları elinden aldıktan sonra huzura kabulü reddedildi ve Yortu Bayramı’nda Patrikhanenin Kilisesi’ni ziyaret etmesine izin verilmedi<sup class="calibre2">152</sup>.</p>

    <p class="normal">Ordu<sup class="calibre2">153</sup>, 30 Nisan’da başında kutsal sancağı açan sultan ve sadrazam olmak üzere, yola çıkmaya hazırdı. 2 Haziran’da Tatar Pazarcık’a gelindi. Sultan IV. Mehmed Silistre’de kaldı ve hayatına her zamanki gibi devam etti. Kara Mustafa Paşa, yanında yeniçeri ağası, bostancıbaşı, Rumeli Beylerbeyi ve Silistre Beylerbeyi olmak üzere, yürüyüşe devem etti ve Romen, Tatar ve Kazak birliklerini de yanına aldı<sup class="calibre2">154</sup>. 20 Temmuz’da, Yuri’nin<sup class="calibre2">155</sup> ve Tatar Hanı’nın da orduya katılmasından sonra Çehrin’in ikinci kuşatması başlatıldı<sup class="calibre2">156</sup>.</p>

    <p class="normal">Bu seferki kuşatma daha kısa sürdü ve 25 Ağustos’ta, açık alanda karargâh kuran<sup class="calibre2">157</sup> Ramadanovski’nin emrindeki 9 bin Kazak ve 6 bin Rus’un Kaplan Paşa’ya<sup class="calibre2">158</sup> karşı elde ettikleri zaferi, içki içerek kutlarken sona erdi. Başka kaynaklara göre ise üç mayın surlara büyük bir gedik açmıştı<sup class="calibre2">159</sup>. Sadrazam Kara Mustafa Paşa her zamanki gibi müdafaa kıtalarını ve halkı kılıçtan geçirdi<sup class="calibre2">160</sup>. Kale ateşe verildi ve 2 bin Türk bir mayının patlaması ile hayatını kaybetti. Türklerin Rusların karargâhına yaptıkları saldırılar sonuç getirmedi, ama Hristiyanlar da 26 Ağustos’ta Türklere saldırmaya çalıştıklarında onlara yenildiler<sup class="calibre2">161</sup>.</p>

    <p class="normal">23 gün sonra nihayet geri dönme emri verildi. Kara Mustafa Paşa, Uman ve Soroka üzerinden şiddetli yağmur altında İsakçı’ya geri döndü, ancak yolda birçok top kaybetti ve Çehrin Kalesi’ni tekrar kurmaya girişen Kazaklar tarafından taciz edildi. Sultan’a her gün 1.000 altın vermek zorunda olan<sup class="calibre2">162</sup> açgözlü Kara Mustafa Paşa, para bulabilmek için Romen prenslerini değiştirdi: Boğdan, Duka’ya verildi ve Edirne’de, Şeytanoğlu’nun torunu olan babası Konstantin, Radu Şerban’ın kızlarından biri ile evlenmesinden sonra Eflak’taki en zengin mülk sahiplerinden biri olan Şerban adındaki bir Kantakuzen, Eflak tahtına getirildi<sup class="calibre2">163</sup>. Sadrazam, 21 Kasım’da Edirne’de zaferini kutladı<sup class="calibre2">164</sup>.</p>

    <p class="normal">1679 yılında ne Sultan IV. Mehmed, ne Sadrazam Kara Mustafa Paşa yeni bir sefer düzenlemediler. IV. Mehmed Mart ayında; sadrazam Nisan ayında İstanbul’a geldiler. Deniz tuzu temin etmelerini engellemek için<sup class="calibre2">165</sup> Rusların yeni elçisinin tüm teklifleri geri çevrildi, ama kaptan-ı derya<sup class="calibre2">166</sup> 36 kadırga ile savaşı tek başına yürütmek zorunda kalacaktı. Kara Mehmed Paşa, Kaplan Paşa ve Romen prensler, mimarbaşının tavsiyelerine uygun olarak, Kazak akınlarına karşı Çehrin Kalesi’nden dört günlük yürüyüş mesafesinde Doğankale’yi kurdurmak üzere Özi Nehri’ne geldiler<sup class="calibre2">167</sup>. Skiro’nun saldırıları bu arada başarı ile geri püskürtüldü<sup class="calibre2">168</sup>.</p>

    <p class="normal">Lehistan Kralı Sobieski, Haziran ayında Zuravna Antlaşması’nı onaylamıştı. Rus Çarı ile 11 Şubat 1681 tarihinde, Bâbıâli’ye Rus elçileri gönderen Duka’nın ve Tatar Hanı’nın arabuluculuğuyla<sup class="calibre2">169</sup> Radzin’de Osmanlı İmparatorluğu ile yapılan anlaşma ise ancak Mart ayında onaylandı. Bâbıâli ilk kez Ruslara Kudüs’teki Ortodoks Kilisesi’ni himaye etme hakkını tanıyordu ve Kiev ile beş kale veriyordu. Özi ve Aksu (Bug) nehirleri arasında başka kaleler kurulmayacaktı, Tatarların davranışları için teminat verildi ve çar unvanı kabul edildi<sup class="calibre2">170</sup>. Ukrayna, Osmanlı İmparatorluğu’nun bir eyaleti sıfatı ile son Chmielnitzki’nin [Yuri] elinden alındı ve Haziran ayında İstanbul’da yeni bir tuğ ile ödüllendirilen Boğdanlı Duka’ya teslim edildi<sup class="calibre2">171</sup>.</p>

    <p class="normal">Ukrayna meselesi ancak Türklere karşı yapılan genel bir Haçlı Seferi sırasında tekrar ortaya atılacaktı, zira Ukrayna, Osmanlı’nın doğudaki sınırı ve Turla ile Özi arasında Lehistan’ın kaybettiği, ancak Moskova’nın almayı başaramadığı eyaletler anlamına geliyordu. Osmanlılar, Radzin barışı ile Ukrayna’yı çardan kurtarmış olsalar da, bunun karşılığında Lehistan elçisinin daha 1678 yılında kuşatılmasını tavsiye ettiği<sup class="calibre2">172</sup> ve Ramadanovski’nin gerçekten de gerçekleşeceğinden endişe ettiği<sup class="calibre2">173</sup> Kiev, Ruslara verilmiş ve böylece serhad boylarında huzursuz Romenlerin yaşadığı eyaletlere giden yol açılmış oldu. Rusların, gerileme dönemindeki Osmanlı İmparatorluğu ile yapacağı uzun, ısrarlı ve nihayet başarılı savaşların özü burada yatıyordu.</p>
  </div>

  <div class="calibre1" id="calibre_pb_97"></div>
</body>
</html>
