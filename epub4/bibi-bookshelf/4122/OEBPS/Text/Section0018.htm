<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>17</h2>

    <p>Yağan kar ve soğuk, parçalanan yakıt deposundaki ateşi söndürdük­ten sonra El-Halifa helikopterin kapısını açtı. Gözleri hala açık duran ce­setler, ikisinin de aynı anda öldüğünü gösteriyordu. Kimliklerine bakma­ya gerek görmedi... zatem kim oldukları umurunda değildi. İkisi de Batı­lıydı ve ikisi de ölmüştü; bu kadarı yeterliydi.</p>

    <p>Onu ilgilendiren tek şey göktaşıydı; bunun için de arka kapıdan içeri sürünmesi gerekti. Göktaşının bulunduğu kutu koltuğun yanına sıkışmış­tı. Zorlayarak kutuyu yerinden çıkardı ve kapağını açtı.</p>

    <p>Göktaşı kutunun içindeydi; köpük ve kurşun levhalarla örtülmüştü.</p>

    <p>Kapağını tekrar kapatıp Kawasaki'ye döndü. Kutuyu yolcu koltuğu­na koyup emniyet kemeriyle bağladıktan sonra pilot yerine geçti ve he­men havalandı. Helikopter buz çölü üzerinden uçarken yolcu koltuğunda duran kutu, kim bilir kimleri zehirleyecek bir küreden çok bir onur konu­ğu gibi görünüyordu.</p>

    <p>El-Halifa telsizle Ekber<span style="font-size: 12px;">'in mürettebatını aradı ve biraz sonra yatta olacağını bildirdi. Daha sonra rotayı Londra'ya çevirir, misyonlarını yeri­ne getirirlerdi. Hakka inananların gazabını çok yakında göreceklerdi.</span></p>

    <p>Emirle daha sonra ilgilenecek ve Katar yönetimini devirecekti.</p>

    <p>"Bana biıaz da iyi haber verin artık," dedi Cabrillo şiddetli rüzgâra arkasını dönerek.</p>

    <p>"Radarda Ekberi tespit ettik," dedi Hanley. "Birkaç saatlik mesafe­deyiz. Adamımızı kurtarmak için bir saldırı planlıyorum."</p>

    <p>Cabrillo'nun gözü telefonun sinyalindeydi. Telefonun daha iyi çeke­bilmesi için yerini değiştirdi. "Şu anda Eurocopter in düşürüldüğü yerde­yim. Gizemli helikopter tarafından füzeyle havada vuruldu. Pilot ve yolcu ölmüş... göktaşı da görünürlerde yok."</p>

    <p>"Emin misin?" diye sordu Hanley.</p>

    <p>"Evet. Biraz uzaktan gelen tek kişiye ait ayak izleri var. İzleri takip edince diğer helikopterin inmiş olduğu yere vardım. Eurocopter'i kim vurduysa, göktaşı şimdi onda."</p>

    <p>"Stone'a radarda helikopterin rotasını buldururum," dedi Hanley. "Fazla uzaklaşmış olamaz. Eğer bir MD helikopteriyse, toplam menzili 50ü kilometre civarındadır. Yakıt ikmali yapamayacağına göre senin şim­di bulunduğun noktadan 250 metrelik bir yarıçap içinde olmalı."</p>

    <p>"Stone'dan bir şey daha yapmasını iste," dedi Cabrillo. "Çalınmadan önce göktaşının üstüne kum serptim."</p>

    <p>Kum, Şirket'tekilerin mikroskobik yer saptama alıcılarına verdikleri takma isimdi. Cabrillo'nun karanlıkta göktaşı üstüne serpiştirdiği kum, bunu bilmeyen birine toz gibi görünürdü, ama yaydığı sinyaller Ore- go/ı'daki elektronik cihazlarda okunabiliyordu.</p>

    <p>"Harikasın, patron," dedi Hanley.</p>

    <p>"Yetmedi ama. Göktaşı başkasının elinde."</p>

    <p>"Onu bulacağız," dedi Hanley.</p>

    <p>"Bir şey öğrenirseniz beni arayın."</p>

    <p>Görüşme bittikten sonra Cabrillo mağaraya doğru ilerlemeye başla­dı.</p>

    <p>Ekber den 200 kilometre uzakta ve radarının algılamayacağı bir yer­de seyretmekte olan motorlu yat Free Enterprise'in güvertesinde her şey çok sakin görünüyordu. Yatta bulunan adamlar görev anlayışı bakımın­dan Ekberin Arap mürettebatıyla yarışabilirlerdi... ne var ki, bu adamlar çok daha iyi eğitim görmüşlerdi ve duygularını pek göstermezlerdi; tümü beyazdı, iki metreye yakın boyları ve üstün kondisyonları vardı.</p>

    <p>Her biri Amerika Birleşik Devletleri ordusunun çeşitli birimlerinde hizmet vermiş ve tümü kişisel nedenlerle bu görevi kabul etmişti. Her biri de dava uğruna ölmeye hazırdı.</p>

    <p>Free Enterprise'de bulunan ekibin lideri olan Scott Thompson ku­manda odasında, bir telefon bekliyordu. Talimat alır almaz saldırıya ge­çeceklerdi. Gizlilik ortamında Batı ve Doğu çarpışmak üzereydi.</p>

    <p>Free Enterprise yoğun sis içinde güneye doğru hızla yol almaktaydı. Son bir saat içinde gemi, tepeleri neredeyse bir dönüm genişliğinde üçlü bir buzdağı takımının yanından geçmişti. Küçük olanlarıysa saymak mümkün değildi; bunlar geniş ağızlı bir sürahi içinde çalkalanan buz küpleri gibiydi­ler. Dışarısı müthiş soğuktu ve rüzgâr şiddetini artırmaktaydı.</p>

    <p>"Aktif devrede," dedi kaptan.</p>

    <p>Free Enterprise'm en tepesinde bir noktada bulunan elektronik bir paket diğer teknelerden gelen radar sinyallerini yakalamaya başladı. Son­ra da bu sinyalleri değişen hızlarla geri yaymaya koyuldu. Tutarlı bir sin­yal dönüşü olmadığı için diğer gemilerin radarları Free Enterprise'i algıla- yamıyorlardı.</p>

    <p>Gemi karanlık, çırpıntılı denizin üstünde tamamen görünmez olmuş­tu.</p>

    <p>Kısa saçlı, uzun boylu bir adam kumanda odasına girdi. "Bütün veri­leri inceledim," dedi adam. "Hughes'in öldüğünü sanıyoruz."</p>

    <p>"O halde büyük ihtimalle Hughes'in peşine düşen her kimse, göktaşı ondadır," dedi kaptan.</p>

    <p>"Büyük patron Las Vegas'taki uzay şirketlerinden birinde helikopte­rin izini sürüyor."</p>

    <p>"Helikopter hangi yöne gidiyormuş?" diye sordu kaptan.</p>

    <p>"İyi taralı da bu," dedi adam. "Tam bizim rotamızdaki hedefe gidi­yor."</p>

    <p>"Demek bir taşla iki kuş vurabileceğiz," dedi kaptan.</p>

    <p>"Aynen öyle olacak."</p>

    <p>Adams çok iyi bir pilottu, fakat zifiri karanlık ve gittikçe artan rüz­gâr ellerini terletmeye başlamıştı. Oregon'dan havalandığından beri enst­rümanlara bağımlı olarak uçuyordu. Avuçlarını uçuş tulumuna sildikten sonra kalorileri kıstı ve seyir ekranına baktı. Mevcut hızıyla iki dakika sonra kıyı şeridinin üstünden geçmiş olacaktı. Dağ sırasına gelmeden irtifayı artırdı, sonra yine göstergelerine baktı.</p>

    <p>Görüş olmaksızın uçmak, başından aşağı bir kesekâğıdı geçirilmiş halde yürümeye benziyordu.</p>

    <p>Cabrillo, Ackerman'ın hâlâ yaşayıp yaşamadığından emin değildi.</p>

    <p>Zaman zaman hafif bir nabız duyar gibi oluyordu, fakat yaranın ka­naması durmuştu... bu da kötüye işaretti. Cabrillo mağaraya döndüğün­den beri Ackerman hiç kıpırdamamıştı. Gözleri kapalı, gözkapaklarıysa hareketsizdi. Yarasının kalbinin altında kalması için Cabrillo, onu doğ­rultup oturur duruma getirdi, sonra da üstünü uyku tulumuyla örttü. Onun için yapabileceği başka bir şey yoktu.</p>

    <p>O sırada telefonu çaldı.</p>

    <p>"Göktaşından gelen sinyal doğruca Ekber'e, yöneliyor," dedi Hanley.</p>

    <p>"El-Halifa." dedi Cabrillo tükürür gibi. "Göktaşını nereden duydu acaba?"</p>

    <p><a id="bookmark27">"Echelon'da bir casus olduğu konusunda Overholt'u uyardım," dedi Hanley. "Ancak o yoldan haber almış olabilir."</a></p>

    <p>"Demek ki, Hammadi Örgütü kirli bomba yapmaya çalışıyormuş," dedi Cabrillo. "Peki, onu ilk başta çalanlar kim o zaman?"</p>

    <p>"Yolcunun kimliği hakkında hiçbir şey bulamadık," dedi Hanley. "Ama onun El-Halifa için çalışan biri olduğunu tahmin ediyorum; arala­rında bir anlaşmazlık çıkmış olmalı."</p>

    <p>Cabrillo bir an düşündü. Akla yatkın bir açıklamaydı... hatta tek mantıklı açıklama buydu, ama yine de içinde bir kuşku vardı. "Bunu an­cak göktaşını ele geçirip emiri kurtardığımız zaman öğrenebileceğiz."</p>

    <p>"Evet, planımız da bu zaten," dedi Hanley.</p>

    <p>"Bu iş de biter o zaman," dedi Cabrillo.</p>

    <p>Temiz iş olacak," dedi Hanley.</p>

    <p>İşin sonuçlanması için daha epey zaman geçmesi gerekeceğini ikisi de bilmiyordu. Bilmedikleri başka bir şey de, işin hiç de temiz bitmeyece­ğiydi.</p>

    <p><a id="bookmark28">" Hanley, beni bir arasın," dedi Cabrillo. "Biraz tıbbi bilgiye ihtiyacım</a> var."</p>

    <p>"Tamam," dedi Hanley.</p>

    <p>Ekber'in güvertesinde güçlü projektörler helikopter iniş alanını ay­dınlatmaktaydı.</p>

    <p>Kenarda bekleyen iki Arap, El-Halifa'nın iyice alçalıp ışıklı alana in­mesini izlediler. Araç zemine değer değmez, hâlâ dönmekte olan uskur­ların altından geçip kızakları güverteye kenetlediler.</p>

    <p>Uskur tamamen durduktan sonra El-Halifa dışarı çıkıp yolcu tarafı­na yürüdü. Kutuyu ellerine alıp ana salona gitti ve kapının açılmasını bekledi. İçeri girdikten sonra kutuyu uzun masanın üstüne koydu.</p>

    <p>Kapağını açınca teröristler masanın etrafına doluşup sessizlik içinde küreye baktılar. Sonra El-Halifa ağır küreyi başının üstüne kaldırdı.</p>

    <p>"Bir milyon kâfirin daha sonu," dedi. "Ve Londra yerle bir olacak."</p>

    <p>"Kahrolsun kâfirler," diye bağırdı adamlar hep bir ağızdan.</p>

    <p>“Tam 2 kilometre önümüzde," dedi Free Enterprise 'nin kaptanı. "Hızı 30 kilometre."</p>

    <p>Su geçirmez siyah üniformalar içinde dokuz adam kumanda odasın­daydı. Boyunlarından asılı tüfekleri, tabancaları ve el bombaları vardı.</p>

    <p>Free Enterprise suyun üstünde hareketsiz durmaktaydı. Kıç güverte­sinden aşağıya kurşun geçirmez büyük bir şişme bot sarkıtılıyordu. Botun pruvasına ve kıç tarafına elli milimetrelik makineli tüfekler monte edil­mişti. Aracın cam elyafı tabanında ise güçlü bir motor vardı.</p>

    <p>Bot suya indikten sonra ekip şefi, "Girişi arkadan yapıyoruz," dedi adamlarına. "Hedefleri etkisiz hale getirip göktaşını alıyoruz ve hemen ayrılıyoruz. En çok beş dakika içinde herkes bota dönmüş olmalı."</p>

    <p>"Yatta hiç dost var mı?" diye sordu adamlardan biri.</p>

    <p>"Bir kişi," dedi şef, bakmaları için bir fotoğraf uzatarak.</p>

    <p>"Onu ne yapacağız?"</p>

    <p>"Korumaya çalışın," dedi şef. "Ama hayatınız pahasına değil."</p>

    <p>"Onu yatta mı bırakalım?"</p>

    <p>"Bize bir yararı yok," dedi şef. "Hadi şimdi iş başına."</p>

    <p>Adamlar tek sıra halinde kumanda odasından çıkıp tekne kenarındaki merdivenlerden inerek botun yanaştığı platforma vardılar. Herkes bindik­ten sonra serdümen motoru çalıştırdı ve bot Free Enterprise'dan ayrıldı.</p>

    <p>100 kilometrelik hızıyla botun Ekber'e yetişmesi uzun sürmedi.</p>

    <p>Yatın arka tarafına vardıktan sonra botun serdümeni aracını arka ta­raftaki platforma yanaştırdı ve hızını ayarlayıp orada tutmayı sürdürdü. Adamlar platforma çıktıktan sonra da açılıp yatın biraz gerisinden takip etmeye başladı. Sekiz adam sessizce üst güverteye tırmandılar.</p>

    <p>Ekber'in kamarasındaki tutsak ellerini çözmeyi başarmıştı, fakat ba­cakları hâlâ bağlıydı. Hoplayarak tuvalete gidip mesanesini boşalttıktan sonra tekrar yatağa döndü ve ellerini yeniden bağladı. Eğer kısa zamanda onu kurtarmaya gelen olmazsa, işi kendi bildiği şekilde halledecekti. Fe­na halde acıkmıştı ve aç olduğu zaman da tepesi atardı.</p>

    <p>Üst güvertede duyulabilen tek ses, Free Enterprise'den gelen adamla­rın yata dağılmaları sırasında keçe tabanlı botlarından çıkan belli belirsiz hışırtıydı. Birkaç saniye sonra teknenin çeşitli noktalarından mısır patla­ması gibi poplama sesleri duyuldu. Her poplamayı bir gövdenin yere dü­şerken çıkardığı ses izledi.</p>

    <p>Birkaç saniye sonra tutsağın kamara kapısı açıldı ve yüzü siyah mas­keyle örtülü bir adam tutsağın yüzüne feneri tuttu. Maskeli adam elinde­ki fotoğrafa baktıktan sonra kapıyı kapadı ve gitti.</p>

    <p>Ekber önce yavaşladı, sonra da durdu.</p>

    <p>Hızla hareket eden adamlardan dördü, önce reisleri olmak üzere, te­röristlerin cesetlerine ağırlık yerleştirip denize yuvarlarken, diğer dördü de güvertedeki kanları temizlediler. Ekber'in güvertesine ayak bastıkları andan dört dakika kırk saniye sonra ekip tekrar platforma inmişti.</p>

    <p>Ekip şefi elindeki kutuyu şişme botun arkasına yerleştirirken diğer adamlar da yerlerini aldılar. Serdümen motoru çalıştırdığı anda bot ana gemiye doğru hızla yol almaya başladı.</p>

    <p>Donmuş bir pizzanın fırında çözülmesi Ekber’e yapılan baskından daha uzun sürerdi.</p>

    <p>Ekipteki herkes gemiye çıktıktan sonra Free Enterprise'in kaptanı Ekber'in yanına yaklaştı. Sis biraz açılmış, yattan gelen ışıklar okyanusun karanlık sularında yansıyordu. Bir süre baktıktan sonra hızını artırarak oradan ayrıldı.</p>
  </div>
</body>
</html>
