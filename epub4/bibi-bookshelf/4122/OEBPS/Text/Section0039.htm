<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a id="bookmark49">38</a></h2>

    <p>"Mutlaka öyle olmalı," dedi Truitt. "Hickman'ın ofisindeyken o anda bana tuhaf gelen bir şey gördüm, ama adam evine döndüğü için üstünde duracak zamanım olmadı. Masasının yanındaki bir rafta bir dizi bronz bebek ayakkabısı vardı."</p>

    <p>"Çok tuhaf," dedi Cabrillo. "Bilindiği kadarıyla Hickman'ın çocuğu yok."</p>

    <p>"Evet," dedi Truitt. "Ama bebek ayakkabıları üstüne sarılı bir çift as­ker kimlik künyesi de vardı."</p>

    <p>"Künyeleri okuma fırsatın oldu mu?" diye sordu eski bir deniz piya­desi olan Seng.</p>

    <p>"Hayır, ama eminim Las Vegas Polis Teşkilatı'ndan biri buna baka­bilir. Asıl soru, Hickman neden başka bir adamın kimlik künyesini sakla­sın?"</p>

    <p>"Çok yakmıysa," dedi Meadows. "Ve ölmüşse..."</p>

    <p>"Overholfu arayacağım," dedi Cabrillo. "Las Vegas polisinden bunu soruşturmasını istesin. Arkadaşlar, siz şimdi gidip dinlenin. İçimde bir his yarının çok uzun bir gün olacağını söylüyor."</p>

    <p>Meadows ve Seng odadan çıkarlarken Truitt içeride kaldı. "Ben uçakta uyumuştum, patron," dedi. "Sendeki adresleri ver de ben bir ön keşif yapayın."</p>

    <p>Cabrillo, ona bilgiyi verdikten sonra, "08.00'de burada ol," dedi. "Ekibin geri kalanı da buraya gelecek."</p>

    <p>Truitt odasına gidip üstünü değiştirdi. Beş dakika sonra asansörle aşağıya iniyordu.</p>

    <p>O gece Halpert de sabahlıyordu. Oregon geç saatlerde asgari sayıda­ki personelle Londra'ya doğru seyretmekteydi. Çoğu insan uykuda oldu­ğu için gemide büyük bir sessizlik hâkimdi. Halpert sessizlikte çalışmaya bayılırdı. Bilgisayarını Savunma Bakanlığı kayıtlarını araştırmaya ayarla­dıktan sonra kalkıp mutfağa gitti ve kendine bir sandviç ve kahve yaptı.</p>

    <p>Odasına döndüğünde bilgisayar çıktısında bir sayfa duruyordu; alıp okudu. Christopher Hunt'ın birinci dereceden yakını annesiydi. Michelle Hunt, Bcverly Hills, California'da yaşamaktaydı.</p>

    <p>Halpert bilgisayarına onun adını girdi ve merakla bekledi.</p>

    <p>Hickman'ı taşıyan Hawker 800XP, Hcathrow Havaalanı'na indiği sı­rada, Londra'da saat 04.00'dü. Uçaktan iner inmez piste kadar gelen si­yah bir Rolls-Royse limuzin onu karşıladı ve boş caddelerden geçerek Maidenhead yolunu tuttu.</p>

    <p>Hickman Maidenhead Mills açıldığı anda orada olmak istiyordu. Eki­binin geri kalanı kısa bir zaman sonra Calais'den gelmiş olacaktı ve o arada Hickman'ın yapacağı epey iş vardı. Vanderwald'dan satın almış olduğu ze­hir şişesine baktı. Biraz bundan, biraz göktaşı tozundan, sonra... bum.</p>

    <p>Londra'nın doğu yakasında bulunduğu düşünülürse, evin içi çok lükstü. Uzun yıllar orta sınıfın gözünde Londra'nın en sefil yeri olarak algılanan doğu yakası son yıllarda merkez Londra'nın pahalılığından ka­çanlar sayesinde biraz sınıf atlamış gibiydi.</p>

    <p>Kingsland Sokağı'ndaki üç katlı ev İkinci Dünya Savaşı bombardı­manlarını hiç hasar görmeden atlatmış, yirminci yüzyılın sonlarında göç­menlere kiralanmış, son yıllarda da restore edildikten sonra sosyetik bir randevuevi olmuştu. Doğu yakasındaki suç dünyasının köklü isimlerin­den Derek Goodlin tarafından işletiliyordu.</p>

    <p>Alt katında bir salon, oturma odaları ve bar vardı. İkinci kat kumar- severlere ayrılmıştı; buradaki bar duvardan duvara uzanıyordu. En üst kattaysa değişik zevklere ve fetişlere göre tasarlanmış yatak odalarını görmek mümkündü.</p>

    <p>Lababiti, Jaguarını kapının önünde park edip Amad'la birlikte dışa­rı çıktığı anda, o akşam işletmeyi yönetmekte olan Derek Goodlin yerin­den fırladı. Delik deşik yüzü ve teşbih gibi gözleri nedeniyle, lakabı "Bö­cek" olmuştu. Ağzı kulaklarında kapıya koşarken daha şimdiden aklında alacağı parayı sayıyordu.</p>

    <p>Goodlin hu Arabi önceden tanıyordu ve Lababiti oradan ayrılana kadar binlerce sterlin bırakacağına emindi.</p>

    <p>"Hemen Chivas ve kola getirin," diye seslendi barmene kapıyı açar­ken. "Bay Lababiti," dedi ince sivri dişlerini sergileyen bir gülüşle. "Bu gece bize katılmanız ne güzel."</p>

    <p>Lababiti, Goodlin'den iğrenirdi. Ona göre Batı'nın bütün rezilliği bu adamda toplar.mıştı. Goodlin günah ve ahlaksızlık satıyordu... Lababi­ti'nin bu satışta müşteri olması bu gerçeği değiştirmezdi.</p>

    <p>"İyi akşamlar, Derek," dedi Lababiti alçak sesle; koşarak gelen gar­sonun elinden içkisini aldı. "Bakıyorum hâlâ insanları kazıklıyorsun."</p>

    <p>Goodlin engerek sıcaklığıyla sırıttı. "Talep neyse onu veriyorum."</p>

    <p>&nbsp;</p>

    <p>Lababiti başını sallayıp peşinden gelmesi için Amad'î. işaret etti. Bar kısmına geçip oymalı maun tezgâhın önündeki yuvarlak masaya yerleşti. Goodlin tıpkı bir kucak köpeği gibi peşinden gelmişti.</p>

    <p>"Bu gece oyun oynayacak mısınız?" diye sordu Goodlin iki adam da masaya oturduktan sonra.</p>

    <p>"Belki daha sonra," dedi Lababiti. "Ama önce arkadaşıma bir Arak getir, sonra da Sally'yi aşağıya çağır."</p>

    <p>Goodlin garsona bir şişe meyan kökü lezzetiııdeki bu sert Ortadoğu içkisinden getirmesini söyledikten sonra Lababiti'ye döndü. "Sally Forth mu, Sally Spanks mı?"</p>

    <p>"Ona Forth," dedi Lababiti. "Bana da Spanks."</p>

    <p>Goodlin, kadınlara haber vermek için hemen oradan ayrıldı. Bir da­kika sonra garson bir şişe Arak ve bir kadehi masaya bıraktı. Bir gün son­ra ölecek olan Amad fena halde korkmuş görünüyordu.</p>

    <p>Derek Goodlin, Lababiti ve arkadaşının arkasından kapıyı kapadık­tan sonra ofisine döndü. Bir yandan konyağını yudumlarken o günün ha­sılatı olan paraları saymaya başladı. İyi bir gece olmuştu. Arap ve arkada­şı o gecenin hasılatına beş bin sterlin eklemişlerdi. Buna ek olarak bir de rulette epey kaybeden Japonu sayınca, kasaya bir önceki geceden yirmi otuz daha fazla para girmişti.</p>

    <p>Banknotları bir lastik bantla sararken kapısı çaldı. "Bir dakika," dedi parayı hemen arkasındaki kasaya koyarak. Kapağını kapatıp kilitledi.</p>

    <p>"Tamam, şimdi gelebilirsin."</p>

    <p>"Paramı almaya geldim," dedi Sally Forth. "Bu artık son gelişim."</p>

    <p>Kadının sol gözü morarmış ve şişmişti.</p>

    <p>"Lababiti mi yaptı?" diye sordu Goodlin. "Ben, senin çocukla olduğu­nu sanıyordum."</p>

    <p>"Olumlaydım," dedi Sally. "Şeyden sonra hırçınları."</p>

    <p>"Neden sonra?" diye sordu Goodlin.</p>

    <p>"Kaldıramayacağını anladıktan sonra," dedi Sally Forth.</p>

    <p>Goodlin çekmecesini açıp o gece çalışan kızlar için hazırlamış oldu­ğu zarflardan birini alıp uzattı. "Birkaç gün izin yap sonra çarşamba günü seni burada göreyim."</p>

    <p>Sally bitkin bir halde başını salladı ve ofisten çıktı.</p>

    <p>Lababiti, Jaguar'ı Leadenhall Caddesi üstünden batı yönüne doğru sürerken Amad yolcu koltuğunda sessizce oturuyordu.</p>

    <p>"İyi vakit geçirdin mi?" diye sordu Lababiti.</p>

    <p>Amad anlaşılmaz bir şeyler homurdandı.</p>

    <p>"Yarına hazır olacak mısın?"</p>

    <p>"Allah'ın izniyle," dedi Amad.</p>

    <p>Lababiti dönüp Yemenli çocuğa baktı. Amad yan camdan dışarısını seyrediyordu. Lababiti bu çocuğa giderek artan bir kuşku duymaya başla­mıştı, ama sesini çıkarmadı. Yarın sabah ona son talimatlarını verecekti.</p>

    <p>Kendisi de Chunnel'e gidecek, oradan da Fransa'ya kaçacaktı.</p>

    <p>Truitt, Stıand Caddesi'nden bir yan yola sapıp kayıtlarda Lababi­ti'nin kiraladığı daire olarak görünen binayı buldu. Alt katta lobiye bitişik bir dükkân vardı. Dairelerin bulunduğu üçüncü kat karanlıktı, herkes uyuyor olmalıydı. Truitt lobiye giden kapının kilidini kolayca açıp girdi ve posta kutularındaki isimlere bakmaya başladı. Tam o sırada binanın önünde bir Jaguar durdu ve içinden iki adam çıktı. Truitt asansörleri ge­çip üst katlara çıkan merdiven boşluğuna gidip bekledi. İki adam lobiye girip asansöre yürüdüler.</p>

    <p>Truitt asansörün aşağıya inip kapısının açılmasını ve kapanmasını bekledi. Sonra hemen gidip kapının üstündeki panelde asansörün hangi katta durduğuna baktı. Üçüncü katta durmuştu. Merdivenlerden çıkarak üçüncü kata geldi. Cebinden küçük bir mikrofon çıkarıp kulaklığını kula­ğına taktı, sonra koridor boyunca yavaş yavaş dairelerin önünden yürü­meye başladı. Bir kapının ardından horlama sesi, diğerinden bir kedi mi­yavlaması geliyordu. Koridorun yarısını geçmişken insan sesi duydu.</p>

    <p>"Onu katlayınca yatak oluyor," dedi ses.</p>

    <p>Truitt buna verilen karşılığı duymadı. Daire numarasını kaydedip cad­deden bakınca pencerelerinin nerede olacağını gözünün önüne getirmeye çalıştı. Sonra yanında getirdiği küçük Geiger sayacıyla kapıyı taradı.</p>

    <p>Hiç radyasyon belirtisi yoktu.</p>

    <p>Sessizce merdivenlerden inip binanın dışına çıktı ve Lababiti'nin penceresine baktı; perdeleri kapalıydı. Truitt, Jaguar'ın arkasına geçerek benzin deposuna küçük bir manyetik disk yerleştirdi. Sonra da Geiger sa­yacıyla otomobili kontrol etti. Temizdi.</p>

    <p>Yakınlardaki binaların da konumlarını aklına kaydettikten sonra tekrar Strand'a döndü.</p>

    <p>Tek tük geçen taksiler dışında cadde neredeyse boştu. Yirmi dört sa­at açık olan bir McDonald's'ın önünde bir kamyon malzeme teslimatı ya­pıyordu. Truitt caddenin kuzeyine doğru yürüyüp tiyatro afişlerine baktı. Leicester Mcydam'na kadar gelmiş olduğunu fark edince tekrar geldiği yöne doğru yürüdü.</p>

    <p>O sırada klasik İngiliz motosikletlerinin satıldığı bir mağazanın önüne geldi ve büyük bir hayranlıkla vitrini seyretti. Ariel'ler, BSA' 1ar, Triumph' ler hatta efsanevi Vinccnt Black Shadow bile vardı. Bu mağaza Truitt gibi motor hayranları için müthiş bir yerdi.</p>

    <p>Daha önce gördüğü McDonald's'a girip karnını doyurdu.</p>

    <p>Londra'da 05.30 olduğu sırada, Las Vegas'da 21.03'di. Las Vegas Polis Teşkilatı'ndan Yüzbaşı Jeff Porte, Hickman'ın dairesine girebilmek için Dreamworld'ün güvenlik şefiyle cebclleşiyoıdu.</p>

    <p>"Arama emri getirmeniz gerek," dedi güvenlik şefi. "Sizi ancak o za­man içeri alabilirim."</p>

    <p>Porte bir an düşündü. "Anladığımız kadarıyla buraya bir hırsız gir­miş," dedi. "Biz de yeni işlenmiş bir suçun soruşturmasını yapıyoruz."</p>

    <p>"Yine de sizi içeri sokamam, Jeff," dedi güvenlik şefi.</p>

    <p>"O zaman ben de bir hâkimi uyandırıp arama emrini çıkaracağım," dedi Porte. "Bunu yapınca da yanımda televizyon kameralarıyla gelece­ğim. Polisler, muhabirler hep birlikte lobiye girdikleri zaman kumarhane­nin işi nasıl etkilenir bilemem."</p>

    <p>Güvenlik şefi bir an bunu düşündü. "Dur bir telefon edeyim," dedi sonunda.</p>

    <p>Uydu telefonu çaldığında Hickman neredeyse Maidenhead'e var­mıştı. Güvenlik şefi olanları anlattıktan sonra Hickman talimatını verdi.</p>

    <p>"Söyle onlara, arama emri getirsinler," dedi. "Sonra hukuk danışma­nımızı ara, o emri iptal ettirmek için hemen çalışmaya başlasın. Ne yapar­san yap onların içeri girmesini elinden geldiğince geciktir."</p>

    <p>"Bir sorun mu var, efendim?" diye sordu güvenlik şefi.</p>

    <p>"Halledemeyeceğim bir şey değil," dedi Hickman ve telefonu kapadı.</p>

    <p>Etrafındaki ağ gittikçe daralıyor, boğazını sıkmaya başlıyordu.</p>

    <p>Michael Halpert araştırmasını genişletiyordu. FAA (Federal Havacılık Dairesi) bilgisayarına bağlanıp Hickman'ın jetlerinin uçuş kayıtlarını çıkardı. Kayıtlara bakar bak­maz da aradıkları adamın o olduğunu anladı. Hickman'ın jetlerinden biri, bir Hawker 800XP, son günlerde Grönland'a gitmek için uçuş planı kaydet- tirmişti. Son kaydedilen uçuş planı ise Las Vegas'tan Londra yaydı. Bu kay­da göre Hiclcnan'ın uçağı şu sıralarda Londra'da olmalıydı.</p>

    <p>Bu bilgilerin çıkışını alırken Halpert bir yandan da İngiliz tapu kayıt­larını araştırmaya başladı.</p>

    <p>Hickman ın adına kayıtlı hiçbir şey çıkmayınca, bu kez adamın uzun bir liste oluşturan şirketlerinin adlarını girdi. Bu araştırma saatler süre­cekti. Beklerken Halpert düşünüyordu. Dünyanın en zergin insanların­dan biri neden Arap teröristlerle beraber Londra'da nükleer bomba pat­latmak isteyebilirdi?</p>

    <p>Hep ya büyük sevgiler ya da para uğruna olurdu.</p>

    <p>Hickman'ın böyle bir felaketten para kazanabileceğini Halpert'ın aklı almıyordu. Adamı böyle bir işe sürükleyecek herhangi bir parasal ne­den olabilir mi, diye tam bir saat kafa yordu, fakat hiçbir neden bulama­dı.</p>

    <p>O halde büyük bir sevgi uğruna olmalıydı.</p>

    <p>İnsan ailesi dışında, uğruna katliam yapacak kadar kimi sevebilirdi ki?</p>
  </div>
</body>
</html>
