<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a id="bookmark74">49</a></h2>

    <p>Suudi Arabistan gibi son derece gelenekçi bir ülkede bile modern dünyanın geçmişe el uzattığı durumlar vardır. Medine'deki Peygamber in Camisi buna iyi bir örnektir. 1985 yılında başlayıp 1992'de tamamlanan muazzam bir inşaat projesi bütün tesisi büyüterek günün ihtiyacına karşı­lık verecek hale getirdi. Tam on beş kat büyütülerek 600.000 metrekare­lik bir alana yayıldı. Bu ilaveler sonucu yedi yüz elli bin kişinin aynı unda mekânda bulunabilmesi sağlandı. Üç yeni binanın yanı sıra, geometrik desenlerle süslü mermerden yapılmış dev bir avlu ilave edildi. Üstleri za­rif kubbelerle kaplı yirmi yedi yeni avludan başka, tepelerinde havaya bağlı olarak açılıp kapanabilen mekanik şemsiyelerle donatılmış iki bü­yük alan daha yapılmıştı.</p>

    <p>Tepelerinde beş tonluk dev pirinç hilallerin bulunduğu altı minare, yüz yirmi metrelik boylarıyla göğe yükseliyordu. Çeşitli yerlerde çinili ve yaldız kaplamalı süslemeler spot ışıklarıyla aydınlatılmaktaydı.</p>

    <p>Hacıları üst katlara taşıyan yürüyen merdivenler ve dev bir klima da tesis edilmişti. Bugüne kadar yapılan en büyüklerinden biri olan soğutma sistemi zemin katın altındaki tünelde bulunan borulara dakikada on yedi bin galon soğuk su pompalıyordu.</p>

    <p>Bütün bu sistem camiden altı kilometre uzaktaki bir kontrol merke­zinden yönetilmekteydi.</p>

    <p>Peygamber'in Camisi'nin yeniden yapımı ile Mekke'deki Kabe etra­fında inşa edilen ek yapıların Suudi Arabistan devletine maliyeti 20 mil­yar dolar olarak tahmin ediliyordu. Peygamber'in Camisi inşaatında işi üstlenen başmüteahhit, Usame bin Ladin'in ailesinin sahip olduğu bir şir­ketti.</p>

    <p>Hinduların lideri olan adam elindeki şemalara bir kez daha baktı. Hickman, Rabigh limanında gemiye binmeden önce Peygamber'in Cami­si içinde bulunan Muhammed'in türbesini mutlaka yok etmeleri talimatı­nı vermişti. Bu inşaattan bin Ladin'in para kazandığını düşünmek Hickman'ı deli ediyor, yapının gezegenden silinmesini istiyordu.</p>

    <p>Başarılı oldukları taktirde, sözleşme yaptıkları ücretin on katı prim alacaklardı.</p>

    <p>O ana kadar zaten altın halinde bir milyon dolar ödeme almışlardı, ki bu zaten muazzam bir miktardı. On ikiye bölündüğü zaman bile her bi­ri ömrünün sonuna kadar refah içinde yaşayabilirdi. Vaat edilen on mil­yonluk prim ise onları çok zengin sınıfına sokardı.</p>

    <p>Yapacakları şey, bir şekilde Medine'ye ulaştıktan sonra caminin al­tındaki soğutma borularının bulunduğu tünele girmek, şemada gösterilen noktalara patlayıcıları yerleştirip tekrar Rabigh'e dönmekti. Hickman'ın sağladığı bir gemi onları Kızıldeniz'in karşısına geçirip Mısır'daki Port Sudan limanına bırakacaktı.</p>

    <p>Orada onları birkaç muhafız ve altınların olduğu bir jet bekliyordu. Üç gün Port Sudan'da bekleyeceklerdi. 10 Ocak sabahı hac başladığında Peygamber'in Camisi imha olunca, jet onları alımlarıyla birlikte Hindis­tan'a götürecekti. İş bitirilmeden son ödemeyi yapmamak Hickman'ın onlarca yıl önce öğrendiği bir dersti.</p>

    <p>Bir operasyonun başarılı olabilmesi için işin anahtarı asla tek bir sis­teme bel bağlamamaktır. 1980 yılında İran rehine krizi sırasında yapılan Çöl Bir operasyonu bu doktrini kanıtlamıştı. Başkan asgari sayıda heli­kopterle işi bitirmek istemiş, bunlardan bir tanesi sorun çıkarınca da bü­tün operasyon dağılıvermişti.</p>

    <p>Tek bir silah mı, yoksa bin tane mi sorusuyla karşılaşınca daima en fazla sayıyla tercih etmek gerekir. Sistemler bozulabilir, bombalar patla­mayabilir, silahlar tutukluk yapabilir.</p>

    <p>Kasım da Skutter de bu gerçeğin farkındaydılar.</p>

    <p>"Şu anda en önemli hedefimiz Riyad'daki nakliye konteynerleri, efendim," dedi Skutter. "Bunların teslim edildiğini söylediniz. Bu konteynerler açıldığı anda da, ki bu hac başlamasından önce olacak, başka hiç­bir şeyin önemi kalmıyor. Bu operasyon tamamen dağılır."</p>

    <p>"İlk zehirlenme hadisesi olduğu anda Suudi Arabistan her şeye kısıt­lama getirecek," diye katıldı Kasım bu görüşe.</p>

    <p>İki adam hangarın içinde bir panoya asılı harita önünde konuşmak­taydılar. Yandaki masanın üstünde Kasım ve otuz yedi adamın her biri için Katar pasaportları ve hacı belgeleri vardı. Emirin memurları bunları çıkarmak için bütün gece çalışmışlardı. Sahte olmadıklarından Suudi yet­kililerince yapılan her türlü denetimden geçebilirlerdi. Suudiler, Katar vatandaşlarına sorun çıkarmadan vize verdikleri için, adamlar kolayca krallığa girebileceklerdi.</p>

    <p><sup>m</sup>O zaman dört kişilik iki takım göndeririz," dedi Kasım. "Böylece Mekke'ye girmek için elimizde otuz adam kalır."</p>

    <p>Skutter NSA tarafından faksla Kasım'a gönderilmiş bir hava hari­tasını gösterdi. Resimde Riyad Havaalanı Kargo Tesisi'ndeki konteyner <a id="bookmark75">dolu görülüyordu. "Arkadaşlarınızın İngiltere'de elde ettiği numaralar sayesinde burada konteynerleri bulabiliriz."</a></p>

    <p>Skutter resimdeki üç konteyneri keçeli kalemle daire içine aldı.</p>

    <p>"İyi ki, vinç operatörleri görsün diye tepelerine boyayla numaralarını yazıyorlar," dedi Kasım. "Yoksa o yığın içinde aradığımızı bulmak için çok zaman kaybederdik."</p>

    <p>"Oraya iki tatam gönderdikten sonra, işin nasıl yapılmasını istiyorsu­nuz?" diye sordu Skutter.</p>

    <p>"Önce emniyete alıp soma götüreceğiz," dedi Kasım. "Hâlâ mühürlü olduklarını gördükten sonra onları kamyonlara yükleyip çöle götürmeli­yiz. Kararı o zaman veririz... ya imha ederiz ya da güvenli bir yere taşırız."</p>

    <p>"Personel sicillerine baktım," dedi Skutter. "Kara Kuvvetlerinden Colgan adında bir gedikli erbaş var. Ordu İstihbarat'ta çalışmış, bazı gizli operasyonlarda görev almış."</p>

    <p><a id="bookmark76">"Colgan mı?" dedi Kasım. "İrlandalı adı gibi."</a></p>

    <p>"Okuldayken din değiştirip Müslüman olmuş," dedi Skutter. "Örnek bir sicili var; sağduyulu ve düzenli bir eleman olduğu not edilmiş. Bence bu işi en iyi o yapar."</p>

    <p>"Tamam o zaman," dedi Kasım. "Ona gerekli açıklamayı yap; takı­mın geri kalanını da seçtikten sonra onlan Katardan Riyad'a gidecek ilk uçağa bindir. Emirin adamları saat on sekizde kalkan bir uçak olduğunu söylediler."</p>

    <p>"Çok iyi, efendim."</p>

    <p>"O halde elimizde Mekke ve Medine'deki camiler kalıyor," dedi Ka­sım. "Ben Mekke'ye girecek takımın başına geçerim, sen de Medine takı­mını alırsın. İkimizin de emrinde on döıt adam var; ilk hedefimiz Hick­man'ın yerleştirdiğine inandığımız patlayıcıları bulup etkisiz hale getir­mek. Mekânlara girip patlayıcıları buluyoruz ve etkisiz hale getirdikten sonra hiç iz bırakmadan çıkıp gidiyoruz."</p>

    <p>Ta Hickman göktaşlarını değiştirmişse?"</p>

    <p>"Benim grubumun geri kalanı şu anda o işle meşgul," dedi Kasım.</p>

    <p>Güneş batmak üzereyken Hinduların lideri Rabigh'deki evin pence­resinden dışarı baktı. Rabigh'den Medine'ye dört saatlik bir yol vardı. Oraya vardıktan sonra birkaç saat içinde etrafı gözden geçirecekler, Hickman'ın şemada işaret ettiği, yeraltı tüneline giriş noktasını bulup içe­ri gireceklerdi.</p>

    <p>Patlayıcıları yerleştirip tünelden çıkmaları bir saati bulurdu.</p>

    <p>Sonra yine dört saatlik bir yolculukla Rabigh e döneceklerdi. Yarın, 6 Ocak günü planlandığı gibi Mısır'a kalkacak gemiye binmek istiyorlar­sa, bir an önce harekete geçmeleri gerekiyordu.</p>

    <p>İçinde patlayıcıların olduğu sandığı bir kez daha kontrol ettikten sonra lider Hindu adamlarına bunu kamyonun arkasına taşımalarını em­retti. Sekiz dakika sonra Medine yoluna koyulmuşlardı.</p>

    <p>Hanley artık Overholt'un sözünün altın değerinde olduğunu anlıyor­du. Ne istese yerine getirilmekteydi. Hem de süratle...</p>

    <p>"Yayına başlıyoruz," dedi Overholt telefonda. "Hattı açıp resim kali­tesine bir bakın."</p>

    <p>Hanley'in işareti üzerine Stone monitörlerden birine görüntüyü aldı. Süveyş Kanalı'nın girişinde ve çıkışında bulunan kameralar gelip giden gemileri inanılmaz bir netlikle gösteriyordu.</p>

    <p>"Harika," dedi Hanley.</p>

    <p>"Başka neye ihtiyacın var?" diye sordu Overholt.</p>

    <p>"CIA'in Suudi Arabistan'da Müslüman ajanı var mı?"</p>

    <p>"Altı kişi var," dedi Overholt.</p>

    <p>"Göktaşının değiştirilip değiştirilmediğini bilmemiz gerek," dedi Han­ley.</p>

    <p><a id="bookmark77">"Bizim adamlarımız bile perdeden içeri giremezler," dedi Overholt. "Kabe etrafında aralıksız dolaşan dört nöbetçi var."</a></p>

    <p>, "Ama adamlarınız Mescid-i Haram a girebilirler," dedi Hanley. "Bir adam üstüne gizlediği Geiger sayacıyla perdeye sokulabildiği kadar yak­laşsın, sonra orada namaz kılmaya başlasın. Eğer Grönland göktaşı per­denin gerisindeyse sayaç radyoaktiviteyi hemen algılar."</p>

    <p>"Çok iyi fikir," dedi Overholt. "Hemen o işe koyulup sonuç alır almaz size haber veririz. Başka bir şey var mı?"</p>

    <p>"Her iki caminin de uydu fotoğrafları gerek. Mümkün olduğunca ay­rıntılı olsun; ayrıca mühendislik şemaları, yer planları ve projeleriyle bir­likte başka ne bulursanız, hepsi gerekli."</p>

    <p>"En kısa zamanda bir paket hazırlatır, sana uydu vericisiyle iletirim," dedi Overholt. "Ardından da kuryeyle gönderirim."</p>

    <p>"Çok iyi," dedi Overholt. "Planımız kendimizi Hickman'ın yerine koymak. Sizden gelecek belgeleri aldıktan sonra ekip halinde toplanaca­ğız ve camileri imha etmek işi bize verilseydi, nasıl bir yol izlerdik, onu düşüneceğiz."</p>

    <p>"Ben hep ofisimde olacağım," dedi Overholt. "Bir şey duyarsanız ya da bir şeye ihtiyacınız olursa herhangi bir saatte beni arayabilirsiniz."</p>

    <p>"Teşekkür ederim, efendim," dedi Hanley. "Bu işi sizin için hallede­ceğiz."</p>

    <p>Cabrillo Tel Aviv havaalanına iner inmez bir otomobil kiralayıp Kubbetu's Sahra'ya en yakın yere kadar gitti. Mescid-i Aksa Camii'nin yanındaki kapıdan girdikten sonra Kubbetu's Sabra'nın merkezinde bu­lunduğu avluya geçti. Bahçesi, çeşmeleri ve çeşitli ibadet yerleriyle bütün külliye on sekiz dönümlük bir alana yayılmıştı. Avlu turistler ve din adamlarıyla doluydu.</p>

    <p><a id="bookmark78">Cabrillo Kubbe binasına yürüdü ve spot ışığı verilen kayaya baktı.</a></p>

    <p>Bir zamanlar bunun bir tepenin uç noktası olduğu belliydi. Peygam­berin buradaki kayaya ayak bastığına inanılmaktaydı. Kayanın kendisi değil, ona atfedilenler taşı bu kadar kutsal ve değerli kılıyordu.</p>

    <p>Cabrillo sonra yeraltındaki Musalla Mervan'a girdi.</p>

    <p>Külliyenin güneydoğu köşesinde yer alan Musalla Mervan uzun du­varlarla bölünmüş, kemerlerle birbirine bağlanan kolonları ve kubbesi olan geniş bir alandı. Halen cuma namazlarında camiyi dolduran binlerce kişiye namaz kılacak fazladan yer sağlamaktaydı.</p>

    <p>Cabrillo bu yeraltı serinliği içinde tarihi iliklerine kadar hissediyor­du. Yüzyıllar boyunca milyonlarca insan tanrılarına daha yakın olabilmek için buradan geçmişti. Bütün alan sessizlik içindeydi; sadece uzaktan bir yerde bir kaynaktan gelen su damlaları işitiliyordu. Bir an Cabrillo, Hick­man'ın planının ne kadar korkunç olduğunu düşündü. O anda oralarda bulunan bir adam nefret ve öç duygularıyla öyle bir hale gelmişti ki, bura­sı gibi üç kutsal yeri dünyadan silmek istiyordu. Cabrillo ürperdi. Milyon­larca insan buralarda savaşmış ve ölmüştü; ruhları hâlâ buralardaydı.</p>

    <p>Hickman'ın alçakça planı, her ne ise, buradan başlayacaktı ve onu durdurmak Cabrillo ve Şirket'e düşüyordu. Taş merdivenlerden çıkıp tekrar avluya geldi. Kuru bir rüzgâr vardı. Çıkış kapısına doğru yürüdü.</p>

    <p>Mısır'da, Port Said yakınında bir havaalanında Pieter Vanderwald kullandığı eski bir Douglas DE-3'ü pistte ilerlettikten sonra durdurdu. Bu uçak bütün Afrika kıtasına yük taşıyarak uzun ve çok yararlı bir ömür sürmüştü. Çift motorlu DE-3 havacılık tarihinde bir efsanedir. 1935'tcn itibaren binlercesi yapılmış, hâlâ faal olan yüzlercesi vardır. Bunların as­keri versiyonu olan C-47'lcr İkinci Dünya Savaşı'nda, Kore'de, hatta Vi­etnam'da bile kullanılmıştı. Değişik adları, Dakota, Skytrain, Skytrooper ve Doug'du, ama en çok Gooney Bird olarak bilinirdi.</p>

    <p>Vanderwald'ın pilotluğunu yaptığı Gooney Bird'in bir ayağı, havacı­lık mezarında sayılırdı.</p>

    <p>Uçabilirlik sertifikası olmadığı için Güney Afrika'daki hurdalığa gönderilmek üzereyken Vanderwald onu neredeyse bedava denecek bir fiyata satın almıştı.. Kuzeye yaptığı bu yolculuğu çıkarabilmesi Vanderwald'ı bile şaşırtmıştı. Şimdi bu yaşlı uçak bir yolculuk daha çıkarabilirse, onurlu bir ölümü hak edecekti.</p>

    <p>DE-3'ün kokpiti ön kısımda yüksekte kalır; yük bölümü geriye doğru uzanırken piste doğru bir açı yapar. Uzunluğu yirmi iki metre, kanat ge­nişliği doksan bir metredir.</p>

    <p>1000 beygir gücündeki radyal motorlarıyla uçuş menzili iki bin iki yüz elli kilometredir; normal hızı saatte 200 - 300 kilometreyi bulur. İniş sırasın­da Hapları açıldığı zaman neredeyse havada duracak kadar yavaşlayabilir.</p>

    <p>Modern uçakların bıçak gibi görünen tasarımlan yanında DE-3 balta gibi kalır. Ama sağlamdır, pes etmez ve her zaman göreve hazırdır. Asga­ri bakım ister, her türlü göreve koşar. Corvette dolu bir otoparktaki pi­kap kamyonete benzer.</p>

    <p>Vanderwald motoru susturup yanındaki pencereyi açtı. "Tekerlekle­re takoz koy, depoyu doldur," dedi Mısırlı alan görevlisine. "Yağı da yeni­le. Birazdan birisi gelip onu alacak."</p>

    <p>Vanderwald uçaktan inip pistte yürüdü. İki saat sonra Kahire hava­alanında onu Johannesburg'a götürecek uçağı bekliyordu. Parası hesabı­na havale edildiği anda onun bu işteki rolü bitecekti.</p>

    <p>Cabrillo kiralık otomobiline binmek üzereyken telefonu çaldı.</p>

    <p>"Anladığımız kadarıyla Hawker Roma'ya gidiyor," dedi Hanley.</p>

    <p>"Overholt'u ara, uçak Roma'ya iner inmez el koysunlar," dedi Cab­rillo. "Belki de Hickman planından caymıştır."</p>

    <p>"Pek sanmam," dedi Hanley.</p>

    <p>"Ben de," dedi Cabrillo. "Aslında öyle olmadığına bahse girerim."</p>

    <p>"O hal de kaçışını nasıl yapmayı düşünüyor?"</p>

    <p>Cabrillo bir an durdu. "Kaçmayı düşündüğünü sanmıyorum... bence bir intihar misyonu düşünüyor."</p>

    <p>Hatta bir sessizlik oldu. "Bunu da hesaba katarız." dedi Hanley so­nunda.</p>

    <p>"Benim şimdi Mossad'la buluşmam gerek," dedi Cabrillo. "Seni son­ra ararım."</p>

    <p>Hickman'ı taşıyan gemi gün batarken Kızıldeniz'in kuzey ucuna var­mıştı. Rabigh'den çıkıştan beri yedi yüz elli kilometrelik yolculuk yavaş fakat olaysız geçmişti. Planlandığı gibi de o akşam Süveyş Kanalı'na var­mış olacaklardı. Hickman yol boyunca kumanda köprüsünde kalmış, ama sık sık da kaptanın aralıksız içtiği sigara dumanından kaçmak için kıç gü­verteye sığınmıştı.</p>

    <p>İbrahim'in Taşı bir muşambaya sarılı olarak güvertede, Hickman'ın çantasının yanında duruyordu. Çantasında bir takım giyecek, tıraş gereç­leri ve ikide bir çıkarıp incelediği klasörü vardı.</p>

    <p>"İşte bunu çıkarabildim," dedi Huxlcy kontrol odasına girerken. "Halpert ve diğerlerinin Maidenhead'de çektikleri fotoğrafları alıp yü­zündeki gaz maskesini sildim, biyometrik bilgisayar programını kullana­rak bunu elde ettim."</p>

    <p>Hanley diski alıp Stone'un yanına gitti. Stone bunu hemen ana bilgi­sayarın disk sürücüsüne yerleştirdi. Ekranda bir görüntü belirdi.</p>

    <p>"Vay canına," dedi Hanley. "Söylcntilerdeki adama hiç benzemiyor."</p>

    <p><a id="bookmark79">'Tuhaf," dedi Huxley. "Ama akla yatkın. Ben de Hickman gibi insan­lardan uzak durmayı seven biri olsaydım, elimden geldiğince sıradan gö</a>rünmeye çalışırdım... bu sayede hiç dikkati çekmeden istediğim yere gi­derdim."</p>

    <p>"Demek ki, Howard Hughes söylentileri de böyleymiş," dedi Stone. "Sadece söylenti."</p>

    <p>"Öne alsana, Stoney," dedi Huxley.</p>

    <p>Stone komutları girdi. Bir adamın üç boyutlu görüntüsü belirdi.</p>

    <p>"Bu onun hareketlerinin yeniden yapılmışı," dedi Huxley. "Her insa­nın sadece kendine özgü bazı hareketleri ve jestleri vardır. Kumarhanelerdeki güvenlik ekipleri hilekârları tanıtlamak için ne kullanırlar, biliyor musunuz?"</p>

    <p>"Ne kullanırlar?"</p>

    <p>"Onların yürüyüşlerini," dedi Huxley. "Bir insan kılık değiştirebilir, görünüşünü tamamen değiştirebilir, hatta bazı jestlerini bile... ama kimse yürüyüşünü değiştirmeyi aklına getirmez."</p>

    <p>Stone bilgisayarla oynadıkça görüntü yürüdü, döndiî ve kollannı sal­ladı.</p>

    <p>"Bundan bir kopya yapıp Overholt'a gönderelim," dedi Hanley. "O da İsrailli yetkililere dağıtsın."</p>

    <p>"Ben bunu canlı kameralarla Süveyş'e gönderebilirim," dedi Stone.</p>

    <p>"Hemen yap o zaman," dedi Hanley.</p>

    <p>Hanley ekranda Hickman'ın fotoğraflarına bakarken Katar'dan Riyad'a gelen ticari uçaktan sekiz adam çıktı ve hiçbir engelle karşılaşma­dan gümrükten geçtiler. Bagajlannı aldıktan sonra dışarıda onları bekle­yen, Dışişleri Bakanlığı'nın bir petrol şirketinden ödünç aldığı beyaz Chevrolet Suburban'a bindiler.</p>

    <p>Sonra da geceye kadar bekleyecekleri güvenli bir eve gittiler.</p>

    <p>"İstediğin şeyi bu gece yapabiliriz," dedi İsrail İstihbarat Teşkilatı Mossad'm başkanı. "Ama köpek kullanamayız... onun yerine ellerinde kimyasal koku algılayıcıları taşıyan ajanlarımızı göndeririz. Cami alanın­da köpek bulunamaz."</p>

    <p>"Bir sorun çıkar mı?" diye sordu Cabrillo.</p>

    <p>"Birkaç yıl önce İsrail başbakanı Kubbetu's Sahra'ya gitti diye hafta­larca protesto gösterileri yapıldı. Bu işi süratle ve sessizce yapmak zorun­dayız."</p>

    <p>"Adamlarınız bütün alanı tümüyle koruyabilirler mi?"</p>

    <p>"Bay Cabrillo," dedi Mossad başkanı. "İsrail her hafta bir terörist bombasının tehdidi altında. Eğer Harem-i Şerif içinde patlayıcı varsa, bu­nu yarın güneş doğana kadar öğrenmiş olacaksınız."</p>

    <p>"Bir şey bulursanız, etkisiz hale getireceksiniz, değil mi?" diye sordu Cabrillo.</p>

    <p>"Ya öyle yaparız ya da alıp götürürüz," dedi adam. "Hangisi daha gü­venli olursa."</p>

    <p>"Arkadaşlar, lütfen yerlerinize oturun," dedi Kasım.</p>

    <p>Kalan yirmi sekiz adam yerlerine oturdular. Skutter yazı tahtasının önünde Kasım'ın yanındaydı. "İçinizde motosiklete hiç binmemiş olan var mı?" diye sordu Kasım.</p>

    <p>On kişi el kaldırdı.</p>

    <p>"Bu sizin için kolay olmayacak," dedi Kasım. "Ama hızlı kurs için bu­raya eğitmen getirdik. Toplantımız bittikten sonra sizler dışarı çıkıp pra­tik yapmaya başlayacaksınız. Dört saat içinde temel bilgileri edinmiş ol­manız gerekiyor."</p>

    <p>On adam başlarını salladılar.</p>

    <p>"Durum şöyle," dedi Kasım. "Ticari bir uçak seferiyle Suudi Arabis­tan'a giremiyoruz. Durdurulmamız ihtimali çok yüksek. Katar'dan Mekke'ye bin iki yüz kilometrelik bir yol var; çölü aşmak gerekiyor ve aı aıla benzin istasyonu yok. Planımız şöyle: emir bir kargo uçağıyla ycnıen'deki El-Hidayah'a gitmemizi sağlayacak; oradan Suudi Arabistan'daki Cid­de'ye olan uzaklık yedi yüz kilometreden az ve Kızıldeniz boyunca uza­nan asfalt bir yol var. Emir bizim ulaşımımız için motosiklet ayarladı. Motosikletin birçok avantajı var... ilki, çölden giderek sınırdaki kontrol noktasını sorunsuzca geçme kolaylığı. Suudi Arabistan'a girdikten sonra tekrar yola dönebiliriz. İkinci avantajı, benzin durumu. Yol boyunca ben­zin alabileceğimiz birkaç tane şehir var... motosikletle bir şehirden diğeri­ne gidebiliyoruz. En büyük avantajı ise hepimiz motosikletimizin üstünde tek başımıza olacağız. Eğer yetkililer içimizden birini durduracak olurlar­sa, operasyon sekteye uğramaz."</p>

    <p>Kasım adamlara baktı. "Herhangi bir sorunu olan var mı?"</p>

    <p>Kimseden ses çıkmadı.</p>

    <p>"Güzel," dedi Kasım. "O halde pratik yapacak arkadaşlar lütfen Yüzbaşı Skutter ile gitsinler; dışarıda motosikletler ve eğitmenler sizi bekli­yorlar. Diğerleri de dinlensinler, bu gece saat yirmi ikide yola çıkıyoruz."</p>

    <p>Vanderwald burnunun altına biraz kolonya sürdü. Yolculuğunun ilk ayağı Kahire-Nairobi arasıydı ve uçak tıklım lıklımdı. Jetin içinde terli vücutlarla yemekte verilen kuzu etinin kokusu hakimdi.</p>

    <p>Vanderwald uçakta uyumaya çalışırken, iki adam onun Johanncs- burg'daki banliyö evine yaklaşmaktaydılar. Sessizce arka tarafa geçtikten sonra telaş etmeden evin güvenlik sistemini etkisiz hale getirdiler ve kili­di açıp içeri girdiler. Ağır ağır ve sistemli bir şekilde evin her yanını ara­dılar.</p>

    <p><a id="bookmark80">İki saat sonra arama bitmişti.</a></p>

    <p>"Merkezi arayıp telefonunu ana sisteme yükleyeceğim," dedi adam­lardan biri. "Böylece bütün görüşmelerini tarayabilirler."</p>

    <p>Adam Langley'deki merkezde bulunan bir numarayı çevirdikten sonra bir şifre girdi ve karşıdan bip sesi bekledi. Bir CIA bilgisayarı bu numarayı alıp Güney Afrika telefon şirketinin ana sistemine girccek, son bir ayda buradan yapılan bütün görüşmelerin kaydını alacaktı. Sonuç bir­kaç saat içinde gelirdi.</p>

    <p>"Şimdi ne yapıyoruz?" diye sordu diğer adam.</p>

    <p>"Beklerken nöbetleşe uyuyabiliriz."</p>

    <p>"Ne kadar bekleyeceğiz?"</p>

    <p>"Gelene kadar," dedi ilk adam buzdolabını açarken. "Ya da bizden öncc birisi onu haklayana kadar."</p>
  </div>
</body>
</html>
