<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a id="bookmark61">44</a></h2>

    <p>Cabrillo ve adamları Battelsea helikopter alanında, ödünç Range Rover içinde beklerlerken Fleming'den bir telefon geldi. O sırada Adams da alana inişe geçmişti.</p>

    <p>"Juan, dedi Fleming. "Az önce senin ilginç bulacağın bir şey öğren­dik... senin göktaşınla ilgili. Bize bomba işindeki yardımın için bir karşılık gibi düşün."</p>

    <p>Helikopterin gürültüsü giderek artıyordu. "Nedir o, efendim?" diye bağırarak sordu Cabrillo.</p>

    <p>"Bu bilgi bizim Suudi Arabistan'daki şef ajanımızdan geliyor," dedi Fleming. "Müslümanların günde beş defa yönünde namaz kıldıkları nok­ta Mekke'dedir ve adı Kabe'dir. Bu özel mabedin içindeyse ilginç bir nes­ne vardır."</p>

    <p>"Nedir o nesne?" diye sordu Cabrillo.</p>

    <p>"İbrahim tarafından bulunduğu varsayılan siyah bir göktaşı. Bu alan İslam inancının kalbi sayılır."</p>

    <p>Cabrillo bir an sessiz kaldıktan sonra, "Bilgi için sağ olun," dedi. "Ya­kında sizi ararım."</p>

    <p>"Bilmende yarar var, diye düşündüm," dedi Fleming. "Bir yardımımız olursa MI5'i ararsın. Sana borcumuz var."</p>

    <p>Halpert gemiden getirdiği sırt çantasının içinden yer belirleyici ci­hazları çıkarıp üç kamyona da iliştirdi. Sonra kapının yanındaki duvarın dibine bir mikrofon yerleştirdi. Hornsby'ye bir işaret verdikten sonra tek- rar gizlendikleri ağaçların ardına gittiler.</p>

    <p>Kendini iyice gizledikten sonra telsizi açtı. "Tom, sizin durumunuz nedir?"</p>

    <p>Reyes ve Barrett de ön kapıya yakın bir yere mikrofon yerleştirmiş­ler, otoparkın bitimindeki duvarın ardına saklanmışlardı.</p>

    <p>"Mikrofon tamam," dedi Reyes.</p>

    <p>"Şimdi oturup dinleme yapacağız," dedi Halpert.</p>

    <p>Hickman ve adamları sessizlik içinde çalışmaktaydılar. Portatif boya püskürtücüsünü kullanarak konteynerlerin üstünü sıvı plastikle kaplayıp hava geçirmez hale getirdiler. Sonra konteynerlerin metal yanlarında iki­şer delik açtılar. Deliklerden biri üstte, diğeriyse daha aşağıda, ayak bile­ği hizasındaydı.</p>

    <p>Sonra deliklerin içinden küçük borular geçirildi.</p>

    <p>Bu iş bitince Hickman, "Maskeler," dedi.</p>

    <p>Getirdikleri çantanın içinden maskeler çıkarıldı ve beş adam da ağız­larını ve burunlarını kapatan maskeleri taktılar. Adamlardan biri bir hava pompasını alttaki boruya bağlayıp pompayı çalıştırdı. Konteynerin için­deki hava emilmeye başlamıştı. Hickman elindeki zehir şişesini üçe böle­cek şekilde iki işaret koyduktan sonra içindeki zehiri paslanmaz çelikten bir sıvı kabı ile üst taraftaki borudan içeri boşaltmaya başladı. Bu sırada kolundaki saate bakarak zamanı ayarladı. Sonra kabı çıkarıp borunun ağ­zını hava geçirmez bir tıkaçla tıkadı.</p>

    <p>Hafif bir vakum bırakması için hava pompasını otuz saniye daha ça­lıştırdıktan sonra pompayı çıkarıp borunun girişini tıkaçla tıkadı. Hick­man diğer konteynere geçerken adamlardan biri boru girişlerine sıvı plas­tik püskürterek tam anlamıyla hava geçirmez hale getirdi. Hickman konteynerlerin içine zehir boşaltırken adamlardan biri de özel bir kaplama boyası püskürterek göktaşını ikinci kat boyuyordu. Her tarafının eşit mik­tarda kaplanması için küreyi birkaç kez döndürmek zorunda kaldı. İşi bit­tikten soma kutunun içine yerleştirdi.</p>

    <p>Hickman konteynerle işini bitirdikten sonra boş zehir şişesini alıp bulundukları yerden uzağa götürdü ve boş bir noktada yere bıraktı. Üstü­ne benzin döktükten sonra bir kibrit çakıp ateşe verdi.</p>

    <p>O sırada konteynerlerin yanındaki dört adam küçük, bütan gazlı kaynak cihazlarını çıkardılar. Uçlarını yakıp alevlerini yükselttikten sonra tam beş dakika boyunca havada salladılar.</p>

    <p>"Pekâlâ," dedi Hickman, şimdi kapıları açın, ama maskelerinizi çı­karmayın."</p>

    <p>Adamlardan biri çıkış kapılarına gitti ve elektrikli yükselteçleri üç çıkmaya yanaştırdı. Diğer üç adam kamyon kabinlerinin arkalarındaki vinç kablolarını uzatarak konteynerleri kamyonlara çekmeye başladılar. Üçü konteyner de yerleştikten sonra Hickman kamyonlardan birinin yol­cu koltuğuna geçti ve sürücüye hareket etmesini söyledi.</p>

    <p>Halpert ve Hoınsby gizlendikleri yerden adamların kamyonlara bi­nip fabrikadan çıkışlarını izlerken enfrarujlu kameralarıyla alabildiğine fotoğraf çektiler; yapabilecekleri başka bir şey de yoktu. Adamlar fabri­kanın çıkış kapılarını kapatmaya gerek görmemişlerdi.</p>

    <p>Kar artık yağmura çevirmişti; kamyonlar ıslak zeminde suları şapır­datarak binanın ön kapısına, oradan da yola çıktılar.</p>

    <p><a id="bookmark62">"Tom," dedi Halpert. "Binaya girmeye kalkmayın; az önce çıkan adamlar gaz maskesi takıyorlardı."</a></p>

    <p>"Anlaşıldı." dedi Reyes.</p>

    <p>"Oregon*u arayıp nc yapacağımızı soracağım," dedi Halpert.</p>

    <p>Fleming'le konuşması biter bitmez Cabrillo öğrendiği bilgiyi iletmek için Hanley'i aradı.</p>

    <p>"Stone hemen bir araştırsın," dedi Hanley.</p>

    <p>"Belki de Hickman göktaşını yok etmeyi düşünmüyordur," dedi Cab­rillo. "Belki bambaşka bir şey tasarlıyor dur."</p>

    <p>Tam o sırada telsizden Halpert aradı. "Bekle," dedi Hanley Halpert'a. "Cabrillo da hatta, üçlü görüşme yapalım."</p>

    <p>Üçü de birbirlerini duyabilir duruma geçince Halpert onlara olanları anlattı.</p>

    <p>"Kamyonlardaki yer belirleyicilerden gelen sinyalleri alıyor musu­nuz?" diye Hanley'e sordu Cabrillo.</p>

    <p>Hanley uzanıp Stone'un işaret ettiği ekrana baktı. Üç tane ışıklı nokta hareket etmekteydi. "Alıyoruz," dedi Hanley. "Ama başka bir sorun var."</p>

    <p>"Nedir o?" diye sordu Cabrillo hemen.</p>

    <p>"Birkaç dakika önce göktaşından gelen sinyaller kesildi."</p>

    <p>"Lanet olsun," diye bağırdı Cabrillo.</p>

    <p>Cabrillo düşünürken bir süre kimse konuşmadı. "Yapacağımız şey şu," dedi bir süre sonra. "Kimyasallara karşı koruyucu giysiler almaları için Adams ve Tnıitt'i gemiye yollayacağım. Michacl, sen ve ekibin onlar gelene kadar bekleyin."</p>

    <p>"Tamam, patron," dedi Halpert.</p>

    <p>"Jones ve ben burada Range Rover de bekleyeceğiz," diye devam etti Cabrillo. "Kamyonların yönü kesinleştiği zaman onları durdurmaya çalışı­rız. Öbür ekip Heathrow*a vardı mı?"</p>

    <p><a id="bookmark63">"Beş dakika önce Glulstream'da Gunderson ve Pilston'la buluştu­lar," dedi Hanley.</a></p>

    <p>"Bu iyi," dedi Cabrillo. "Gunderson'a söyleyin, motoru sıcak tutsun... her an harekete geçebilirler."</p>

    <p>"Anlaşıldı," dedi Hanley.</p>

    <p>"Nixon koruyucu giysileri hazırlamaya başlasın," dedi Cabrillo. "Helikopter on dakika sonra orada olur."</p>

    <p>•Tamam," dedi Hanley.</p>

    <p>"Bu hattı hep açık tut ve bana kamyonların yönünü bildir," dedi Cab­rillo.</p>

    <p>"Tamam."</p>

    <p>Cabrillo telefonun mikrofonunu eliyle kapatıp yanında oturan Truitt'e döndü. "Dick," dedi. "Adams'la birlikte Oregon'a gidip bir sandık ko­ruyucu giysi almanız gerekiyor. Hickman'ın fabrikanın içine kimyasal bir zehir bıraktığını sanıyoruz. Giysileri aldıktan sonra doğruca Maidenhead'e gidin... Halpert ve üç kişi orada bekliyorlar."</p>

    <p>Truitt hiçbir şey sormadan kapıyı açıp çıktı ve karanlığın içinde ko­şarak motoru rölantide çalışmakta olan Robinson'a gitti. Adams'a ne ya­pılacağını açıkladıktan sonra helikopter havalandı.</p>

    <p>&nbsp;</p>

    <p>"Londra'ya giden M4 otoyoluna çıktılar," diye rapor etti Hanley.</p>

    <p>"Bay Jones," dedi Cabrillo. "Bizi çok acele M4'e çıkarabilir misin?"</p>

    <p>"Şu sıra herkes Londra merkezindeyken, pek çabuk olamayabiliriz," dedi Jones.</p>

    <p>Range Rover i park yerinden çıkarıp Battersea Park'tan çıkış yoluna girdi. Niyeti Battersea Köprüsü'nü geçtikten sonra West Cromwell'e geç­mek oradan da A4'e ve M4'e erişmekti. O geç saatte bile pek hızlı gide­meyecekleri belliydi.</p>

    <p>Hickman ve üç kamyon için hayat daha kolaydı. Maidenhead'den Castle Hill yoluna girmişler, sonra da doğruca M4'e çıkan A308'e sap­mışlardı. Fabrikadan çıktıktan tam on dört dakika sonra Heathrow'a gi­den 4 numaralı çıkışa varmak üzereydiler.</p>

    <p>Kamyonlar M4'ten çıkış için hız kestikleri anda Adams helikopteri Oregon'a indirmişti. Nixon içinde koruyucu giysiler olan tahta bir sandık­la onları bekliyordu. Hemen koşup helikopterin arka kapısını açtı ve san­dığı içeri yerleştirdi. Sonra ön kapıyı açıp giysilerin güvenli bir şekilde kullanılması için talimatların yazılı olduğu kâğıdı Truitt'e verdi.</p>

    <p>İşi bittikten sonra yana çekilip Adams'a eliye "tamam" işareti yaptı. Robinson hemen havalandı.</p>

    <p>Birkaç dakika içinde helikopter Maidenhead yönünde hızla yol alı­yordu. Oraya varmaları on iki dakika sürecekti.</p>

    <p>Kamyonlar tesisin önünde park ettikleri anda Global Hava Kargo Şirketi'nin iki pilotu hâlâ hangarın salon bölümünde beklemekteydiler. Yük almaya hazır durumdaki 747'nin burun kısmı havaya kalkıktı. Arka taraftaki rampa da yüklenmeye hazır durumda indirilmişti. Hickman yan kapıdan içeri girdiğinde pilotlar televizyon seyretmekteydiler.</p>

    <p>"Ben Hal Hickman'ım," dedi Hickman. "Acele gidecek yükü getir­dik."</p>

    <p>Pilot yerinden kalkıp Hickman'a doğru yürüdü ve elini uzatarak, "Si­zinle tanışmak benim için onurdur," dedi. "Yıllardan beri sizin için çalışı­yorum, nihayet sizinle karşılaştığım için çok mutluyum."</p>

    <p>"Ben de memnun oldum," dedi Hickman gülümseyerek. "Telefonda söylediğim gibi, hemen yola çıkması gereken öncelikli bir yüküm var. Ha­zır mısınız?"</p>

    <p>"Yükleyicilerimiz yok," dedi pilot. "Gelmelerine daha bir saat var. Bu tatil bütün işleri altüst etti."</p>

    <p>"Sorun değil," dedi Hickman. "Adamlarım konteynerleri kamyonla uçağa yükleyip yerleştirirler. Kalkış izinlerini aldınız mı?<sup>n</sup></p>

    <p>"Hemen telefon açarım, birkaç dakika içinde halledilir," dedi pilot.</p>

    <p>"Hemen arayın," dedi Hickman. "Biz de yüklemeye başlayalım."</p>

    <p>Hickman kapıdan çıkarken pilot da yardımcısına döndü. "Hava du­rumunu öğren, sonra da güzergâhı belirle. Hattımız Londra, Fransa üze­rinden Akdeniz ve Riyad. Tabi, hava izin verirse... gerekirse rotayı değiş­tirirsin."</p>

    <p>Hickman hangardan çıkar çıkmaz yere bırakmış olduğu gaz maskesi­ni alıp ağzını ve burnunu örtecek şekilde taktı. Sürücülere yüklemenin nasıl yapılacağını anlatmıştı; adamlar ondan işareti alır almaz birinci kamyon konteyner yüklü kamyonu burnun altındaki girişten uçağın içine sürdü. Arka rampadan inerken durdu; konteyneri kasa yatağına bağlayan kancayı açtıktan sonra yatağın üstündeki raylarda tekerleklerin kolayca kayabilmesi için kasayı biraz yükseltti. Arka rampadan çıkarken ikinci kamyon geri giderek ön girişten girdi ve yükünü diğer konteynerin ucuna bıraktı. O çıkarken üçüncü kamyon uçağa giriyordu.</p>

    <p>Üçüncü kamyon yükünü bırakırken Hickman ve birinci kamyonun sürücüsü uçağa girdi ve uzun kayışlarla konteyneri yere sabitlediler. Öncc biri kayışın ucunu yerdeki rayda bulunan delikten ve makaradan geçirip ucunu konteynerin üstünden diğer adama attı, o da kendi tarafındaki ra­ya bağlayıp kayışı iyice gerdi. Sonra diğer iki konteyneri de güvenli bir şe­kilde bağladılar.</p>

    <p>Hickman uçaktan çıktıktan sonra sürücülere kamyonları biraz ötede park etmelerini söyledi Ve tekrar hangara girdi.</p>

    <p>"İşte belgeler," dedi Hickman beyanname formlarını pilota uzatarak. "Konteynerler yüklendi ve emniyete alındı. Kalkabiliriz."</p>

    <p>"Çok mu acil durumdasınız, efendim?" diye sordu yardımcı pilot. "Akdeniz üstünde adamakıllı kötü hava varmış. Kalkmak için sabahı beklesek çok daha güvenli olur."</p>

    <p>"Yükün dün orada olması gerekirdi," dedi Hickman.</p>

    <p>Tamam," dedi yardımcı pilot. "Ama epey sallanacağız."</p>

    <p>Hickman dışarı çıkarken yardımcı pilot arkasından ona baktı. Adam­da bir tuhaflık vardı, ama o paçavra magazin dergilerinin yazdığı kadar da anormal bir durum yoktu doğrusu. Her bakımdan normal, hatta ol­dukça sıradan bir insan gibi görünüyordu. Nedense bu gece Hickman'ın ağzının kenarında halka gibi bir kırmızılık vardı.</p>

    <p>Yardımcı pilot bunun üstünde durmadı; yapacak çok işi ve bunun için çok az zamanı vardı.</p>

    <p>"Ayrıntılı bir harita çıkar," dedi Hanley, Stone'a.</p>

    <p>Konteyner kamyonlarının üstündeki vericilerin sinyalleri birkaç da­kikadır hareket etmemişti. Hanley nerede durduklarını bilmek istiyordu. Stone birkaç komut hışladıktan sonra ekranda sinyallerin bulunduğu alan belirmeye başladı.</p>

    <p>"Heathrow'un kargo bölümü," dedi Stone.</p>

    <p>Hanley hemen Halpert'ın oluşturduğu dosyayı aldı ve sayfaları karış­tırmaya başladı. Hickman'ın bir nakliye şirketi olduğunu hatırlamıştı. Az sonra buldu. Global Hava Kargo. Şirketin Heathrow'daki hangarının te­lefon numarasını bulup Stone'a verdi.</p>

    <p>"Bu numarayı bir ara, bakalım ne öğrenebileceksin," dedi. "Ben de Cabrilloyu arayayım."</p>

    <p>"Her şey tamam," dedi pilot. "Kalkış izni aldık."</p>

    <p>Yardımcı pilot hava raporlarını ve seyir defterini aldı; tam kapıdan çıkarlarken telefon çaldı.</p>

    <p>"Bırak çalsın," dedi pilot, yardımcısı telefona bakmaya hazırlanırken. "Ödemem gereken ev taksitlerim var."</p>

    <p>"O yöne doğru gidiyoruz, ama ağır ağır," dedi Cabrillo.</p>

    <p>"Telefon açılmıyor," diye seslendi Stone.</p>

    <p>"Hangara telefon açtık," dedi Hanley, Cabrillo'ya. "Ama cevap veren yok."</p>

    <p>"Gunderson'u ara, kalkışa hazır olsun," dedi Cabrillo. "Ben de Fleming'i arayayım."</p>

    <p>Cabrillo, Fleming'i ararken 747 de motorlarını çalıştırmıştı. Cabrillo. Fleming'e durumu anlattı.</p>

    <p>&nbsp;&nbsp;&nbsp;&nbsp;&nbsp; "Sence taşıdıkları yük radyoaktif mi?" diye sordu Fleming.</p>

    <p>"Bir şekilde zehir içeriyor," dedi Cabrillo. "Adamlarım bunu yükle­yen kişilerin gaz maskesi taktıklarını görmüşler. Heathrow'u kapatmanız gerekiyor."</p>

    <p>Fleming bir an düşündü. "Bence İngiltere'den ayrılmaları daha iyi olur."</p>

    <p>Adams, Maidenhead Mills'in park yerine iniş yaptı ve motoru kapat­tı. Pervane durduktan sonra motor frenini kilitleyip dışarı çıktı ve sandığı indirmesi için Truitt'e yardım elti. O sırada Halpert ve diğerleri de yanla­rına geldiler. Adams sandığın kapağını bir tornavidayla açtıktan sonra, "İşte uzay giysileriniz," dedi gülerek. "Kevin dört giysi göndermiş."</p>

    <p>"Biz bunları giyelim," dedi Truitt. "Sen bizim el ve ayak bileklerimizi bağlarsın."</p>

    <p>"Tamam," dedi Adams.</p>

    <p>"Barret, sen bunda yoksun," dedi Tnıitt. ''Diğerleri giyinmeye başla­sın."</p>

    <p>Sekiz dakika sonra Truitt, Halpert, Hornsby ve Rcycs koruyucu giy­sileri giyinmiş olarak arka kapıdan tesise girdiler. Truitt'in eldivenli elin­deki dedektör çevredeki kimyasal maddeyi algılamış, çınlayıp duruyordu.</p>

    <p>"Dağılın," dedi Truitt. "Ve her şeyi arayın."</p>

    <p>Hornsby ön kapıya koşup sürgüyü açtı ve dışarı çıktı.</p>

    <p>Cabrillo ve Jones Londra merkezinden uzaklaştıkça trafik açılmaya başlıyordu; M4'e çıktıklarında 150 kilometre hız yapar hale gelmişlerdi. Fleming'le görüşmesi bittikten sonra Cabrillo yine Oregon'u aradı.</p>

    <p>"Fleming, Heathıow'u kapatmak istemiyor," dedi Hanley'e. "Global Hava Kargo'ya en yakın çıkış nerede?"</p>

    <p>Stone çıkış numarasını okudu, Cabrillo da bunu Jones'a söyledi.</p>

    <p>"Oraya geldik sayılır, patron," dedi Jones, M4'ten çıkmak için hız ke­serek.</p>

    <p>"Global Hava Kargo'yu gösteren işaret levhalarını takip el," dedi Cabrillo.</p>

    <p>Jones gaza bastı ve hızla yan yollardan geçtikten sonra kenarında üç metrelik harflerle şirketin adının yazılı olduğu hangarı gördüler. Bir 747 hangarın önünden yavaş yavaş ilerleyerek ayrılıyordu.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; -</p>

    <p>"Daha yaklaşabilir miyiz?" diye sordu Cabrillo.</p>

    <p>Jones etrafa bakındı; bütün alan zincirlerden oluşan bir çitle çevriliy­di. "Mümkün değil, patron. Tam güvenlik sağlamışlar."</p>

    <p>"Binaların arasında kalan şu noktaya git," dedi Cabrillo.</p>

    <p>Jones hızla o noktaya gelince Cabrillo yan gözden bir dürbün çıkarıp yük uçağına bakmaya başladı. Telefonda Hanley'e kuyruk numarasını <a id="bookmark64">yazdırdıktan sonra, "Gunderson, onu takip etsin," dedi üzgün bir sesle. 'Şu anda yapabileceğimiz başka bir şey yok."</a></p>

    <p>'Hemen söylerim," dedi Hanley.</p>

    <p>O sırada arayan Halpert ile Stone konuştu. Halpert ne bulduklarını anlatırken Stone bunları yazdı ve Hanley'e gösterdi.</p>

    <p>Hanley bunu okuduktan sonra, "Başkanım," dedi. "Challenger 604'ü hazırlatıyorum. Sanınm, hemen Suudi Arabistan'a gitmek isteyeceksiniz.'</p>
  </div>
</body>
</html>
