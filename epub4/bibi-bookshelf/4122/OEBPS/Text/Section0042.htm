<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a id="bookmark51">41</a></h2>

    <p>Lababiti aşağılık bir adamdı, fakat çok iyi eğitim görmüş bir terörist­ti. Bugün en kritik gündü ve hiçbir şeyi şansa bırakmaya niyeti yoktu. Öğ­leden sonra Amad'ı uyandırdı; elini ağzına götürerek kapadı ve bir kâğıt göstererek okumasını istedi. Kâğıtta Arapça olarak, bundan böyle hiç ko­nuşmak yok, sadece yazarak haberleşeceğiz, diyordu. Amad başını sallaya­rak anladığını belirtti.</p>

    <p>Lababiti'nin verdiği not defterini ve kalemi aldı, hemen bir şeyler yazdı.</p>

    <p>Kâfirler bizi dinliyorlar mı?</p>

    <p>Hiç belli olmaz, diye yazdı Lababiti.</p>

    <p>Bunu izleyen iki saat içinde sadece yazıyla haberleştiler. Lababiti planı anlattı. Amad yapması gereken şeyi iyice anladı. Onlar bu işi bitir­diklerinde Londra'da hava kararmıştı. Lababiti'nin son notu kısaydı.</p>

    <p>Benim birazdan gitmem gerekiyor. İntikam kılıcının nerede olduğunu ve onunla ne yapacağını biliyorsun. Sana iyi yolculuklar diliyorum.</p>

    <p>Amad yutkunup başını salladı. Lababiti'nin onu sakinleştirmek için verdiği Arak kadehini alırken elleri titriyordu. Bundan sadece birkaç dakika sonra Cabrillo nihayet El-Halifa'nın telefonunu kullanarak apart­man dairesini aramaya karar verdi. Ne ki, içerideki iki adamı artık sessiz­lik yemini etmişlerdi. Telefon dört kez çaldıktan sonra telesekreter çıktı. Cabrillo mesaj bırakmaya gerek görmedi.</p>

    <p>Şirket'in en büyük koz olarak gördüğü şey fos çıkmıştı.</p>

    <p>"Bir hareket var," diye telsizle duyurdu parabol biçimindeki mikrofo­nu kontrol eden M15 ajanı.</p>

    <p>Saat 21.00 olmuştu ve Londra üzerine kar serpiştiriyordu. Hava sıfır derece civarında olduğu için kar tutmamış, sadece yerleri ıslatmıştı. Isı biraz daha düşecek olursa yolları buz tutacaktı. Binalar sanki bir tül per­de arkasındaymış gibi görünürken, çatılardaki bacalardan buhar duman­ları yükselmekteydi. Dükkânların cıvıl cıvıl Noel süsleri ışıldıyor, eğlen­mek üzere yola dökülmüş insanlar caddeleri dolduruyordu.</p>

    <p>Çok yakınlarda bir nükleer bombanın varlığı sayılmazsa, çok neşeli ve huzurlu bir hava hâkimdi.</p>

    <p>Lababiti asansörle aşağıya indi. Amad'a showrootra nasıl gireceğini açıklamıştı. Bombanın götürüleceği araç, benzin deposu dolu, bakımı ya­pılmış halde hazır beklemekteydi. Yemenli çocuk zamanlayıcının nasıl kurulacağını öğrenmişti. Yapılacak başka bir şey yoktu.</p>

    <p>Kaçmaktan başka...</p>

    <p>Lababiti'nin planı basitti. Jaguar'ı ile şehrin içinden geçip M20'ye çı­kacaktı. Yaklaşık kırk beş dakika sürerdi. M20've çıktıktan sonra güneye, aşağı yukarı 90 kilometre uzaklıktaki Folkcstone Tren İslasvonu'na gide­cek, Jaguarı ile birlikte 23.30 trenine binecekti.</p>

    <p>Tren Calais yakınındaki Coquclles'c 24.05'te varacağı için tam gece ya­rısı olduğunda denizaltı tünelinden çıkmış olacaktı. Lababiti bomba patladığı zaman türelin çökme tehlikesini atlatmış olacak, fakat yükselen ateş topunu da pencereden seyretme keyfini kaçırmayacaktı.</p>

    <p>Çok iyi planlanmış, zamanlaması iyi yapılmış bir kaçıştı.</p>

    <p>Tahi, etrafındaki birkaç düzine MI5 ajanıyla Şirket ekibinin her ha­reketini gözlediklerini bilmesi mümkün değildi. Lababiti tazıların giderek daralttığı çemberin ortasındaki tavşan gibiydi.</p>

    <p>Asansörden çıkıp lobiye geçti ve oradan yan yola yürüdü. Etrafına bakındı; göze çarpan bir şey göremedi. İçini hafifçe kemiren bir gözetlen­me hissinin haricinde güveni yerindeydi. O his de kuruntu olmalı, diye geçirdi içinden; ne de olsa yakında muazzam bir tahribat gerçekleşecekti. Bu düşünceleri aklından kovup otomobiline bindi.</p>

    <p>Motoru bir dakika kadar ısıttıktan sonra yola çıktı.</p>

    <p>'Takip başlıyor," dedi bir MI5 ajanı telsizle.</p>

    <p>Truitt'in benzin deposuna iliştirdiği yer belirleyici cihaz mükemmel iş görüyordu.</p>

    <p>Savoy Olcli'nin giriş kapısının yanında Fleming ve Cabrillo kaldırım­da durmuşlar, Jaguar'ın köşeyi dönmesini bekliyorlardı. Fleming yola ar­kasını dönüp boğazına tutturulmuş mikrofona konuştu.</p>

    <p>"Dort ve beş numaralı ekipler, uygun bir mesafeden takip edin."</p>

    <p>Jaguar köşeyi dönünce yolun kenarından çıkan bir taksi güvenli bir ara bırakarak takibe başladı. Jaguar bir van tipi minibüsün yanından geç­tikten soma, minibüs de uygun bir uzaklıktan takibe katıldı.</p>

    <p>"Jaguar temizdi, içinde bomba yoktu," dedi Fleming, Cabrillo'ya. "Sence Lababiti nereye gidiyor olabilir?"</p>

    <p>"Kaçıyor," dedi Cabrillo. "İşi diğer adama bırakıyor."</p>

    <p>"Onu ne zaman durduralım?" diye sordu Fleming.</p>

    <p>&nbsp;&nbsp;&nbsp;&nbsp; "Gideceği yere kadar gitsin," dedi Cabrillo. "Havaalanı, tren istasyo­nu, her nereye gidiyorsa... İşte o zaman adamların onu yakalasınlar. Ama yakalanmadan önce telefon kullanmasına kesinlikle fırsat vermesinler."</p>

    <p>"Sonra?"</p>

    <p>"Buraya getirtin," dedi Cabrillo buz gibi bir sesle. "Partiyi kaçırması­nı islemeyiz."</p>

    <p>"Harika," dedi Fleming.</p>

    <p>"Bakalım davası uğruna ölmeye ne kadar hazırmış."</p>

    <p>Vakit gece yarısına yaklaştıkça gerginlik daha da artıyordu.</p>

    <p>Lababiti'nin dairesine çevrili mikrofonlardan Amad'ın yüksek sesle ettiği dualar duyulmaktaydı. Fleming yanında bir düz ne MI5 ajanıyla birlikte sokağın karşısındaki bir otelde yer almıştı. Üç Şirket ekibi de tam on üç saatten beri görev alanlarında tetikte beklemekteydiler. Beklemek­ten çok sıkılmışlardı. Cabrillo ise Bedford Caddesi'nde bir aşağı bir yuka­rı volta atarken aynı dükkânların ve mağazaların önünden yüzlerce kez geçmişti.</p>

    <p>"Artık oraya girmemiz gerek," dedi bir MI5 ajanı, Fleming'e.</p>

    <p>"Ya bomba birkaç sokak ötede bulunuyorsa?" dedi Fleming. "Ve bir başkası gecikmcii zamanlayıcıyı kurmuşsa? O zaman elimizden kaçırmış oluruz ve Londra yanar. Bekleyeceğiz... yapabileceğimiz başka bir şey yok."</p>

    <p>Başka bir MI5 ajanı lobiye girdi. "Efendim," dedi Fleming'e. "Şu an­da civar yolları kollayan yirmi aracımız var. Hedef nasıl bir otomobile bi- ncTse binsin, saniyesinde trafiği durdurabiliriz."</p>

    <p>"Bomba uzmanları da hemen müdahaleye hazır mı?"</p>

    <p>"Dört İngiliz uzman, iki tane de Amerikan Hava Üssü'nden gelen var."</p>

    <p>Tam o anda Amad'ın duası kesildi ve ayak sesleri işitildi.</p>

    <p>"Hareket var," dedi Fleming telsizle, beklemekte olan düzinelerce adama. "Gideceği son yere yönelene kadar kimse onu durdurmasın."</p>

    <p>Fleming bu işin bir an önce bitmesi için dua etti. Saat 23.49'du.</p>

    <p>Apartman binasının dört bir yanı MI5 ajanlarıyla kuşatılmıştı. So­kaktaki tüm otomobillere bir yer belirleyici iliştirilmiş, her birine elektro­nik donanımı felç eden cihaz yerleştirilmişti. Geiger sayacıyla yapılan ta­nımalar tümünün de temiz olduğunu gösteriyordu.</p>

    <p>Herkes Amad'ın bombayı almak için başka bir yere gideceğini sanı­yordu.</p>

    <p>Fakat o sırada bomba alt katta, bir Rus yapımı Ural marka motosik­letin sepetindeydi. Amad, Yemen'de aynı tip bir motosiklette uzun süre eğitim görmüşte.</p>

    <p>Dairenin kapısı açılıp Amad dışarı çıkar çıkmaz bir MI5 ajanı lobide hemen asansör düğmelerine baktı. Çağrılan asansör Lababiti'nin katına çıktı; sonra aşağıya iniş başladı. Asansör ikinci katta durdu.</p>

    <p>Ajan hemen telsizle bu bilgiyi duyurduktan sonra lobiden çıktı. Du­yuruyu işiten herkes iyice gerildi... işte, büyük an gelmiş çatmıştı.</p>

    <p>Serpiştiren kar ve soğuk hava sokaklardaki bira ve yiyecek tüketimi­ni azaltmadığı gibi eğlenceye de sekte vurmamıştı. Hyde Park ve Green Park civarı bu muazzam açık hava partisine katılan on binlerce insanla doluydu. Sahne arkasındaysa bir MI5 görevlisi bir rock yıldızına buz gibi gerçeği anlatmaya çalışıyordu.</p>

    <p>"Bizi daha önce uyarmalıydınız," dedi yıldızın menejeri yüksek sesle. "Biz de konseri ertelerdik."</p>

    <p>"Bana daha önce açıklamıştı," dedi Elton John. "Ertelemekle terö­ristleri uyarmış olacaktık."</p>

    <p>Parlak san tulumu, mücevherlerle süslü güneş gözlüğü ve yüksek ta­banlı siyah çizmeleriyle Elton John'u gören biri onu hayatı boyunca poh­pohlanmış, şımarık ve bencil bir müzisyen sanabilirdi. Oysa, gerçek hiç öyle değildi. Asıl adı Reginald Dwight olan bu adam bulunduğu noktaya gücüyle, azimliliğiyle ve onlarca yıl çok çalışarak gelmişli. Yeterince güç­lü ve gerçekçi olmayan hiç kimse otuz yıl boyunca pop listelerinin ilk sıra­larında kalmayı başaramazdı. Ellon John bunu başarmıştı.</p>

    <p>"Kraliyet ailesi uzaklaştırıldı, değil mi?" diye sordu John.</p>

    <p>"Buraya gelir misiniz, Bay Truitt?" diye seslendi MI5 ajanı treylerin dışına.</p>

    <p>Truitt kapıyı açıp içeri girdi.</p>

    <p>"İşte Prens Charles'ın yerine geçecek kişi," dedi MI5 ajanı.</p>

    <p>John, Truitt'e bir bakıp güldü. "Çok benzemiş," dedi.</p>

    <p>"Bakın, efendim," dedi Truitt. "Bombayı hiçbir sorun çıkmadan ele geçireceğinizi bilmenizi isterim. İşbirliğiniz için de çok teşekkür ederiz."</p>

    <p>"MI5'e güvenim sonsuzdur," dedi John.</p>

    <p>"Bu arkadaş MI5'ten," dedi Truitt. "Ben Şirket adında başka bir grupla çalışıyorum."</p>

    <p>"Şirket mi?" dedi John. "Nedir bu?"</p>

    <p>"Biz özel casuslarız," dedi Truitt.</p>

    <p>"Özel casuslar mı?" dedi John başını sallayarak. "Şu işe bak. İyi misi­niz bari?"</p>

    <p>"Yüzde yüz başarı sicilimiz var."</p>

    <p>John koltuğundan kalktı... artık sahne arkasına geçmesi gerekiyordu. "Bana bir iyilik yapın," dedi. "Ve bu defa % 110 başarılı olun."</p>

    <p>Truitt başını salladı.</p>

    <p>John kapıdan çıkmadan önce durup döndü. "Kameramanlara söyle­yin de Prens Charles'a yakın çekim yapmasınlar kötü adamlar da izliyor olabilir."</p>

    <p>"Sahneye çıkacak mısınız?" diye sordu menejeri şaşkınlıkla.</p>

    <p>"Elbette," dedi John. "Dışarıda benim yurttaşlarım var, konsere gel­mişler. Ya bu adamlar," diyerek eliyle Truitt'i ve M15 ajanını gösterdi. "Bu sorunu hallederler ya da ben çıkıp şarkılarımı söylerim."</p>

    <p>Truitt güldü ve John'un ardından dışarı çıktı.</p>

    <p>Bir odaya girmek için altı yol vardır. Dört duvar, ysr, veya tavan. Amad bunlardan sonuncusunu kullanıyordu. Lababiti'nin apartmanında ikinci katın sonunda bir malzeme dolabı vardı. İki ay önce Lababiti dola­bın içinde büyük bir sabırla çalışarak tahta döşemeyi kesmiş, alt kattaki showroom'a tavanından giriş sağlamıştı. Ahşap macunu kullanarak kesik plakanın kenarlarını düzelttiği için dolabın içinde bu durum belli olmu­yordu. Kapağın yanma bir de ip merdiven gizlemişti.</p>

    <p>Amad, Lababiti'nin sağlamış olduğu anahtarla dolabın kapısını açtı.</p>

    <p>Koridor boştu. Dolap kapısı açıkken yerdeki kapağı tornavidayla ka­nırtarak çıkardı ve duvara yasladı. Dolabın içine girip kapısını içeriden kapadıktan sonra cebinden çıkardığı iki kancayı duvara vidaladı ve ip merdivenin uçlarını buna taktı.</p>

    <p>Sonra merdiveni sarkıttı ve aşağıya indi.</p>

    <p>Çatılara yerleştirilmiş bütün MI5 ajanları dürbünlerini ikinci kata çevirmişlerdi.</p>

    <p>"Görünürde bir şey yok," diye seslendi herkes birbirine.</p>

    <p>Daha öncc lobiden çıkmış olan MI5 ajanı tekrar binaya girdi ve asansör paneline baktı. Işık hâlâ ikinci katı gösteriyordu.</p>

    <p>"Hâlâ ikinci katta," dedi telsizle Fleming'e.</p>

    <p>Sokağın karşısındaki otelde bekleyen Fleming saatine baktı. Hedef asansörle ikinci kata indiğinden beri dört dakika geçmişti. "Üst kata çık," diye emretti ajanına.</p>

    <p>Amad Arapça yazılı talimatlara baktıktan sonra kurma mekanizma­sının üstündeki paneli açtı. Burada her şey Kiril Alfabesi'yle yazılıydı, aına Amad'ın elindeki talimatlarda her şey çok açıktı. Kanca şeklindeki bir kolu kaldırınca bir ışık yanıp sönmeye başladı. Bir düğmeyi çevirerek zamanlayıcıyı beş dakikaya ayarladı.</p>

    <p>Sonra motosikletine binip gaz verdi. Motor çalışırken didona bantla tutturulmuş uzaktan kumandayı alıp garaj kapısını açtı. Kapı iki metre kadar yükseldiğinde Amad dışarı çıktı.</p>

    <p>Ve her şey bir anda olmaya başladı.</p>

    <p>İkinci kata çıkan ajan orasının boş olduğunu bildirdiği anda garaj ka­pısı açılmaya başladı. Fleming bulunduğu lobiden kapıya doğru fırlaya­rak, "Açılan bir kapı var," diye seslendi telsizle.</p>

    <p>Tam cam kapıya vardığı sırada motosiklet ortaya çıktı ve sokağa gir­di. Amad birkaç saniye içinde Strand'a sapıvermişti.</p>

    <p>"Hedef bir motosiklet üstünde," diye haykırdı Flem.ııg telsize.</p>

    <p>Keskin nişancılar hemen nişan aldılar, fakat ateş emri gelene kadar Amad köşeyi dönmüştü.</p>

    <p>Strand Caddesi'nde MI5 ajanlarının kullandığı üç taksi telsiz duyu­rusunu almıştı. Derhal park ettikleri yerden çıkarak motosikletin yolunu tıkamaya çalıştılar. Amad hemen yana kırıp kaldırıma çıktı ve onları geç­ti; sonra büyük bir hızla tekrar caddeye indi. Taşıtların yanından slalom yaparak geçiyor, Ural'ı deli gibi sürüyordu.</p>

    <p>İleride bir MI5 ajanının kullandığı kamyon yolu tıkamaya çalıştı, ama Amad onun da yanından geçmeyi başardı.</p>

    <p>Beni beliklediler, diye düşündü. Artık bombayı seçtikleri alana gö­türmesi gerek yordu veya bu yolda ölecekti. Her iki halde de şehit ola­caktı. Ama kendisiyle birlikte Londra kül olacaktı.</p>

    <p>Calırillo caddeye bakınca MI5'in kullandığı araçların birer birer ça­lım yediğini gördü. Kimse hedefin bir motosiklet kullanacağını düşüne­memişti ve bu durum bütün hesaplan altüst etmişti. Yapılabilecek tek şey vardı... ve Cabrillo harekete geçmekte hiç tereddüt etmedi.</p>

    <p>K;ıldırım&lt;.aki bir gazete standını sokup çıkardı ve klasik motosiklet­lerin sergilendiği vitrin camına fırlattı. Hırsız alarmı avaz avaz çınlarken Cabrillo kırık camların arasından içeri daldı. Vitrindeki 1952 Vincent Black Shadowun anahtarı bağlantı halindeydi. Cabrillo çerçevede kalmış cam kırıklarını botuyla temizledikten sonra motosiklete binip gaz verdi. Vitese alıp Vincent'ın önünün havaya kaldırdı ve vitrinden dışarı, kaldırı­ma fırladı.</p>

    <p>O anda mağazanın önünden tam gaz geçen Ural, Strand boyunca yoluna devam etti.</p>

    <p>Cabrillo hemen peşine düştü. Ural hızlıydı fakat Black Shadow ben­zersiz bir motosiklettir. Eğer Ural yaklaşık bir sokak önde olmasaydı, Shadow, ona birkaç saniye içinde yetişirdi.</p>

    <p>"Hedef koyu yeşil, sepetli bir motosikletle Strand Caddesi'nde ilerli­yor," diye telsize seslendi Fleming. "Bomba yanında. Tekrar ediyorum, bomba motosikletin sepetinde."</p>

    <p>Adams ve King hemen havalandılar. Trafalgar istasyonu yanında Jo­nes ve Huxley hemen silahlarını çekip yolun gelişine doğrulttular. Önle­rinde yüzlerce insan piyasa yaparken net bir atış imkânı yoktu. Murphy ve Lincoln. Victoria Embankment'ten ayrılıp Hyde Park yönüne koştular. Piccadiily Caddesi'nde Kasım ve Ross ayrılıp caddenin iki ucunu kontrol altına aldılar.</p>

    <p>Sahneye çıkma anı gelene kadar Truitt sahne arkasında diğerlerin­den uzak durdu.</p>

    <p>"Şimdi çıkabilirsiniz," dedi John'un menajeri.</p>

    <p>Truitt bir an MI5 ajanına baktı, fakat adam telsizle konuşmaktaydı; bunun üzerine sahneye adımını attı ve mikrofona yürüdü.</p>

    <p>"Bayanlar ve baylar," dedi. "Sizleri yeni yıla İngiltere'nin en sevilen müzisyeniyle birlikte girmeye davet ediyorum, Sir Elton John."</p>

    <p>Truitt'in üstüne vuran ışık dışında sahne karanlıktı. Sonra bir spot ışığı piyanosu başında oturan Elton John'a çevrildi. Üstünde hâlâ sarı tu­lumu, başındaysa askeri bir miğfer vardı.</p>

    <p>Elton John şarkısına başlarken Truitt sahneden çıkıp MI5 ajanının yanına gitti.</p>

    <p>"Hedef bir motosikletle buraya doğru geliyor," dedi ajan.</p>

    <p>"Ben kalabalığın içine dalıyorum," dedi Truitt.</p>

    <p>Ural yıldırım hızıyla Nelson's Column'u geçerken Cabrillo da Vin­cent ile ona iyice yaklaşmıştı. Cabrillo tabancasına uzar.mak için ceketini açmaya çalışıyordu fakat elini didondan kaldıramıyordu. Charing Cross'u geçerlerken iki motosiklet atbaşı gitmekteydiler. Jones ve Huxley ateş et­mek istediler, fakat Cabrillo hedefe çok yakındı ve etraf çok kalabalıktı.</p>

    <p>Cockspur Caddesi kavşağında Cabrillo iyice sokulup Aınad'a bir tek­me savurdu. Yemenlinin yönü biraz şaşar gibi olduysa da, hemen tekrar dengesini buldu.</p>

    <p>"Doğruca Mall'a gidiyorlar," diye duyurdu telsizle Jones.</p>

    <p>Kasım ve Ross konser alanına doğru koşmaya başladılar.</p>

    <p>Murphy asabi bir adamdı, fakat eline dürbünlü tüfeğini aldığı zaman son dereee sakin olabiliyordu, lincoln de ona rahat atış yapabileceği bir yer bulmak için bakınmaktaydı. "Oueen Victoria Memorial'a vardıkları zaman ağaçların arasından temiz bir atış yapabilirsin," dedi.</p>

    <p>"Orada saat yönüne doğru bir dönüş var, değil mi?" diye sordu Murphy.</p>

    <p>"Doğru," dedi Lincoln.</p>

    <p>"Dönemeçle yavaşladığı zaman mıhlayacağım iti... tıpkı JFK'ye yap­tıkları gibi," dedi Murphy.</p>

    <p>"Onları görüyorum," dedi Lincoln iki motosikletin de an tarafları gö­rüş alanına girince.</p>

    <p>Adams, Mail Yolu'na girdi ve iki motosikletin ardından devam elti.</p>

    <p>"Kafa ve omuzlara," dedi King.</p>

    <p>"Şampuan reklamı mı?" diye sordu Adams.</p>

    <p>"Hayır," dedi King. "O alçağı kafasından ve omuzlarından vuraca­ğım."</p>

    <p>Dürbünü ayarlayıp soluğunu düzenledi. Helikopterin açık kapısın­dan giren soğuk hava gözlerini yaşartıyordu, fakat King'in aldırdığı yoktu.</p>

    <p>Cabrillo önündeki yola bakınca Qucen Victoria Memorial döneme­cinde bir dizi seyyar yiyecek satıcısı ve büfe olduğunu gördü. Konser ala­nına varmak üzereydiler. Cabrillo iyice yaklaşıp Ural'a atlamaya hazır­landı.</p>

    <p>"Dört, üç, iki, bir," dedi Lincoln.</p>

    <p>Murphy tetiğe bastığı anda King de helikopterden ateş açtı. Amad tam dönemece girdiği sırada kafasından, göğsünden ve omuzlarından kan fışkırmaya başladı. Bir saniye sonra ölmüştü; Cabrillo kendi motosik­letinden Ural'a atladığında eline cansız bir ceset geldi.</p>

    <p>Vincent kıvılcımlar çıkararak kaldırımda yuvarlana yuvarlana durdu. Cabrillo, Amad'ın cesedini yere attıktan sonra motorun debriyajına uzan­dı ve boşa atıp frenlere asıldı. Motosiklet seyyar satıcıların önünde dura­bildi.</p>

    <p>Cabrillo hemen zamanlayıcıya baktı. Geriye sayış iki dakika geçtiğini gösteriyordu.</p>

    <p>Truitt kalabalığın içinde ancak 20 metre ilerleyebildikten sonra mas­kesini çıkarmak zorunda olduğunu fark etti. Onu Prens Charles sanan in­sanlar ona dokunmak istiyorlardı... maskesini sıyırıp atınca herkes gerile­di.</p>

    <p>"Bay Cabrillo, Queen Victoria Memoıial'da bombayı kontrol altına aldı," diye duyurdu Lincoln telsizle.</p>

    <p>Ne kadar sivil görevli MI5 aracı varsa hepsi portatif ışıklarını tepele­rine takmışlar, siren sesleri arasında hızla Memorial'a doğru gelmektey­diler. Trafiği kesmek için bariyerler yerleştirilmişti. Cabrillo kabloyu kes­tiği anda Truitt yolun karşısından koşarak geldi.</p>

    <p>"Bomba hâlâ etkin," dedi Cabrillo.</p>

    <p>Truitt hemen etrafına bakındı. Yolun başında bir Ben &amp; Jerry's don­durma kamyonu duruyordu. Koşarak gitti ve kamyonun arka kapısını aç­tı. Görevli bir şeyler söyleyecek oldu, ama Truitt içeri dalmıştı bile. Eldi­venli ellerinin arasına bir buz bloku alarak o sırada kerpetenle bombanın huni şeklindeki burnunu sökmeye çalışan Cabrillo'ya koştu.</p>

    <p>Truitt geldiğinde Cabrillo paneli ancak sökebilmişt:.</p>

    <p>"Ateşleme mekanizmasını dondurmayı deneyelim," dedi Truitt.</p>

    <p>Zamanlayıcı, on ikiye bir dakika kaldığını gösteriyordu.</p>

    <p>"Hadi o zaman," diye bağırdı Cabrillo telaşla.</p>

    <p>Truitt'in eldivenleri kuıu buz kütlesine yapışmıştı ve artık ellerini hissedemiyordu. Eldivenleriyle birlikte buz blokunu huni şeklindeki bu­run kısmına bıraktı ve artık grileşmiş ellerini ısıtmak için koltuk altlarına sıkıştırdı. Zamanlayıcı bir iki kez daha tıkladıktan sonra durdu.</p>

    <p>Cabrillo başını kaldırıp Tıuitt'e baktı ve güldü. "Hayret, işe yaradı."</p>

    <p>"Bütün icatların anası zorunluluktur," dedi Truitt dişlerinin arasın­dan.</p>

    <p>Cabrillo hemen telsizle duyuru yaptı. "Bomba uzmanları derhal Queen Victoria Memorial'a gelsinler."</p>

    <p>Yeni yıla girilirken her bir yandan havai fişekler atılmaya başladı.</p>

    <p>İki dakika sonra orada biten bir otomobilden bir İngiliz subayı indi. Az sonra başka bir otomobilden bu kez Amerikan Hava Kuvvetlcri'nden bir bomba uzmanı geldi. Beş dakika sonra iki uzman ateşleme mekaniz­masını sökmüşlerdi. Artık bomba sadece zenginleştirilmiş uranyum küpü için zararsız bir mekândan ibaretti.</p>

    <p>Kalbi vücudundan çıkarılmış, böylece ölüm getirebilecek gücü de yok olmuştu.</p>

    <p>Uzmanlar bombayı etkisiz hale getirirlerken Cabrillo ve Truitt de kaldırımda bir kan gölünün ortasında yatan Amad'ın cesedi başına yürü­düler. O sırada telsizle Lababiti'nin tutuklandığı ve bir helikopterle Londra'ya getirildiği haberi verildi. Şarkı söylemeye devam eden Elton John'un sesi her yeri dolduruyoıdu. Motosikletin etrafı polis tarafından kordon altına alınmıştı; konserdekilerin çoğu olup bitenden habersizdi.</p>

    <p>"Ufacık çocukmuş," dedi Cabrillo cesede bakarak.</p>

    <p>Truitt başını salladı.</p>

    <p>"Ellerini bir doktora gösterelim," dedi Cabrillo.</p>

    <p>&nbsp;</p>

    <p>Bomba etkisiz hale getirildikten beş dakika sonra oraya gelen Kasını ve Ross epey hasar görmüş olan Black Shadow'u Cabrillo'ya doğru iterek getiriyorlardı. Klasik motosiklet hurdaya dönmüştü. Depoları ve yan pa­nelleri çizik içinde, didonları bükülmüş ve bir lastiği patlamıştı. Motosik­let tarihinin kusursuz örneği harap haldeydi. Cabrillo üzüntüyle başını iki yana salladı.</p>

    <p>"Bunu satan mağazaya gitmenizi istiyorum," dedi Ross ve Kasım'a. "Ve fiyatı neyse adama ödeyin. Sonra da nerede tamir ettirebileceğimi sorun."</p>

    <p>"Sizde mi kalacak, patron?" diye sordu Ross.</p>

    <p>"Hem de nasıl," dedi Cabrillo.</p>

    <p>O sırada Fleming de geldi; Cabrillo bilgi vermek için yanına gitti. Lababiti, Londra'ya getiriliyordu, ama onun eksik parçaları tamamlaması haftalar sürecekti.</p>
  </div>
</body>
</html>
