<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h1 style="margin-bottom:2.4pt">BİRİNCİ BÖLÜM</h1>

    <h2 class="sigil_not_in_toc" style="margin-bottom:2.4pt">1</h2>

    <p>&nbsp;</p>

    <p>Teğmen Cnris Hunt geçmişinden pek söz etmezdi, ama birlikte görev yaptığı adamları onun davranışlarından geçmişi hakkında birkaç şey çıkar­mışlardı. Bunlardan ilki Hunt'ın sırf dünyayı görebilmek için orduya katı­lan, ömrü dağlarda geçmiş bir köylü olmadığıydı. Hunt, Güney Californialı'ydı. Biraz ısrar ettiği zaman Los Angeles civarından olduğunu söyler, ama Beverly Hills'de yaşamış olduğunu açıklamaktan kaçınırdı. Adamlarının fark ettikleri ikinci özellik ise Hunt'ın doğuştan lider oluşuydu; üstünlük ve patronluk tasladığı hiç görülmemişti, fakat çok becerikli ve akıllı olduğunu da gizlemeye çalışmazdı.</p>

    <p>Adamları onun üçüncü özelliğini bugün öğreneceklerdi.</p>

    <p>Hunt'ın komuta ettiği takım geceyi geçirdikleri Afganistan vadisinde kampı toplamakla meşguldüler. Dağlardan sert bir rüzgâr esmekteydi . Hunt ve üç askeri bir çadırı katlamışlar uçlarını bir araya getirmeye çalı­şıyorlardı. O sırada Çavuş Tom Agnes kulağına gelen bir söylentiyi sor­maya karar verdi. Hunt, ona çadırın bir ucunu uzatırken, "Efendim," diye başladı Tom Agnes. "Dediklerine göre siz Yale Üniversitesi'nden mezunmuşsunuz. Bu doğru mu?"</p>

    <p>Askerlerin hepsinde renkli kayak gözlükleri vardı, fakat Agnes teğ­menin gözlerindeki şaşkınlığı görebilecek kadar yakındaydı. Hunt bir an durduktan sonra gülümsedi. "Ah, en büyük sırrımı öğrendiniz."</p>

    <p>Agnes çadırın ucunu katlamaya devam etti. "Pek asker yetiştirecek bir yer değil."</p>

    <p>"George Bush da oradan mezundur," dedi Hunt. "O da deniz pilotu."</p>

    <p>"Ben, onu Ulusal Muhafız diye biliyordum" diye lafa girdi uzman çavuş Jesus Herrara; çadırı Agnes'ten alarak.</p>

    <p>"Ben Baba George Bush'tan bahsediyorum," dedi Hunt. "Başkanımız da Yale mezunudur ve evet, Ulusal Muhafız Birliği nde jet pilotuydu."</p>

    <p>"Yale, ha?" dedi Agnes. "Sakıncası yoksa buıaya nasıl düştüğünüzü sorabilir miyim?"</p>

    <p>Hunt eldivenindeki karları silkeledi. "Ben de senin gibi, gönüllü gel­dim."</p>

    <p>Agnes başım salladı.</p>

    <p>"Hadi, şimdi kampı toplayalım," dedi Hunt, eliyle yakındaki dağı göstererek. "Sonra şu tepeye çıkıp Amerika Birleşik Devletleri'ne saldı­ran o alçağı bulalım."</p>

    <p>"Başüstüııe," dedi askerler hep bir ağızdan.</p>

    <p>On dakika sonra sırtlarında yirmi beş kiloluk çantalanyla dağa tır­manmaya başladılar.</p>

    <p>Güzel kadınlara adım başı rastlanan bir şehirde, kırk dokuz yaşında­ki Michelle Hunt hâlâ erkeklerin dönüp bir daha bakacağı bir kadındı. Uzun boylu, yeşile çalan mavi gözleri, kestane rengindeki saçı ve hiçbir çaba göstermeden ince kalabilen bir vücuda sahipti. Dolgun dudakları ve düzgün dişleri vardı, fakat görenleri ilk etkileyen özelliği kusursuz cildi ve ceylan gibi gözleriydi. Çok güzeldi, ama Güney California'da güzel olmak güneşli günler ve deprem kadar sıradan bir şeydi.</p>

    <p>İnsanları Michelle'e çeken, bir estetik cerrahının ya da giyim kuşam, makyaj, güzel görünme gayretlerinin yaratabileceği bir şey değildi. Ken­disiyle barışıktı, mutluydu ve her zaman olumluydu... kadın olsun erkek olsun herkes onun yakınında olmak isterdi. Michelle Hunt'ın bu her za­man doğal olan hali, yeni açan bir çiçeğe arıların üşüşmesi gibi insanları çekerdi.</p>

    <p>"Sam," dedi Michelle sahip olduğu resim galerisinin duvarlarını bo­yayan ustaya. "Eline sağlık, ne kadar güzel iş çıkardın."</p>

    <p>Sam otuz sekiz yaşındaydı. Hafifçe kızararak, "Sizin için elimden ge­lenin en iyisini yaparım, Bayan Hunt," dedi.</p>

    <p>Michelle resim galerisini beş yıl önce açtığı zamanda boya işini yine Sam yapmıştı. Sonra Beverly Hills'deki evi, Tahoe Gölü'ndeki tatil evini, şimdi de galerinin yenilenen boyası Sam'in eseriydi. Michelle her defasın­da adama övgüler yağdırmıştı.</p>

    <p>"Coca Cola, su veya herhangi bir şey ister misin?"</p>

    <p>"Hayır, teşekkür ederim."</p>

    <p>Tam o sırada galerinin ön tarafından sekreteri ona bir telefon geldi­ğini seslendi. Michelle ustaya gülümseyip yanından ayrıldı.</p>

    <p>"Ne zarif bir hanım," diye mırıldandı Sam.</p>

    <p>Michelle, Rodeo Drive Caddesi'ne bakan ofisine doğru yürürken temsil ettiği ressamlardan birinin ön kapıya gelmiş olduğunu gördü. Michelle'in canayakın tavırları onu yaptığı işte de ödüllendiriyordu. Ressam­lar aslında kaprisli ve huysuz olurlardı, ama Michelle ile çalışanlar ona hayrandılar ve başka galerilere pek gitmezlerdi. Hem bu özelliği hem de işe başlarken yüklü bir sermayeye sahip oluşu bugünkü büyük başarısını sağlamıştı.</p>

    <p>"Bugünümün çok güzel geçeceğini biliyordum," dedi sakallı adama. "Ama eıı beğendiğim ressamınım ziyaretime geleceğinden haberim yok­lu."</p>

    <p>Adam gülümsedi.</p>

    <p>"İzin verirsen şu telefona bir bakayım," dedi Michelle. "Sonra oturur konuşuruz."</p>

    <p>Sekreter, ressamı kanepelerin ve küçük bir barın olduğu bölüme gö­türdü. Michelle koltuğuna oturup telefona uzanırken, sekreter de ressa­ma bir kapuçino hazırlamaya başlamıştı.</p>

    <p>"Buyurun, ben Michelle Hunt."</p>

    <p>"Benim," dedi tanıdık bir ses.</p>

    <p>Bu, Michelle yirmi bir yaşındayken, güneşli ve eğlenceli yeni bir ha­yat hayaliyle ayaklarını yerden kesen adamın sesiydi. Adamının kalıcı bir ilişkiye giremeyişi ve işi gereği sık sık uzun süreli yokluğu nedeniyle bera­berlikleri kesintili sürmüştü, fakat Michclle'in yirmi dört yaşındayken ona bir erkek çocuk doğurmasına engel olamamıştı. Çocuğun nüfus kay­dında adamın adı yoktu; her ne kadar doğum öncesi ve sonrasında birlik­te yaşamamışlarsa da, birbirlerinden hiç kopmamışlardı. Adamın hiç kimseyle bundan daha yakın bir ilişkisi de yoktu zaten.</p>

    <p>"Nasılsın?" diye sordu Michelle.</p>

    <p>"İyiyim."</p>

    <p>"Neredesin?"</p>

    <p>Havayı ısıtmak için Michclle'in sorduğu beylik soruydu. Onca yıl içinde aldığı cevaplar Osaka'dan Peru'ya, Paris'ten Tahiti'ye kadar dün­yanın dört bir yanını kapsıyordu.</p>

    <p>"Dur bakayım," dedi adam. Hemen jetinin kokpitindeki hareketli ha­ritaya bir göz attı. "Honolulu'dan 1100 kilometre ötede, Vancouver yo­lundayım."</p>

    <p>"Kayak yapmaya mı?" diye sordu Michelle. Kayak, bir zamanlar bir­likte çok zevk aldıkları bir spordu. "Gökdelen inşaatına başlıyorum." "Hep yeni işlere girişirsin."</p>

    <p>"Doğru," dedi adam. "Michelle, seni arama nedenim, oğlumuz. Duy­duğuma göre onu Afganistan'a yollamışlar."</p>

    <p>Michelle'in bundan haberi yoktu... sevkıyat gizli tutulmuş, emir gel­diği zaman Chris'in bunu açıklaması da mümkün olmamıştı. "Eyvah; bu hiç iyi değil."</p>

    <p>"Böyle söyleyeceğini tahmin ediyordum."</p>

    <p>"Nasıl öğrendin?" diye sordu Michelle. "Böyle gizli bilgileri öğrene­bilmen beni hep şaşırtmıştır."</p>

    <p>"Şaşacak bir şey yok," dedi adam. "Bana borçlu o kadar çok senatör ve politikacı var ki..."</p>

    <p>"Afganistan'da işlerin nasıl gittiği hakkında bir şey biliyor musun?" "Galiba bu görev başkanın öngördüğünden daha çetin çıkmış," dedi adam. "Öğrendiğim kadarıyla Chıis orada kötü adamları ortaya çıkarmak için savaşan bir yakala-öldür birliğinde görevli. Şu ana kadar çatışmaya pek fazla girmemiş, fakat kaynaklarım bu işin çok pis ve tehlikeli olduğu­nu söylüyorlar. Eğer bir süre seninle temas kurmazsa, merak etme." "Ona bir şey olacak, diye çok korkuyorum," dedi Michelle. 'Torpil yaptırmamı ister misin?" diye sordu adam. "Onu geri çektire­yim mi?"</p>

    <p>"Asla böyle bir şey yapmaman için seninle anlaştığını sanıyordum."</p>

    <p>"Doğru," diye itiraf etti adam.</p>

    <p>"O halde hiçbir şey yapma."</p>

    <p>"Yeni bir şey öğrenirsem seni ararım."</p>

    <p>"Yakınlarda buralara gelecek misin?" diye sordu Michelle.</p>

    <p>"Gelecek olursam haber veririm," dedi adam. "Şimdi kapatsam iyi olacak, uydu hattında parazit başladı. Güneşten olmalı."</p>

    <p>"Dua et, oğlumuza bir şey olmasın."</p>

    <p>"Belki daha fazlasını da yaparım," dedi adam görüşmeyi bitirirken.</p>

    <p>Michelle telefonu yerine bırakıp arkasına yaslandı. Eski sevgilisi en­dişelerini ve korkularını pek gösteren biri değildi. Ama bu kez oğlu için duyduğu kaygı çok belirgindi. Michelle, onun bu kaygısının yersiz olması­nı diliyordu. Chris'in bir an önce evine dönmesi için dua etti.</p>

    <p>Masasından kalkıp ressamın yanma gitti. "Bana güzel bir şey getirdi­ğini söyleyeceksin, değil mi?" dedi.</p>

    <p>"Dışarıda, minibüste," dedi ressam. "Çok beğeneceğini sanıyorum."</p>

    <p>Gün doğduktan tam dört saat sonra, kamp yaptıkları yerden 300 metre yukarıda Hunt'ın takımı amansız bir düşmanla karşılaştı. Tepele­rinde bulunan bir dizi mağaranın içinden yaylım ateşi başlamıştı... tüfek, roketle fırlatılan el bombaları, havan topu, tabanca ateşi aynı anda yağ­mur gibi üstlerine yağıyordu. Düşman kayaların heyelan yapması için dağda dinamit patlatmış, Hunt'ın askerlerinin sığınacağı yere de mayın döşemişti.</p>

    <p>Düşmanın hedefi Hunt'ın takımını bir anda yok etmekti... ve nere­deyse bunu başaracaklardı.</p>

    <p>Hunt bir dizi kayalığın arkasına siper aldı. Seken kurşunlar dört bir yana saçılıyor, kayalardan kopan yongalar havada uçuşurken adamlarına isabet ediyordu. Gizlenecek bir yer olmadığı gibi ilerleme imkânı da yok­tu. Geri çekilme yolu da heyelanla kapanmıştı.</p>

    <p>“Telsizci," diye seslendi Hunt.</p>

    <p>Takımın yarısı yirmi metre ötede, bir kısmıysa solunda kalmıştı. Neyse ki, telsiz görevlisi teğmenin yakınındaydı. Asker telsizi korumak için sırtüstü sürünerek Hunt'a yaklaştı. Bu çabasının karşılığı olarak, açıkta kalan dizkapağını bir kurşun sıyırdı. Hunt uzanıp askerini kayanın ardına çekti.</p>

    <p>"Antencio," diye seslendi Hunt iki adım ötedeki adamına. "Lassiter in yarasına bir bakıver."</p>

    <p>Antencio hemen sokulup telsizcinin pantolonunu kesti. Yara derin değildi; hemen adamın dizini sararken Hunt da telsizi ayarlamaya başla­dı.</p>

    <p>"Yaran hafif, Lassiter," dedi Hunt telsizci askere. "Şimdi acil yardım istiyorum. Sonra seni buradan aldıracağım."</p>

    <p>Askerlerin yüzü korku içindeydi. Çoğu, Hunt gibi, ilk kez çatışma içine girmişlerdi. Komutan olarak Hunt'ın durumu kontrol altına alması ve bir harekat planı yapması gerekiyordu.</p>

    <p>"Kontrol, Kontrol, Öncü Üç arıyor," diye haykırdı Hunt mikrofona. "Mevkimiz üç sıfır bir sekiz. Acil destek gerek. Yoğun ateş altındayız." "Öncü Üç," diye hemen karşılık verdi "bir ses. "Durumu rapor et." "Olduğumuz yere mıhlandık," dedi Hunt. "Tepemizden ateş ediyor­lar. Durum kritik."</p>

    <p>Hunt konuşurken başını kaldırıp baktı; on, on beş tane sakallı adam cüppeleri uçuşarak tepeden aşağıya koşmaya başlamıştı. "Şu tepeye ateş açın," diye haykırdı önde bulunan askerlerine. Bir süre sonra da adamları yaylım ateşe başladı.</p>

    <p>"Öncü Üç, iki dakika uzakta bir Spectre var. İkisi kariyer, ikisi topçu dört helikopter üç dakika içinde havalanmış olacak. Bulunduğunuz yere varmaları on dakika sürer."</p>

    <p>Topçu helikopterin devasa uskurunun sesi kilometrelerce aşağıda kalan kanyondan Hunt'ın bulunduğu yere kadar geliyordu. Hunt başını uzatınca sekiz düşman askerinin hâlâ tepeden inmekte olduğunu gördü. Ayağa kalkıp roket güdümlü el bombası attı. Patlama sesini duyduktan sonra otomatik silahıyla civarı taradı.</p>

    <p>"Öncü Üç, cevap ver."</p>

    <p>"Öncü Üç, anlaşıldı," diye bağırdı Hunt mikrofona.</p>

    <p>Az önce sekiz kişinin olduğu yerde artık sadece dört kişi kalmıştı. Hunt süngüsünü taktı. Öndeki askerleri felç olmuş gibiydiler. Çok genç ve tecrübesizdiler; düşman onları ezmek üzereydi. Bulundukları kayalık­ların yakınına düşen bir havan mermisi patlamasıyla birlikte tozu duma­na kattı. Dağın üst kısmında beliren yeni bir düşman grubu tepeden aşa­ğıya inmeye başlıyordu. Hunt ayağa kalkıp ateş açtı; sonra adamlarıyla olan yirmi metrelik mesafeyi koşup düşmanla kata kafaya kapıştı.</p>

    <p>Üç kişiyi karnından vurarak öldürdü. Şarjörü boşaldığı için sonuncu­sunu süngüledi. Belindeki tabancayı çıkarıp yerdeki adama bir el sıktık­tan sonra yere eğilip silahına yeni şarjör taktı ve ateş etmeye devam etti.</p>

    <p>"Geri çekilin," diye seslendi askerlerine. "Kayaların arkasına geçin."</p>

    <p>Adamları ikişer ikişer nispeten güvenli olan kayalıkların ardına ka­çarlarken, kalanlar ilerlemekte olan düşmanlarına ateş etmeyi sürdürdü- ler. Düşman askerleri aldıkları haşhaşın etkisi ve tamamen yıkanmış bc- yinleriyle sarhoş gibiydiler; ölen yoldaşlarının kanlarıyla sulanmış tepe­den aşağıya hiç umursamadan koşuyorlardı.</p>

    <p>"Öncü Üç," diye cızırdadı telsiz.</p>

    <p>Antencio telsize uzandı. "Burası Öncü Üç. Komutanımız radyodan uzakta; ben Uzman 367."</p>

    <p>"Başka bir hedefe gitmekte olan bir B-52 bulduk," dedi telsize gelen ses. "Size yardım etmesi için gönderiyoruz."</p>

    <p>"Anlaşıldı... teğmene bildiririm."</p>

    <p>Fakat Antencio'nun bu bilgiyi iletmesi mümkün olmayacaktı.</p>

    <p>AC-130 çatışma noktasına vardığında ön safta sadece Hunt ve yaşlı bir çavuş kalmıştı. Bir saniye sonra helikopterin her iki yanından 25, 40 ve 105 milimetrelik toplardan açılan ateş kurşundan bir dağ gibi yere bo­şalmaya başladı.</p>

    <p>Çavuş daha önce de bir Spcetre'den yaylım ateşi açıldığını görmüş olduğu için hiç zaman kaybetmedi. "Hemen çekilelim, efendim," diye ses­lendi Hunt'a. "Birkaç saniyelik koruma ateşimiz var."</p>

    <p>"Koş, koş, koş," dedi Hunt. Çavuşu çekip ayağa kaldırdı ve arkasın­dan itti. "Arkandan geliyorum."</p>

    <p>Spectre ateş eden topların sarsıntısıyla yan yan uçuyordu. Pilot dar kanyondan bir geçiş daha yapacaktı; dönmek için biraz yükseldiği sırada yedi düşman askeri ilerlemeye devam etti. Hunt, çavuşun arkasını koru­mak için yerinde kalmıştı.</p>

    <p>El bombası ve otomatik silahıyla tarayarak beşini daha öldürdü. Bu sırada iki kişi ona iyice sokulmuştu. Tanı o da çekilmek üzere arkasını döndüğünde adamlardan biri onu omzundan vurdu.</p>

    <p>İkinci adam hemen yanında bitip kıvrık hançeriyle boğazını kesti.</p>

    <p>Yeni saldırı için dalışa geçmiş olan AC-130'un pilotu Hunt'ın öldü­rülüşünü görür görmez diğer hava araçlarına duyurdu. Hunt'ın askerleri de o sahneyi görmüşlerdi... bir anda bütün korkuları gitti ve yerini müthiş bir üfke aldı. AC-130 saldırıya geçmeden önce hepsi ayaklanıp o sırada mağaradan çıkmakta olan yeni düşman grubuna doğru koşmaya başladı­lar. Yerde yatan komutanlarının etrafında koruyucu bir çember oluştu­rup düşmanın ilerlemesini beklediler. O anda sanki sihirli bir değnek değmiş gibi veya Amerikan askerlerinin gözü dönmüş öfkesini sezdikleri için, düşman geri çekilmeye başladı.</p>

    <p>Hedefe on dakika uzaklıkta ve 7 bin metre yükseklikte B-52'nin pilo­tu mikrofonunu kapatıp yerine bıraktı.</p>

    <p>"Bunu herkes duydu mu?" diye sordu mürettebatına.</p>

    <p>Uçakta motorun gürültüsünden başka tek ses çıkmıyordu. Pilotun aslında bu soruya cevap beklediği yoktu... onun duyduğunu tabi ki, her­kes duymuştu.</p>

    <p>"Bu dağı un ufak yapacağız," dedi. "Düşman cesetlerini toplamaya geldiğinde yanında sünger bulundurmak zorunda kalmalı."</p>

    <p>Dört dakika sonra bütün helikopterler Öncü Üç uıı bulunduğu yere varmışlardı. Hunt'un cesedi ve yaralılar bir Kara Şahin'e nakledildi. Di­ğer askerler başları öne eğik, büyük bir üzüntü içinde ikinci araca bindi­ler. Az sonra AC-130 ve tüm helikopterler dağın yamacını topa tuttular; onları B-52 bombardımanı izledi. Tepeden aşağıya oluk oluk kan akar­ken düşman tamamen imha edildi. Ne var ki, bütün bu güç gösterisi Teğ­men Hunt için çok geç kalmıştı.</p>

    <p>Zaman içinde onun ölümü sadece bir intikam arzusu olarak akılda kalacaktı.</p>

    <p>Bunun da işleme konması için yıllar geçecekti.</p>
  </div>
</body>
</html>
