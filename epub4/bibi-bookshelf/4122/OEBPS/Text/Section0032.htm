<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a id="bookmark42">31</a></h2>

    <p>"Hem de sorunun dik alası," dedi Başkan Langston Overholt'a.</p>

    <p>Bir saat kadar önce İngiltere başbakanı telefonla aramış, Londra'ya bir saat uzaklıkta bir yerde radyasyon yanıkları olan Yunanlı bir gemi kaptanı bulduklarını haber vermişti. O anda başkan ve Overholt Oval Ofis'te konuşurlarken bile iki ülke arasındaki güvenli hatlarda yoğun bir görüşme trafiği vardı.</p>

    <p>"Bombayı bulmak için Şirket'le olduğu gibi Ruslarla da ortak çalış­ma yapıyorduk," dedi Overholt. "Ama her nasılsa İngiltere'ye kadar git­miş."</p>

    <p>"En yakın müttefikimize bunu mu söylememi istiyorsun?" dedi baş­kan. "Elimizden geleni yaptık, ama başaramadık mı diyelim?"</p>

    <p>"Hayır, efendim," dedi Overholt.</p>

    <p>"Eh, bunun gerisindeki her kimse, bombayı göktaşıyla buluşturduğu takdirde, Londra ve çevresi çöle dönüşür. Bombayı ele geçiremeyişimize mazeret bulabilirsin, ama göktaşı tamamen bizim çuvallamamız."</p>

    <p>"Anlıyorum, efendim," dedi Overholt.</p>

    <p>Başkan koltuğundan kalktı. "Beni iyi dinle," dedi sesi adamakıllı öf­keli. "Bana sonuç getir, hem de çok çabuk."</p>

    <p>Overholt da ayağa kalktı. "Evet, efendim," dedikten sonra odadan çıktı.</p>

    <p>"Cabrillo hâlâ göktaşının peşinde," dedi Hanley güvenli hatta Over­holt'a. "En azından az önce arayan helikopter pilotumuzun ifadesine gö­re."</p>

    <p>"Başkan köpürüyor," dedi Overholt.</p>

    <p>"Hey," dedi Hanley. "Sakın bizi suçlamayın. İngiliz jetleri çok geç kaldılar. Zamanında gelselerdi, göktaşı şimdi emin ellerde olurdu."</p>

    <p>"İngilizler Cessna'yı Inverness'de inişe zorladıklarını ve uçağı araya­caklarını bildirdiler."</p>

    <p>"Hiçbir şey bulamazlar," dedi Hanley. "Juan ve pilotumuz Cessna'nın pilotunun paketi havadan bıraktığını gördüler."</p>

    <p>"Cabrillo neden beni aramadı?" dedi Overholt. "Yardım koordine ederdik."</p>

    <p>"Bu soruya ben cevap veremem, Bay Overholt."</p>

    <p>"Onunla konuşur konuşmaz bana bilgi verir misiniz?"</p>

    <p>"Elbette, efendim," dedi Hanley.</p>

    <p>İncecik jantlarıyla, çok eski amortisörleriyle küçük MG modern bir araca rakip olamazdı. Cabrillo dördüncü viteste tam gaz gittiği halde hızı ancak 120 kilometreyi buluyordu. Ahşap kaplı direksiyonu tek elle kulla­nırken, diğer eliyle bir kez daha uydu telefonunu tokatladı.</p>

    <p>Yine tık yoktu. Yere iniş sırasında hasar görmüş olmalıydı. Cabril­lo'nun o kadar özen göstermesine rağmen yere vurdukları anda telefon gösterge paneline çarpmıştı. Belki de pili bitmişti... uydu telefonlarının şarjı çok hızlı tükenirdi. Nedeni her ne ise, bir türlü yeşil ışık yanmıyordu işte.</p>

    <p>Tam o sırada, birkaç kilometre ilerideki yokuşun tepesinde minibüsü gördü.</p>

    <p>Eddie Seng ve Bob Meadows, Meadows'un kullandığı araç içinde Sheppey Adası'na varmak üzereydiler. İki adam Oregotı'dan amfibik bir uçakla Londra'nın hemen dışında bir havaalanına gelmişler, burada İngi­liz İstihbarat Teşkilatı MI5'in onlar için bırakmış olduğu Range Rover'e binmişlerdi.</p>

    <p>"Galiba istediğimiz silahlan vermişler," dedi Seng arka koltukta bıra­kılmış naylon çantayı alarak.</p>

    <p>"Şimdi bir de Hammadi Örgütü'nün Londra'da nerede gizlendiğini bulsak," dedi Meadows. "Bombayı da bulup etkisiz hale getirsek, o sırada başkanımız da göktaşını ele geçirse, o zaman mesaimiz bitmiş olur."</p>

    <p>"Pek kolay görünmüyor," dedi Seng.</p>

    <p>"On üzerinden yedi veririm," dedi Meadows liman yoluna saparken.</p>

    <p>Meadows motoru kapatırken Seng de araçtan dışarı çıktı ve onları bekleyen uzun boylu sarışın adamın yanına gidip elini uzattı.</p>

    <p>"Eddie Seng," dedi.</p>

    <p>"Malcolm Rodgers, MI5," dedi adam.</p>

    <p>Meadows da Range Rover'dan çıkmış yanlarına gelmişti.</p>

    <p>"Bu benim partnerim, Bob Meadows. Bob, bu arkadaş MI5'den Mal­colm Rodgers."</p>

    <p>"Memnun oldum," dedi Meadows, adamın elini sıkarak,</p>

    <p>Rodgers iskeleye doğru yürümeye başladı. "Kaptanı yokuşun az ileri­sindeki barda bulmuşlar. Gümrük kayıtlanna bakılırsa limana o akşam girmiş."</p>

    <p>"Radyasyondan mı ölmüş?" diye sordu Meadows.</p>

    <p>"Hayır," dedi Rodgers. "Otopsi raporunda zehir görüldüğü yazıyor."</p>

    <p>"Ne çeşit bir zehir?" diye sordu Seng.</p>

    <p>"Tam adını koyamadılar henüz," dedi Rodgers. "Ama felç etkisi ya­pan bir şey."</p>

    <p>"Telefonunuz var mı?" diye sordu Meadows.</p>

    <p>Rodgers durup cebinden cep telefonunu çıkardı ve Meadows'a bak­tı.</p>

    <p>"Adli tıp doktorunuzu arayın; Atlanta'daki Hastalık Kontrol Merkezi'yle temas kursun ve onlardan Arap Yarımadası akrep ve yılan zehirle­rinin toksikolojik profillerini istesin. Bakalım kullanılan zehir gelen pro­fillere uyuyor mu."</p>

    <p>Rodgers hemen telefona sarıldı. O konuşurken Seng de liman alanı­nı inceledi. Birkaç yük gemisi, dört gezi teknesi ve üst güvertesinde an­tenlerin ışıldadığı bir katamaran vardı. Katamaranın kıç güvertesiyse san­dıklar ve elektronik gereçlerle tıklım tıklım doluydu. Bir adam eğilmiş, elleri torpido şeklinde bir aletin içinde bir şeyler yapıyordu.</p>

    <p>"Tamam," dedi Rodgers. "Merkezi arayıp soracaklar."</p>

    <p>Yürüye yürüye limana inip Larissa'nın bağlı bulunduğu yere vardı­lar. Üst güvertede sadece üç kişi vardı.</p>

    <p>"Gemiyi karış karış aradık," dedi Rodgers. "Hiçbir şey çıkmadı. Seyir defterlerine sahte girişler yapılmış; mürettebatı sorguya çektik ve yükün Ukrayna'da, Odesa yakınlarında bir yerde alındığını öğrendik. Buraya kadar da durmaksızın gelmişler."</p>

    <p>"Mürettebat nc taşıdıklarını biliyor muymuş?" diye sordu Seng.</p>

    <p>"Hayır," dedi Rodgers. "Çalıntı sanat eserleri, diye bir söylenti var­mış."</p>

    <p>"Onlar sadece taşıyıcılar," dedi Seng.</p>

    <p>Meadows bu konuşmanın dışında kalmış, devamlı katamaran'a bakı­yordu.</p>

    <p>"Gemiye çıkmak ister misiniz?" diye sordu Rodgers.</p>

    <p>"Adam kaptanla buluştuktan sonra bardan çıkarken gören olmuş mu?" diye sordu Meadows.</p>

    <p>"Hayır," dedi Rodgers. "Sorun da burada. Kim olduğunu, nereye git­tiğini bilmiyoruz."</p>

    <p>"Ama kaptan bombayı bara getirmemiş," diye yüksek sesle düşündü Meadows. "O halde bombayı ya mürettebattan birisi teslim etti ya da ge­miden çalındı."</p>

    <p>"Barda kimse bombayı görmemiş," dedi Rodgers. "Kaptan da burada öldü."</p>

    <p>"Mürettebatı sorguya çektiniz, değil mi?"</p>

    <p>"Size şimdi söyleyeceklerim gizli kalmalı," dedi Rodgers.</p>

    <p>Meadows ve Seng başlarını sallayarak kabul ettiler.</p>

    <p>"Mürettebata yaptıklarımız bilinen tüm uluslararası yasalara aykın şeylerdi... bize bildikleri her şeyi anlattılar," dedi Rodgers kısık bir sesle.</p>

    <p>Demek, İngilizler işi adamakıllı ciddi tutmuşlardı... Yunanlı müret­tebata ya işkence yapılmıştı ya da ilaç verilmişti; belki ikisi birden uygu­lanmıştı.</p>

    <p>"O halde teslimatı mürettebattan kimse yapmadı," dedi Meadows.</p>

    <p>"Hayır," dedi Rodgers. "Bardaki adam her kimse, yardımcıları varmış."</p>

    <p>"Eddie," dedi Meadows. "Sen Larissa'ya çıkıp bir gözden geçirsene. Ben de şöyle bir dolaşıp katamarandaki adamla bir konuşayım."</p>

    <p>"Biz onu sorguya çektik," dedi Rodgers. "Yaşlıca bir adam ve zarar­sız."</p>

    <p>"Ben hemen dönerim," dedi Meadows o tarafa doğru yürümeye baş­layarak.</p>

    <p>Seng ve Rodgers birlikte Larissa'ya çıktılar.</p>

    <p>"Efendim, artık karar vermemiz gerekiyor," dedi Stone. "Atlantik mi Kuzey Denizi mi?"</p>

    <p>Hanley'in gözleri monitördeki hareketli haritadaydı. Cabrillo'nun ne yöne gittiğini bilmiyordu, fakat karar verme zamanı gelmişti.</p>

    <p>"Amfibik uçak nerede?"</p>

    <p>"Orada," dedi Stone, Manchester üzerinden kuzeye giden sinyali göstererek.</p>

    <p>"O halde Kuzey Denizi," dedi Hanley. "Hedefleri Londra. Amfıbik uçağa Cabrillo'ya destek olması için Glasgow'a gitmesini bildir."</p>

    <p>'Tamam," dedi Stone mikrofona uzanarak.</p>

    <p>"Hadi," dedi Hanley arkadaki masada oturan Kasım'a. "Adams'a gönderilecek yakıt işi nc oldu?"</p>

    <p>"Inverness Havaalanı'ndan ikmal yapılamıyor," dedi Kasım. "Ben de Loch Ness'de bir benzin istasyonuyla temas kurdum. Beş galonluk bidon­larla benzin götürecekler. Az sonra oraya varmış olurlar. Yakıtı gelince Adams bize haber verecek."</p>

    <p>"Lanet olsun," dedi Hanley. "Başkanımıza yardım etmek için Geor- ge'ye ihtiyacımız var."</p>

    <p>Oregon’un güvenlik uzmanı Linda Ross, Kasım'la aynı masada otur­maktaydı. "İngiliz yetkililerle konuştum ve onlara bildiklerimizi söyle­dim... göktaşını taşıdığını sandığımız beyaz bir minibüsün Loch Ness'den güneye doğru yol aldığını ve siyah bir MG içinde Bay Cabrillo'nun onu takip ettiğini anlattım. Helikopter gönderecekler, fakat bölgeye varmala­rı bir saati bulabilirmiş."</p>

    <p>"Challenger orada uçup bize bilgi verebilir mi?" diye sordu Hanley ortaya.</p>

    <p>Bir süre kimse konuşmadı. Stone klavyesine bir iki komut girdikten sonra monitörü gösterdi. "Bölgenin şu andaki görünümü böyle," dedi.</p>

    <p>Yoğun sis kalın bir yün battaniyeyi andırıyordu. Kuzey İskoçya top- raklannda görüş mesafesi metreyle değil, karışla ölçülmekteydi. Daha bir süre havadan destek sağlanamayacağı belli olmuştu.</p>

    <p>Halifax Hickman öfkeden deliye dönmüştü. Güvenlik elemanlarını iyice haşladıktan sonra ekibin şefine döndü ve, "Kovuldun," diye bağırdı.</p>

    <p>Adam kapıya doğru yürüyüp daireden dışarı çıktı.</p>

    <p>"Sen," dedi şefin yardımcısına. "Buraya giren hırsız nerede?"</p>

    <p>"Adamlarımız onu Dreamworld'ün diğer yanındaki sokağa inerken görmüşler," dedi adam. "İki kişinin bulunduğu üstü açık bir cipe binmiş. İki adamım onları kovalarken araçlarında çok ciddi bir elektrik arızası ol­muş. O noktada onları gözden kaybetmişler."</p>

    <p>"O cip bulunana kadar herkesin bu şehri didik didik aramasını istiyo­rum," dedi Hickman. "Kendi otelimin tepesindeki daireme girmeye cesa­ret eden kimmiş, bakalım."</p>

    <p>"Hemen aramaya başlarız, efendim," dedi yeni atanan şef heyecanla.</p>

    <p>"İyi edersiniz," dedi Hickman ve ofisine yürüdü.</p>

    <p>Güvenlik elemanları daireden çıkarlarken Hickman da bir telefon numarası çevirip konuşmaya başladı.</p>

    <p>Oregon’daki ofisinde Michacl Halpert, Truitt'in gönderdiği bilgileri sınıflandırmaya çalışıyordu. Dosyalar karmakarışıktı; şirket belgeleri, banka kayıtları ve gayrimenkul tapuları hep bir aradaydı. Ya hiç kişisel dosya yoktu ya da aktarılamadan hat kesilmişti.</p>

    <p>Halpert bilgisayarına anahtar sözcükleri araması için komut verdik­ten sonra Truitt'in faksla geçtiği fotoğraflara baktı. Başka bir bilgisayarın başına geçip resimleri taradı ve Amerika Birleşik Devletleri Dışişleri Ba­kanlığı bilgisayarına bağlanıp pasaport fotoğraflarını aramaya başladı. Veri tabanı muazzam büyüklükteydi ve bu arama günlerce sürebilirdi. Bilgisayar bu işi yaparken o da yemek salonuna gitti. En sevdiği yemek olan beef stroganoff vardı.</p>

    <p>"Efendim," dedi telefondaki ses. "Bir Amerikan güdümlü füze firka­teyni durmamızı işaret ediyor."</p>

    <p>"Ne demek oluyor bu?" diye sordu Hickman.</p>

    <p>"Hemen durmamızı emrettiler, yoksa batıracaklarmış," dedi Free Enterprise'in kaptanı.</p>

    <p>Hickman'ın planı artan bir hızla çözülmeye başlıyordu.</p>

    <p>"Kaçamaz mısınız?" diye sordu.</p>

    <p>"Mümkün değil."</p>

    <p>"O halde çatışmaya girin," diye emretti Hickman.</p>

    <p>"Bu intihar olur, efendim," dedi kaptan yüksek sesle.</p>

    <p>Hickman bir süre düşündükten sonra, "O halde teslim olmayı müm­kün olduğunca geciktirin," dedi.</p>

    <p>"Peki, efendim," dedi kaptan.</p>

    <p>Hickman telefonu kapatıp arkasına yaslandı. Free Enterprise müret­tebatına işin başından beri gerçekdışı bir senaryo vermişti. Adamları iş­birliği yapmaları için göktaşı ve bombayı Suriye üzerine yapılacak bir sal­dırıda kullanacağına inandırmıştı. Sonra da bu saldırıyı İsrail üzerine yı­kacak, Ortadoğu'da büyük çaplı bir savaş çıkmasını sağlayacaktı. Ortalık yatıştığındaysa bölge tamamen Amerika Birleşik Devletleri'nin kontrolü altına girecek, terörizm de son bulacaktı.</p>

    <p>Oysa gerçek planı çok daha kişiseldi. Hayatta gerçekten sevdiği tek insanın öcünü almak istiyordu. Ona engel olmaya kalkanların da gözü­nün yaşına bakmayacaktı.</p>

    <p>Telefonunu alıp hangarı aradı.</p>

    <p>"Londra'ya gideceğim, uçağımı hazırlayın."</p>

    <p>&nbsp;&nbsp;&nbsp;&nbsp; "Selam, dedi Meadows katamaranın güvertesindeki adama. "Selam," dedi adam.</p>

    <p>&nbsp;</p>

    <p>Adam bir doksan boyunda ve sırım gibiydi. Biçimli bir keçi sakalı, grileşmiş gür kaşları ve kimsenin bilmediği bir şey biliyormuşcasına mu­zipçe parıldayan gözleri vardı. Altmışın üstünde olmalıydı. Elleri hâlâ torpido biçimindeki nesnenin içinde, Meadows'a baktı.</p>

    <p>"Güverteye gelebilir miyim?"</p>

    <p>"Sonar tamircisi misin?" diye sordu adam gülümseyerek.</p>

    <p>"Hayır," dedi Meadows.</p>

    <p>"Neyse, gelebilirsin, tabi," dedi adam hayal kırıklığıyla.</p>

    <p>Meadows güverteye çıkıp adamın yanına yaklaştı. Bir yerden tanıyor gibiydi. Derken kim olduğunu çıkardı. "Aa," dedi Meadows. "Siz roman yazarı..."</p>

    <p>"Emekli yazar," dedi adam gülerek ve evet, o benim. Onu boş ver şimdi; elektronikle aran nasıldır?"</p>

    <p>"Sigorta attı mı elektrkçi çağırırım," diye itiraf eti Meadows.</p>

    <p>"Aksiliğe bak," dedi yazar. "Bu sonar radarın panelini bozdum; hava açınca yola çıkmadan önce tamir ettirmem gerek. Tamircinin bir saat ön­ce gelmiş olması gerekiyordu. Yolunu mu kaybetti, ne..."</p>

    <p>"Ne kadar zamandır limandasınız?" diye sordu Meadows.</p>

    <p>"Dört gün oldu," dedi yazar. "Birkaç gün daha kalacak olursak, ekibi­me yeni karaciğerler bulmam gerekecek... İngiliz içkilerini pek sevdiler. Tabi, bir kişi dışında... o da yıllar önce alkole tövbe etti, şimdi kahve ve pasta bağımlısı oldu. Bu adanılan bulup toparlamak büyük dert. Bu tip keşif gezileri yüzer tımarhaneye benziyor."</p>

    <p>"Tabi ya," dedi Meadows. "Siz sualtı arkeolojisi üzerine çalışıyorsu­nuz."</p>

    <p>"Aman bu gemide arkeoloji lafını etme," diye takıldı yazar. "Burada­kiler arkeologlardan hiç hoşlanmazlar. Bizler serüvenciyiz."</p>

    <p>"Özür dilerim," dedi Meadows gülerek. "Birkaç gün önce olan bir hırsızlık olayını soruşturuyoruz. Sizde çalman bir şey var mı?"</p>

    <p>"Sen Amerikalısın," dedi yazar. "İngiltere'deki bir hırsızlık neden se­ni ilgilendiriyor?"</p>

    <p>"Ulusal güvenlik, desem inanır mıydınız?"</p>

    <p>"Ne demezsin," dedi yazar. "Ben roman yazarken nerelerdeydin? Her şeyi kendim uydurmak zorunda kalıyordum."</p>

    <p>"Ciddiyim," dedi Meadows.</p>

    <p>Yazar bir süre düşündükten sonra cevap verdi. "Hayır, bizden bir şey çalınmadı. Gemideki kamera sayısı Cindy Crawford'un mayo reklam filmlerinde kullanılanlardan bile fazladır. Sualtı, suüstü, kamaralarda, ci­hazların üstünde, daha benim bile bilmediğim bir sürü yerde... Onları bir film ekibinden kiraladım."</p>

    <p>Meadows şaşırmıştı. "Bunu İngilizlere söylemiş miydiniz?"</p>

    <p>"Sormadılar ki?" dedi yazar. "Onların derdi, bana hiçbir şey görmedi­ğimi söylettirmekti... ki, doğrusu da bu; hiçbir şey görmedim."</p>

    <p>"Demek, bir şey görmediniz."</p>

    <p>"Gece geç saatlerdeyse görmem," dedi yazar. "Yaşım yetmişin üstün­de... saat onu geçtikten sonra beni uyandırmak istiyorsan ya yangın çıka­racaksın ya da çıplak bir kadın getireceksin."</p>

    <p>"Ya kameralar?" diye sordu Meadows.</p>

    <p>"Onlar devamlı çekim halindedir," dedi yazar. "Araştırmayla ilgili bir televizyon programı yapıyoruz... video bantları ucuz, ama iyi sahneler çok değerli."</p>

    <p>"Bana o bantları gösterebilir misiniz?" dedi Meadows.</p>

    <p>"Bir şartla," dedi yazar kamaraya doğnı yürüyerek. "Lütfen, diyecek­sin."</p>

    <p>Yirmi dakika sonra Meadows istediği bilgiyi elde etmişti. *</p>
  </div>
</body>
</html>
