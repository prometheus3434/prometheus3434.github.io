<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>45</h2>

    <p>Global Hava Kargo'nun 747 yük uçağı Heathrow pistinden havalan­dığı sırada içinde Hickman'ın bulunduğu kamyon havaalanının başka bir noktasında dumyordu.</p>

    <p>"Diğerleriyle buluşup kamyonları bir yere bırakın ve kaybolun," diye talimat verdi sürücüsüne. O sırada özel jetler terminalindeydiler. "Bir şey gerekirse sizi ararım."</p>

    <p>"İyi şanslar, efendim," dedi sürücü, Hickman kamyondan inerken.</p>

    <p>Hickman sürücüye el salladıktan sonra ön kapıya doğru yürüdü.</p>

    <p>Sürücü kamyonu park yerinden çıkarırken telsizi açtı. "Patron ayrıl­dı. Sizinle randevu yerinde buluşuruz."</p>

    <p>On iki dakika sonra üç kamyon Londra'nın batı yakasında, daha ön­ce kaçış otomobilini bıraktıktan metruk bir fabrikada buluştular. Sürücü­ler kamyonlardan çıkıp eldivensiz dokunmuş olabilecekleri yerleri çabu­cak sildikten sonra otomobile binip oradan ayrıldılar.</p>

    <p>Şehrin içinden geçip Manş kıyısına gelecekler, otomobili park yerin­de bırakıp feribotla Belçika'ya gideceklerdi. Planda aksilik olması bek­lenmiyordu.</p>

    <p>"Oregon'u hemen yolculuğa hazırlayın," dedi Cabrillo, Hanley'e, Jo­ncs o sırada Heathrow'da V.I.P terminaline girmekteydi. "Rotanız Akde­niz üzerinden Süveyş Kanalı, oradan da Kızıldeniz. Geminin Suudi Ara­bistan'a mümkün olduğunca yakın olmasını istiyorum."</p>

    <p>Hanley hemen gemideki alarmı açtı. Cabrillo bu sesi telefonda duya­biliyordu. "Gunderson ve diğerleri havadalar," dedi Hanley. "Yük uçağı Paris yönüne gidiyor."</p>

    <p>"Jones'la ben birkaç dakika sonra Challenger 604'e binmiş olacağız," dedi Cabrillo. "Maidenhead'deki ekibi geri çek ve amfibik uçağa bindir. Michaels da Oregon<sup>3</sup>la Manş Denizi'nde buluşsun,"</p>

    <p>"Fabrika ne olacak?" diye sordu Hanley.</p>

    <p>"Fleming'e ne bulduğumuzu anlat," dedi Cabrillo. "Bırak onlar gere­ğini yapsınlar."</p>

    <p>"Devamlı oyun alanımızı değiştiriyoruz," dedi Hanley.</p>

    <p>"Oyunun yeni sahnesi Suudi Arabistan oldu artık," dedi Cabrillo.</p>

    <p>Hickman'ın Hawker 800XP uçağının yardımcı pilotu terminalde bekle­mekleydi.</p>

    <p>Hickman'ı görünce onu pisle doğru yönlendirdi. "Pilot yakıt ikmalini ve uçuş öncesi kontrollerini yaptı, gerekli kalkış izinlerini de aldık. He­men kalkabiliriz."</p>

    <p>Uçağa bindikten üç dakika sonra piste doğru ilerlemeye başlamışlar­dı. Üç dakika sonra da havadaydılar. Manş üzerine geldiklerinde pilot kabin kapısını açtı.</p>

    <p>"Efendim, istediğiniz hızla uçarsak bir ton benzin yakarız," dedi.</p>

    <p>Hickman güldü. "Bunu dert etme," dedi. "Zaman her şeyden önem­li."</p>

    <p><a id="bookmark65">"Nasıl isterseniz, efendim," dedi pilot ve kapıyı kapadı.</a></p>

    <p>&nbsp;</p>

    <p>Uçuş planına göre Fransa üzerinden Belçika sınırına, oradan da Zürih üstünden İsviçre'yi geçecekler, Alpler'i aştıktan sonra İtalya'nın doğu kıyıları, sonra Yunanistan, Girit ve Mısır üzerinden uçacaklar, Kızıldeniz'i aştıktan sonra da sabah erken saatlerde Suudi Arabistan'da, Riyad'da olacaklardı.</p>

    <p>Hanley'den talimatı alır almaz Truitt. ve ekibi fabrikadan ayrılmak için hazırlandılar. Büyük bir titizlikle her şeyin fotoğrafını çektiler, içeri­ye girilmemesi için kapılara ve pencerelere bantlar yapıştırıp el yazısıyla uyarı notları astılar.</p>

    <p>Bu işler bittikten sonra yine çalıntı kamyona doluşup, nehirde onları bekleyen amfibik uçağa doğru yola koyuldular.</p>

    <p>Ağaçların bitimindeki çalıların arasından küçük bir kızıl tilki korka korka başını çıkardı. Birkaç kez havayı kokladıktan sonra fabrikanın yük­leme alanına doğru yürümeye başladı. Açık kapıdan dışarı gelen sıcak ha­vayı hissederek orta kapının önüne kadar geldi.</p>

    <p>Herhangi bir tehdit algılamayınca içeri giriverdi.</p>

    <p>Hayatı insanlara yakın yerlerde geçtiği için, insan olan yerde yiyecek bulunduğunu biliyordu.</p>

    <p>Burnunda insan kokuları, yiyecek bulma ümidiyle aranmaya başladı. Bir ara bütün ellerine ve ayaklarına bulaşan siyah bir maddenin üstüne bastı. Yürümeye devam ettikçe ayaklarına yapışan kaplama boyası virüs­ten kalan parçacıkları topluyordu.</p>

    <p>O anda tepedeki ısıtıcılar devreye girip ses çıkarınca tilki ürktü ve hemen yükleme kapısına koştu. Bir şey olmamıştı. Bir süre beklemeye karar verdi. Bu arada ön ayağındaki siyahlığı temizlemek için yalamaya başladı.</p>

    <p>Birkaç dakika sonra vücudu kasılmaya başladı. Gözleri kan çanağı gibi olmuş, burnundan bir sıvı akmaktaydı. Elektrik verilmiş gibi sarsılır­ken ayağa kalkmaya çabaladı, fakat bacaklarında güç yoktu. Artık ağzın­dan beyaz köpük geliyordu.</p>

    <p>Kızıl tilki yattığı yerde ölümü bekledi.</p>

    <p>Alarm çanlarının sesi Oregon<sup>7</sup>un her bir köşesini kaplıyordu.</p>

    <p>Adamlar bataryalarına koşuştururken gemi an kovanına dönmüştü. "Halatlar alındı, Bay Hanley," dedi Stone.</p>

    <p>"Gemiyi limandan çıkarın," dedi Hanley, serdümene.</p>

    <p>Oregon yavaş yavaş limandan açıldıktan sonra hız almaya başladı.</p>

    <p>"Rotayı belirledin mi?" diye sordu Hanley, Stone'a.</p>

    <p>"Bitirmek üzereyim, efendim," dedi Stone duvardaki geniş monitörü işaret ederek.</p>

    <p>Avrupa ve Afrika'yı kapsayan büyük harita üstündeki kırmızı çizgi izlcnecck rotayı gösteriyordu. Kırmızı çizgi boyunca zaman dilimleri de belirtilmişti.</p>

    <p>"En çabuk Kızıldeniz'e ne zaman varabiliyoruz?" diye sordu Hanley.</p>

    <p>"4 Ocak sabahı, saat on birde," dedi Stone.</p>

    <p>"Michaels ve amfibik uçakla buluşmamızı koordine et, Adams'ı ge­miye çağır," dedi Hanley. "Sonra da yolculuk sırasındaki nöbet çizelgesini hazırla."</p>

    <p>"Anlaşıldı, efendim."</p>

    <p>Hanley telefona uzandı.</p>

    <p>Seccade nakliyesinin Fransa'dan çıkmış gibi belgelenmesi isteği, ta­raflardan birinin çok işine yararken, diğerine epey zorluk çıkaracaktı. Global Hava Kargo 747 kolayca alana iniş izni aldı. Yükün tekrar etiket­lenmesi ve uçağın havalanması bir saati bile bulmadı.</p>

    <p>Gunderson ve Gulfstrcam ekibi için işler pek öyle kolay olmayacak­tı. Alana iner inmez Fransız gümrük görevlileri uçağın içine doldular. Hickman evine hırsız girdiği saatte Las Vegas McCarran Havaalanı'nda bulunan bütün özel jetlerin listesini almıştı. Sonra da, uçuş planlarını araştırarak bu listeden hangisinin akabinde İngiltere'ye gittiğine baktı.</p>

    <p>Tek bir uçak vardı: Gulfstream.</p>

    <p>Hickman hemen kimliğini vermeden Interpol'u aradı ve bu uçağın uyuşturucu taşıdığını ihbar etti. Gulfstream ekibinin serbest bırakılması Hanley ve diğerlerinin onca çabasına rağmen tam iki gün sürdü. Fransız­larla uğraşmak kolay değildi.</p>

    <p>Cabrillo daha şanslıydı. Onu ve Jones'ı taşıyan Challenger 604, Hickman'dan yarım saat sonra Heathrow'dan havalanmış, pilot hemen başkent Riyad'a rotasını belirlemişti. On iki bin metre irtifada, saatte se­kiz yüz kilometre hızla uçacaklardı.</p>

    <p>Yanm saat önde olan ve o anda Fransa üzerinde uçan Hickman'ın Hawker 800XP'si en fazla hız, yedi yüz elli kilometre yapabiliyordu. Cab­rillo ve Jones'ı taşıyan Challenger'in hedefe daha önce varması gerekirdi, ama öyle olmayacaktı. Hickman gideceği yeri daha önceden biliyordu; oysa Cabrillo bunu daha yeni öğrenmişti.</p>

    <p>Normal koşullarda bile Suudi Arabistan vizesi almak kolay değildir. İşlem çok yavaş ve keyfidir; turizm sadece teşvik edilmemekle kalmaz, yasaklama bile vardır. Birkaç şirketi geçmişte krallıkla ticaret yapmış ol­duğu için, Hickman ülkede tanınmış bir kişiydi. Vize başvurusunun onay­lanması birkaç saati geçmedi.</p>

    <p>Cabrillo'nun işi o kadar kolay olmayacaktı.</p>

    <p>1 Ocak sabahı erken bir saatte Suud El-Şeyh evindeki bilgisayarında e-posta alındığını duyuran sesle uyandı. İngiltere'deki tekstil şirketi beklemekte olduğu seccadelerin gümrükten geçtiğini ve çıkışın Paris olarak belgelendiğini bildiriyordu. Seccadeler bir 747 ile Riyad yolunu tutmuştu.</p>

    <p>Riyad havaalanındaki kargo terminaline geldikten sonra bunların kamyonlara yüklenip Mekke’ye nakliyesi gerekiyordu. Orada konteynerler açılacak, bütün seccadelere haşarat ilacı püskürtülecek, stadyuma yer­leştirmeden önce de bir iki gün havalanmaya bırakılacaktı.</p>

    <p>El-Şeyh masasının üstündeki defterine baktı. Seccadelerin kesin ola­rak hangi gün geleceğini bilmediği için bütün kamyonları başka görevlere göndermişti. Nakliyatı 7 Ocak'tan önce yapamayacaktı. Artık ilaçlamayı sekizinde yapar, birkaç saat havalandırdıktan sonra dokuzunda da stad­yuma gönderirdi.</p>

    <p>Böylece haccın resmen başlamasına yirmi dört saat kala işi bitirmiş olacaktı. Aslında ucu ucuna ve riskli bir plandı, fakat başka seçeneği de yoktu. İlgilenmesi gereken milyonlarca ayrıntı vardı ve zamanı çok azdı.</p>

    <p>Her şey yoluna girer, diye düşündü tekrar yatağına dönerken... hep de öyle olmuştu. Allah yardım ederdi. El-Şeyh tekrar uyumaya çalıştı, fa­kat beyni hep sorunları nasıl çözeceği ile meşguldü. Baktı, uyuyamıyor, yataktan kalkıp çay demlemek üzere mutfağa gitti.</p>

    <p>Challenger 604 Akdeniz üstünde seyrederken pilot kabin kapısını açıp arkaya doğru seslendi.</p>

    <p>"Başkanım," dedi. "Gerekli belgelerimiz olmadığı taktirde Suudiler bize giriş izni vermiyorlar. Ne yapacağımıza şimdi karar vermemiz gere­kiyor."</p>

    <p>Cabrillo bir an düşündü. "Rotanı Katar'a çevir," dedi. "Birkaç dakika sonra emirin temsilcisini ararım. Hiç merak etme, ricamızı geri çevirmez­ler."</p>

    <p><a id="bookmark66">"Rotamız Katar'a," dedi pilot ve kapıyı kapadı.</a></p>

    <p>Hickman'ın uçağı Kızıldeniz'i aşıp Suudi Arabistan'a girdikten sonra Riyad'a vardığında güneş yeni doğuyordu. Pilot inişi yapıp terminale doğ­ru ilerledi.</p>

    <p>"Deponu doldur ve hazır bekle," dedi Hickman, pilota.</p>

    <p>Kapıyı açıp basamaklardan indi ve elinde göktaşı kutusuyla Suudi topraklarına ayak bastı.</p>

    <p>"Demek, yok edeceğim ülke burası," diye tısladı dişlerinin arasından. "İslam’ın kalbi."</p>

    <p>Yere tükürüp şeytan gibi sırıttı.</p>

    <p>Sonra da onu otele götürmek için bekleyen limuzine yürüdü.</p>

    <p>Hickman oteline yerleşmiş, uyurken, Challenger Hint Okyanusu'na uzandıktan sonra Hürmüz Boğazı'nı ve İran Körfezi'ni aşıp Katar'a vardı. Emir, Cabrillo'nun ricasını seve seve kabul etmişti. Temsilcisi vize ve giriş izinlerini çıkarmış, Cabrillo ve adamları için en iyi otelde süitler ayarlan­mıştı. Programa göre Cabrillo birkaç saat uyuduktan sonra öğlen emirle görüşecek, sorunu yüz yüze konuştuklarında açıklayacaktı.</p>

    <p>Pilot kabin kapısını açıp arkaya doğru seslendi. "Kuleden iniş izni al­dık, efendim."</p>

    <p>Cabrillo pencereden bakarak Körfez'in mavi sularını seyretti. Sakin deniz üstünde irili ufaklı tekneler seyrediyordu. Biraz uzakta güneye doğ­ru giden bir petrol tankeri vardı. Dev uskurlarının dümen suyu kilomet­relerce uzanmaktaydı.</p>

    <p>Challenger hız kesti ve iniş için alçalmaya başladı.</p>
  </div>
</body>
</html>
