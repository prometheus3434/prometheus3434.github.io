<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2 style="margin-bottom:2.4pt">3</h2>

    <p>&nbsp;</p>

    <p>Oregon'un güvertesindeki o sımsıcak hava ve zenginlik Grönland'da, Kuzey Kutup Dairesinin hemen kuzeyindeki Forel Dağı yakınında ku­rulmuş olan kampta hiç yoktu. Mağaranın dışında deli gibi uğuldayan rüzgârın hissettirdiği soğuk hesaba katılmadan, ısı -10 dereceydi. Keşif seferinin doksan birinci gününe gelinmişti ve artık işin hiçbir heyecanı kalmamıştı. John Ackerman bitkindi, cesareti kırılmıştı ve yenilgiyi ka­bullenmenin acısını tek başına yaşıyordu.</p>

    <p>Ackerman, Las Vegas'taki Nevada Üniversitesi'nde doktora öğren­cisiydi; ömrünün geçtiği çöl ortamından sonra şu anda bulunduğu ortam dünyalar kadar farklıydı. Üniversiteden onunla birlikte gelen üç yardım­cısı sömestr biter bitmez geri dönmüşler, yenilerinin gelmesineyse daha iki hafta vardı. Aslında Ackerman'ın da biraz ara vermesi gerekirdi, ama peşine düştüğü düş artık onda bir saplantı haline gelmişti.</p>

    <p>Kızıl Eric hakkında doktora tezini yazarken karşısına Tanrıların Ma­ğarası hakkında kaynağı belirsiz bir ifade çıktığından beri bu mağarayı herkesten önce bulma tutkusu başlamıştı. Bunun sadece bir efsane olma ihtimali de yok değildi tabi, ama gerçekten var ise, Ackerman bu keşfin kendi adıyla anılmasını istiyordu... başkasının değil.</p>

    <p>Mağaranın yanına kurmuş olduğu çadırın içindeki metal sobada ısıt­tığı fasulyesini karıştırdı. Edindiği bilgide, Kızıl Eric'in ölmek üzereyken sözünü ettiği mağaranın tanımı buna aynen uymaktaydı; ama aylarca uğ­raşmalarına rağmen, gerideki 7 metrelik tek parça duvarın bir karış ötesi­ne geçememişlerdi. Yardımcılarıyla birlikte hem duvarı, hem de mağara­nın içindeki zemini didik didik incelemişler, fakat hiçbir şey bulamamış­lardı. Göründüğü kadarıyla mağaranın kendisi de insan elinden çıkmıştı, fakat Ackerman hâlâ kuşkuluydu.</p>

    <p>Fasulyesi ısınırken dışarı bir göz attı; rüzgâr uydu telefonu antenini uçurmamıştı. Tekrar içeri girip elektronik postasına baktı. Ackerman bu günün Noel olduğunu unutmuştu; ailesinden ve dostlarından gelen mesajları okuyunca hatırladı. Bunları cevaplarken içine bir hüzün çöktü Kutsal bir gündü; çoğu Amerikalı aileleriyle ve dostlarıyla bir arada eğlenirlerken o, artık kendisinin bile varlığına pek inanmadığı bir hayal uğruna bu ıssız yerde tek başınaydı.</p>

    <p>Yavaş yavaş üzüntüsü öfkeye dönüştü. Fasulyeyi bir yana bırakıp masadaki feneri kaptı ve mağaranın uzak ucuna yürüdü. Burada dikilip homurdanmaya ve sövmeye başladı. Bu en kutsal gecede onu bu buz çö­lüne yönelten her şeye lanet etti. Mikroskopla yaptığı incelemeler, boya fırçasıyla topladığı tozlar... hiçbiri bir sonuç vermemişti.</p>

    <p>Burada hiçbir şey yoktu... hepsi palavraydı. Yarın kampı toplayacak­tı; çadırı ve malzemeleri kar motosikletinin ardındaki kızağa yükleyecek, hava biraz açar açmaz da yüz elli kilometre mesafedeki en yakın kasaba olan Angmagssalik'e yollanacaktı.</p>

    <p>Tanrıların mağarası da yine bir efsane olarak kalacaktı.</p>

    <p>Giderek artan bir öfke içinde elindeki gaz fenerini salladı, tam tava­na çarpacak biçimde elinden bıraktı. Fener havalanıp mağaranın kaya ta­vanına çarptı. Camı parçalandı ve yanmakta olan gazyağı tavana ve yere saçıldı. Sonra çok ilginç bir şey oldu: tavandaki alevler yüzeyinde bulunan çatlaklar içine emilmeye başladı. Tavanda alevlerin çekildiği çatlaklar bir kare biçimi oluşturmuştu.</p>

    <p>Mağaranın tavanı, diye düşündü Ackerman tavan kısmını hiç araştır­mamışlardı.</p>

    <p>Mağaranın ön tarafına koşup oradaki tahta sandığı açtı ve içinden daha önce zemini incelemek için ızgara sermekte kullandıkları dört tane alüminyum tüp çıkardı. Her biri bir metre uzunluğundaydı. Bunları ya­pışkan bantla birleştirip dört metre uzunluğunda bir sopa yaptı ve hemen mağaranın içine döndü. Fenerin yere düşen parçası cam kısmının parça­lanmış olmasına rağmen hâlâ yanıyor ve yeterince aydınlık veriyordu. Ac­kerman tavana bakınca artık sönmüş olan yakıtın kare biçiminde bir iz bırakmış olduğunu gördü. Sopasıyla bu alanı yavaşça dürttü. İnce bir taş örtünün altında bir ambar kapağı vardı. Ackerman sopasıyla bastırınca hemen açılıverdi.</p>

    <p>Kapak açılır açılmaz da içinden mors postundan örülmüş bir merdi­ven sarktı.</p>

    <p>Ackerman şaşkınlık içindeydi. Yerde halen yanmakta olan feneri söndürüp çadırına döndü. Fasulye kaynamış, taşıyordu. Tenceresini soba­nın üstünden kaldırdı. Yanına el fenerini, ip ve dijital kamerasını alıp merdivene döndü ve kaderine doğru tırmanmaya başladı.</p>

    <p>Kapaktan yukarı çıkınca gördüğü manzara tipik bir tavan arası gibiy­di. Asıl mağara burasıydı işte. Yardımcılarıyla birlikte didik didik incele­dikleri şey bunun özenle yapılmış bir sahtesiydi. Ackerman aşağıdaki ma­ğaranın çıkış yönüne doğru yürüdü. Aynı mesafeyi yürüdükten sonra lam alttaki çıkış noktasına gelince burada doğal bir heyelan görünümü ver­mek için üst üste yığılmış kaya parçalan gördü. İsterse daha sonra bu ka­yaları kaldırıp oradan dışarıya bakabilirdi, ama şimdilik yüzyıllardan beri olduğu gibi bu sahte heyelan büyük sırrı korumaya devam edecekti.</p>

    <p><a id="bookmark10">Sahte mağara amacına ulaşmış ve Ackerman'ı aldatmıştı.</a></p>

    <p>Ackerman geri dönüp yerdeki deliğin kenarından geçtikten sonra ipinin ucunu yere bıraktı ve yavaşça boşaltarak koridor boyunca yürüme­ye başladı.</p>

    <p>Duvarlar av sahneleri ve denize açılmış gemi resimleriyle süslüydü. Bu mağaranın içinde pek çok insanın yıllar boyu çalıştığı belli oluyordu. Mağara genişledikçe fener ışığında çıkış yerleri belirdi. Buralarda ma­denciler için kayalardan yapılmış yataklar, bunların üstündeyse, soğukta hiç bozulmamış hayvan postları istiflenmişti. Ackerman yatakhane dene­bilecek bu alan boyunca uzanan bir geçide girdi. Burada ana mağaranın birkaç küçük bölmesi görünüyordu. Duvarların yemek pişirme ateşiyle kararmış olduğu bir alana geldi. Tavanı oldukça yüksek olan bu bölümde yemek masaları vardı. Feneriyle etrafı tarayınca meşale yapmak amacıyla duvarların içine yerleştirilmiş fitiller ve balina yağı hazneleri gördü.</p>

    <p>Burada rahatça yüz kişi barınabilirdi.</p>

    <p>Ackerman havanın temiz olduğunu fark etti. Hatta çok hafif de olsa bir esinti bile vardı. Eric'in adamları temiz hava gelmesi ve kötü kokula­rın çıkması için kayalarda hava deliği açmayı becermiş olmalıydılar. Ye­mek salonunu geçtikten sonra kayadan yapma yalakların bulunduğu kü­çük bir odaya girdi. Yalakların içi buharı tüten suyla doluydu. Ackerman bunların hela görevi yaptığını bildiği halde, aradan bin yıl geçmiş, oldu­ğunu düşünerek parmağını daldırdı. Su sıcaktı. Adamlar bir jeotermal akıntı bulup oraya yönlendirmiş olmalıydılar. Az ileride suyunu yalaklara bırakan genişçe bir havuz vardı. Bunlar da banyolardı.</p>

    <p>Banyoları geçtikten sonra duvarları sarı, kırmızı ve yeşile boyanmış geometrik desenlerle süslü dar bir geçide girdi. Geçidin sonunda özenle seçilmiş taşların çevrelediği bir çıkış vardı.</p>

    <p>Ackerman bu kapıdan geniş bir odaya girdi.</p>

    <p>Duvarlar yuvarlak ve pürüzsüzdü. Yassılaştırılmış taşların döşendiği zemin dümdüzdü. Tavandan sarkan billurlu taşlar ve kristaller muhteşem bir avize gibi görünüyordu. Ackerman fenerini başının üstüne kaldırınca dehşet içinde soluğunu yuttu.</p>

    <p>Odanın tam ortasında, yükseltilmiş bir platform üstünde gri renkli metal bir küre sergilenmişti.</p>

    <p>Billur taşları ve kristaller fener ışığını binlerce gökkuşağı halinde yansıtarak odayı renk cümbüşüne boğdu. Ackerman soluğunu bıraktığı zaman sesin yankılandığını fark etti. Göğüs hizasındaki platforma tırma­nıp küreye baktı.</p>

    <p>"Göktaşı," dedi yüksek sesle.</p>

    <p>Dijital kamerasını çıkarıp gördüklerini belgelemeye başladı. Daha sonra bir Geiger sayacı ve metal analizi üzerine bir kitap getirerek küre­nin yapısını belirlemeye çalıştı. Çok geçmeden bunu öğrendi.</p>

    <p>Üst mağaradan indikten bir saat sonra Ackerman dijital görüntüleri ve Geiger sayacından çıkan göstergeleri bir e-posta paketi içinde topladı. Ardından bir saat daha uğraşarak kendisi hakkında yazdığı parlak bir ba­sın bildirisini de pakete ekleyip onayı için sponsoruna gönderdi.</p>

    <p>Cevabı beklerken zafer mutluluğu içinde arkasına yaslandı.</p>

    <p>Londra dışında, Chatham yakınındaki Echelon İzleme İstasyonu'nda dünyada olan haberleşmelerin büyük bir kısmı kaydedilmekteydi. Bir İn­giltere, ABD ortak çalışması olan kurum her iki ülkenin basın kuruluşları tarafından en ince noktasına kadar tetkik edilmişti. En basit tanımıyla Echelon devasa bir gizli dinleme cihazından başka bir şey değildi; dünya­nın dört bir yanında gerçekleşen haberleşmelere ulaşıp bilgisayarında gözden geçiriyordu. Belirli sözcükler işaretliydi; bunlar herhangi bir me­sajda yer aldığı zaman, mesajın bir insan tarafından incelenmesi için uya­rı geliyordu. Sonra bu işaretli mesaj bir komuta zincirinden geçerek ya uygun istihbarat birimine iletiliyor ya da önemsiz olduğuna karar verilip bırakılıyordu.</p>

    <p>Ackerman'ın Grönland'dan gönderdiği e-posta Amerika'ya ulaşma­dan önce bir uydudan geçti. Dünyaya girişi sırasında Echelon buna ulaşa­rak bilgisayar incelemesinden geçirdi. Mesajda bulunan bir sözcük daha derin bir inceleme gerektiğini gösteriyordu.</p>

    <p>Bu mesaj önce İngiltere'deki komuta zincirinden geçecek, güvenli bir hattan okyanusun karşısında, Maryland'daki Ulusal Güvenlik Örgü- tü'ne, oradan da Virginia, Langley'deki Merkezi İstihbarat Örgütü'ne, CIA'ye iletilecekti.</p>

    <p>Ancak, Echelon içinde bir hain vardı ve bu mesaj fazladan bir adrese daha iletilecekti.</p>

    <p>Forel Dağı'ndaki mağarada ise John Ackerman türlü fanteziler ha­yal etmekteydi. Belli başlı bütün arkeoloji dergilerine kapak olmuş ve ar­keolojinin Oskar'ı sayılacak ödülünü alırken yapacağı konuşmayı tasarla­makla meşguldü.</p>

    <p>Bu buluş muazzam bir şeydi; yeni bir piramidin açılışı, o güne dek hiç bilinmedik ve bozulmadan korunmuş bir gemi enkazının ortaya çıka­rılması gibiydi. Dergilerde yazacağı makalelerin, kitapların, çıkacağı tele­vizyon programlarının sonu gelmezdi. Ackerman adımlarını doğru attığı takdirde bu buluşu ömür boyu sürecek bir kariyere çevirebilirdi. Arke­olojinin büyük ustası olarak kabul edilir, medyanın yorum için başvuraca­ğı ilk bilim adamı olabilirdi. Büyük bir şöhret olurdu... ki, artık bu da baş­lı başına bir meslek haline gelmişti. Bir, iki küçük manevrayla John Ac­kerman adı büyük keşiflerle eşanlamlı hale gelebilirdi.</p>

    <p>O sırada bilgisayarına bir mesaj geldi.</p>

    <p>Mesaj çok kısaydı.</p>

    <p>Şimdilik başka kimseye söyleme. İlan etmeden önce daha fazla kanıt gerek. Bunun için oraya bir adam gönderiyorum Bir, iki güne kadar ora­da olur. Sen buluşunu belgelemeye devam et. Harika bir iş çıkardın, John. Ama sakın kimse duymasın.</p>

    <p>Ackerman mesajı ilk okuyuşunda sinirlendi. Sonra biraz düşününce sponsorunun bu buluşu bir medya bombardımanı haline getirebilmek için zamana ihtiyacı olduğuna inandırdı kendini. Belki de tüm yayın hak­kını büyük kanallardan birine satmak istiyordu ve görüşme için zamana ihtiyacı vardı. Ya da haberi dergilerde, gazetelerde ve televizyonlarda ay­nı anda bomba gibi patlatmayı planlıyordu.</p>

    <p>Çok geçmeden bu düşünceler ve hayallerle Ackerman'ın egosu kon­trolden çıkıverdi.</p>

    <p>Haber ne kadar gösterişli ve çok yayılırsa onun da gelecekteki ünü o kadar büyürdü.</p>

    <p>Kabaran egosu Ackerman'ı ölümcül bir sona doğru sürüklemektey­di.</p>
  </div>
</body>
</html>
