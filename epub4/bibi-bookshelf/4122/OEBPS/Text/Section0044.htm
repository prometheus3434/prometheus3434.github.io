<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a id="bookmark57">43</a></h2>

    <p>1 Ocak 2006, saat 01.00; Cabrillo bilgi vermek için Oregon'u ancak arayabiliyordu.</p>

    <p>"Bombayı ele geçirdik," dedi Cabrillo. "MI5 ne yapıyor?" diye sordu Hanley.</p>

    <p>"Mest oldular," dedi Cabrillo. "Hatta bana Şövalyelik unvanı veril­mesi bile konuşuluyor."</p>

    <p>"Son hamleyi sen mi yaptın?" diye sordu Hanley şaşkınlık içinde.</p>

    <p>"Gemiye döndüğümüz zaman ayrıntıları anlatırım. Orada neler olu­yor?"</p>

    <p>"Siz bombayla uğraşırken, Halpert de göktaşıyla Halifax Hickman arasındaki ilişki hakkında daha çok bilgi çıkardı. Vardığımız sonuç: oğlu Afganistan'da Taliban tarafından öldürüldüğü için Hickman bütün İslam dinine saldırı planlıyor. Son günlerde batı Londra'da, hac sırasında kulla­nılacak seccade siparişi üzerinde çalışan bir fabrika satın almış."</p>

    <p>"Hac, Mekke'ye yapılan ziyaret oluyor, değil mî?" diye sordu Cabril­lo.</p>

    <p>&nbsp;&nbsp;&nbsp;&nbsp; "Doğru," dedi Hanley. "Bu yıl ayın onuna denk geliyor." "O halde işi bitirmek için epey zamanımız var."</p>

    <p>"Öyle olacaktı," dedi Hanley. "Ama siz Londra'da bombayla uğraşır­ken çok şey oldu."</p>

    <p>Hanley, Overholt'tan gelen telefonu ve göktaşı parçalarına uygula­nan testte neler olduğunu anlattı. Sonra da Halpert'ın ortaya çıkardığı bilgileri özetledi.</p>

    <p>"Şu anda ne durumdayız?" diye sordu Cabrillo.</p>

    <p>"Halpert ve üç kişiyi fabrikaya gönderdim," dedi Hanley. "Fabrika Maidenhead kasabasında."</p>

    <p>"Göktaşı üstündeki vericiler?" diye sordu Cabrillo.</p>

    <p>"Göktaşının hâlâ o alanda olduğunu gösteriyor."</p>

    <p>"Demek ki, Hickman kürenin bütünlüğünü bozacak bir şey yaparsa, nükleer bombadan daha kötü bir durumla karşı karşıyayız," dedi Cabrillo.</p>

    <p>"Stone bir araştırma yaptı; standart bir tekstil fabrikasında iridyumu ezebilecek veya öğütebilecek bir makine olmazmış," dedi Hanley. "Eğer Hickman'ın planı gerçekten buysa bunu ya fabrikada ya da yakınında bir yerde gerçekleştirecek bir düzeneği olmalı."</p>

    <p>Cabrillo bir süre düşündükten sonra, "Halpert'a destek gerekecek," dedi. "Seng ve Meadows'u burada bırakacağım... operasyon boyunca za­ten M15 ile işbirliği yapıyorlardı; şimdi de olayın rapora dökülmesine yar­dımcı olurlar."</p>

    <p>Hanley not tutmaktaydı. "Anlaşıldı," dedi. "Geri kalanlarınız ne ya­pacaklar?"</p>

    <p>"Adams'ı ara, Robinson'u yarım saat içinde nehrin karşısındaki iniş alanına getirsin," dedi Cabrillo. "Sonra da Halpert'ı arayıp yardıma gele­ceğimizi söyle."</p>

    <p>'Tamam, patron," dedi Hanley.</p>

    <p>"Şirket bombayı ele geçirdi, başkanım," dedi Overholt. "Ve şu anda İngiliz istihbaratına teslim edilmiş durumda."</p>

    <p><a id="bookmark58">"Bravo onlara," dedi başkan sevinçle. "Onları yürekten kutladığımı söyle, lütfen."</a></p>

    <p>"Söylerim, efendim," dedi Overholt. "Ama bilmeniz gereken başka bir sorun var."</p>

    <p>Overholt, başkana göktaşı numunesine uygulanan test sonucunu an­lattı.</p>

    <p>"Bu hiç iyi değil," dedi başkan. "Biri çıkıp CIA çuvalladığı için gökta­şı yanlış ellere geçti, diye öne sürebilir."</p>

    <p>"Bana bir iyilik yapar mısınız, başkanım?" dedi Overholt. "Hick­man'ın oğlunun annesini gizlice gözaltına almamız gerekiyor... savcılıktan izin gerekmeden, avukat falan işe karışmadan olmalı."</p>

    <p>"Yani vatandaşlık haklarını askıya alarak mı?" diye sordu başkan.</p>

    <p>"Evet, başkanım," dedi Overholt.</p>

    <p>Başkan bir an düşündü. Bu sorunun bir an önce çözülmesini ne ka­dar çok istese de, Amerikan vatandaşlarının hiçbir açıklama yapılmaksı­zın evlerinden veya iş yerlerinden alınıp götürülmelerini diktatörlük ola­rak görüyordu. Başkan bu gücü ancak çok büyük bir tehdit karşısında kullanırdı.</p>

    <p>"Pekâlâ," dedi başkan. "Ama bu işi sessiz sedasız yapın."</p>

    <p>"Hiç merak etmeyin, efendim," dedi Overholt. "Kimsenin ruhu duy­mayacak."</p>

    <p>CIA'in Operasyonlar Şubesi'nden altı adam o öğleden sonra Michel­le Hunt'ın Beverly Hills'deki evinin etrafını sardılar. Michelle Hunt o ak­şam galerideki işinden evine döndüğü zaman, daha garajına bile girme­den kaçırıldı. Aynı akşam saat 19.00'da Santa Monika Havaalanı nda Londra'ya gidecek devlete ait bir jete bindirildi. Uçak Colorado Nehri üzerinden geçerken CIA ajanlarından biri durumu açıklamaya başladı. Michelle Hunt açıklama bittikten sonra konuştu.</p>

    <p><a id="bookmark59">"O halde, şimdi ben yem miyim?"</a></p>

    <p>"Henüz bunu kesin olarak bilmiyoruz," diye itiraf etti CIA ajanı.</p>

    <p>Michclle Hunt başım sallayıp gülümsedikten soma, "Oğlumun baba­sını hiç tanımıyorsunuz," dedi. "Onun gözünde insanlar kullanılacak, işi bittiği zaman da bir yana atılacak eşya gibidir... beni tehdit etmek işinize yaramaz."</p>

    <p>"Daha iyi bir fikriniz var mı?" diye sordu CIA ajanı.</p>

    <p>Michelle Hunt bu soruyu düşünmeye başladı.</p>

    <p>Yeni yıl arifesinde üç kamyon çalmak pek zor olmamıştı. Londra'da kamyonların bulunduğu bölge neredeyse tamamen boştu. Sadece bir tane nakliye şirketi açıktı, o da sadece bir personelle çalışıyordu. Free Enterpri- se'nin karada kalmış adamları hiç zorluk çekmeden içeri girip adamı bağ­ladılar ve anahtarları aldılar. Ertesi sabaha kadar kimse onu aramazdı.</p>

    <p>O zamana kadar da yük çoktan taşınmış, kamyonlan bir tarafa atıl­mış olurdu.</p>

    <p>Free Enterprise mürettebatının lideri Scott Thompson o ana kadar çelik gibi bir dirençle, kendisini sorgulayanları çaresiz bırakmıştı. Firka­teyn erlerinden biri onu bir masaya yatırıp ellerini ve kollarını kayışlarla bağlayana kadar da babalanmayı sürdürdü.</p>

    <p>"Ne oluyor, bilmek istiyorum," diye çıkıştı Thompson, ama alnını ter damlacıkları kaplamaya başlamıştı.</p>

    <p>Asker hiçbir şey söylemeden bekledi. O sırada kapı açıldı ve elinde sımsıkı tuttuğu bir çantayla Dr. Berg revire girdi. Lavaboya gidip ellerini yıkamaya başladı. Thompson, adamı görmek için çok uğraştı, fakat bağlı olduğu yerde sadece biraz boynunu oynatabildi. Musluktan akan suyun sesi Thompson'a kalbine saplanan bıçak gibi geliyordu.</p>

    <p>Üç kamyon Maidenhead Mills'in park yerine girip binanın arka tara­fındaki yükleme kısmına geçti. Sürücüler motorları kapatıp dışarı çıktılar.</p>

    <p>Halpert ve Hornsby binanın arkasını, Barret ve Reyes ön tarafı göz- lüyorlardı. Ön kapının önündeki park yerinde duran bir Rolls Royce ve Daimler dışında tesis terk edilmiş gibiydi. Halpert, adamlar fabrikanın içine girene kadar bekledikten sonra telsizine fısıldadı.</p>

    <p>"Biz biraz daha yaklaşıyoruz, belki bir şey görebiliriz."</p>

    <p>"Biz de öne gidiyoruz," dedi Reyes.</p>

    <p>Lassiter fabrikanın içindeki ön ofiste oturmuş, Hickman'a bakıyor­du. "Tabi, tatil olduğu için paranın hesabıma yatırıldığını öğrenemedim."</p>

    <p>İşi kabul ederken bunu biliyordun," dedi Hickman. "Bana güven­mek zorundasın."</p>

    <p>İçinde göktaşının bulunduğu kutu iki adamın ortasında duran bir sehpadaydı.</p>

    <p>"Ben pek kimseye güvenmem," dedi Lassiter. "Ama belli ki siz öyle de­ğilsiniz."</p>

    <p>"Hiç kuşkun olmasın," dedi Hickman. "Paranı alacaksın."</p>

    <p>"Göktaşı nereye gidecek?"</p>

    <p>Hickman bir an cevap vermemeyi düşündüyse de, "Kabe'ye," deyi­verdi.</p>

    <p>"Siz iliklerinize kadar kötüsünüz," dedi Lassiter ayağa kalkarak. "Ama ben de aynen öyleyim."</p>

    <p>Lassiter ofisten ve binadan dışarı çıktı ve Daimler'e binip gitti. O sıra­da Reyes gizli gizli fotoğraflarını çekiyordu.</p>

    <p>Hickman göktaşını makinelerin olduğu yere taşırken kamyonlarla gelen adamlardan ikisine rastladı.</p>

    <p>"Nakliye konteynerlerini gördünüz mü?" diye sordu Hickman.</p>

    <p><a id="bookmark60">"Kapının yanında üç tane var, onları mı?" diye sordu adamlardan bi­ri.</a></p>

    <p>"Evet," dedi Hickman yürümeye devam ederek. "Ben onları hazırla­dıktan sonra kamyonlara yükleyip Heathrow'a götürmenizi istiyorum."</p>

    <p>Hickman arka kapıya varmak üzereydi.</p>

    <p>"Ismarladığınız kaplama boya burada," dedi adam, eliyle havaya kal­dırarak.</p>

    <p>"Çok iyi," dedi Hickman freze makinesinin yanında durarak. "Bana uzat onu."</p>

    <p>Adanı çuvalı elinde bir salladıktan sonra Hickman'a uzattı.</p>
  </div>
</body>
</html>
