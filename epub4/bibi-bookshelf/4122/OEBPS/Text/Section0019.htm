<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a id="bookmark29">18</a></h2>

    <p>Adams, Robinson markalı helikopteri Forel Dağı üzerinde gezdiri­yor, bir yandan da uzaktan kumandalı hoparlörden klakson çalıyordu. Bir süre sonra aşağıdan gelen yeşil bir ışık gördü. O kısa mesafeyi kat edip tekrar klakson çalarak Cabrillo'yıı iniş alanından uzaklaştırmak için uyar­dı. Helikopteri indirdikten sonra hemen dışarı fırladı.</p>

    <p>"Başkanım," dedi Cabrillo'ya doğru yürürken. "Sizi bulabildiğime çok sevindim. Hava çok karanlık."</p>

    <p>"Herkes güvenli bir şekilde İzlanda'dan ayrıldı mı?"</p>

    <p>"Her şey planlandığı gibi oldu," dedi Adams.</p>

    <p>"Neyse iyi bir şey var," dedi Cabrillo. "Ağırlık durumumuz nasıl?"</p>

    <p>"İkimiz ve yakıttan sonra belki bir 100 kilo daha alabiliriz. Neden sordunuz?"</p>

    <p>"Bir yolcumuz daha var," dedi Cabrillo.</p>

    <p>"Kim o?"</p>

    <p>"Vurulmuş bir sivil," dedi Cabrillo. "Galiba tipik bir yanlış zamanda yanlış yerde bulunma durumu."</p>

    <p>"Ölü mü, sağ mı?"</p>

    <p>"Emin değilim, ama durumu pek iyi görünmüyor," dedi Cabrillo ma­ğaranın girişini göstererek. "İçeri gidip onu helikoptere getirsene. Ben de kar düzleme aracını getireyim hemen yakıl ikmali yapalım."</p>

    <p>Adams mağaraya giden yokuşu tırmandı girişe geldiği zaman durup kuzeye doğru baktı. Ufukta mavi ve yeşil ışıklar göz kırpıyordu. Kuzey Işıkları'nı oluşturan plazma gösteriye başlamıştı. Adams bu doğa ötesi sahneyi izlerken ürperdi.</p>

    <p>Sonra dönüp mağaraya girdi.</p>

    <p>Cabrillo kar düzleme aracını helikopterin yanına getirdi. Yakıt de­posunun üstüne yerleştirilmiş olan pompayı kullanarak yakıtı helikopte­rin deposuna aktarmaya başladı. İşi bitmek üzereyken hâlâ uyku tulumu içindeki Ackerman'ı taşıyan Adams geldi. Arkeloğu özenle arka koltuğa yerleştirdikten sonra emniyet kemerini bağlayıp Cabrillo'nun yanına dön­dü.</p>

    <p>"Birkaç şişe oktan yükseltici getirdim, bunları da eklememiz gereki­yor."</p>

    <p>"Bana ver, ben eklerim," dedi Cabrillo. "Sen bu arada Huxley'i ara ve yolcumuz için ne yapabileceğimizi sor. Kötü bir kurşun yarası olduğunu ve çok kan kaybettiğini söyle."</p>

    <p>Adams helikopterin yük kısmındaki iki şişe oktan yükselticiyi alıp Cabrillo'ya verdi ve telsizin başına geçti. Görüşmesi bittikten sonra tek­rar yük kısmına gidip bir kar küreyi aldı. Cabrillo yakıt ikmalini bitirdiği sırada Adams, yaralı adamın uyku tulumunun içine kar dolduruyordu."</p>

    <p>"Huxley vücudunu buzla sarıp nabzını düşürmemiz gerektiğini söyle­di," diye açıkladı yanına gelen Cabrillo'ya. "Vücut ısısını düşürüp yaşam faaliyetlerini yavaşlatmamız gerekiyormuş."</p>

    <p>"Oregon*a varmamız ne kadar sürer?" diye sordu Cabrillo. "Ben havalandığım sırada lam hızla yol alıyorlardı," dedi Adams. "Bu bizim dönüş süremizi kısaltacak. Tahminim, bir saat falan."</p>

    <p>Cabrillo kaşlarında biriken karları sildi. "Sen uçuş hazırlığını yapma­ya başla, ben de kar düzleme aı acını yoldan çekeyim."</p>

    <p>'Tamam," dedi Adams.</p>

    <p>Dört dakika sonra Cabrillo yerine oturmuş, helikopter havalanmaya başlamıştı.</p>

    <p>O sırada Oregon*da Hanley, Ekber"e. yapılacak saldırının planı üstün­de çalışmaktaydı. Odanın bir yanında Eddie Seng not defterine bir şeyler yazıyordu. Eric Stone yerinden kalkıp Hanley'e duvardaki büyük monitö­rü gösterdi. Görüntü Grönland'ın kıyı şeridini, Ekberin mevkiini ve Oregon'un kat ettiği rotayı göstermekteydi.</p>

    <p>"Bakın, efendim," dedi Stone. "Ekber on beş dakikadan beri hiç kı­mıldamadı. Oysa göktaşı için aynı şeyi söyleyemiyoruz. Kumdan gelen sinyal yanlış değilse, göktaşı giderek uzaklaşıyor."</p>

    <p>"Bu çok anlamsız," dedi Hanley. "Yanlış sinyal alıyor olabilir miyiz?"</p>

    <p>"Olabilir," dedi Stone. "Kuzey Işıkları'nın gösteri zamanı olması bir yana, dünyanın bu kadar kuzeyindeki kıvrımı nedeniyle iyonosfer dışında sinyalleri atlayabiliriz."</p>

    <p>"Ekber o, ulaşmamıza ne kadar var?" diye sordu Hanley.</p>

    <p>"Yaklaşık bir saat uzaklıktayız," dedi Stone. "Ama o artık hareket et­mediğine göre belki on dakika daha kısa sürebilir."</p>

    <p>"Eddie," dedi Hanley. "Adamlarının daha erken hazır olmasını sağla­yabilir misin?"</p>

    <p>"Tabi," dedi Seng. "İşin çoğunu yata ilk çıkan adam yapacak. Bayıltıcı gazı havalandırmadan içeri püskürttükten sonra kötü adamlar uykuya da­lacak, geri kalanlar da etrafı temizleyip yatı ele geçirecekler."</p>

    <p>Stone koltuğuna döndükten sonra radyo frekans grafiği dikkatini çekti. "Zayıf bir sinyal alıyorum," dedi Hanley'e. "Ayarlamaya çalış," dedi Hanley,</p>

    <p>Stone alış gücünü artırmaya çalıştıktan sonra hoparlörü açtı.</p>

    <p>"Portland, Salem. Bend," dedi bir ses. "Yayın yapılabilir."</p>

    <p>Ekberûc bulunan tutsak bir kez daha ellerini ve ayaklarını çözmeyi başarmıştı. Bir süre kapıya kulak verip hiçbir ses duymadığına karar ver­dikten sonra kapıyı aralayıp dışarı baktı. Koridorda hiç kimse yoktu. Ya­tın her bir köşesini iyice aramasına rağmen kimseyi göremedi.</p>

    <p>Yüzündeki lateks maskeyi çıkardı.</p>

    <p>Kumanda odasına girip radyoyu açtı. "Portland, Salem, Bend," diye tekrarladı. "Yayın yapılabilir."</p>

    <p>Oregon'da Hanley hemen mikrofona uzanıp cevap verdi. "Burası Oregon, kendinizi tanıtın."</p>

    <p>"Altı, on bir, elli dokuz."</p>

    <p>"Murph?" diye sordu Hanley. "Senin radyo başında ne işin var?"</p>

    <p>"Çok cüretli bir planmış," dedi Adams helikopter karanlık içinde yol alırken. "Demek Katar emiri yerine bir dublör kullandınız."</p>

    <p>"El-Halifa'nın emire bir şeyler yapmayı planladığını uzun zamandır biliyorduk," dedi Cabrillo. "Emir de bu oyuna katılmaya razı oldu. O da El-Halifa'nın devre dışı kalmasını bizim kadar istiyor."</p>

    <p>"Aç mısınız?" diye sordu Adams. "Birkaç sandviç, biraz kurabiye ve süt getirdim. Arka koltukta bir torba içinde."</p>

    <p>Cabrillo arka koltuğa uzanıp torbayı aldı ve içinden bir sandviç çı­kardı. "Kahven var mı?"</p>

    <p>"Kahvesiz pilot olur mu hiç?" dedi Adams. "Yemi olmayan balıkçı gi­bi bir şey. Arkada bir termos var. Benim özel İtalyan harmanım."</p>

    <p>Cabrillo termostan bir fincan doldurdu, birkaç yudum aldıktan sonra sandviçini ısırdı.</p>

    <p><a id="bookmark31">"Demek emirin kaçırılmasını da planlamıştınız, öyle mi?" diye sordu Adams.</a></p>

    <p>"Hayır," dedi Cabrillo. "Kaçırma gerçekleşmeden El-Halifa'yı yaka­larız, diye düşünmüştük. Kesin olduğumuz bir şey, El-Halifa'nın emiri öl- dürmeyeceğiydi... istediği tek şey onu tahttan indirip yerine kendi kabile­sini geçirmek. Adamımız vejetaryen konferansındaki bir inek kadar em­niyette... yeter ki, sahte olduğu anlaşılmasın." Cabrillo sandviçini bitir­mek üzereydi.</p>

    <p>"Efendim, bir şey sorabilir miyim?" dedi Adams.</p>

    <p>"Elbette," dedi Cabrillo kahvesine uzanırken.</p>

    <p>"Sizin Grönland'da ne işiniz var? Arka koltukta ölümünü bekleyen adam kim oluyor, tanrı aşkına?"</p>

    <p>"El-Halifa ve adamları gitmişler," dedi Murphy. "Bildiğim kadarıyla gemideki tek kişi benim."</p>

    <p>"Hiçbir anlam veremiyorum," dedi Hanley. "Helikopter yatta mı?"</p>

    <p>"Arka güvertede duruyor," dedi Murphy.</p>

    <p>"Bütün yatı dolaştın, değil mi?"</p>

    <p>"Evet. Sanki hiç burada olmamışlar gibi."</p>

    <p>"Bir dakika," dedi Hanley, Stone'a dönerek.</p>

    <p>"Otuz sekiz dakika, efendim," dedi Stone soruyu beklemeden.</p>

    <p>"Murph," dedi Hanley. "Yarım saate kadar orada olacağız. Biz gele­ne kadar ne öğrenebilirsen öğrenmeye bak."</p>

    <p>"Tamam," dedi Murphy.</p>

    <p>"Birazdan orada oluruz ve neler olduğunu anlarız," dedi Hanley.</p>

    <p>"CIA'deki adamımızdan bir telefon aldım," dedi Cabrillo. "Biz Reykjavik'teyken Echclon'a iridyumdan oluşan bir göktaşının varlığı ile ilgili e-posta gelmiş. CIA bunun yanlış ellere geçebileceğinden endişe ettiği için benden bölgeye uçup göktaşını ele geçirmemi istediler." Arka koltu­ğu gösterdi. "Bu bey de göktaşını bulan kişi oluyor."</p>

    <p>"Mağaradan mı çıkarmış?"</p>

    <p>"Tam öyle sayılmaz," dedi Cabrillo. "Mağaranın içini görme fırsatın olmadı. Senin girdiğin boşluğun üstündeki kata bir tapmak yapılmış... çok süslü. Uzun zaman önce birisi bu göktaşını bulunca ilahlardan falan gel­diğini düşünmüş olmalı. Arkadaki adam bir arkeolog; nasıl olduysa bir ipucu bulmuş ve buraya gelmiş."</p>

    <p>Adams göstergelerine bakıp mikrofonuna konuştu. "Oregon, burası hava bir. Yirmi dakikamız kaldı."</p>

    <p>Kontrol odasındaki Stone'dan gelen cevabı dinledikten sonra, soru­larına devam etti. "Bütün bu iş çok tuhaf görünüyor. Bu göktaşının tarihi bir değeri olsa bile, rakip arkeologların bir bulgu için birbirlerini öldür­melerine aklım yatmıyor. Bunu akıllarından geçirirler belki, ama bugüne kadar duyulmamış bir şey."</p>

    <p>"Şu anda göründüğü kadarıyla," dedi Cabrillo. "El-1-Ialifa ve Ham- madi Örgütü e-postayı öğrenmişler ve iridyumu ele geçirmek için gökta­şını kaptılar. Bu malzeme ile bir kirli bomba yapmak istiyor olmalılar."</p>

    <p>"Eğer durum böyleyse," dedi Adams. "Şu anda ellerinde katalizör olarak kullanacakları çalışır durumda bir bomba var, demektir. Yoksa, yakıtları var, ama ateşleri yok, gibi bir şey."</p>

    <p>"Bence de öyle."</p>

    <p>"O zaman biz göktaşını ele geçirdikten sonra ana bombayı da bulma­mız gerekecek."</p>

    <p>"El-Halifa'yı ele geçirirsek, silahın yerini öğrenebiliriz," dedi Cabril­lo. "Sonra da oraya bir ekip gönderip etkisiz hale getirir, işimizi bitiririz."</p>

    <p>Cabrillo’nun henüz bilmediği bir şey, El-Halifa'nın o anda okyanu­sun dibinde olduğuydu.</p>

    <p>Bir dizi jeotermal deliğin yanı başında...</p>
  </div>
</body>
</html>
