<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a id="bookmark41">30</a></h2>

    <p>Richard Truitt sabırla Hickman'ın bilgisayar dosyalarını inceliyordu. Öyle çok bilgi vardı ki, bunları kaydetmesi çok zaman alacağa benzerdi. Sonunda doğruca Oregon'un bilgisayarına bağlanıp Hickman'nın makine­sinde ne varsa göndermeye karar verdi. Bağlantıyı kurdu ve bilgileri uydu aracılığı ile gemiye iletmeye başladı.</p>

    <p>Sonra masadan kalkıp ofisin içini araştırmaya başladı.</p>

    <p>Truitt bir masanın çekmecesinde bulduğu birkaç sayfa yazıyı ve fo­toğrafı ceketinin cebine yerleştirdi. Tam duvar boyunca uzanan kitaplık­taki kitaplara bakacakken ön kapının açıldığını ve konuşan bir adamın sesini duydu.</p>

    <p>"Hemen şimdi mi?" diyordu ses.</p>

    <p>Buna cevap gelmedi... adam telefonda konuşuyordu.</p>

    <p>"Beş dakika önce mi?" dedi adam sesi yükselerek. "Ne halt etmeye hemen güvenliği göndermediniz?"</p>

    <p>Giriş bölümündeki ayak sesleri yaklaşıyordu. Truitt hemen ofisin bi­tişiğindeki banyoya geçti, oradan da diğer taraftaki yatak odasına girdi. Burada başka bir koridor oturma odasına açılıyordu. Sürünerek ilerleme­ye başladı.</p>

    <p>"İçeride olduğunu biliyoruz," dedi ses. "Güvenlik görevlilerim biraz­dan burada olurlar. Asansörü de kapattılar. Teslim olsan iyi edersin."</p>

    <p>İyi bir planın anahtarı, ihtimalleri göz önüne almaktır. Çok iyi bir plan için ise bütün ihtimalleri düşünmek gerekir. Hickman'ın bilgisaya­rındaki bilgiler havadan Oregon'a ulaşıyordu. Hickman odaya girdiğinde tüm bilgilerin dörtte üçü aktarılmıştı. Truitt'in eksik bıraktığı tek bir şey vardı... bilgisayar ekranını kapatmayı unutmuştu. Hickman odaya girer girmez ekran koruyucusunun devrede olmadığını fark etti ve birisinin bil­gisayarına girdiğini anladı.</p>

    <p>Koşarak makineye gitti ve hemen kapadı. Sonra hemen çekmecesini açtı ve Vanderwald'dan gelen şişeye dokunulmamış olduğunu gördü.</p>

    <p>Truitt oturma odasına geçti. Raylı canı kapı hâlâ aralıktı. Tam kapı­ya bir adım kala bir heykele çarpıp düşürdü.</p>

    <p>Sesi duyan Hickman hemen oturma odasına koştu.</p>

    <p>Truitt tam terasa çıkarken Hickman odaya girdi ve onu gördü. Adam siyahlara bürünmüştü ve hareketlerinde ne yaptığını bilen bir hava vardı. Ama işte, terasta kapana kısılmıştı, nöbetçiler de asansörle yukarı geliyor­lardı.</p>

    <p>Hickman bir an durup durumun tadını çıkardı. "Olduğun yerde kal," dedi cam kapıdan dışan bakarak. "Artık kaçamazsın."</p>

    <p>Adam dönüp Hickman'ın yüzüne baktı ve gülümsedi. Sonra terası çevreleyen göğüs hizasındaki duvara çıktı, başıyla bir selam verip el salla­dı ve kendini karanlık boşluğa bıraktı. Hickman hayretler içinde ağzı açık bakarken güvenlik elemanları içeri doldular.</p>

    <p>Körü körüne inanç çok kuvvetli bir duygudur.</p>

    <p>Truitt ceketinin önüne iliştirilmiş kordonu çekerken tek silahı bu inançtı işte. Oregon'un Sihirli Dükkânı'na olan inancı... Kevin Nixon'un icadının işe yarayacağına olan inanç... Kordonu çeker çekmez ceketinin arkasından bir paraşüt açılıverdi. Bir saniye sonra da Çin uçurtmalarındaki gibi bir çift kanat belirdi. Şok kordonlarıyla bağlı bir metrelik flaplar tıpkı bir uçağın frenleri gibi kanatların altından çıkıverdi.</p>

    <p>Truitt yavaşladı ve paraşütünü kontrol etmeye başladı.</p>

    <p>"Hazır ol," dedi Gunderson. "Hızla iniyor."</p>

    <p>Pilston havaya baktığı anda Truitt hızla üstünden geçti. Truitt hava­da 360 derecelik bir dönüş yaptıktan sonra yönünü düzeltti. Yerden üç metre yükseklikte, cipin yirmi metre önünde hızla ilerliyordu. Neyse ki, kaldırım neredeyse boştu. Gecenin bu saatinde çoğu turist çoktan yatmış, yatmayanlar ise kumar masalarına mıhlanmışlardı. Truitt düz bir hatta ilerlemeye devam etti.</p>

    <p>Gunderson hemen motoru çalıştırıp Truitt'in peşinden gitti. Truitt epey alçalmıştı, ama bir türlü yere inemiyor, ayakları hâlâ havada sallanı­yordu.</p>

    <p>Yolun köşesinde lateks giysiler içinde, aşırı makyajlı iki fahişe dur­maktaydı. Bîri sigara içiyor, diğeriyse cep telefonunda yeni bir iş çağrısına cevap veriyordu. Truitt kordonu çekip fren görevi yapan flapları devre dı­şı bırakınca taş gibi yere düştü. Düşer düşmez koşarak dengesini sağla­maya ve ileri hızını yavaşlatmaya çalıştı. İki fahişeye sadece bir metre ka­la yürüyüş temposuna varabilmişti.</p>

    <p>"İyi akşamlar, hanımlar," dedi Truitt. "Ne güzel bir yürüyüş havası."</p>

    <p>O anda üzerinde Dreamworld logosu bulunan kırmızı renkli başka bir cip otelin giriş yolundan çıkmaktaydı.</p>

    <p>Gunderson ve Pilston, Truitt'in yanına vardılar. "Hemen binin," dedi Gunderson.</p>

    <p>Truitt arka koltuğa biner binmez Gunderson gaza bastı ve araç ok gibi fırladı. Truitt'in çantası yanındaki koltuktaydı. Fermuvarını açıp için­den metal bir kutu çıkardı.</p>

    <p>"Takip ediliyoruz," dedi Gunderson.</p>

    <p>"Fark ettim," dedi Truitt. "Sana söylediğim zaman hemen vitesi boşa al ve kontağı kapa."</p>

    <p>"Anladım," dedi Gunderson.</p>

    <p>140 kilometre hızla gitmelerine rağmen arkadaki araç mesafeyi ka­pamaya başlamıştı. Truitt koltuğunda geri döndü ve metal kutuyu geride­ki cipin motoruna yöneltti.</p>

    <p>"Şimdi," diye seslendi.</p>

    <p>Gunderson vitesi boşa aldı ve kontağı kapattı. Işıklar söndü; direksi­yon motordan aldığı gücü kaybedince yönetmek çok zorlaştı. Gunderson yoldan çıkmamak için direksiyonla adeta boğuşuyordu. Truitt metal ku­tuda bulunan bir düğmeyi çevirdi. Kutudan çıkan bir sinyal civarda hare­ket halinde olan bütün motorlu taşıtların elektrik kontrol kutularını yak­tı. Kırmızı cipin ışıklan sönmüş, yavaşlamaya başlamıştı. Yakınlarda bu­lunan birkaç taksi de durup kalmışlardı.</p>

    <p>"Tamam," dedi Truitt. "Tekrar çalıştırabilirsin."</p>

    <p>Gunderson motoru çalıştırdıktan sonra sordu. "Nereye gidiyoruz?"</p>

    <p>"Çantalarınız yanınızda mı?"</p>

    <p>"Otelde sadece duş yaptık," dedi Pilston. "Çantalarımızı uçakta bı­rakmıştık."</p>

    <p>"O halde havaalanına gidelim," dedi Truitt. "Las Vegas'tan aynlsak iyi olur."</p>

    <p>Max Hanley, Michael Halpcrt'ın ofisinde, bir bilgisayarın başında duruyordu. İki adam da gözlerini ekrana dikmişlerdi.</p>

    <p>"Sonra da birden kesildi," dedi Halpert.</p>

    <p>"Bilginin ne kadarını alabildik?" diye sordu Hanley.</p>

    <p>"Başından sonuna bakmam gerek," dedi Halpert. "Ama gördüğüm kadanyla epey almışız."</p>

    <p>"Çözümlemeye başla hemen," dedi Hanley. "Kayda değer bir şey bu­lursan bana haber ver."</p>

    <p>O anda haberleşme cihazından Stone'un sesi duyuldu.</p>

    <p>"Efendim, az önce Gulfstream'dan haber aldım; Las Vegas'tan ayrılıyorlarmış."</p>

    <p>"Hemen geliyorum," dedi Hanley.</p>

    <p>Hanley çabuk adımlarla kontrol odasına gitti. Stone monitörlerin başında oturmaktaydı. Hanley odaya girer girmez ekranlardan birini işa­ret etti. Bir Batı Amerika haritası üzerinde yanıp sönen kırmızı bir ışık Gulfstream'ın mevkiini gösteriyordu. Uçak doğu yönünde ilerleyerek Mead Gölü'nü aşmak üzereydi. O sırada Hanley'in telefonu çaldı.</p>

    <p>"Hanley."</p>

    <p>"Bilgisayar dosyalarını aldınız mı?" diye sordu Truitt.</p>

    <p>"Bir kısmını," dedi Hanley. "Halpert onları çözümlemeye başladı. Anladığım kadarıyla aktarmanın tam ortasında hat kesilmiş... bir sorunla mı karşılaştın?"</p>

    <p>"Tam yüklerken hedef geri döndü," dedi Truitt jetin motor gürültüsü arasında. "Bağlantıyı kesti herhalde."</p>

    <p>"O halde peşinde birilerinin olduğunu da anlamıştır."</p>

    <p>"Doğru," dedi Truitt.</p>

    <p>"Başka bir şey bulabildin mi?"</p>

    <p>Truitt yan koltuğa bırakmış olduğu ceketine uzanıp Hickman'ın ofisin­den çaldığı fotoğrafları çıkardı. Hava telefonuna bağlı faks makinesini çalış­tırıp resimleri göndermeye başladı. "Sana bazı fotoğraflar gönderiyorum."</p>

    <p>"Kim onlar?" diye sordu Hanley.</p>

    <p>"Bunu senin öğrenmeni istiyorum."</p>
  </div>
</body>
</html>
