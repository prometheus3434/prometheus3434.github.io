<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>9</h2>

    <p>Juan Cabrillo küçücük Kulusuk terminalindeki gümrük kontrolün­den geçtikten sonra çıkış kapısı önünde durdu ve duvarda asılı haritaya baktı. Kısa yaz aylan boyunca Kulusuk'un dört yanı suyla çevriliydi. Son­baharla birlikte ısı düşünce, deniz suyu donarak kalın bir buz örtüsü olu­şuyordu. Bu buz tabakası her ne kadar bir lokomotifi kaldıracak kadar kalın değilse de, otomobiller, hatta, kamyonlar bile rahatça üstünden ge­çip anakaraya ulaşabiliyorlardı.</p>

    <p>Kışın Kulusuk ada değildi artık; buz ile Grönland'a bağlıydı.</p>

    <p>Cabrillo'nun bulunduğu yerden Kuzey Kutup Dairesi olan enleme 90 kilometrelik bir mesafe vardı; buradan da Forel Dağı yaklaşık 20 kilo­metre uzaklıktaydı. Yılın en kısa günü olan 22 Aralık daha birkaç gün öncesiydi. Her yıl o gün, Kuzey Kutup Dairesi tamamen karanlık olurdu.</p>

    <p>Daire'nin kuzeyine doğru, ne kadar yol alındığına bağlı olarak, karan­lık sabitti. Kuzeye gittikçe bu durum devam ederdi. Kuzey Kutup Dairesi ve güneyinde 22 Aralık bir dönüm noktasıydı. Kıştan ilkbahara geçilirken her geçen gün gün ışığı dakika dakika uzardı. Yaz olduğundaysa Daire'nin ku­zeyinde gece yarısı güneşi çıkar ve uzun bir süre batmadan kalırdı.</p>

    <p>Bu, milyonlarca yıldan beri süregelen bir döngüydü.</p>

    <p>Dışarıda azgın rüzgârın savurduğu buzlu kar İaneleri terminalin camını dövüyordu. Cabrillo bu sevimsiz manzaraya bakıp ürperdi. Hâlâ bi­nanın içinde olmasına rağmen parkasının fermuarını iyice çekti.</p>

    <p>Kulusuk, Kuzey Kutup Dairesi'nin güneyinde olduğu için bugün bir­kaç dakikalık bir gün ışığı olacaktı. Forel Dağı ise tamamen karanlıktay­dı. Birkaç gün soma dağların tepelerinde de ilk gün ışığı belirecek, aylar içinde dağların eteklerine doğru indikçe, bir piramidin tepesinden aşağı sarı boya boşaltılmış gibi olacaktı.</p>

    <p>Ama şu anda pencereden bakarken insanın burada, herhangi bir za­manda güneş olabileceğine inanması çok zordu.</p>

    <p>Cabrillo'nun karanlığı umursadığı yoktu; onun o andaki sorunu ula­şım sağlamaktı. Terminalin ucuna yürüyüp uydu telefonunu çıkardı ve bas-konuş düğmesine bastı.</p>

    <p>Cabrillo, "Ne bulabildin?" diye sordu Hanley telefona cevap verince.</p>

    <p>Overholt çok acele ettirdiği için Cabrillo gemiden ayrılırken Forel Dağına ulaşım konusunda net bir plan yapamamıştı. Hanley bu konuda endişe etmemesini, uçaktan inene kadar bir yol bulacağını söylemişti.</p>

    <p>"Köpekle çekilen kızak kiralanabilir," dedi Hanley. "Ama o zaman sana kılavuz da gerekir... tanık istemeyeceğini bildiğimden bu seçeneği yok saydım. Tasiilaq'tan Kulusuk'a tarifeli seferler yapan helikopterler var, ama kiralık vermiyorlar ve zaten bu hava şartlarında tüm seferler ip­tal."</p>

    <p>"Pek yürüyüş havası sayılmaz," dedi Cabrillo.</p>

    <p>"Kayak havası da değil," dedi Hanley. "Her ne kadar iyi kayakçı ol­san da..."</p>

    <p>"O halde ne yapacağız?"</p>

    <p>"Bilgisayarda bölgedeki araç kayıtlarını çıkardım... Kulusuk dört yüz nüfuslu bir yer olduğu için uzun sürmedi. Kar motosikletlerini hiç düşünmedim bile... hem kar altında ve soğukta korunmasız olacaksın hem de sık sık bozulma ihtimali var. Geriye sadece kar düzleme araçları, kalıyor. Bunlar yavaştırlar ve çok yakıt harcarlar ama, hem ısıtması vardır, hem de malzeme yükleme yeri bulunur. Bence en iyisi bu."</p>

    <p>"Mantıklı," dedi Cabrillo. "Nerede kiralıyorlar?"</p>

    <p>"Öyle bir yer yok," dedi Hanley. "Ama kayıtlardan bütün özel araç sahiplerinin adlarını ve adreslerini çıkardım ve birkaç telefon ettim. Kar düzleme araçları sahipleri arasında ev telefonu olan kimse yok, ama yerel kilisenin rahibini buldum. Aracım kiralamayı kabul edecek bir kişi olabi­leceğini söyledi... diğer bütün araçlar zaten kullanımdaymış."</p>

    <p>"Adresi nedir?" diye sordu Cabrillo parkasından küçük bir not defte­ri ve kalem çıkararak.</p>

    <p>"Adres, kiliseden sonraki altıncı ev, kenarları saıı çerçeveli kırmızı duvarları var."</p>

    <p>"Bu kadar kuzeye geldin mi sokak adresi falan olmuyor, değil mi?"</p>

    <p>"Herkes birbirini tanıyor olmalı," dedi Hanley.</p>

    <p>"Buranın yerlileri canayakın insanlar galiba."</p>

    <p>"Buna pek güvenme," dedi Hanley. "Rahip araç sahibinin kış ayların­da adamakıllı içki tükettiğini söyledi. Ayrıca kasabadaki herkes ayılardan korunmak için ateşli silah taşırmış."</p>

    <p>Cabrillo başını salladı. "Demek ki, yapmam gereken şey sarhoş ve si­lahlı bir yerliyi traktörünü bana kiralaması için ikna edip yola koyulmak oluyor." Elini parkasının cebindeki yüz dolarlık paketlerde gezdirdi. "Ço­cuk oyuncağı."</p>

    <p>"Bir şey daha var... adam yerli değil. Colorado'lu, Vietnam Sava- şı'nda askere alınmış. Öğrenebildiğim kadarıyla yaralanıp dönmüş ve bir­kaç yılını askeri hastanede geçirmiş. Sonra da herhalde Amerika'dan ne kadar uzaklaşırsa kazanç sayıp ülkeyi terk etmiş."</p>

    <p>Cabrillo camdan dışarı baktı. "İstediğine de ulaşmış... sanırım."</p>

    <p>“Üzgünüm, Juan," dedi Hanley. "İki gün sonra zirve sonlanacak; Bekleyebilsek Oregon<sup>1</sup> u istediğimiz yere çeker, Adams da seni helikopter­le götürürdü. Ama şu anda başka bir şey yapamıyoruz."</p>

    <p>'Sorun değil," dedi Cabrillo notlarına bakarak. "Kiliseden sonraki al­tıncı ev."</p>

    <p>"Duvarları kırmızı," dedi Hanley. "Sarı çerçeveli."</p>

    <p>'Gidip şu kaçıkla tanışalım bakalım."</p>

    <p>Cabrillo malzemelerinin bulunduğu kutuları havaalanında bırakıp taksi olarak çalışan bir kar motosikletine yaklaştı. Sürücüsü olan genç yerli çocuk adresi duyunca şöyle bir kaşlarını kaldırdı, fakat bir yorum yapmadı. Danimarka parasıyla ücreti söyledi.</p>

    <p>"Amerikan Dolarıyla ne kadar ediyor?" diye sordu Cabrillo.</p>

    <p>"Yirmi," dedi çocuk hiç duraksamadan.</p>

    <p>"Tamam," dedi Cabrillo, çocuğa parayı uzatıp.</p>

    <p>Çocuk motosiklete binerken, "Garth Brooks'u tanıyor musunuz?" di­ye sordu. Kendi küçük köyünde olduğu gibi Amerika'da da herkesin bir­birini tanıdığını sanıyordu.</p>

    <p>"Hayır," dedi Cabrillo. "Ama bir zamanlar Willie Nelson'la golf oy­nardım."</p>

    <p>"Vay canına. İyi midir?"</p>

    <p>"Müthiştir," dedi Cabrillo motosiklet hareket ederken.</p>

    <p>Kar yağışı altında motosikletin farı ancak biraz önünü aydınlatabili­yordu. Kulusuk köyü havaalanından yaklaşık iki kilometre ötede küme­lenmiş evlerden ibaretti. Bacalardan duman ve buhar tütüyor, kapıların önünde gruplar halinde köpekler bekliyordu. Kar motosikletleri, kayak­lar, kar ayakkabıları sıra sıra diziliydi.</p>

    <p>Göründüğü kadarıyla Kulusuk'ta yaşamak adamakıllı çetin bir işti.</p>

    <p>Köyün kuzeyine doğru anakaraya yönelen buz tabakası zorlukla görülebiliyordu. Buzun yüzeyi siyah ve kaygandı; rüzgârın savurduğu kar üst üste yığılıp durmaktaydı. Karşı taraftaki buzlu tepeler siyah fon üze­rinde gri renkte bir siluet gibiydi. Manzara fena halde iç karartıcıydı. Mo­tosiklet yavaşlayıp durdu.</p>

    <p>Cabrillo araçtan indi.</p>

    <p>Çocuk, "Görüşmek üzere," dedikten sonra dönüp gitti.</p>

    <p>Cabrillo buz gibi karanlık içinde tek başına kalmıştı. Bir an eve bir baktıktan sonra ön kapıya doğru yürüdü.</p>
  </div>
</body>
</html>
