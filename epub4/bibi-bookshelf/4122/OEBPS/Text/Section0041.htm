<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>40</h2>

    <p>Overholt yeni yıl arifesi sabahı erkenden başkomutanına brifing ve­riyordu.</p>

    <p>"İşte şu andaki durumumuz budur, başkanım," dedi Overholt.</p>

    <p>"İngilizlere elimizden gelen her türlü yardıma hazır olduğumuzu söy­lediniz, değil mi?" diye sordu başkan.</p>

    <p>"Elbette," dedi Overholt. "MI5 Başkanı Fleming bizden sadece Mindenhall Hava Üssü'nden birkaç nükleer uzmanını hazırda bulundurma­mızı istedi."</p>

    <p>"Siz de gerekeni yaptınız, herhalde," dedi başkan.</p>

    <p>"Hava Kuvvetleri'mizin bir helikopteri onları bir saat önce getirdi," dedi Overholt "Şu anda Londra'dalar, Şirket ve MI5 ile birleşecekler."</p>

    <p>"Yapabileceğimiz başka bir şey var mı?"</p>

    <p>"Pentagon ile görüştüm," dedi Overholt. "Korkulan gerçekleşirse, ge­rekli tıbbi gereçler ve yardım paketleri hazırlıyorlar."</p>

    <p>"Londra büyükelçiliğinde kilit personel dışında herkesin oradan ay­rılması talimatını verdim," dedi başkan. "Tatil olduğu için zaten pek fazla kimse yoktu.'</p>

    <p>"Başka ne yapabiliriz, bilmiyorum," dedi Overholt. "Sonu iyi bitsin diye dua edeceğiz."</p>

    <p>Aynı anda Fleming de başbakanına brifing vermekteydi.</p>

    <p>"İşte son durum bu," diye bitirdi raporunu. "Sizi ve ailenizi bir an ön­ce bölgeden çıkarmamız gerekiyor."</p>

    <p>"Ben dövüşmekten kaçan bir insan değilim," dedi başbakan. "Ailemi çıkarın, ama ben kalıyorum. Eğer sonu kötü olursa, tehlikeyi bile bile yurttaşlarımın ölümünü seyı edemem."</p>

    <p>Bu tartışma bir süre daha devam etti ve Fleming, başbakanın güvenli bir yere götürülmesi için türlü nedenler öne sürdü. Başbakan kararlıydı.</p>

    <p>"Kendinizi feda etmeniz bir işe yaramayacak," dedi Fleming.</p>

    <p>"Doğru," dedi başbakan. "Ama hiçbir yere gitmiyorum."</p>

    <p>"Hiç olmazsa izin verin de sizi Savunma Bakanlığı'nın altındaki sığı­naklara götürelim," diye direndi Fleming. "Sağlamdır ve temiz hava jene­ratörleri var."</p>

    <p>Başbakan ayağa kalktı. Toplantı bitmişti.</p>

    <p>"Ben konserde olacağım," dedi başbakan. "Güvenliği sağlayın."</p>

    <p>"Evet, efendim," dedi Fleming ayağa kalkıp kapıya yöneldi.</p>

    <p>Strand'da açılan yan sokaktaki apartmanın yakınındaki binalara dört adet parabolik mikrofon yerleştirilmişti. Bu çanak şeklindeki mikrofonlar pencere camlarındaki titreşimleri alıp dairenin içinde konuşulanları bü­yük bir netlikle anlaşılır hale getiriyordu.</p>

    <p>On beş kadar MI5 ajanı taksi sürücüsü kimliğiyle civar sokaklarda devriye geziyor, bir o kadar ajan da vitrinlere bakıyor, lokantalarda ye­mek yiyorlardı. Dairenin tam karşısındaki otelin lobisindeyse yine bir grup ajan gazete okumaktaydılar.</p>

    <p>Otobüs Savoy Oteli önünde durunca Truitt yerinden kalktı. Daha önce Cabrillo'yu cep telefonundan aramıştı; şimdi Seng ve Meadows on­ları lobide kapının önünde bekliyorlardı.</p>

    <p>"Cabrillo'nun süitinde toplanacağız," dedi Meadows, onu kapıda karşılarken.</p>

    <p>Ekipteki elemanlar kapıdan bir bir girerlerken Seng herkesin oda anahtarını verdi. Birkaç dakika sonra herkes Cabrillo'nun süitinde top­lanmıştı. Adamlar oturduktan sonra Cabrillo sözü aldı.</p>

    <p>"MI5'in kararına göre, karşı taraf harekete geçmeden bombayı ele geçirmek için hamle yapılmayacak," dedi Cabrillo. "Bizin bu operasyon­daki rolümüz destek amaçlı; bomba bir şekilde sıyrılıp da konser alanı ya­kınlarına getirilirse diye..."</p>

    <p>"Hedefin şu andaki durumu nedir?" diye sordu Murphy.</p>

    <p>"Dairesine çevrili dinleme cihazları var," diye açıkladı Cabrillo. "Ve şu anda ikisi de uyuyor."</p>

    <p>"Biz tam olarak ne yapacağız?" diye sordu Linda Ross.</p>

    <p>"Hepiniz bombanın nasıl etkisiz hale getirileceği konusunda eğitim gördünüz; bu nedenle konser alanına çıkan olası yollara yerleştirileceksi­niz. Bize ihtiyaç duyulursa hemen harekete hazır olarak bekleyeceğiz."</p>

    <p>Cabrillo bir mantar pano üzerine iliştirilmiş Londra haritasının yanı­na gitti. Sarı keçeli kalemle bazı noktalar işaretlenmişti.</p>

    <p>"Apartmanın bulunduğu yere göre, şu gördükleriniz kullanılması en olası yollar," dedi Cabrillo. "Bizim tahminimiz şöyle: bomba her neredey­se ve her kimdeyse o kişi, mutlaka Lababiti ve diğer adama uğrayıp onları alacak, bombayı yerleştirmek için birlikte konser alanına gidecekler."</p>

    <p>"Sizce bu adamlar bombayı yerleştirdikten sonra zaman ayarlayıcıyı kurup kaçacaklar mı?" diye sordu Kasım.</p>

    <p>&nbsp;</p>

    <p>"Öyle yapacaklarını umuyoruz," dedi Cabrillo. "Bu tip bombalarda, istenmedik anda patlamasını önlemek için zaman ayarlayıcısını kurduk­tan sonra on dakika süre tanıyan bir emniyet düğmesi vardır."</p>

    <p>"Yani bir düğmeye basıp füzyon sürecini başlatamıyorlar, öyle mi?" diye sordu Huxley.</p>

    <p>"Evet," dedi Cabrillo. "Bu bakımdan Rus bombaları da bizimkilere benziyor... aletin işlemesi için bir dizi işlem gerekiyor. Ellerindekinin sa­dece belirli bir hedefi imha amaçlı, 'bebek bomba' olduğuna inanıyoruz. Bütün bir cihaz yaklaşık bir metreküplük bir sandığın içine sığabilir."</p>

    <p>"Ağırlığı ne kadar olur?" diye sordu Franklin Lincoln.</p>

    <p>"İki yüz kilodan az."</p>

    <p>"O halde bisiklet falan gibi bir şeyle nakledemeyeceklerini biliyoruz," dedi Pete Jones.</p>

    <p>"Bir vasıta kullanacakları kesin," dedi Cabrillo. "Bu da, mutlaka yol­lardan yararlanacakları anlamına geliyor."</p>

    <p>Cabrillo haritada apartmanın yerini gösterdi.</p>

    <p>"Apartmandan çıkınca," diye açıklamaya başladı. "Kullanabilecekleri birkaç yol var. Bunlardan biri bizim tam arkamızda. Savoy Caddesi'nden Thames'e doğru giderken Victoria Embankment'e sapıyor. Victoria Em- bankment'e varınca birkaç seçenekleri var. Northhumberland'a dönüp doğruca Mall'a gidebilirler ya da Bridge Caddesi ve Great George Cad­desi boyunca ilerleyip Birdeage Yolu'na inebilirler. İkinci seçenekte sürü­cünün Charing Cross ve Trafalgar Meydanfndan geçmesi gerekiyor ki, buralarda trafik her zaman çok yoğundur. Üçüncü ihtimal de, bir dizi ara sokaktan yararlanarak gelmeleri; böyle bir hal yolu uzatır, ama takip et­mesi de çok zorlaşır. Bu aşamada bizimki sadece tahmin yürütmek."</p>

    <p>"Peki patron, sizin tahmininiz ne?" diye sordu Truitt.</p>

    <p>"Bombayı Londra'nın bir yerinden buraya getireceklerini sanmıyo­rum," dedi Cabrillo. "Bence şu anda Lababiti'nin yakınında bir yerde.</p>

    <p>&nbsp;&nbsp;&nbsp; Başlangıç noktamız onun apartmanı veya ona çok yakın bir yer olmalı. Sürücünün yerinde olsam, bombayı kurduktan sonra ilk patlama bölge­sinden bir ar. önce uzaklaşmaya bakardım. Victoria Embankment'ten gi­rip konser alanına gider, ateşlemeyi başlatır, sonra gözüm saatte, deli gibi kaçardım. Dokuzuncu dakika dolunca da içine sığınabileceğim sağlam bir bina arardım."</p>

    <p>"İlk patlama bölgesi ne kadar bir alanı kapsıyor?" diye sordu Truitt.</p>

    <p>Cabrillo haritada bir daire çizdi. Kuzey ucu A40 ve Paddington'u alı­yor, güney ucuysa Chelsea'ya, neredeyse Thames'e kadar uzanıyordu. Doğu tarafı Piccadilly Circus, batı tarafıysa Kensington ve Notting Hill'i içine almaktaydı.</p>

    <p>"Bu daire içindeki her şey yok olacak. Bunun bir kilometre dışında kalan bölge, ki, İngiltere'nin çoğu devlet dairesi buradadır, ağır hasar gö­recek. Patlama noktasının 8 kilometre dışında kalan alanda binalar hasar görecek, insanlar yoğun radyasyona maruz kalacak."</p>

    <p>Herkes haritaya bakmaktaydı.</p>

    <p>"Bu neredeyse Londra'nın tamamı," dedi Murphy.</p>

    <p>Cabrillo başını salladı.</p>

    <p>"Tabi, biz de bu arada tost olacağız," dedi Sağlık Uzmanı Huxley.</p>

    <p>"Bu tıbbi bir terim mi?" diye sordu Jones.</p>

    <p>Larry King, Adams'ın Oregon"a yakın bir alana indirdiği helikoptere yürüdü. Robinson'un arka kapısını açıp içinde tüfeğinin olduğu kutuyu ve birkaç koliyi koltuğa bıraktı. Kapıyı kapatıp öne gitti ve yolcu koltuğu­na yerleşti. Başına kulaklığı geçirip kapıyı killitleyene kadar konuşmadı.</p>

    <p>"Günaydın, George."</p>

    <p>"Günaydın, Larry," dedi Adams helikopteri havalandırırken. "Nasıl gidiyor?"</p>

    <p>"Av için güzel bir gün," dedi King yan pencereden manzaraya baka­rak.</p>

    <p>Hanley tatil nedeniyle kapalı olan bir banka binasının tepesindeki helikopter alanının kullanılmasını sağlamıştı. Robinson orada pozisyon alacaktı.</p>

    <p>Fakat daha önce Battersea Park'ta yapmaları gereken bir teslimat vardı.</p>

    <p>Meadows, Seng ve Truitt ödünç Range Rover içinde beklerlerken gözleri gökyüzündeydi. Robinson'u gördükleri anda Meadows dönüp Truitt'e baktı.</p>

    <p>"Majesteleri," dedi. "Yüzünüz geldi."</p>

    <p>Truitt'i Prens Charles'ın dublörü olarak kullanmak Cabrillo'nun fik­riydi ve Fleming de bunu onaylamıştı. Oregon<sup>1</sup> un Sihirli Dükkânı'nda Prens Charles'ın yüzüne tıpatıp uyan lateks bir maske yapmak mümkün­dü. Nbcon'un gemideki herkesin yüz kalıplarını bilgisayara kaydetmiş ol­ması sayesinde, bu maske Şirket'te görevli herkesin yüzüne uydurulabiliyordu. Cabrillo'nun Truitt'i seçmesinin iki nedeni vardı; birincisi, Tru­itt'in müthiş soğukkanlı bir insan olması, ikincisiyse, Prens Charles'a boy pos ve duruş olarak en çok benzeyen kişi olmasıydı.</p>

    <p>"Pekâlâ," dedi Truitt. "Şimdi biriniz gidin de tahtınızın vârisi için o maskeyi alıp gelin. Dışarısı ıslak ve soğuk, ben burada çok rahatım."</p>

    <p>Meadows kahkahayı patlattıktan sonra dışarı çıkıp o sırada alana inen helikoptere yürüdü, maskenin bulunduğu kutuyu aldı ve Range Rover'a geri döndü. Adams hemen havalanmıştı.</p>

    <p>Adams bir kez daha Thames Nehri'nin üzerinden uçup Westminster tarafına yol aldı. Orada, Palace Caddesi'nin biraz açığında bankayı buldu ve helikopteri terasa indirdi. King dışarı çıkıp kenara yürüdü ve alanı çev­releyen bel hizasındaki duvarın üstünden manzaraya baktı. Buckingham Sarayı kuzeybatıda, Hyde Park kuzeyde kalıyordu.</p>

    <p>Aşağıda akşam yapılacak konser için hummalı bir faaliyet vardı.</p>

    <p>Ben&amp;Jerry's dondurma kamyonu ikisinin de pek ilgisini çekmedi, ama Starbucks'ın kahve standı iştahlarını kabartmıştı. King gülerek Robinson'a yürüdü.</p>

    <p>"Bu kolilerden birinde yiyecek, soda ve su şişeleriyle kahve termosla­rı var," dedi arka koltuğu göstererek. "Diğerinde de bir yığın kitap ve güncel dergiler."</p>

    <p>"Sence ne kadar bekleriz?" diye sordu Adams.</p>

    <p>King saat ne baktı. Daha saat 10.00'du. "En kötü ihtimalle on dört saat," dedi. "Ama dua edelim de bombayı daha önce bulsunlar."</p>

    <p>Savoy Oteli'nde ekip Truitt'in satın almış olduğu elbiseleri giydikten sonra tek tek Cabrillo'nun süitine gelip görev talimatlarını aldılar. Ha­berleşme için ıepsinde çok kuvvetli mikroradyolar ve kulaklıklar vardı. Gönderme üniteleri boyunlarında ses kutularının yanına yerleştirilmişti. Birisi konuşacağı zaman parmağını boğazına değdirmesi yetiyor, böylece herkes söyleneni işitebiliyordu.</p>

    <p>İki kişilik uç ekip Grcen Park ile St. James's Park arasında bir yarım daire oluşturacaklardı.</p>

    <p>En kuzeybatıda Kasım ve Ross, Piccadilly'de, Dover ve Berkley cad­deleri arasını alacaklardı. Savoy'dan çıktıktan soma bir MI5 ajanı onları bu alana götürdü.</p>

    <p>Bu yarım dairenin tam ortasında Jones ve Huxley vardı. Onların gö­rev alanı Trafalgar Meydanı'nın tam karşısındaki caddede, Charing Cross metro istasyonu yakınındaydı. Eğer bomba Strand'dan diıckt olarak ge­lirse, onların önünden geçecekti. Son ekibi oluşturan Murphy ve Lincolne düşen görev ise Great George Caddesi'yle Horse Guards Yolu'nu kontrol altına almaktı. Bomba Victoria Embankment tarafından gelecek olursa, onlar müdahale edeceklerdi. Durdukları yere bağlı olarak, St. Ja­mes's Park'taki bir hedefe rahat atış yapabilirlerdi.</p>

    <p>Ekipler içinde sadece onların rahat silah atma imkânları olduğu için Murphy'nin yanında bir torba içinde küçük el füzeleri, tüfekler ve duman bombaları vardı. Diğer ekipler ise tabanca, bıçak ve herhangi bir vasıta­nın lastiklerini patlatmak için yola serpiştirilecek sivri çivilerle donanmış­lardı.</p>

    <p>Cabrillo apartmana yakın bir yerde kalacaktı. Sokak onunla birlikte, olan MI5 ajanlarıyla doluydu. Sabah geçmiş, öğleden sonra olmuştu ve hâlâ bir hareket yoktu.</p>
  </div>
</body>
</html>
