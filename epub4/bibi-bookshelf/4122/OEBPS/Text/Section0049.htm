<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a id="bookmark72">48</a></h2>

    <p>Hickman bir gayrimüslim olarak Mekke'de bulunmakta hiçbir sakın­ca görmüyordu.</p>

    <p>İslam dininden ve temsil ettiği her şeyden nefret ederdi. Saat on altı­da Hindularla Riyad'daki apartman dairesinde buluştu ve planını açıkla­dı. Sonra da bir yanında Arapça olarak "Kraliyet Temizlik İşleri" yazılı bir çalıntı minibüsle Mekke ve Kabe'ye olan on saatlik yolculuğa çıktılar. Hepsi uzun beyaz, bol giysiler giymişti ve yanlarında süpürge, kova, alçı malasıyla fırça vardı.</p>

    <p>Hickman para verip sahte bir resmi görev belgesi yazdırmıştı. Bu belge onların bölgede çiklet gibi şeyleri temizlemekten sorumlu olduğu­nu gösteriyordu. Hickman parlak sarı renkli, temizlikçi el arabası içinde hem göktaşını hem de Vanderwald'ın son anda göndermiş olduğu aerosol kutularını gizlemişti. Hinduların her birinde kenarlarına zamanlayıcı yapıştırılmış C-6 patlayıcılar vardı. Bir terslik olması ihtimaline karşı, hepsinin bacaklarında, uzun giysiler altında gizlenmiş tabancalar bulunu­yordu.</p>

    <p>Van büyük camiye açılan bir kapının önünde durdu.</p>

    <p>Hickman ve adamları araçtan inip el arabasını, süpürgeleri ve kova­ları alıp nöbetçiye doğnı yürüdüler. Hickman bu an için usanmadan çalış­mış, hem Arapça hem de vücut dili öğrenmişti. Elindeki görev kâğıdını uzattıktan sonra konuştu.</p>

    <p>"Allah'ın rızasıyla kutsal mekânı temizlemeye geldik," dedi.</p>

    <p>Vakit epey geçti, nöbetçi yorgundu ve cami kapalıydı.</p>

    <p>Bu adamların söylediklerinden başka bir amaçları olacağını düşün­mesi için hiçbir neden yoktu... bir şey demeden geçmelerine izin verdi. Hickman el arabasını mabedin içine açılan kemerli bir geçiş yoluna doğru sürdü.</p>

    <p>Geçite girdikten sonra Hickman küçük bir maske ve filtreyle ağzını, burnunu kapadı. Başındaki sarıkla da sadece gözleri açıkta kalacak şekil­de yüzünü örttü. Hindulara işaret edip patlayıcıları yerleştirmeleri için talimat verdikten sonra Kabe'nin yolunu tuttu.</p>

    <p>Yapının her bir köşesinde tören üniformaları içinde dört tane uzun boylu asker nöbet tutuyordu. Nöbetçiler her beş dakikada bir abartılı tö­ren adımlarıyla saat yönünde hareket ederek bulundukları köşeden diğe­rine geçip bekliyorlardı. Tam yeni pozisyon aldıkları sırada Hickman el arabasıyla yaklaştı.</p>

    <p>Aerosol kutularından birini çıkardı, kapağını açıp nöbetçinin ayakla­rı dibine itti. Nöbetçi bir saniye kadar hareketsiz kaldıktan sonra, önce dizleri üstüne çöktü, ardından yüzüstü mermer zemine kapaklandı. Hick­man hemen el arabasıyla birlikte örtünün altından geçip içeri girdi.</p>

    <p>Hemen İbrahim'in Taşı'na koşup yanında getirdiği demir çubukla kanırtarak onu gümüş çerçevesinden çıkardı ve yerine Grönland göktaşı­nı yerleştirdi. İbrahim'in Taşı'nı el arabasına koyduktan sonra belirli nok­talara patlayıcılar gizledi. İşini bitirince tekrar örtünün altından geçip dı­şarı çıktı.</p>

    <p>Vanderwald bu bayıltıcı gazın iiç dört dakikalık etkisi olduğunu söy­lemişti. Bu süre sonunda gazı soluyan kimse ayılmaya başlıyordu. Hick­man cl arabasını hızla geçite doğru sürdü.</p>

    <p>Hinduların da eli çabuktu. Kısa sürede onlar da işlerini bitirdiler bu­luşma noktasına geldiler.</p>

    <p>Arkasından gelen Hindularla Hickman el arabasını sürerek girişteki nöbetçinin yanından geçtiler.</p>

    <p>"Ne yapıyorsunuz?" diye sordu nöbetçi.</p>

    <p>"Özür dilerim," dedi Hickman Arapça; cl arabasını sürmeye devam etti. "İçeridekiler temizliğin yarın yapılacağını söylediler."</p>

    <p>Baygın nöbetçi kendine geldiği sırada Hickman ve adamları minibü­se binmiş oradan ayrılıyorlardı. Adam şöyle bir silkindikten sonra otur­duğu yerden etrafına bakındı... neyse ki, kimse görmemişti. Diğer tarafta­ki nöbetçi, nöbet talimatı gereği, onun bulunduğu tarafa bakmıyordu. Ayağa kalkıp saatine baktı. Değişime bir dakika otuz saniye vardı. Bayıl­dığını kimseye söylemeyecekti. Birisine söylediği taktirde, tam hac öncesi mutlaka onu görevden alırlardı.</p>

    <p>Bütün hayatı boyunca bir gün tören nöbetçisi olmayı hayal etmişti. Küçük bir kalp sıkıntısı veya gıda zehirlenmesi yüzünden bu hayali suya düşmemeliydi.</p>

    <p>Hickman araç sürücüsüne Kızıldeniz kıyısındaki Rabigh şehrine git­mesini söyledi.</p>

    <p>Oraya varınca, Hindular onun daha önce kiralamış olduğu evde sak­lanacaklar, ertesi gece de Medine'ye yola çıkacaklardı. Hickman'ın gece­yi Rabigh'de geçirmeye niyeti yoktu. Gün ışırken limanda onu bekleyen bir gemiye binip kuzeye gidecekti.</p>

    <p>Overhol&nbsp; Oval Ofis'te başkana brifing vermiş, yerine oturmuştu.</p>

    <p>'Bu adamakıllı kötü bir durum, Langston." dedi başkan.</p>

    <p>Overhol ı yavaşça başını salladı.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

    <p>"Suudi Arabistan'la ilişkilerimiz zaten genel olarak pek iyi değil," di­ye devam etti başkan. "Senatör Gant'ın 11 Eylül teröristlerini barındırdığı için krallığı lanetleyen kararı çıkarması ve Kongre'nin Suudi ham petro­lüne özel vergi bindirmesinden bu yana diplomatlarımız randevu almakta bile zorlanıyorlar. Son kamuoyu yoklamalarında Amerikan vatandaşları­nın büyük çoğunluğu, Irak yerine Suudi Arabistan'a saldırmalıydık, di­yorlar. Sen de şimdi bana kaçık bir Amerikalı milyarderin bu ülkenin en kulsal mekânına bir darbe vuracağını söylüyorsun."</p>

    <p>"Hassas bir durum." dedi Overholt.</p>

    <p>"Hassas mı?" diye patladı başkan. "Çok daha vahim. Eğer Hickman seccadeleri zehirleyip. İbrahim'in Taşı nı değiştirdiyse ve sizin teorinizde- ki gibi bir şey gerçekleşirse, başımıza gelebilecek üç ciddi tehlike görüyo­rum. Birincisi zaten belli. Suudiler Amerika'ya petrol sevkiyatını kese­cekler. Bu bizi ekonomik durgunluğa götürecek; zaten son durgunluktan zor bela çıkar gibi olurken yeni bir sarsıntıyı ülke kaldıramaz. İkincisi, Hickman'ın Amerikalı olması, bütün teröristleri bizim üstümüze çeke­cek. Ülkeyi kana bulamak için dört bir yandan saldıracaklar. Gerçek şu ki, Amerika-Kanada ve Amerikan-Meksika sınırları kevgir gibi. Etrafımıza yüksek duvarlar çekmedikçe, ülkemize girmeye kararlı birine engel ola­mayız. Üçüncüsü hepsinden kötü. Eğer Grönland göktaşı parçalanırsa ve Arizona numunesindeki gibi bir virüs ortaya çıkarsa, zaten ilk iki tehlike­nin anlamı kalmıyor. Atmosferdeki oksijen tükeniyor ve hepimiz toz so­luyoruz."</p>

    <p>Overholt yine başını salladı. "Eğer CIA doktorunun yat kaptanından öğrendiği doğruysa, ilk iki tehlike savuşturulabilir. Buna göre, Hickman'ın planı her şeyi İsrail üstüne yıkmakmış."</p>

    <p>"Maalesef, İsrail'e yapılan Amerikan yardımını kesmeye ne kadar çalıştıysam da, başarılı olamadım. Arap dünyası Amerika ve İsrail arasın­da güçlü bağlar olduğuna inanıyor... yanlış da değil. Eğer suç İsrail'in üs­tünde kalırsa, askeri olan her Arap ülkesinin ordusu İsrail'e saldınr. O zaman da ne olacağını biliyoruz."</p>

    <p>"İsrail nükleer bomba kullanır," dedi Overholt.</p>

    <p>'Tapabileceğimiz bir şey var mı?" dedi başkan. "Bana çıkış yolu gös­ter."</p>

    <p>"Bu durumu düzeltmenin tek yolu var," dedi Overholt. "Seccadeleri bulup yok edelim, bir şekilde Hickman ı yakalayalım ve eğer değiştirmeyi gerçekleştirmişse, göktaşlarını tekrar değiştirelim, sonra da kutsal me­kânlara yerleştirilmiş patlayıcıları bulalım."</p>

    <p>"Ve bütün bunları Suudi Arabistan devleti bizim nc yaptığımızı bil­meden gerçekleştirelim," dedi Başkan. "Çok iddialı bir istek listesi."</p>

    <p>"Sayın başkanım," dedi Overholt. "Daha iyi bir fikriniz var mı?"</p>

    <p>4 Ocak 2006, Katar'da saat sabahın beşi. Otel odasında çalan telefon Cabrillo'yu uyandırdı.</p>

    <p>"Benim, Juan," dedi Overholt. "Balkanla toplantıdan yeni çıktım, sa­na emirlerini ileteceğim."</p>

    <p>Cabrillo yatağında doğruldu. "Nedir karar?"</p>

    <p>"Her şeyin Suudilerin işbirliği olmadan yapılmasını istiyor," dedi Overholt. "Üzgünüm ama başka çare bulamıyoruz."</p>

    <p>Cabrillo uzun ve sesli bir soluk verdi. "Haccın başlamasına altı gün kaldı, başladığı zaman Mekke ve Medine yaklaşık iki milyon hacıyla do­lup taşacak ve sen benden içeriye bir ekip gönderip ne yapmamı istiyor­sun?"</p>

    <p>"Önce Hickman'ı bulacaksın," dedi Overholt. "Ve göktaşının nc du­rumda olduğuna bakacaksın... eğer Onu İbrahim'in Taşı ile değiştirmişse, bir değişiklik de sen yapacaksın. Sonra Mescid- i Haram ve Mescid-i nebevi camilerine patlayıcı yerleştirilmiş mi, diye kontrol edeceksin. Sonrada da sen ve adamların orada bulunduğunuza dair en küçük bir iz bırakmalı­dan Suudi Arabistan'dan çıkacaksınız."</p>

    <p>"Sen böyle hayallere kapılmışken ciddileşmek istemem," dedi Cabrillo. "Ama böyle bir şeyin Amerika'ya kaça mal olacağı hakkında hiç fikrin var mı?"</p>

    <p>"Sekiz haneli bir sayı mı?" diye sordu Overholt.</p>

    <p>"Belki dokuzu bulur," dedi Cabrillo.</p>

    <p>"O halde, bu yapabilirsin mi demek oluyor?"</p>

    <p>"Belki, ama Savunma Bakanlığı nın tüm kaynaklan ve istihbarat teş-:- kilatının bütün birimleri bana açık olmalı."</p>

    <p>&nbsp;&nbsp;&nbsp;&nbsp; "İstediğin anda ne gerekirse yapacaklar," dedi Overholt. Cabrillo telefonu kapatıp bir numara çevirdi.</p>

    <p>Bir saat sonra, Cabrillo otelde duşunu yaptığı sırada, Hali Kasım Kan­tar daki Amerikan Hava Üssü'nde bir hangarın önünde piste doğru yürü­yordu. Hint Okyanusu'ndaki Diego Garcia'dan, Afrika kıtasına kadar nerede Amerikan birliği varsa taranmış, Müslüman olan otuz yedi kişi bu­lunmuştu. Bu askerler bağlı bulundukları birliklerden bir gün önce asker-i jetlerle getirilmişti.</p>

    <p>Buraya neden gönderildiklerini bilmiyorlardı.</p>

    <p>"Arkadaşlar," dedi Kasım. "Tabura geçin."</p>

    <p>Adamlar tabur olup tören rahatında beklemeye başladılar.</p>

    <p>Kasım elindeki listeyi inceledikten sonra başım kaldırıp tabura baktu. "Benim adım Hali Kasım. Sivil sektöre geçmeden önce Amerikan Deniz Kuvvetlerinde yedi yıl gedikli erbaş olarak sualtı tahrip birimlerinde görev yaptım. Bu operasyon için başkanlık emriyle faal göreve çağrıldım yarbay rütbesine yükseltildim. Elimdeki listeye göre burada en kıdemli ikinci adam Hava Kuvvetleri'nden Yüzbaşı William Skutter. Yüzbaşı Skutter, öne çıkın, lütfen."</p>

    <p>Hava Kuvvetleri üniforması içinde uzun boylu zayıf bir zenci iki adım öne çıktı.</p>

    <p>"Yüzbaşı Skutter ikinci komutan olarak görev yapacak," dedi Kasım. "Yüzbaşım, lütfen böyle gelin ve yüzünüzü tabura gösterin."</p>

    <p>Skutter oraya gidip topuk üstünde döndükten sonra Kasım'ın yanın­da durdu.</p>

    <p>"Yüzbaşı Skutter bir iki saat sonra sizleri hizmet alanlarınıza ve rüt­belerinize göre takımlara ayıracak," dedi Kasım. "Şimdi neden her birini­zin seçilerek buraya getirildiğinizi açıklamak istiyorum. Her şeyden önce ve önemlisi, sizler Amerika Birleşik Devletleri'nin askeri personelisiniz; ikinci ve bu misyon için çok önemli neden, sicil dosyalarınızda her birini­zin Müslüman olarak kayıtlı olması. Peki, şu anda aranızda artık Müslü­man olmayan kimse var mı? Varsa, lütfen öne çıksın?"</p>

    <p>Kimse kımıldamadı.</p>

    <p>"Pekâlâ, arkadaşlar," dedi Kasım. "Özel bir operasyon için sizlere ih­tiyacımız var. Lütfen benimle hangara gelin. Herkes oturduktan sonra bir brifing verip sizlere her şeyi ayrıntılarıyla açıklayacağım."</p>

    <p>Kasım önde Skutter arkada hangara doğru yürüdüler.</p>

    <p>Adamlar tek sıra halinde peşlerinden giderek hangara girdiler. Pod­yumun yanında birkaç karatahta, katlanabilir uzun bir masa üstünde ser­gilenen bir silah ve su sebili vardı. Oturma yeri olarak birkaç sıra siyah plastik katlanabilir iskemle bulunuyordu.</p>

    <p>Herkes oturduktan sonra Kasım ve Skutter podyuma yürüdüler.</p>
  </div>
</body>
</html>
