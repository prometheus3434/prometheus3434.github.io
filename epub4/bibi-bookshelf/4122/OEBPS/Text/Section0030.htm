<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a id="bookmark40">29</a></h2>

    <p>Adams bir an Cessna'yı görünce Cabrillo'ya işaret edip navigasyon sistemi üstündeki hareketli haritayı gösterdi. "Beş dakika sonra kara üze­rinde olacak."</p>

    <p>"Umarım Kraliyet Hava Kuvvetleri, onu gerektiği gibi karşılar," dedi Cabrillo. "Biz de artık bu işten kurtulmuş oluruz. Yakıt durumumuz na­sıl?"</p>

    <p>Adams göstergeyi işaret etti. Ters rüzgâr yapacağını yapmıştı; ibre boş hanesinin hemen üstündeydi. "Rezervin de sonunu kazıyoruz, patron, ama karaya yetecek kadar var. Sonrasını bilemem."</p>

    <p>"Karaya inip yakıt ikmali yaparız," dedi Cabrillo güvenle. "Hanley'den İngiliz jetlerinin müdahale ettiği haberini bekliyorum."</p>

    <p>Fakat o sırada Hanley iki kıta arasında bürokratik kırtasiyecilikle boğuşmaktaydı.</p>

    <p>"Hiç uçakları yokmuş da ne demek oluyor?" diye çıkıştı Hanley, Over­holt'a.</p>

    <p>"İngilizler on dakikadan önce tek bir jet bile kaldıramıyorlar," dedi Overholt. "O da, güneyde Mindenhall'dan şu anda İskoçya'da hiçbir şeyleri yokmuş. Daha da kötüsü, güneydeki imkânları da tıpkı bizim gibi çok kısıtlı... savaş uçaklarının çoğu bize yardım etmek için Irak'ta ve Afri­ka'da."</p>

    <p>Teki o bölgede bize ait bir uçak gemisi var mı?" diye sordu Hanley. "Yok," dedi Overholt. "Yakınlarda sadece bir güdümlü füze firkatey­nimiz var, o da Faeroe Adaları'ndaki yatı durdurmak için görevli."</p>

    <p>"Bay Overholt” dedi Hanley. "Ciddi bir sorunumuz var. Arkadaşınız Juan şu anda burnundan soluyor olmalı... eğer bir an önce ona destek git­mezse, göktaşını bir kez daha kaybedeceğiz. Biz üstümüze düşeni yapıyo­ruz, ama bize mutlaka destek gerekli."</p>

    <p>"Anlıyorum," dedi Overholt. "Bir bakayım başka bir şey bulabilecek miyim; sizi tekrar ararım."</p>

    <p>Telefon kapandıktan sonra Hanley monitördeki haritaya baktı. Cessna'nın radardaki görüntüsü kıyıyı aşmak üzereydi. Hemen telefona sarıldı.</p>

    <p>"Evet, efendim," dedi Aberdeen'deki Challenger 604'ün pilotu. "Ya­rım saatte bir türbinleri çalıştırdığımız için motorlarımız harekete hazır. Kuleden onay alır almaz kalkabiliriz."</p>

    <p>"Birinci hedef az önce Cape Wrath'a vardı," dedi Hanley. "Önce do­ğuya, sonra kuzeye uçun. Göründüğü kadarıyla mevcut rotası Glasgow." "Ona yetiştiğimiz zaman ne yapalım?" "Sadece takip edin," dedi Hanley. "İngiliz jetleri gelene kadar." Hanley ve pilot konuşurlarken yardımcı pilot kalkış iznini almıştı. Pi­lota işaret etti.</p>

    <p>"Şu anda kalkış izni aldık," dedi pilot, Hanley'e. "Başka bir şey var mı?"</p>

    <p>"Başkanımıza göz kulak olun. Şu anda Robinson'da ve yakıtları bit­mek üzere."</p>

    <p>"Merak etmeyin, efendim," dedi pilot uçağını piste doğru ilerletir­ken. Hafif bir sis ön camı ıslatmıştı. Pilot kuzeydeki bulutlara bakınca ile­ride çok daha kötü hava koşullarıyla karşılaşacağını anladı.</p>

    <p>Piste varınca kalkış için gazı kökledi.</p>

    <p>James Bennett endişeyle yakıt göstergesine baktı. Mevcut yakıtıyla Glasgow'a varamayacaktı; bunun üzerine rotasını hafifçe sola çevirdi. Bennett acil iniş gerekebilir, diye kara üstünde kalmayı düşünmüştü; böy­lece yeni rotası güneydeki Inverness'e, sonra da doğuya, Abcrdeen'e ola­caktı. Talihi varsa, İskoç limanına varabilirdi. Ama Bennett talihli bir adam değildi.</p>

    <p>Tam o anda telefon çaldı.</p>

    <p>"Bir sorunumuz var," dedi telefondaki ses. "Az önce İngilizlerin haberleşmesini duyduk; seni yakalamak için iki jet kaldırıyorlar. Sana yetiş­meleri on beş dakikayı geçmez."</p>

    <p>Bennett saatine baktı. "Bu hiç iyi değil," dedi hemen. "Yakıt nedeniy­le rota değiştirmek zorunda kaldım. Daha önce planladığımız gibi, Glasgow'a gidemiyorum. En iyi ihtimalle Aberdeen'e ineceğim, ama oraya da jetler gelmeden varamam."</p>

    <p>"Faeroe'da yakıt ikmali yapabilmiş olsaydın bile," dedi ses. "İngiliz jetleri yoluna çıkacağı için Glasgow'a gidemezdin. Helikoptere ne oldu? Hâlâ peşinde mi?"</p>

    <p>"Yola çıktığımdan beri görmedim," dedi Bennett. "Geri dönmüştür herhalde."</p>

    <p>"İyi," dedi ses. "O halde planım hâlâ geçerli. Haritanı açsana."</p>

    <p>Bennett İskoçya'yı gösteren haritasını çıkardı. ""Açtım."</p>

    <p>"Inverness'i görüyor musun?"</p>

    <p>Bennett haritaya baktı. "Evet."</p>

    <p>"Onun hemen güneyinde büyük bir göl görüyor musun?"</p>

    <p>"Şaka ediyorsunuz herhalde," dedi Bennett.</p>

    <p>"Hayır," dedi ses. "Loch Ness Gölü. Doğu kıyısı boyunca uçmaya de­vam et. Kıyıda bekleyen bir kamyon içinde adamlarımız var. Görebilmen için duman patlatacaklar."</p>

    <p>Duman patlatmak, mevki belirlemek amacıyla duman bombası at­maya verilen askeri terimdi.</p>

    <p>"Sonra ne olacak?" diye sordu Bennett.</p>

    <p>"Alçalıp yükünü kapıdan aşağıya atacaksın," dedi ses. "Adamlar alıp getirecekler."</p>

    <p>"Ben ne olacağım?" dedi Bennett.</p>

    <p>"Bırak jetler seni bir havaalanına inişe zorlasınlar," dedi ses. "Cess­na'yı didik didik ararlar, bir şey bulamayınca da, yanlış ihbar verilmiş der­ler."</p>

    <p>"Harika bir plan," dedi Bennett.</p>

    <p>"Ben de öyle düşünmüştüm," dedi ses ve telefonu kapadı.</p>

    <p>Cabrillo ve Adams'ın içinde bulunduğu Robinson helikopter kayalık kıyı şeridini aşınca Adams bir zafer işareti yapıp Cabrillo'ya döndü. "Ga­liba kefeni yırttık," dedi. "Şimdi yakıt bitse bile otorotasyonla yere inebilirim."</p>

    <p>"İş ona kalırsa, umarım antrenmanlısındır."</p>

    <p>"Her hafta birkaç kez antreman yaparım," dedi Adams. "Ne olur ne olmaz."</p>

    <p>İç kısımlara doğru ilerledikçe bulutlar daha da yoğunlaşıyordu. Ara­da bir İskoçya'nın kar kaplı tepeleri görünmekteydi. Otuz saniye önce Cabrillo kısa bir an için Cessna'nın kuyruk ışıklarını görmüştü.</p>

    <p>"Jetler her an burada olabilirler," dedi Cabrillo ve Hanley'i aramak için uydu telefonunu aklı.</p>

    <p>Oregon Faeroe Adaları'nın güneyine doğru tam yol ilerlemekteydi. Çok geçmeden bir karar vermek zorundaydılar: ya batıya doğru İskoçya ve İrlanda boyunca gidecekler ya da doğuya yönelip Kuzey Denizindeki Shetland Adaları'yla Orkney arasına geçeceklerdi. Hanley monitörlere bakarken telefon çaldı.</p>

    <p>"Durum nedir?" diye sordu Cabrillo.</p>

    <p>"Overholt İngiliz jetlerini devreye sokmakta zorlandı," dedi Hanley. "Son aldığım bilgiye göre az önce Mindenhall'dan havalanmışlar. En son hızla giderlerse aşağı yukarı yarım saatte size yetişirler."</p>

    <p>"Bizim yarım saatlik yakıtımız kalmadı," dedi Cabrillo.</p>

    <p>"Üzgünüm, Juan," dedi Hanley. "İngiliz jetleri gelene kadar takibi sürdürsün diye Challenger'i devreye soktum. Cessna'yı izleyip bana bilgi verecekler. Bu herifi yakalayacağız, hiç endişen olmasın."</p>

    <p>"Yattan haber var mı?"</p>

    <p>"Faeroe Adaları'ndaki limandan on dakika önce ayrılmış," dedi Han­ley. "Bir Amerikan güdümlü füze firkateyni onu Atlantik'te durduracak."</p>

    <p>"Nihayet iyi bir haber," dedi Cabrillo.</p>

    <p>Hanley'in gözü Cessna ve Robinson'un mevkilerini gösteren moni­tördeyken, kulağı Challcngcr pilotunun telsizle geçtiği rapordaydı. Challenger'in radar ekranında hızla yaklaşan iki uçak belirmişti.</p>

    <p>"Cessna şu anda Inverness üzerinde," dedi Hanley. "Challenger, onu radarından izliyor. Ne kadar yakıtınız kaldı?"</p>

    <p>Cabrillo, Adams'a döndü. "Yakıt bitmeden Inverness'e varabilir mi­yiz?"</p>

    <p>"Sanırım," dedi Adams, karaya ulaştıktan sonra rüzgârı arkadan al­maya başladık."</p>

    <p>"Inverness'e yetecek kadar var," dedi Cabrillo, Hanley'e.</p>

    <p>Hanley tam onlara artık inip yakıt almalarını tavsiye edecekken bu­na fırsat bulamadı. O sırada Challenger'in yardımcı pilotu Cessna'nın alçalmakta olduğunu rapor etti.</p>

    <p>"Juan," dedi Hanley telaşla. "Challenger şimdi bildirdi, Cessna inişe geçiyormuş."</p>

    <p>Robinson'daki hareketli harita üzerinde Inverness sadece birkaç ki­lometre ötedeydi.</p>

    <p>"Nereye inmeye çalışıyor?" diye sordu Cabrillo.</p>

    <p>"Göründüğü kadarıyla, Loch Ness'in doğu yakasına."</p>

    <p>"Seni yine ararım," dedi Cabrillo ve telefonu kapadı.</p>

    <p>Hava giderek bozuyordu; Robinson'un ön camında yağmur damlala­rı ince şeritler halinde akmaktaydı. Adams fanı çalıştırıp buğulanmayı gi­derdikten sonra bir kez daha yakıt göstergesine baktı.</p>

    <p>"Canavarlara inanır mısın?" diye sordu Cabrillo, Adams'a.</p>

    <p>"Canavar kamyonlara inanırım," dedi Adams. "Niye sordunuz?"</p>

    <p>Cabrillo hareketli haritayı gösterdi. Loch Ness puroya benzeyen gö­rünüşüyle haritada belirmişti. "Hanley'in söylediğine göre Cessna Loch Ness'in doğu yakasına inmeye hazırlanıyormuş."</p>

    <p>Son birkaç dakika içinde, bulutlar tam kapatmadan önce Adams yeri görebilmişti. "Pek sanmıyorum," dedi.</p>

    <p>"Neden?" diye sordu Cabrillo.</p>

    <p>"Çok tepelik," dedi Adams. "Pist olabilecek yer yok."</p>

    <p>"O halde..." diye başladı Cabrillo.</p>

    <p>"Yükünü havadan bırakacak," diye tamamladı Adams.</p>

    <p>Operasyon lideri Bennett'den takip edildiği haberini alır almaz Glasgow'daki dört adamından ikisini hemen kuzeye gönderdi. Bu iki kişi Loch Ness'e olan yüz elli kilometrelik mesafeyi iki saatten kısa bir sürede kat edip yeni talimat beklemeye başlamışlardı. On dakika önce gölün do­ğu yakasında ıssız bir yer bulup haber beklemeleri söylenmişti. İki dakika önce de duman bombalarını yakıp havadan bırakılacak bir paket için ha­zır olmaları istendi.</p>

    <p>Adamlar kapıları açık minibüsün içinde oturmuş, yağmurun savur­duğu dumanı seyrediyorlardı. Uçak her an gelebilirdi.</p>

    <p>"Sesi duydun mu?" dedi adamlardan biri uçağın sesini işiterek.</p>

    <p>"Giderek yaklaşıyor," dedi ikinci adam.</p>

    <p>"Beklediğimiz uçağın başka..."</p>

    <p>Bennett, Challenger yanından hızla geçerken savrulan Cessna'yı kon­trol etmekte zorlandı. Bu jeti kim uçuruyorsa ya kaçık ya da çok acemi ol­malı, diye düşündü. Kendi küçük uçağını radarda görmemiş olamazdı.</p>

    <p>"Yetmiş metre," dedi Challenger'in yardımcı pilotu. "Bir motor gide­cek olursa kebap oluru?.."</p>

    <p>"Pencereden bak," dedi pilot. "Bir geçiş daha yaptıktan sonra yükseliyorum."</p>

    <p>Challenger tepelerin üstünü neredeyse sıyırarak uçuyordu. Önlerine çıkan yüksekçe bir tepeyi aştıktan sonra gölün üstüne vardılar."</p>

    <p>"İşte, orada," dedi yardımcı pilot doğu kıyısında park etmiş bir mini­büsü göstererek. "Duman görüyorum."</p>

    <p>Pilot da bakıp dumanı gördükten sonra tekrar yükselmeye başladı. Güvenli bir irtifaya ve hıza eriştikten sonra Oregon u aradı. "Doğu kıyı­sında duman işareti veren bir minibüs gördük. Jetlerin gelmesi ne kadar sürer?"</p>

    <p>"Jetlerin gelmesi on beş dakikayı bulur," dedi Hanley.</p>

    <p>"Yükü havadan bırakacaklar," dedi Challenger'in pilotu.</p>

    <p>"Bilgi için sağ ol," dedi Hanley.</p>

    <p>"Havadan bırakacaklar," dedi Cabrillo, Hanley telefonu açınca.</p>

    <p>"Biliyorum," dedi Hanley. "Ben de şimdi seni arayacaktım. Challen­ger alçak uçuş yaparken doğu yakasında duman işareti veren bir minibüs görmüş."</p>

    <p>"Cessna'yı bir anlık görebildik," dedi Cabrillo. "Hemen önümüzde. Birazdan ikimiz de Loch Ness üstünde olacağız."</p>

    <p>"Yakıt durumunuz nasıl?"</p>

    <p>"Yakıt nasıl?" diye sordu Cabrillo, Adams'a.</p>

    <p>"İbreyi hiç bu kadar aşağıda görmemiştim," dedi Adams.</p>

    <p>Cabrillo aldığı bilgiyi aynen iletti.</p>

    <p>'Takibi bırakın," dedi Hanley telaşla. "Hâlâ imkânınız varken inin."</p>

    <p>O sırada Robinson bulutların açık verdiği bir noktadan geçerken Cabrillo aşağıya baktı. Loch Ness Gölü'nün çalkantılı suları görünüyor­du. "Artık çok geç, Max," dedi Cabrillo. "Şu anda Loch Ness üzerindeyiz."</p>

    <p>Göl kenarında bekleyen iki adam, göktaşını alıp o noktadan güvenli bir uzaklığa gidene kadar telsizi kullanmamaları için kesin talimat almış­lardı. Bu nedenle alçaktan uçan jeti bildirmediler. Büyük ihtimalle teknik bir sorun yaşayan bir petrol şirketi jetiydi... öyle değilse de, zaten onların yapabileceği bir şey yoktu. Tekrar kulak kesilip Cessna'yı görmek için gö­ğe bakmaya devam ettiler.</p>

    <p>Tornado ADV savaş jeti İskoçya'da Perth üzerindeyken İngiliz pilot mevki bildirdi. Loch Ness'c altı dakikalık mesafedeydiler ve hızla yaklaşı­yorlardı.</p>

    <p>"Bölgede bir Challenger ticari jet ve helikopter var; onlar dost," diye bilgi verildi üsten.</p>

    <p>"Anlaşıldı," dedi pilot. "Hedef Cessna 206 pervaneli uçak."</p>

    <p>Bennett gölün kuzeydoğu ucu ortaya çıkar çıkmaz duman işaretini görebilmek için gözlerini zorladı. Puslu ve sisli bir hava vardı ve görüş çok sınırlıydı. Flapları indirip Cessna'nm hızını iyice azalttı. Gölün karşı tarafından göz kırpan ışıkları görünce o tarafa yaklaşmaya başladı.</p>

    <p>"İşte göl," dedi Cabrillo.</p>

    <p>Robinson, Cessna'ya hızla yaklaşıyordu; Adams biraz hız kesti. "Ya­vaşlıyor," dedi Cabrillo'ya.</p>

    <p>Cabrillo önündeki hareketli haritaya baktı. "Görünürde hiç alan yok. Düşündüğümüz gibi, havadan bırakmayı deneyecek."</p>

    <p>Helikopter o sırada doğu yakasına dönmekte olan Cessna'ya çok yaklaşmıştı. Adams tam karaya doğru dümen kıracağı sırada motordan tekleme sesleri işitildi.</p>

    <p>Bennett nihayet dumanı ve yanıp sönen flaşörün ışığını gördü. İyice alçalarak uzanıp yolcu kapısının kilidini açtı ve göktaşının bulunduğu ku­tuyu kapıya doğru iyice itti. Bir dakika sonra kapıyı açar, uçağı yana yatı­rır ve kutuyu dışarı itebilirdi.</p>

    <p>Billy Joe Shea altındaki siyah 1947 model MG TC'yi Loch Ncss'in doğu kıyısı boyunca sürüyordu. Shea, Midland, Teksaslı bir petrol mü­hendisiydi; bu klasik otomobili birkaç gün önce Leeds'de bir galeriden satın almıştı. Babası da burada, Hava Kuvvetleri'nde görevliyken bunun benzeri bir otomobil satın almış, yıllarca kullanmış, Billy Joe da sürücülü­ğü bu otomobilde öğrenmişti. Babası bunu otuz yıl önce sattığından beri, Shea hep böyle bir klasik otoya sahip olmayı istemişti.</p>

    <p>İnternette bir araştırma, evini ikinci kez ipotek ettirme ve uzun süre­de biriktirdği üç haftalık izin sonunda bu hayalini gerçekleştirmişti. Shea'nın niyeti birkaç hafta boyunca İskoçya ve İngiltere'yi gezmek, son­ra da memleketine göndermek için otomobilini Liverpool'da limana bı­rakmaktı. Tentesi kapalı olmasına rağmen açık yan kapılardan içeri yağ­mur giriyordu. Shea yolcu koltuğunda duran kovboy şapkasını alıp üstün­de biriken yağmur sularını boşalttı. Yoluna devam edip kenarda park et­miş bir minibüsün yanından geçti.</p>

    <p>"Jetler radanmda göründü," dedi Challengerin pilotu telefonda Hanley'e.</p>

    <p>"Cessna'dan ne kadar uzaklıktasın?" diye sordu Hanley.</p>

    <p>"Fazla değil," dedi pilot. "Birazdan doğu kıyısını güneyden kuzeye kat edeceğiz. Cessna'ya da mümkün olduğu kadar yakından geçeceğiz."</p>

    <p>Bennett yükü bırakacağı noktaya yaklaşmıştı. Uzanıp kapının kolu­nu açtı ve Cessna'yı yana yatırdı. Gözünün ucuyla yol boyunca ilerleyen eski bir otomobil fark etti. Sonra yine yükünü minibüse en yakın bir yere bırakma işine odaklandı.</p>

    <p>Tam o anda ön camında ticari jet belirdi.</p>

    <p>"Doğu kıyısında yol üstünde bir minibüs var," dedi Challenger'in pi­lotu Hanley'e; o sırada büyük bir gürültüyle alçaktan Bennett'in yanın­dan geçiyordu.</p>

    <p>"Peki, yol..." diye başladı Hanley ama bitiremedi.</p>

    <p>"İşte, Robinson da göründü," diye bağırdı pilot.</p>

    <p>"Minibüsü görebiliyor mu?" diye sordu Hanley.</p>

    <p>"Sanırım," dedi pilot, tekrar yükselmeye başladığında. "Ama hâlâ bi­raz uzakta."</p>

    <p>"Hemen oradan ayrıl," dedi Hanley. "İngilizlerden şimdi haber aldık, jetleri birkaç dakika ilerdelermiş. Artık bırakalım, onlar halletsinler." "Anlaşıldı," dedi Challenger'in pilotu.</p>

    <p>O sırada yerde, minibüsün yanında beklemekte olan iki adam Cess- na'nm yaklaşmasını izliyorlardı.</p>

    <p>"Geride bir helikopter mi var, ne?" dedi biri.</p>

    <p>Diğeri o yöne doğru baktı. "Hiç sanmam. Eğer görülecek kadar ya­kın olsaydı motor ve uskur sesini duyardık."</p>

    <p>Ccssna'nın kapısının açıldığını gördüler.</p>

    <p>Yerdeki iki adam helikopterin motor sesini pekâlâ duymuş olabilir­lerdi... eğer motor çalışıyor olsaydı, tabi. Oysa, Robinson'un kokpitinde tüyler ürperten bir sessizlik vardı; duyulan tek ses, Adams otorotasyona geçtiğinde gövdeyi sıyıran havanın çıkardığı sesti. Adams yere doğru bir açıya girdi ve düzgün iniş için dua etti.</p>

    <p>Bu yamuk iniş süreci içinde Cabrillo minibüsü ve flaşörlerini gör­müştü, fakat bunu Adams'a söylemeye gerek duymadı. Pilotu yeterince meşguldü zaten.</p>

    <p>Bennett kutuyu iterek açık kapıdan aşağıya düşürdü. Sonra Cess­na'yı doğrulttu ve Inverness Havaalanı yönüne soktu. Gölün ucundaki te­peleri aşmak için yükseldiği sırada gözünün ucuyla yerden 150 metre yükseklikteki helikopteri fark etti.</p>

    <p>Cessna'yı stabilize eder etmez telefon açıp bunu bildirecekti.</p>

    <p>Göktaşının bulunduğu kutu doğruca yarı ıslak bir zemine düştüğü için kırılmadı. İki adam hemen koşup kutuyu çamurdan çıkarmaya çalı­şırlarken iki jetin çıkardığı kulakları sağır eden gürültüyü duydular. Baş­larını kaldırıp bakarlarken jetler geçip gittiler.</p>

    <p>"Buradan hemen uzaklaşmalıyız," dedi adamlardan biri.</p>

    <p>İkinci adam motoru çalıştırmak için minibüse koşarken diğeri de ku­tuyu taşıyarak onu izledi.</p>

    <p>"Sanırım yola inebileceğim," dedi Adams.</p>

    <p>Robinson giderek açılan kavisler yapıyor, tüm gücünü dönmesini sağlayan pervanelerinin arasındaki hava akımından alıyordu.... fakat sü­ratle hız kaybetmekteydi.</p>

    <p>Gölün kenarı ve yol hızla yaklaşıyordu... Adams aracın burnunu kal­dırmaya başladı.</p>

    <p>Jetler Cessna'nm arkasından öyle hızlı gelmişlerdi ki, sanki aniden ortaya çıkıvermiş gibiydiler. Her iki yanından sıyırırcasına geçip yüksek hızla dönüş yaptılar. O sırada Bennett'in radyosu cızırdadı.</p>

    <p>"Kraliyet Hava Kuvvetleri," dedi bir ses. "Derhal en yakın havaavalına inmek zorundasınız. Bu talimata uymazsanız sizi düşüreceğiz. Bu me­sajı aldığınızı bildirin."</p>

    <p>İki jet dönüşlerini tamamlamış, doğruca Bennett'in üstüne gelmek­teydiler.</p>

    <p>Bennett cevap olarak kanatlarını salladı... sonra da uydu telefonuna uzandı.</p>

    <p>Bu kadar yaklaşıp bu kadar uzakta olmak...</p>

    <p>Helikopter bir tepenin ardına inerken Cabrillo yan pencereden bakı­yordu. Minibüs ve kutunun atıldığı yerden bir kilometre uzaktaydılar. Adams onları sağ olarak indirebilse bile, Robinson'dan çıkıp oraya koşa­na kadar minibüs de, göktaşı da çoktan gitmiş olurlardı.</p>

    <p>Uydu telefonunu göğsüne bastırıp yere vuracakları anı bekledi.</p>

    <p>Minibüs sürücüsü aracı hemen vitese geçirip gaza bastı. Arka teker­lekleri çamurlu zeminde ıslak toprak sıçratarak asfalt yola girdikten son­ra güneye doğru yol almaya başladı.</p>

    <p>Sürücü telaşla dikiz aynasına baktı; yolun boş olduğunu görünce ra­hatladı.</p>

    <p>Adams, Robinson'u bir keman virtüözünün inceliğiyle yönetiyordu. Mesafeyi büyük bir dikkatle hesapladıktan sonra helikopter yerden bir metre yükseklikte kavis yaparken devri hatve kumandasını mümkün olan en son anda kaldırdı. Bu ani değişiklik uskurlarda kalan son havayı da tü­ketince Robinson bir an havada kaldı ve bir metre yükseklikten kızakları üstüne düştü. Araç şöyle bir sarsıldı, ama çok şiddetli olmadı. Adams ya­nındaki Cabrillo'ya bakıp yüksek sesle soluk verdi.</p>

    <p>"Çok iyisin," dedi Cabrillo.</p>

    <p>"Epey zor oldu," dedi Adams, kulaklığını çıkarıp kapıyı açtı.</p>

    <p>Helikopter yolu tamamen kapatmıştı.</p>

    <p>"Bir kilometrelik daha yakıtımız olsaydı," dedi Cabrillo kapıyı açıp dı­şarı çıkarken. "Onları yakalamıştık."</p>

    <p>Her ikisi de yolda dikilip gerindiler."</p>

    <p>"Bay Hanley'i arayıp onları kaybettiğimizi bildirseniz iyi olur," dedi Adams. O sırada MG'si içinde Shea geliyordu. Yol kapanmış olduğu için önlerinde durdu.</p>

    <p>"Birazdan," dedi Cabrillo önünde duran MG'ye bakarak.</p>

    <p>Shea penceresinden başını çıkardı. "Yardıma ihtiyacınız var mı?" di­ye sordu Teksas aksanıyla.</p>

    <p>Cabrillo otomobilin yanma yürüdü. "Amerikalı mısınız?"</p>

    <p>"Doğma büyüme," dedi Shea.</p>

    <p>"Çok hayati bir ulusal güvenlik meselesinde doğrudan başkan hesa­bına çalışıyoruz," dedi Cabrillo. "Otomobilinizi almam gerek."</p>

    <p>"Satın alalı daha üç gün oldu," dedi Shea.</p>

    <p>Cabrillo uzanıp kapıyı açtı. "Üzgünüm, ama bu ölüm kalım mesele­si."</p>

    <p>Shea el frenini çekip dışarı çıktı.</p>

    <p>Cabrillo MG'ye binerken Adams'a seslendi. "Oregon'u arayıp sana yakıt göndermelerini söyleyeceğim."</p>

    <p>"Tamam, efendim," dedi Adams.</p>

    <p>Cabrillo marşa basıp motoru çalıştırdı; vitese geçirdikten sonra U dönüş yapmaya hazırlandı.</p>

    <p>"Hey," dedi Shea. "Ben ne yapacağım?"</p>

    <p>"Helikopterle kal," dedi Cabrillo pencereden uzanıp. "Sonra her şeyi hallederiz."</p>

    <p>Birkaç dakika içinde Cabrillo tepeyi aşmış gözden kaybolmuştu. Shea helikoptere doğru yürüdü; Adams kızakları kontrol ediyordu.</p>

    <p>"Adım Billy Joe Shea," dedi elini uzatarak. "Söyler misiniz, otomobi­limi alıp giden o adam kimdi?"</p>

    <p>"O adam mı?" diye sordu Adams. "Bilmem, daha önce onu hiç görme­dim."</p>
  </div>
</body>
</html>
