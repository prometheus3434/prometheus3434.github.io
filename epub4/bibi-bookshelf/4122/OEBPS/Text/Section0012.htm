<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>11</h2>

    <p>Cabrillo kapıyı süsleyen öküz boynuzlarına baktıktan sonra balık şeklindeki demir tokmakla kapıya vurdu. İçeriden ağır bir gövdenin ayak sesleri duyuldu, fakat sonra ses kesildi. Birden kapının üstünde bir karışlık bir delik açıldı ve bir yüz belirdi. Adamın avurtları çökmüştü; tütün­den sararmış bir sakalı ve bıyıkları vardı; gözleri kan çanağı gibiydi. Ağzı­nı açınca lekeli ve pis dişleri göründü.</p>

    <p>"Delikten uzat."</p>

    <p>"Delikten neyi uzatayım?" diye sordu Cabrillo.</p>

    <p>"Jack'i," dedi adam. "Jack şişesini."</p>

    <p>"Ben buraya kar düzleme aracınızı kiralamak için geldim."</p>

    <p>"Köy bakkalından gelmiyor musun?" dedi adam hayal kırıklığı içinde.</p>

    <p>"Hayır," dedi Cabrillo. "Ama konuşmak için içeri girmeme izin verir­seniz, sonra gidip size bir şişe alınm."</p>

    <p>"Jaek Daniel's alacaksın, değiL mi?" diye sordu adam. "O ucuz taklit­lerinden değil."</p>

    <p>Cabrillo iyice üşümüştü, her geçen an üşümesi artıyordu. "Tabi, Tennessee'de Lynchburg'da yapılanı, siyah etiketli olanı... ne demek istediği­ni anlıyorum. Şimdi kapıyı açar mısın?"</p>

    <p>Delik kapandı ve adam kapıyı açtı. Cabrillo darmadağınık bir otur­ma odasına girdi. Masaların ve resim çerçevelerinin üstü geçen yazdan kalma tozlarla kaplıydı. Odaya bayat balık ve ayak kokusu hâkimdi. İki sehpanın üstündeki küçük lambalar, çoğu karanlıkta kalan odaya cılız sa­rı bir ışık veriyordu."</p>

    <p>"Dağınıklık için özür dilerim," dedi adam. "Temizliğe gelen kadın iki yıl önce işi bıraktı."</p>

    <p>Cabrillo daha içerilere girmek istemediği için kapıya yakın bir yerde kaldı. "Dediğim gibi, kar düzleme aracını kiralamak istiyorum."</p>

    <p>Adam hayli yıpranmış bir koltuğa bıraktı kendini. Yanındaki sehpa­da dibinde bir parmak kalmış, litrelik viski şişesi vardı. Birden aklına gel­miş gibi şişenin dibindeki viskiyi kenarı tırtıkllı bir kahve fincanına boşal­tıp bir yudum aldı.</p>

    <p>"Nereye gitmeyi düşünüyorsun?" diye sordu adam. Cabrillo cevap veremeden adamı bir öksürük nöbeti tuttu. Geçmesi­ni bekledikten sonra, "Forel Dağına," dedi.</p>

    <p>"Sen de o arkeologlarla birlikte misin?"</p>

    <p>"Evet," diye yalan söyledi Cabrillo.</p>

    <p>"Amerikalı mısın?"</p>

    <p>"Evet."</p>

    <p>Adam başını salladı. "Kabalığım için bağışla. Adım Woody Camp­bell. Köydeki herkes bana Woodman, der."</p>

    <p>Cabrillo, ona doğru yürüyüp elini uzattı. "Juan Cabrillo."</p>

    <p>El sıkıştıktan sonra Campbell oturması için koltuğu işaret etti. Cab­rillo otururken Campbell hiç konuşmadan onu izledi. Uzun bir sessizlik­ten sonra Campbell, "Bana hiç de akademisyenmişsin gibi gelmedi," dedi.</p>

    <p>"Arkeologlar nasıl olur ki?"</p>

    <p>"Savaşta bulunmuş biri gibi değil," dedi Campbell. "Başka bir insanın hayatına son vermek zorunda kalan biri gibi değil."</p>

    <p>"Sen sarhoşsun," dedi Cabrillo.</p>

    <p>"Daha içmeye başlamadım," dedi Campbell. "Ama söylediklerimi in­kâr ediyor da değilsin."</p>

    <p>Cabrillo bir şey söylemedi.</p>

    <p>"Kara Kuvvetleri miydi?" diye üsteledi Campbell.</p>

    <p>"CIA, ama epey zaman önceydi."</p>

    <p>"Arkeolog olmadığını tahmin etmiştim."</p>

    <p>"CIA'in de arkeologları vardır," diye belirtmeden edemedi Cabrillo.</p>

    <p>O sırada biri kapıyı vurdu. Cabrillo, adama yerinde kalmasını işaret ederek gidip kapıyı açtı. Elinde bir torbayla bir yerli duruyordu.</p>

    <p>"Viski mi getirdin?" diye sordu Cabrillo.</p>

    <p>Yerli başını salladı. Cabrillo torbayı aldıktan sonra cebinden yüz do­larlık bir banknot çıkarıp adama uzattı. '</p>

    <p>"Paranın üstünü veremem," dedi yerli.</p>

    <p>"Bu para bu şişe ve getireceğin başka bir tanesi için yeterli mi?" diye sordu Cabrillo. "Ve zahmetin için de sana bir şey kalır mı?"</p>

    <p>"Evet," dedi yerli. "Ama patronum Woodman'a günde sadece bir şişe getirmeme izin veriyor."</p>

    <p>"O halde diğer şişeyi yarın getir, paranın üstü de sende kalsın."</p>

    <p>Cabrillo kapıyı kapadı ve torbayı Campbell'e getirdi. Campbell he­men viski şişesini çıkarıp açtı ve fincanını doldurdu.</p>

    <p>'Teşekkür ederim."</p>

    <p>"Hiç etme," dedi Cabrillo. "Bırakman gerek."</p>

    <p>"Bırakamıyorum," dedi Campbell gözlerini şişeden ayırmadan. "De­nedim."</p>

    <p>"Saçma. Seninkinden çok daha büyük sorunu olan insanlarla çalış­tım... şimdi hepsi de iyi durumda."</p>

    <p>Campbell bir süre sessiz kaldıktan sonra, "Pekâlâ Bay CIA," dedi. "Sen, beni alkolden kurtaracak bir yol bul, kar düzleme aracı senin olsun. Aylardan beri kullanmadım... evden çıkamıyorum."</p>

    <p>"Sen orduda görev yaptın," dedi Cabrillo.</p>

    <p>"Sen ne iş yaparsın, be adam?" dedi Campbell. "Grönland'da hiç kimse bunu bilmez."</p>

    <p>"Güvenlik ve istihbarat işleri yapan bir uzmanlık şirketim var... özel bir şirket. İstediğimiz her şeyi öğrenebiliriz."</p>

    <p>"Yok ya?"</p>

    <p>"Aynen öyle," dedi Cabrillo. "Ordudaki görevin neydi? Adamlarıma bunu sormaya gerek görmemiştim."</p>

    <p>"Yeşil Bereli komando taburu, sonra Phoenix Projesi."</p>

    <p>"Demek sen de CIA adına çalıştın."</p>

    <p>"Dolaylı olarak," dedi Campbell. "Ama sonra bana sırt çevirdiler. Be­ni eğittiler, beynimi yıkadılar sonra da bir yana atıverdiler. Memlekete döndüğümde tek başına halletmem gereken bir eroin sorunu ve bir dolu kötü anıdan başka hiçbir şeyim yoktu."</p>

    <p>"Anlıyorum," dedi Cabrillo. "Şimdi senin şu kar düzleme aracına bir bakalım."</p>

    <p>"Arka bahçede," dedi Campbell evin arkasına açılan kapıyı göstererek.</p>

    <p>"Bir kontrol edeyim," dedi Cabrillo kapıya doğru yürürken. "Bu ara­da sen bu illetten gerçekten kurtulmayı isteyip istemediğini düşün. Eğer istiyorsan ve aracın da işler durumdaysa, oturup konuşabileceğimiz bir fikrim var. Eğer kurtulmayı istemediğine karar verirsen, karaciğerin iflas edene kadar kaç şişe Jack Daniel's'lik kira parası ödeyeceğimi tartışırız."</p>

    <p>Campbell bu sözleri sindirmeye çalışırken Cabrillo dışarı çıktı.</p>

    <p>Kar düzleme aracı şaşırtıcı derecede iyi durumdaydı. 1970 Thiokol modeli, dört vitesli, altı silindirlik motoruyla arkasında düzleme yatağı olan bir kamyonete benziyordu. Tavanına hafif bir demir çubuk monte edilmiş, arkadaki yatağa fazladan bir yakıt deposu konmuştu, paletleri yeni gibiydi. İç kısımda, iki koltuk arasına tuhaf bir açıyla yerleştirilmiş olan vites kutusu, sürücü koltuğunun önündeyse direksiyon görevi yapan bir çift manivela vardı. Kontrol paneli metaldi ve sürücü tarafında birta­kım göstergeler diziliydi. Isıtma çıkışları alttaydı. Koltuğun hemen arka­sında iki taraftaki raflarda yüksek kalibreli bir tüfek, işaret fişekleri, için­de yedek parçalar olan onarım kutusu ve su geçirmez haritalar bulunu­yordu.</p>

    <p>Aracın boyası ve yağı yenilenmiş, tüm bakımı yapılmıştı.</p>

    <p>Cabrillo denetimini bitirip eve döndü. Kapının önünde çizmelerinde biriken karları temizledikten sonra oturma odasına geçti. "Menzili ne­dir?"</p>

    <p>"İlave yakıt deposu ve birkaç bidonla birlikte Forel Dağına gider ge­lirsin, geriye de yüz elli kilometrelik acil durum yakıtı kalır," dedi Camp­bell. "Onunla hiç düşünmeden her yere giderim. Bugüne kadar beni hiç yolda bırakmadı."</p>

    <p>Cabrillo sobanın yanma gidip oturdu. "Pekâlâ, top sende."</p>

    <p>Campbell bir süre sessiz kalıp viski şişesine baktı, sonra gözlerini ta­vana çevirdi. Düşünüyordu. Bu tempoda giderse belki bir yaz daha çıka­rabilirdi. Sonra vücudu iyice çökerdi... ya da hiçbir hata affetmeyen bir arazide sarhoş kafayla hata yapabilirdi. Daha elli yedi yaşındaydı, ama kendini yüz yaşında hissediyordu. Yolun sonuna gelmişti.</p>

    <p>"Tamam," dedi Campbell.</p>

    <p>"O kadar kolay olmayacak," dedi Cabrillo. "Önünde çetin bir savaş var."</p>

    <p>"Denemeye hazırım," dedi Campbell.</p>

    <p>"Kar düzleme aracının karşılığı olarak seni buradan alıp detoks prog­ramına sokacağız. Ailenden hayatta olan birileri var mı?"</p>

    <p>"Colorado'da iki erkek kardeşim, bir ablam var," dedi Campbell. "Ama yıllardan beri onlarla görüşmedim."</p>

    <p>"Seçim senin," dedi Cabrillo. "Ya tedavi için eve dönersin ya da bu­rada ölürsün."</p>

    <p>Campbell yıllardan beri ilk kez gülümsedi. "Sanırım eve gitmeyi de­neyeceğim."</p>

    <p>"Önümüzdeki birkaç gün ayık kalman gerekiyor," dedi Cabrillo. "Ön­ce şu haritalarda bana dağlara giden yolu göster, sonra da hazırlanmama yardım et. Bir sorun çıkarsa seni arayabilmem için yanına uydu telefonu­mu bırakacağım. Bunu yapabilecek misin?"</p>

    <p>"Titremeler geldiği zaman bir şey yapamam," dedi Campbell dürüst­çe. "O anda içmezsem kasılmalar başlar, belki de ölürüm."</p>

    <p>"Senden tamamen içmemeni beklemiyorum," dedi Cabrillo. "Bunu tıbbi tedaviyle yapacaksın. Şimdilik sadece telefona cevap verip bana yar­dımcı olacak kadar ayık kalmanı istiyorum."</p>

    <p>"Bu kadarını yapabilirim."</p>

    <p>"O halde dayan," dedi Cabrillo uydu telefonunu çıkarıp Oregon'u ararken. "İşe başlıyoruz."</p>

    <p>Campbell havayı kokladıktan sonra kuzey yönüne doğru baktı. Mo­toru rölantide çalışmakta olan kar düzleme aracı birkaç adım ötedeydi. Düzleme yatağının üstünde 20 litrelik birkaç bidon yakıtla Cabrillo'nun havaalanından getirdiği malzeme kutuları vardı. Açık kapısından kalori­ferin sıcaklığı ile buhar çıkıyordu.</p>

    <p>"Yakında bir fırtına geliyor," dedi Campbell. "Ama yarın öğleden sonrasına kadar buralara ulaşmaz."</p>

    <p>İyi," dedi Cabrillo son kutuyu da yerleştirdikten sonra. "Uydu telefo­nunu nasıl kullanacağını hatırlıyorsun, değil mi?"</p>

    <p>"Ben ayyaşım," dedi Campbell. "Ahmak değilim."</p>

    <p>Cabrillo ilerideki karanlığa baktı. "Sence yolum ne kadar sürer?"</p>

    <p>"Sabah olmadan oraya varırsın," dedi Campbell. "Eğer sana çizdiğim rotadan şaşmazsan."</p>

    <p>"Elimde bir GPS, araçta bir pusula ve senin işaretlediğin haritala­rım var. Sanırım yolu bulabilirim."</p>

    <p>"Ne yaparsan yap, ama rotadan şaşma," dedi Campbell. "Yolun bü­yük bir kısmında buz tepesinin etrafından dolaşacaksın, ama bir yerde te­peye çıkman gerekecek. Yukarısı bayağı zorludur ve yüzeyi sürekli deği­şir. Eğer bir sorun çıkarsa veya araç ters dönerse sana yardım ulaştırmak çok uzun sürer... belki çok geç kalabilirler."</p>

    <p>Cabrillo, adamın yanına gidip elini sıktı. "Kendine iyi bak, tedavine başlayana kadar da içkiyi kontrollü iç."</p>

    <p>"Seni yolda bırakmayacağım, Bay Cabrillo," dedi Campbell. "Tedavi işini ayarladığın için de çok teşekkür ederim. Çok uzun zamandan beri ilk kez tünelin ucunda bir ışık görebiliyorum. Belki de bir ümit..."</p>

    <p>Cabrillo başını sallayarak son kez veda ettikten sonra aracın kabini­ne girdi ve parkasını çıkardı. Sürücü koltuğuna yerleşip vitesi bire aldı ve ağır ağır evden uzaklaşmaya başladı. Aracın paletleri havaya kar savuru­yordu.</p>

    <p>Campbell kar düzleme aracının ışığı gözden kaybolana kadar kapı eşiğinde bekledikten sonra içeri girdi ve fincanına hesaplı bir miktarda viski boşalttı. İçindeki şeytanlar gerçek yüzlerini göstermeden önce sakin­leşmesi gerekiyordu.</p>

    <p>Cabrillo anakaraya giden buzla örtülü yola girmeden önce tepeden inerken emniyet kemerinin iyice gerildiğini hissetti. Buzlu yolu geçerken de bir metre altında sıfır derece soğuklukta yüzlerce metre derinliğinde su olduğunu hatırlayıp biraz daha ürperdi.</p>

    <p>Kar düzleme aracı buzun ince olduğu bir noktaya rastlarsa Cabril­lo'nun birkaç saniyelik ömrü kalmış demekti. Bu düşünceyi aklından çı­karıp gaza bastı.</p>

    <p>Tepesindeki lamba yağan kan aydınlatıyordu fakat kuvvetli rüzgârın etkisiyle kar taneleri dans eder gibi döne döne geliyor yön kavramını al­lak bullak ediyordu.</p>

    <p>Cabrillo zaman ve boyutların olmadığı bir dünyada kaybolmuş gibiy­di.</p>

    <p>Pek çok insan bu ortamda korkudan deliye dönerdi.</p>
  </div>
</body>
</html>
