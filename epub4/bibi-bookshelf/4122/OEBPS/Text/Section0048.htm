<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a id="bookmark71">47</a></h2>

    <p>İçi zehir bulaştırılmış seccadelerle dolu üç konteyner Riyad Hava­alanında kargo terminalinin bir yanında taşınmayı bekliyordu. Eğer haccın başlama gününe bu kadar kısa bir zaman kalmasaydı, seccadeler çok­tan taşınmış ve konteynerlerden boşaltılmış olurdu. Fakat, gecikme vardı ve bu yüzden öncelik sırasında listenin altında kalmıştı. Haccın başlama­sından bir gün önce bunların Kabe yakınında bir yere boşaltılmış olması bile El-Şeyh'in gözünde başarı sayılacaktı.</p>

    <p>Şu anda El-Şeyh daha acil sorunlarla boğuşmaktaydı.</p>

    <p>Seccadelerden başka yerleştirilmesi gereken bir milyona yakın plas­tik şişe suyu, alandaki mevcut olanlara ilave on bin portatif hela, altı adet ilkyardım çadırı ve on bin adet portatif çöp kutusu vardı.</p>

    <p>Sandık sandık el ilanları, parasız Kuranlar, kartpostallar ve güneşten koruyucu krem tüpleri paletler üzerinde nakledilmeyi bekliyordu. Hacı­lar için yiyecek, günlük temizlik için altı bin süpürge, yağmur ihtimaline karşı şemsiyeler, Mescid- i Haram etrafına havalandırma için yerleştirile­cek on iki sandık dolusu fan da El-Şeyh'in sorumlulukları arasındaydı.</p>

    <p>Buna karşılık güvenlik konusu onun sorunu değildi.</p>

    <p>Bu işle Suudi Arabistan gizli polisi ilgileniyordu.</p>

    <p>Kargo terminalinin ayrı bir alanında kamyonlar güvenlikle ilgili ge­reçleri Mekke'ye taşımaya başlamışlardı. Canlı video ve telsizlerle dona­tılmış eksiksiz bir kumanda kontrol tesisatı, herhangi bir çatışma ihtimali­ne karşı yüz bin adet mermi ve gözyaşı gazı, bin adet plastik kelepçe, yi­yecekleri, tasmaları ve kafesleriyle birlikte kırk tane eğitilmiş köpek, on iki tane zırhlı personel taşıyıcı, dört tank ve bin kişilik bir asker gücü.</p>

    <p>Yıllık hac muazzam bir etkinlikti ve faturayı her yıl Suudi kraliyet ailesi karşılardı.</p>

    <p>El-Şeyh terminalden ayrılan bir kamyonu elindeki listeden sildi.</p>

    <p>Emir yirmi dakika boyunca hiç sözünü kesmeden Cabrillo'yu dinlerken, bir yandan da çayını yudumladı. Sonunda bir sessizlik oldu.</p>

    <p>"İzin verirseniz size İslamın kısa bir tarihçesini anlatayım," dedi emir.</p>

    <p>"Elbette," dedi Cabrillo.</p>

    <p>"İslam dininde, ikisi Suudi Arabistan'da, biri İsrail'de bulunan üç ta­ne önemli mekân vardır. Bunlardan ilki ve en önemlisi, içinde Kabe'yi barındıran Mescid-i Haram Camii'dir. İkincisi, Medine'de, içinde pey­gamberin türbesinin bulunduğu Mescid-i Nebevi, yani, Peygaınbcr'in Cami'sidir. Üçüncüsü, Kudüs'te bulunan Mescid-i Aksa'dır. Muhammed Allah ile konuşmak için buraya at sırtında gelmiştir." Emir çayından bir yudum aldıktan sonra devam etti.</p>

    <p>"Kabe'nin Müslümanlar için çok büyük bir önemi vardır; her gün beş defa onun yönüne dönerek namaz kılarlar. Dinimizin ışık saçan feneridir. Kabe'yi örten perdenin gerisinde, binasının içinde yüzyıllar önce Hazreti İbrahim'in bulup oraya yerleştirdiği bir siyah taş vardır." Cabrillo ve Jones başlarını salladılar.</p>

    <p>"Sizin de söylediğiniz gibi," diye devam etti emir. "Yaygın inanç bu taşın Allah taralından müminlere gönderilen bir göktaşı olduğudur."</p>

    <p>"Taşı tarif edebilir misiniz?" diye sordu Jones.</p>

    <p>"Tabi," dedi emir. "Ona defalarca dokundum. Bu taş otuz beş santi­metre çapında, yuvarlak ve siyahtır. Tahminimce ağırlığı aşağı yukarı elli kilo vardır."</p>

    <p>"Grönland'da bulunan göktaşı da aşağı yukarı bu boyutlarda," dedi Cabrillo.</p>

    <p>Emirin yüzünde bir telaş ifadesi be lirdi.</p>

    <p>"Size henüz açıklamadığım bir şey var, ekselans," dedi Cabrillo. "Bi­lim adamlarımız Grönlaııd göktaşı kesildiği taktirde içinden bir virüs salı­nacağını düşünüyorlar."</p>

    <p>"Ne çeşit bir virüs?" diye sordu emir.</p>

    <p>"Müthiş bir hızla havadaki oksijeni tüketen bir tür," dedi Cabrillo. "Çevresindeki her şeyi emerek bir vakum yaratıyor."</p>

    <p>"Kıyamet," dedi emir.</p>

    <p>"Suudi Arabistan'a girip onu durdurmalıyım," dedi Cabrillo hemen.</p>

    <p>"Bu iş göründüğünden daha zor, dostum," dedi emir. "2003 Körfez Savaşı'ndan beri Kral Abdullah'la olan ilişkilerimiz çok zayıf. Benim Amerika'yı sürekli olarak desteklemem, burada onlara büyük bir üs ve havaalanı kurmalarına izin vermem dostluğumuzda büyük bir gedik açtı... en azından görünürde. Ülkesindeki katı tutum yanlılarını memnun etmek ve iktidarını korumak için benim kararlarımı açıkça kınamayı gerekli gör­dü."</p>

    <p>"Ama ona nasıl bir tehditle karşı karşıya olduğunu söylerseniz, anla­yış gösterir, herhalde," dedi Jones.</p>

    <p>"Bir denerim," dedi emir. "Ama şu sıralarda sadece elçiler aracılığıy­la haberleşiyoruz. Bu da çok yavaş ve bezdirici bir süı eç oluyor."</p>

    <p>"Dener misiniz?" diye sordu Cabrillo.</p>

    <p>"Elbette. Ama kral yardım etmenize izin verse bile başka bir sorun var," dedi emir. "Çok da ciddi bir sorun."</p>

    <p>"Nedir o?" diye sordu Cabrillo.</p>

    <p>"Mekke şehrine sadece Müslümanlar girebilir.<sup>1</sup>'</p>

    <p>Scott Thompson'u soğuk ter basmıştı.</p>

    <p>Dr. Berg az önce gözlerinin üstüne video oyunlarında kullanılan baş­lıklara benzeyen bir şey geçirmiş, kayışını da sımsıkı germişti. O ana ka­dar Thompson iyi dayanmıştı. Doğruyu söyleten aşçı verilmiş, bir işe ya­ramamıştı. Son birkaç gün içinde saatlerce sorguya çekilmişti. Amerika'daki ailesinden telefonlar gelmiş, eğer işbirliği yapmazsa başlarına ne­ler geleceğini söylemişlerdi.</p>

    <p>Hiçbir şey onu konuşturamamıştı.</p>

    <p>Thompson böyle durumlar için eğitim görmüştü ve beyni bir dok­trinle yıkanmıştı.</p>

    <p>Doğruyu söyleten aşıya karşı direnmeyi ve sorgu sırasında nasıl dav­ranacağını çok iyi bellemişti. En önemlisi, Amerika Birleşik Devletle­rinin, konuşturmak için masum insanlara zarar vermeyeceğine katıksız bir şekilde inanmasıydı.</p>

    <p>Fakat, böyle bir şeye karşı ne yapabileceği hiç anlatılmamıştı.</p>

    <p>Thompson kulağının dibinde Berg'in soluğunu hissediyordu. "Scott," dedi Berg. "Birazdan gözlerinin önünde renkli ışıklar göreceksin. Zaman­la bunlar sara krizindeki gibi kasılmalara ve beynine çiviler çakılıyormuş gibi hissetmene yol açacak. Kusmak istersen, ki kusacaksın, başını oynat­man mümkün olmayacaktır, bu yüzden dikkat et, kusmuğunla boğulma. Bir hemşire yanında durup bunu vakumlayacak. Anlaşıldı mı?" Thompson hafifçe başını oynattı.</p>

    <p>"Simdi bu işlem başlamadan önce konuşman için sana son hir ln s.ii vermek istiyorum. Bilmeni isterim ki. bıı tekniği çok ender kullanırız, çünkü bu uygulama sırasında çok sayıda hasta kaybettik. Yani, belli .savı üa ölümün yanı sıra, bitkisel hayata girenleri kastediyorum. Bunun ne de­mek olduğunu anlıyor musun?"</p>

    <p>Yarbay Gant revirin bir köşesinde durmaktaydı. Bu sahneyi seyrede­meyeceğine karar verince odadan çıkacağını işaret etti. Berg, ona elini salladıktan sonra bilgisayarın başına oturup gerekli komutları girdi.</p>

    <p>Thompson'un vücudu seyirmeye başladı, sonra sırtı yay gibi gerildi.</p>

    <p>Masanın üstünde sudan çıkmış bir balık gibi hopluyordu.</p>

    <p>O anda Katar'da saat on dört, Washington D.C.'de. Oveıholt telefo­na cevap verdiğindeyse, sabahın dokuzuydu. Cabrillo hiç vakit kaybetme­di.</p>

    <p>"Ben Katar'dayım," dedi. "Hickman'ın Işkımın en önemli üç mekâ­nından birine saldıracağım düşünüyoruz."</p>

    <p>"Kabe, Muhammed'in türbesi veya Mescid-i Aksa." diye saydı Over­holt. "Ben de bunları inceliyordum."</p>

    <p>Overholt önceki gün saatlerce teşkilatın İslam bilimcisiylc birlikte olmuş, araştırma bölümünün hazırladığı sayfalarca belgeyi okumuştu.</p>

    <p>"Bravo," dedi Cabrillo.</p>

    <p>"Ayrıca, Hickman'ın son birkaç hafta içinde yaptığı bütün görüşme­lerin kayıtlarını çıkarttım," dedi Overholt. "Pieter Vanderwald ile temas­ları olmuş... hatta az önce Vanderwaldın paravan şirketlerinden biri Su­udi Arabistan'a bir paket göndermiş."</p>

    <p>"Zehirci Pieter mi?" diye sordu Cabrillo.</p>

    <p>"Ta kendisi," dedi Overholt.</p>

    <p>"Birisi artık o alçağı haklasa," dedi Cabrillo.</p>

    <p>"Bunun için bir emir çıkarttım," dedi Overholt. "Peşinde bir temizlik ekibi var."</p>

    <p>"Yakınlarda Hanley ile konuştun mu?" diye sordu Cabrillo.</p>

    <p>"Evet," dedi Overholt. "Adamlarının Maidenhead'de ne bulduğunu anlattı. Bunun Vanderwald'ın sağladığı zehir olduğuna eminiz."</p>

    <p>"Ve bu zehiri seccadelere püskürttüler," dedi Cabrillo.</p>

    <p>"Mutlaka konteynerleri hava geçirmez biçimde kapatmıştır, yoksa pilotlar İngiltere'den uçuş sırasında hastalanıp yere çakılırlardı. Hickman kaçık, ama budala değil. Bizim sorunumuz o konteynerler açıldığı zaman başlıyor."</p>

    <p>"Bu da her an olabilir," dedi Cabrillo.</p>

    <p>Tam o anda Overholt'un faks makinesi çalışmaya başladı. Tekerlekli koltuğuyla oraya erişip gelen sayfaları aldı ve çabucak göz gezdirdi.</p>

    <p>"Galiba Kudüs'teki Mescid-i Aksa'ya saldırıp bütün suçu İsrail'e yükleyecek," dedi Overholt.</p>

    <p>"Bu sonuca nasıl vardın?" diye sordu Cabrillo.</p>

    <p>"Göktaşını Faeroe Adalarfna götüren ve bizim firkateynimiz tarafın­dan durdurulan yatı hatırlıyor musun?"</p>

    <p>Tabi," dedi Cabrillo.</p>

    <p>Teşkilattan bir uzman göndermiştim," dedi Overholt. "Nihayet li­derlerini konuşturabildi."</p>

    <p>"Ve?"</p>

    <p>"Birkaç hafta önce Hickman, Mescid-i Aksa'ya patlayıcılar ve video kameralar yerleştirmeleri için İsrail'e ayrı bir ekip göndermiş. Eğer İbra­him'in Taşı'nı çalabilirse, planı bunu Kudüs'e götürüp o patlamada yok etmek ve video filmini bütün dünyaya sergilemek olmalı."</p>

    <p>"Peki, Suudi Arabistan'daki operasyonlar ne olacakmış?" diye sordu Cabrillo.</p>

    <p>&nbsp;</p>

    <p>"O konuda hiç bilgi vermiş mi?"</p>

    <p>"O konuda bir şey bilmediği belli. Hickman iki operasyonu birbirin­den ayrı tutmuş ve farklı ekipler kullanmış."</p>

    <p>"Bana bir iyilik yapmanı isteyeceğim," dedi Cabrillo.</p>

    <p>"Nedir o?"</p>

    <p>"Katar da görevli bütün Amerikalı askeri personelin hizmet kayıtla­rını çıkar."</p>

    <p>"Neden?"</p>

    <p>"Elimizde olan bütün Müslümanlara ihtiyacım var," dedi Cabrillo.</p>

    <p>"Mekke'de onların başına kim geçecek?"</p>

    <p>"Merak etme," dedi Cabrillo. "Bu iş için çok uygun bir adamım var."</p>

    <p>Hanley, Cabrillo ile telefon görüşmesini bitirdiği sırada Oregon Ce­belitarık Boğazı'nı geçmekteydi. Dahili haberleşme sistemini açtı.</p>

    <p>"Kasım ve Adams, acele kontrol odasına," dedi. "Kasım ve Adams, acele kontrol odasına."</p>

    <p>Onların gelmesini beklerken Stone'a döndü. "Rotayı İsrail'e çevir, Kudüs'e en yakın kıyı olsun."</p>

    <p>Stone ekrana bir harita getirdi. En uygun liman Ashdod'du. Komut­ları yükledikten sonra program rotayı hazırlayıverdi. O sırada Adams içe­ri girdi.</p>

    <p>"Buyrun, efendim."</p>

    <p>"Helikopteri hazırlayıp Kasım'ı Fas'ın Tanca şehrine götürmeni isti­yorum."</p>

    <p>"Sonra nereye gitmemi istiyorsunuz?" diye sordu Adams.</p>

    <p>"Yakıt ikmalini yap ve Oregon'a dön."</p>

    <p>"Hemen hazırlanıyorum," dedi Adams ve odadan çıktı.</p>

    <p>Birkaç dakika sonra Kasım geldi.</p>

    <p>&nbsp;&nbsp;&nbsp;&nbsp; "Bir operasyon yönetmeye hazır mısın?" diye sordu Hanley. "Evet, efendim," dedi Kasım gülerek.</p>

    <p>"Personel dosyalarını sadece Cabrillo görebilir," dedi Hanley. "Ama bana senin Müslüman olduğunu söyledi. Bu doğru mu?" "Evet, efendim."</p>

    <p>"Güzel," dedi Hanley. "Challenger Katar dan Fas'a gelecek. Senin Mekke'de bir ekibe liderlik etmeni istiyoruz." "Amaç nedir, efendim?"</p>

    <p>"İslamın en kutsal mekânlarını yok edilmekten kurtaracaksın," dedi Hanley.</p>

    <p>"Bundan onur duyarım," dedi Kasım.</p>
  </div>
</body>
</html>
