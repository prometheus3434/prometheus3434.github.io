<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a id="bookmark32">19</a></h2>

    <p>Thomas Dwyer adı, sahibinin çok ciddi, asık suratlı bir adam olduğu izlenimini veren bir addı. Even Dwyer'ın, kuramsal fizik profesörü unva­nını duyunca insan gözünün önüne ağzında piposu, her adımını ölçülü atan bir akademisyen getirebilirdi. Oysa, gerçek hiç de böyle değildi.</p>

    <p>Dwyer yaşadığı semtteki barda dart takımının kaptanıydı, hafta son­ları otomobil yarışlarına katılır, kırk yaşının hiç eksiltmediği bir iştahla bekâr kadınların peşine düşerdi. Tip olarak aktör Jeff Goldblum'a ben­zer, bir bilim adamına yakışandan çok, bir film yapımcısı gibi giyinirdi. Her gün en az yirmi gazete ve dergi okurdu. Çok zekiydi, yaratıcı ve yü­rekliydi, güncel olayları ve modayı çok yakından izlerdi.</p>

    <p>Ne var ki, meslek unvanı onun ciddi yanını ele veriyordu. Kartvizi­tinde Merkezi Haberalma Teşkilatı (CIA) - Kuramsal Uygulamalar Yö­neticisi yazmaktaydı. Dwyer casus-bilim adamıydı.</p>

    <p>Şu anda Dwyer ofisine geçen kapının kirişine iliştirilmiş yerçekimi botları ayağında, baş aşağı sarkmaktaydı. Sırtını geriyor, bir yandan da düşünüyordu.</p>

    <p>"Bay Dwyer," dedi ekibindeki genç asistan çekinerek.</p>

    <p>Dwyer sesin geldiği yöne doğru baktı. Bir çift kahverengi deri ayak­kabı, beyaz spor çorabı ve paçasını biraz kısa bulduğu pantolonlu bacak­ları gördü. Sesin sahibini görecek kadar başını kaldırdı.</p>

    <p>"Evet, Tim."</p>

    <p>"Sanırım beni aşan bir görev verildi," dedi Tim.</p>

    <p>Dwyer kollarını kaldırıp kirişteki demiri yakaladıktan sonra bir jimnastikçi çevikliği ile yükselip botları demirden çözdü ve düzgün tek bir hareketle yere kondu.</p>

    <p>"Bu hareketi son Olimpiyatlar da görmüştüm," dedi Dwyer gülerek. "Ne dersin?"</p>

    <p>"Çok iyi," dedi genç asistan kısık bir sesle.</p>

    <p>Dwyer ofisine geçip masasına kuruldu ve ayağındaki botları çıkar­maya başladı. Genç asistan elinde "Echelon A-l" damgalı bir dosya ile sessizce onu izliyordu. Dwyer botlarını çıkarıp bir köşeye attıktan sonra Tim'in elindeki dosyayı almak için uzandı. Kapağına iliştirilmiş bir kâğıdı çekip aldı ve bunu imzalayıp asistana geri verdi. "Bu artık benim soru­num oldu," dedi gülümseyerek. "Analizini yapar bir rapor yazarım."</p>

    <p>"Sağ olun, Bay Dwyer," dedi Tim.</p>

    <p>"Sen de herkes gibi bana TD, de," dedi Dwyer.</p>

    <p>Thomas "TD" Dywer ofisinde ayaklarını masasına uzatmış halde oturmaktaydı.</p>

    <p>Elinde Buckminsterfuller ya da yaygın adıyla buckytopları denen göktaşlarının doğal oluşumu hakkında bir tez vardı. Adını, kubbeli yapı­lar tasarlamasıyla ünlü mimar R. Buckminster Fuller'dan alan bu küre biçimindeki nesneler insanoğlunun görüp görebileceği en yuvarlak ve si­metrik molekül irisiydiler. 1985 yılında karbon molekülleriyle yapılan bir uzay deneyinde keşfedildiklerinden beri bilim adamlarını şaşırtmaya de­vam ediyorlardı.</p>

    <p>Kürenin içindeki boş alan sezyumla doldurulduğu zaman ortaya, test edilmiş en ince organik yan iletici çıkıyordu. Saf karbon buckytoplarıyla yapılan deneyler neredeyse tortusuz denebilecek makine yağı yaratmıştı. Bununla gerçekleştirilebilecek olası uygulamalar arasında, çevreyi kirlet­meyen motorların geliştirilmesi, bazı ilaçların ve ileri nanoteknolojide kullanılabilecek aletlerin yapılabilmesi vardı. Giderek gelişen ve büyüyen bir alandı.</p>

    <p>Gelccek her ne kadar çok ilginç ise de, Dwyer şimdi ile daha çok il­gileniyordu. Göktaşı kraterlerinde doğal bir şekilde oluşmuş buckytopları bulunmuştu. Numuneler incelendiğinde kürelerin boş alanlarında hem argon hem de helyum gazlarına rastlanmıştı.</p>

    <p>Dwyer bir an bu durumu düşündü.</p>

    <p>Bir futbol topu büyüklüğünde ya da fotoğraftaki göktaşı büyüklü­ğünde bir küre yapılsa, içindeki boşluk gazlarla doldurulduktan sonra bir şişle üstünden delindiği veya bir kılıçla tepesi koparıldığı zaman içindeki bütün gaz dışarı çıkardı. Ee, sonra? Helyum ve argon zararsız gazlardı ve zaten doğada bol miktarda meveuttu. Peki, bu gazların içinde ya başka bir şey varsa? Bu dünyadan olmayan bir şey?</p>

    <p>Bilgisayarının telefon rehberinde bir numara aradı; bulduktan sonra numarayı araması talimatını girdi. Ekranda aradığı numaranın çaldığı sinyalini alınca uzanıp telefonun aldı.</p>

    <p>Ülkenin öbür ucunda, üç zaman dilimi ötede bir adam çalmakta olan telefonuna doğru yürüdü. "Nasuki"</p>

    <p>"Mike, seni haydut, ben TD."</p>

    <p>"TD, seni bok çuvalı, casusculuk nasıl gidiyor?" diye sordu Nasuki.</p>

    <p>"Sana anlatırdım, ama o kadar gizli ki, kendimi öldürmem gerekir."</p>

    <p>&nbsp;&nbsp;&nbsp;&nbsp; "Bayağı gizliymiş," dedi Nasuki. "Senden bir iyilik yapmanı isteyeceğim."</p>

    <p>Miko "Mike" Nakusi Ulusal Oşinografi ve Atmosfer İdaresi'nde gö­revli bir astronomdu. Kısa adı NOAA olan bu kuruluş Ticaret Bakanlı­ğına bağlıydı; bilimsel araştırmalar yaparlardı, ama en çok çalıştıkları alan hidrografiydi.</p>

    <p>"Bu konuştuklarımızı kimse bilmemeli türünden bir iyilik mi?"</p>

    <p>"Doğru," dedi Dwyer. "Tümüyle varsayımsal ve kayıt dışı."</p>

    <p>"Pekâlâ," dedi Nasuki. "Anlat bakalım."</p>

    <p>"Göktaşlarını inceliyorum, özellikle de buckytopları oluşumundakileri."</p>

    <p>"Bu tam benim konum," dedi Nasuki.</p>

    <p>"Kürelerin içindeki gazların oluşumuyla ilgili kuramlar hakkında bil­gin var mı?" diye sordu Dwyer. "Neden helyum ve argon<sup>0</sup> daha yoğun?"</p>

    <p>"Başlıca neden, bunların başka bir gezegende de en yaygın gazlar ol­ması."</p>

    <p>"O halde," dedi Dwyer. "Topların içinde başka maddelerin bulunma potansiyeli de var. Normal olarak dünyada bulunmayan cinsten."</p>

    <p>Nasuki bir an düşündü. "Elbette, TD birkaç ay önce bir sempozyoma katıldım. İlginç bir tez vardı; sunucu dinozorların uzaydan gelen bir virüs sonucu yok olduğunu iddia ediyordu."</p>

    <p>"Göktaşıyla gelen bir virüs mü?"</p>

    <p>"Aynen öyle," dedi Nasuki. "Yalnız küçük bir sorun var."</p>

    <p>"Neymiş o?"</p>

    <p>"Altmış beş milyon yaşında bir göktaşı henüz keşfedilmedi."</p>

    <p>"Aklında bu tezle ilgili hiç ayrıntı kaldı mı?"</p>

    <p>Nasuki hafızasını yokladı. "Özü şöyleydi: helyum içindeki dünyevi ol­mayan mikroplar çarpma sonucu dışarı çıktı; bir kısmı yandı; yanmayanlar da o sırada yeryüzündeki mevcut yaşamı zehirledi. İki önemli nokta vardı,"</p>

    <p>“Atom numarası 18, atom ağırlığı 39.9 olan havada % 1 oranında bulunan, rengi, kokusu ve tadı olmayan bir elemeni. Kısaltması Aı. <a id="bookmark33"></a>diye devam etti Nasuki. "Birincisi bu mikropların SARS veya AİDS gibi hız­la yayılan bir virüs özelliğiyle dinozorlara doğrudan saldırmış olmasıydı."</p>

    <p>"İkincisi neydi?" diye sordu Dwyer.</p>

    <p>"Helyum içindeki şey her neyse atmosferin kendisini değiştirdi," dedi Nasuki. "Belki de havanın moleküler yapısını değiştirmiştir."</p>

    <p>"Nasıl yani?"</p>

    <p>"Bütün oksijeni tüketmesi gibi."</p>

    <p>"Demek dinozorlar havasızlıktım boğulup öldüler, öyle mi?" diye sordu Dwyer şaşkınlıkla.</p>

    <p>Nasuki güldü. "TD, bu dediğim sadece bir teori."</p>

    <p>"Ya iridyumdan oluşan ve şekli hiç bozulmamış bir göktaşı varsa," di­ye sordu Dwyer. "Atmosfere girişte parçalanmamış halde..."</p>

    <p>"Bildiğin gibi, iridyum çok sert ve radyoaktiftir," dedi Nasuki. "Gazla taşınan bir patojen yaymak için kusursuz bir yol olur. Hatta radyasyon, virüsü mutasyona uğratıp değiştirebilir bile. Daha güçlü hale getirir ve farklı özellikler kazandırır."</p>

    <p>"O halde," dedi Dwyer. "Milyonlarca yıl ve milyarlarca kilometre ötede mutasyona uğramış bir virüs bu moleküllerin içinde bulunabilir, öyle mi?"</p>

    <p>"Kesinlikle," dedi Nasuki.</p>

    <p>"Hemen kapatmam gerek," dedi Dwyer.</p>

    <p>"Nedense böyle bir şey diyeceğini biliyordum," dedi Nasuki.</p>
  </div>
</body>
</html>
