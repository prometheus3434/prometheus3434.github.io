<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a id="bookmark35">22</a></h2>

    <p>Langston Overholt ofisinde oturmuş elindeki tahta raketle kırmızı bir lastik topu sektiriyordu. Telefon almacı kulağındaydı. Daha saat 08.00'di, ama Overholt iki saatten beri ofisindeydi.</p>

    <p>"İki mühendisimi yatta bıraktım," dedi Cabrillo, Overholt'a. "Kurtar­ma hakkı olarak yatın mülkiyetini alacağız."</p>

    <p>"İyi ödül doğrusu," dedi Overholt.</p>

    <p>"İşimize yarar, tabi," dedi Cabrillo.</p>

    <p>"Şu an neredesiniz?" diye sordu Overholt.</p>

    <p>"İzlanda'nın kuzeyindeyiz, doğuya doğru yol alıyoruz. Göktaşından gelen sinyallerin peşindeyiz. El-Halifa'yı öldürüp göktaşını çalan her kim­se başka bir gemide olmalı."</p>

    <p>"Bulduğunuz cesedin El-Halifa'ya ait olduğundan emin misiniz?" di­ye sordu Overholt.</p>

    <p>"Sana cesedin parmak izlerini ve dijital fotoğrafını fakslıyoruz," dedi Cabrillo. "Adamların kesin tanıtlamayı yapsınlar. Ben yüzde doksan do­kuz eminim."</p>

    <p>"Bu sabah senin telefonunla uyandıktan sonra Eurocopter'deki yol­cunun kimliğini bulmaları için adamlarıma talimat verdim. Bir şey çıkmadı. Cesetleri almaları için şimdi Grönland'a bir ekip gönderiyorum, belki o zaman biraz daha bilgi ediniriz."</p>

    <p>"Gece yarısı aradığım için kusura bakma, ama haberi en kısa zaman­da öğrenmeni istedim."</p>

    <p>"Hiç sorun değil, herhalde senden çok uyumuşumdur."</p>

    <p>"Ekber’den ayrıldıktan sonra birkaç saat şekerleme yapabildim," dedi Cabrillo.</p>

    <p>"Peki, sen ne düşünüyorsun, dostum?" diye sordu Overholt. "Eğer El-Halifa öldüyse, kirli bomba tehdidi azalmış görünüyor. Göktaşı radyo­aktif, ama katalizör olmadan tehlikesi çok daha az."</p>

    <p>"Doğru," dedi Cabrillo. "Ama kayıp Ukrayna nükleer bombasının hâlâ kimde olduğu belli değil; El-Halifa'yı kendi örgütünden birilerinin öldürüp öldürmediğini de bilmiyoruz. Belki misyonu kendileri gerçekleş­tirmek istiyor olabilirler."</p>

    <p>"Bu varsayım bazı şeylere de açıklık getirir," dedi Overholt. "Baskını yapanların Ekber'e nasıl o kadar kolay yaklaşabildikleri gibi."</p>

    <p>"Eğer El-Halifa'nın örgütünden değil iseler, o zaman uğraşmamız ge­reken başka bir grup var. Durum buysa, çok dikkatli olmamız gerekiyor. Ekber'e saldıranlar her kimse, çok iyi eğitim almış katillerden oluşuyor."</p>

    <p>"Başka bir terörist örgütü mü sence?"</p>

    <p>"Pek sanmıyorum," dedi Cabrillo. "Bu operasyonda dinci fanatiklere özgü hiçbir iz yok. Daha çok bir askeri operasyona benziyordu. Hiç duy­gusallık falan yok... cerrahi müdahale gibi, kesin ve kusursuz bir hamleyle rakibi imha etmişler."</p>

    <p>"Ben bir soruşturayım," dedi Overholt. "Bakalım bir şey bulabilecek miyiz."</p>

    <p>Cabrillo, "İyi olur," dedi.</p>

    <p>"Göktaşını kumlaman çok iyi olmuş," dedi Overholt.</p>

    <p>"Elimizdeki tek koz o," dedi Cabrillo.</p>

    <p>"Başka bir şey var mı?"</p>

    <p>"Arkeolog ölmeden önce Hayalet, diye bir şeyden söz etti," dedi Cabrillo. "Sanki belli bir insandan söz eder gibiydi."</p>

    <p>"Onu da soruştururum," dedi Overholt.</p>

    <p>Free Enterprise, Faeroe Adalarına doğru buzlu okyanus sularında seyretmekteydi. Ekipteki adamlar gerginliklerini atmaya başlıyorlardı. Göktaşını teslim ettikten sonra bir süre tatil yapabileceklerdi. Calais'e gi­den yolda onları bekleyen hiçbir görev yoktu; sadece ihtiyaç duyulduğu zaman onları arayacaklardı. Gemide herkesin neşesi yerindeydi.</p>

    <p>Peşlerinde eski bir yük gemisi görünüşünde bir deniz kurdu olduğu­nu bilmiyorlardı.</p>

    <p>Yine bilmedikleri bir şey de, çok geçmeden hem Şirket'in hem de Amerika Birleşik Devletleri yönetiminin güçlerinin onlara karşı birleşe­ceğiydi. Bilmemenin mutluluğunu sürüyorlardı.</p>

    <p>"Önemli," dedi TD Dwyer, sekretere.</p>

    <p>"Ne kadar önemli?" diye sordu sekreter. "Şu anda bir Beyaz Saray toplantısına hazırlanıyor."</p>

    <p>"Çok önemli," dedi Dwyer.</p>

    <p>Sekreter, Overholt'u aradı. "Kuramsal Uygulamalardan Thomas Dwyer adında biri var. Sizinle acil olarak görüşmesi gerekiyormuş."</p>

    <p>"Gelsin," dedi Overholt.</p>

    <p>Sekreter yerinden kalkıp Overholt'un kapısını açtı. Overholt masasındaydı; elindeki dosyayı kapatıp koltuğunda döndü ve dosyayı masanın arkasındaki kasaya bıraktı.</p>

    <p>"Tamam, şimdi gelebilir."</p>

    <p>Dsvycr içeri girince sekreter kapıyı kapadı.</p>

    <p>"Ben TD Dwyer'ım," dedi Dwyer. "Göktaşını analiz etmekle görevli­yim."</p>

    <p>Overholt masasından kalkıp Dwyer la tokalaştı ve oturma grubunda­ki koltuklardan birini işaret etti. Kendisi de oturduktan sonra, "Nc buldu­nuz?" diye sordu.</p>

    <p>Dwyer'ın açıklaması beş dakika bile sürmemişti ki, Overholt, onu durdurup sekreterini aradı. "Julic, Bay Dwyer'ın da benimle birlikte gele­ceğini Beyaz Saray'a bildirir misin?"</p>

    <p>"Hemen ararım," dedi Julie.</p>

    <p>Overholt tekrar koltuğuna oturdu. "Sıra bize geldiği zaman bulduk­larını hiç duraksamadan söylemeni istiyorum. Bildiğin nc varsa hepsini anlat. Eğer fikrini sorarlarsa ki, mutlaka soracaklardır, söyle, ama açıkla­masını da yap."</p>

    <p>"Evet, efendim," dedi Dwyer.</p>

    <p>"İyi," dedi Overholt. "Şimdi biz bizeyken bana geri kalanı da anlat bakalım... uçuk teoriler de dahil olsun."</p>

    <p>"Teorinin özü şu: Eğer göktaşının moleküler yapısı delinirse, çok va­him sonuçlara yol açabilecek bir virüs açığa çıkabilir."</p>

    <p>"En kötü ihtimal?"</p>

    <p>"Dünyadaki bütün organik hayatın sona ermesi."</p>

    <p>"İşte, şimdi bütün sabahımı kararttın," dedi Overholt.</p>

    <p>Oregon'un kontrol odasında Eric Stone gözlerini monitörden ayırmı­yordu. Bir an göktaşını saptıyor, ama çok geçmeden kaybediyordu. Deği­şik mahaller kullanarak göktaşının üstünde kilitlenmeye çalışmaktaydı. Başka bir ekranda Şirket'in kiraladığı ticari bir uydudan gelen görüntü vardı.</p>

    <p>Görüntü monitörü doldurmuştu, fakat üzerindeki yoğun bulut yü­zünden deniz görünmüyordu.</p>

    <p>"Patron," dedi Cabrillo'ya. "Bize KH-30 çekimi gerek. Bulutlar çok yoğun."</p>

    <p>KH-30 Savunma Bakanlığı'nın son model çok gizli uydusuydu. En kalın bulutların, hatta suyun bile ötesini gösterebiliyordu. Stone sisteme girebilmek için bütün becerilerini göstermiş, ama başaramamıştı.</p>

    <p>"Bir dahaki konuşmamızda Overholt'a söylerim," dedi Cabrillo. "Bel­ki bakanlıktakileri ikna edip biraz yararlanma izni alabilir. İyi iş çıkardın, Stone."</p>

    <p>O sırada Hanley de başka bir monitörün başında dikkat kesilmişti. Oregon neredeyse suyun üstünde uçar gibi gidiyordu, ama diğer gemi yo­la çok önce çıkmıştı. "Mevcut hızlarında kalırlarsa, İskoçya'ya gelmeden onları yakalarız."</p>

    <p>Cabrillo monitöre baktı. "Bence onlar Faeroe Adalarına gidiyor."</p>

    <p>"Öyieysc, biz yetişemeden limana varırlar," dedi Hanley.</p>

    <p>Cabrillo durumu gözden geçirdi. "Jetlerimizin mevkileri nedir?"</p>

    <p>Hanley ekrana bir dünya haritası indirdi. "Dulles, Dubai, Cape Town ve Paris."</p>

    <p>"Pariste hangisi var?"</p>

    <p>"Challenger 604," dedi Hanley.</p>

    <p>"Onu İskoçya'ya, Abcrdeen'e yönlendir," dedi Cabrillo. "Faeroe'daki havaalanı yeterince uzun değil; oraya en yakın şehir de Aberdeen. Yakıt doldursun ve hazır beklesin."</p>

    <p>Hanley talimatı girmek için hemen bir bilgisayarın başına geçti. O sı­rada elinde kalın bir klasörle Michael Halpert içeri girdi. Kahve makine­sinden kendine bir fincan kahve aldıktan sonra Cabrillo'nun yanına geldi.</p>

    <p>"Başkanım," dedi yorgun bir sesle. "Veri tabanlarını didik didik ara­dım. Hayalet takma adıyla anılan ne bir terörist ne de suçlu biri var."</p>

    <p>"O isimde herhangi bir şey buldun mu?"</p>

    <p>"Kendini karanlık güçlerin temsilcisi diye pazarlamak isteyen bir Hollywood aktörü, vampir kitapları yazan bir yazar, bir sanayici ve 4.382 tane e-posta kimliği."</p>

    <p>"Aktörle yazarı hiç düşünmeyin bile," dedi Cabrillo. "Bugüne kadar tanıdıklarım, bırak bir terörist gemisine baskın planlamayı, öğlen yemeği­ne nc yapacaklarını bile düşünemezler. Sanayici kimmiş?"</p>

    <p>"Halifax Hickman diye biri," dedi Halpert elindeki dosyadan okuya­rak, "Howard Hughes tipinde çok zengin, çeşitli alanlarda yatırımları ve işletmeleri var."</p>

    <p>"Onun hakkında ne öğrenebilirsen öğren," dedi Cabrillo. "Külodunun renginden, gittiği diş hekimine kadar."</p>

    <p>“Tamam," dedi Halpert ve kontrol odasından çıktı.</p>

    <p>Halpert'ın bir daha odasından çıkması için tam on iki saat geçmesi gerekecekti.</p>

    <p>Çıktığında da Şirket şu anda bildiğinden çok daha fazlasını biliyor olacaktı.</p>

    <p>TD Dwyer heyecanlı olmadığını söylese yalan olurdu.</p>

    <p>Toplantı masasının etrafında oturan insanlar ülkenin kim daha güçlü yarışmasında birincilik ödülünü kazananlardı. Çoğu hemen her gece tele­vizyon haberlerinde görünürken, diğerlerini de görmemiş olmak için ma­ğarada falan yaşıyor olmak gerekirdi.</p>

    <p>Karşısında başkan ve danışmanları, çeşitli bakanlar, dört yıldızlı ge­neraller ve istihbarat başkanları vardı. Konuşma sırası Overholt'a geldiği zaman durumu kısaca açıklayıp soruları cevaplaması için Dwyer'ı takdim etti.</p>

    <p>İlk soru orada bulunan en önemli adamlardan birinden geldi.</p>

    <p>"Bu ihtimal bir laboratuvarda hiç doğrulanmış mı?" diye sordu baş­kan.</p>

    <p>"Kuzey Arizona ve Meksika'da Cancun'daki göktaşı kraterlerinden çıkarılan parçalardaki buckytopların içinde helyum izotopları bulunduğu­na inanılıyor. Bu incelemeler üniversite laboratuarlarında yapılmıştı ve sonuçları kesinlik kazanmadı."</p>

    <p>"O halde bütün bunlar bir teori," dedi dışişleri bakanı. "Bilimsel ger­çek değil."</p>

    <p>"Sayın Bakan," dedi Dwyer. "Bu tümüyle yepyeni bir alandır. Ortaya çıkışı 1996 yılında buckytopları keşfeden üç adamın kimya Nobel'ini al­masıyla oldu. O günden bu yana araştırmalara ayrılan kaynakların kısıt­lanması gibi nedenlerle iş sadece bundan ticari kazanç arzulayan özel ku­ruluşların çalışmalarına kaldı."</p>

    <p>"Bu teoriyi sınamanın bir yolu var mıdır?" diye sordu dışişleri bakanı.</p>

    <p>"Bir miktar moloz çıkarıp kontrollü bir ortamda atomlarını delebili­riz," dedi Dwyer. "Fakat içinde virüsün bozulmamış halde var olduğu bir numune bulacağımızın hiçbir garantisi yok."</p>

    <p>Başkan söz aldı. "Bay Overholt, Grönland'a neden kendi adamları­nız yerine taşeron gönderdiniz?"</p>

    <p>"Her şeyden önce," dedi Overholt. "Söz konusu nesnenin zararsız ol­duğunu sanıyordum ve Echelon'da bir casus olduğunu bilmem mümkün değildi. Bu boyutlarda bir tehdit oluşunu bugün, Bay Dwyer'dan öğren­dim. ikinci neden, bu nesneye cl koymayı düşünmemizdi; yönetiminizi olumsuz bir tepkiden korumak istedim."</p>

    <p>"Anlıyorum," dedi başkan. "Bu iş için kimi tuttunuz?"</p>

    <p>"Şirket," dedi Overholt.</p>

    <p>"Dalai Lama'nın Tibet'e dönüşünü de onlar üstlenmişti, değil mi?"</p>

    <p>"Evet, efendim."</p>

    <p>"Artık hepsi emekli olmuştur, sanıyordum," dedi başkan. "O operas­yonda adamakıllı para kazanmışlardı. Her neyse, adamların becerisi ko­nusunda hiç kuşkum yok... senin yerinde olsam ben de aynı şeyi yapar­dım."</p>

    <p>"Sağ olun, efendim," dedi Overholt.</p>

    <p>Sırada Hava Kuvvetleri kurmay başkanı vardı. "O halde, ortada ka­yıp bir iridyum küresi ve Ukrayna'nın kayıp nükleer bombası var. Eğer bunlar birbirini bulurlarsa, çok büyük bir sorunla karşı karşıyayız demek­tir."</p>

    <p>Başkan başını sallayarak aynı görüşte olduğunu belirtip duraksadı. Durumun özeti kısaca buydu.</p>

    <p>"Yapmanızı istediğim şey şu," dedi bir süre düşündükten sonra. "Bay Dwyer uzaydan gelen bu buckytoplardan bir miktar çıkarsın ve üzerinde deney yapmaya başlasın. Eğer bu dünya ötesi virüsün açığa çıkma tehli­kesi varsa, bunu mutlaka bilmeliyiz. Ayrıca, askeri güçlerin istihbarat bi­rimleriyle birlikte çalışarak bu göktaşının yerini bulmalarını istiyorum. Üçüncü olarak, Bay Overholt'un Şirket ile çalışmayı sürdürmesini uygun görüyorum. Başından beri işin içindeler, şimdi onları geri çekmek iste­mem. Ücretleri için ne kadar kaynak gerekirse, ben sağlayacağım. Dör­düncü olarak, bunun tamamen gizli kalmasını istiyorum. Eğer yarın bunu New York Times'da okuyacak olursam, haberi kim uçurmuşsa, hemen ko­varım. Son söyleyeceğimi ise tahmin edersiniz: Ukrayna bombasını ve göktaşını bir an önce ele geçirmeliyiz ki, yeni yıla kucağımızda bir kriz ile girmeyelim." Başkan masadakilere baktı. "Pekâlâ, arkadaşlar, herkes nc yapması gerektiğini biliyor. Şu işi bitirin de rahatlayalım."</p>

    <p>Oda boşalmaya başladığı sırada başkan, Overholt ve Dwyer'a kalma­ları için işaret etti. Herkes dışarı çıktıktan sonra nöbetçi kapıyı dışarıdan kapadı.</p>

    <p>"Adınız TD'ydi, değil mi?"</p>

    <p>"Evet, efendim," dedi Dwyer.</p>

    <p>"Bana en kötü ihtimali söyleyin."</p>

    <p>Dwyer, Overholt'a baktı, ondan onay alınca açıklamaya başladı. "Eğer göktaşını oluşturan moleküllerde virüs varsa, nükleer patlama bu­nun yanında sorun bile sayılmaz."</p>

    <p>"Bana hemen Cabrillo'yu bağlayın," dedi başkan, Overholt'a.</p>
  </div>
</body>
</html>
