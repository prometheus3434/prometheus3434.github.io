<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a id="bookmark34">21</a></h2>

    <p>Helikopter penceresinden bakınca görünen manzara bir ışık tarlası gibiydi. Hanley'in talimatı üzerine Oregon mürettebatı var olan bütün ışıklan yakmış, gemiyi karanlıkta ışıl ışıl parlayan bir Noel ağacına ben­zetmişti. Sadece enstrümanlara bağımlı olarak uçmak epey sinir bozucuy­du; Adams birazdan iniş yapacağı için memnundu. Geminin kıç tarafın­dan yanaştı ve Robinson'u yavaş yavaş iniş alanına indirdi.</p>

    <p>"Zor uçuştu," dedi Cabrillo uskurun durmasını beklerken.</p>

    <p>"Gerilmedim, diyemem doğrusu," diye itiraf etti Adams.</p>

    <p>"İyi iş çıkardın, George," dedi Cabrillo.</p>

    <p>Adams daha karşılık veremeden sağlık görevlisi Julia Huxley koşa­rak geldi; uskur tam durduktan sonra kapıyı açtı. Arkasında Franklin Lincoln vardı.</p>

    <p>"Yaralı arkada," dedi Cabrillo.</p>

    <p>Huxley hemen arka kapıyı açtı ve Ackerman'ın hayali belirtilerini kontrol etti. Bir adım geri çekilip yaralı adamı kucaklayarak götürecek olan 1..incoln'a yer açtı.</p>

    <p>Lincoln önde Huxley arkada revirin yolunu tuttular. Cabrillo heli­kopterden inerken Hanley yanma geldi ve hemen konuya girdi.</p>

    <p>&nbsp;&nbsp;&nbsp;&nbsp; "Murph bizi Ekber'ten aradı." "Onlarla uzlaşmış mı?" diye sordu Cabrillo.</p>

    <p>"Hayır," dedi Hanley içeri girerlerken. " Bazı gürültüler duymuş ve bağlarını çözmüş. Bir süre bekledikten sonra hapsedildiği kamaradan çı­kıp etrafı araştırmaya başlamış. Gemide hiç kimse yokmuş; El-Halifa ve adamlarının nerede olduğunu gösteren hiçbir ize rastlamayınca bizi ara­makta sakınca görmemiş."</p>

    <p>"Göktaşını alabilmiş mi?" diye Sordu Cabrillo ümitle.</p>

    <p>"Yatta yokmuş," dedi Hanley kontrol odasına girerlerken. "Senin serptiğin kumlardan sinyal alıyoruz fakat sürekli değil."</p>

    <p>"Sinyaller nereden geliyor?" diye sordu Cabrillo.</p>

    <p>Hanley bir monitörü gösterdi. Bak işte," dedi. "İz önce kuzey yönüne gidiyordu, ama şimdi doğuya, İzlanda'nın üstündeki denize yöneldi."</p>

    <p>"Yönünü değiştirmiş," dedi Cabrillo. "Ama neden?"</p>

    <p>"Soru da bu, işte," dedi Hanley.</p>

    <p>"Ekber<sup>1</sup> ten ne kadar uzaklıktayız?"</p>

    <p>Stone hiç cevap vermeden bilgisayara birtakım komutlar girdi ve du­vardaki monitörde bir görüntü belirdi. Oregon'da spot ışıklarıyla aydınla­tılmış bir kameradan gelen filmdi bu.</p>

    <p>Ekber tam karşılarındaydı.</p>

    <p>Free Enterprise köpüklü dalgalar arasında tam yol ilerlemekteydi.</p>

    <p>"Faeroc Adaları'nda durun," dedi güvenli hattan konuşan adam. "Ye­rel havaalanından birisi gelip paketi sizden alacak."</p>

    <p>"Ondan sonra nereye gitmemizi istersiniz," diye sordu kaptan.</p>

    <p>"Calais'e," dedi adam. "Ekibin geri kalanı orada olacak."</p>

    <p>"Başüstüne efendim," dedi kaptan.</p>

    <p>"Bir şey daha var," diye ekledi adam.</p>

    <p>"Buyurun, efendim."</p>

    <p><a id="bookmark104"></a>"Ekipteki adamlara söyleyin, her birine elli bin dolar ikramiye geli­yor," dedi adam. "Ve hepsi Hughes'in ailesine zararlarından dolayı yüklü bir tazminat verileceğini bilsin."</p>

    <p>"Başüstüne, efendim," dedi kaptan.</p>

    <p>Adam telefonu kapadıktan sonra masasının üstünde duran klasöre uzandı. İçinden İngiliz tekstil şirketinin satış belgesiyle ödeme vekâletna­mesini çıkardı... Her iki belgeyi de imzaladıktan sonra faksa yerleştirip gönderdi ve karşı taraftan alındığına dair onay bekledi.</p>

    <p>Beklediği onay geldikten sonra bir süre durup düşündü.</p>

    <p>Planının birinci aşaması tamamlanmıştı. Öcünü almasına az kalmıştı.</p>

    <p>Tam faks gönderisi telefon hattından İngiltere'ye yol alırken, yük ge­misi Larissa da Cabo de Finisterre'yi dönmek üzereydi. Kaptan, Fran­sa'nın Manş Denizi'ne açılan ucu olan Brest'e doğru yol almaktaydı. Se­rin gece milyarlarca yıldızla ışıl ışıldı.</p>

    <p>Bir kuyruklu yıldız gözüne çarptı.</p>

    <p>Kaptan bir sigara yakıp matarasındaki uzodan bir yudum aldı. Hâlâ kaşınmakta olan kolunu kaşıdı. Kolundan hafifçe kan sızıyordu; bunu bir paçavrayla sildi.</p>

    <p>İki gün sonra Londra'ya vardığında ilk işi bir doktora gitmek ve ko­lunu göstermek olacaktı.</p>

    <p>Hanley büyük bir ustalıkla Oregon'u Ekber'in tam bordasına yanaştırdı. Cabrillo en önde tekneye dalarken arkasında Seng, Jones, Meadows ve Linda Ross vardı. Murphy onları güvertede bekliyordu. Yüzünde hâlâ lateks maskesinden kalan parçalar vardı. Cabrillo güverteye ayak basar basmaz Murphy, onu açık kapıya doğru yöneltti.</p>

    <p>"Bana ne duyduğunu ve sonra neler olduğunu anlat," dedi Cabrillo. Murphy'nin ardından ana salona girerken. Diğerleri de arkalarından geli­yordu.</p>

    <p>Murphy duyduğu poplama seslerini ve kamarasına giren maskeli adamı anlattı.</p>

    <p>"Beş dakikada her şey bitmişti. On dakika kadar bekledikten sonra kamaradan çıktım."</p>

    <p>"Her bölümü iyice arayın," dedi Cabrillo. "Neler olduğunu anlama­mızı sağlayacak bir şeyler bulmaya çalışın."</p>

    <p>Ekip hemen harekete geçip teknenin içinde dağıldı. Kamaralarda tüfekler ve tabancalar gelişigüzel bırakılmıştı. Giysiler ve valizler de aynı durumdaydı. Yataklar buruşuk, bazılarının örtüleri geri sıyrılmıştı. Ayak­kabılar yatakların altındaydı.</p>

    <p>Sanki bir UFO inmiş ve herkesi kaçırıp uzaya götürmüş gibiydi.</p>

    <p>O sırada Hanley geminin yönetimini Stone'a bırakıyordu. "Dümeni sen al, ben yata geçeceğim."</p>

    <p>Stone hemen onun koltuğuna geçti ve yatta olan biteni görebilmek için güvertedeki kameraların açılarını ayarladı.</p>

    <p>Hanley, Ekber'e. geçip doğruca ana salona gitti. O sırada Meadows Geiger sayacını uzun yemek masasının etrafında gezdiriyordu.</p>

    <p>"Buradaymış," dedi Meadows.</p>

    <p>Dışarıda Ross elindeki şişeden mavi bir sıvıyı duvarlara püskürtüyor­du. Sonra özel bir gözlük takıp incelemeye başladı. Hanley, onun yanın­dan geçip merdivene yürüdü.</p>

    <p>Hanley kamaraya girdiğinde, "Eğer başka bir gemiye geçtilerse ne­den kişisel eşyalarını almadılar?" diyordu Cabrillo, Murphy'ye.</p>

    <p>"Belki yanlarında burada olduklarını gösteren hiçbir şey bulundur­mak istememişlerdir," dedi Hanley.</p>

    <p>"Mantıklı gelmiyor, dedi Cabrillo. "Onca tehlikeyi göze alarak Katar emirini ve sandıklan adamı kaçırıp sonra bırakıvermeleri, denizin orta­sında, kimbilir kaç milyon dolarlık, yatı terk etmeleri hiç mantıklı değil."</p>

    <p>"Belki geri dönmeyi düşünmüşlerdir," dedi Murphy.</p>

    <p>Tam o anda Seng kapıdan başını uzattı. "Başkanım, Ross size bir şey göstermek istiyor."</p>

    <p>Hep birlikte Ross'un az önce duvarına sıvı püskürttüğü geçiş yoluna yürüdüler. Duvarda köpükle etrafı çizilmiş alanlar vardı. Çizili alan mavi renkteydi. Ross bir şey söylemeden gözlüğünü çıkarıp Cabrillo'ya uzattı.</p>

    <p>Cabrillo gözlüğü takıp işaretli alanlara baktı ve kan lekelerini gördü. Bakması için gözlüğü Hanley'e uzattı.</p>

    <p>'Temizlemeye çalışmışlar ama aceleden pek becerememişler," dedi Ross.</p>

    <p>O sırada Cabrillo'nun telsizinde, Stone'un sesi duyuldu. "Bay Cabril­lo, Bay Hanley, burada görmenizi istediğim bir şey var."</p>

    <p>Cabrillo ve Hanley hızlı adımlarla Oregon*a geçip kontrol odasına girdiler. Stone onlara duvardaki monitörü gösterdi.</p>

    <p>"Önce bunu ölü bir balina yavrusu sandım," dedi Stone. "Ama sonra ters dönünce bir insan yüzü gördüm."</p>

    <p>O sırada başka bir ceset daha su yüzeyine çıktı.</p>

    <p>"Reyes ve Kasım'a söyleyin, kancayla çeksinler," dedi Cabrillo. "Ben yata dönüyorum."</p>

    <p>Cabrillo kontrol odasından çıkıp tekrar Ekber'e. geçti. İçeri girdiğin­de Seng hâla ana salondaydı. "Meadows nesnenin sadece burada tutul­muş olduğunu söylüyor," dedi Seng. "Yatın diğer taraflarına da bakıyor, ama şimdilik başka hiçbir yerde radyasyona rastlamadı."</p>

    <p>Cabrillo başını salladı.</p>

    <p>"Ross geçiş yollarında, kamaralarda, ana salonda ve kumanda köp­rüsünde de kan lekeleri buldu. Herhalde kaptan nöbet tutarken diğerleri uyumaktaydı."</p>

    <p>Cabrillo yine başını salladı.</p>

    <p>"Baskını yapanlar her kimse, çok hızlı ve acımasız olmuşlar," dedi Seng.</p>

    <p>"Ben kumanda odasına gidiyorum," dedi Cabrillo salondan çıkarak.</p>

    <p>Cabrillo önce yatın seyir defterine baktı. Son giriş iki saat önce yapıl­mıştı ve olağandışı bir şey kaydedilmemişti. Belli ki, tam bir baskın ol­muştu.</p>

    <p>Kumanda odasından çıktığı sırada telsizden aradılar.</p>

    <p>"Bay Cabrillo, hemen revire gelebilir misiniz?" dedi Huxley.</p>

    <p>Cabrillo tekrar Oregon'a geçerken Reyes ve Kasım ellerinde kanca­lar denizdeki bir cesedi uzattıkları ağa çekmeye çalışıyorlardı. Cabrillo doğruca revire yöneldi.</p>

    <p>Ackerman muayene masasına yatırılmış, üstü elektrikli battaniyeyle örtülüydü.</p>

    <p>"Konuşmaya çalışıyordu," dedi Huxley. "Ne dediyse yazdım, ama bir­kaç dakika öncesine kadar sadece gevelemeden ibaretti."</p>

    <p>"Sonra ne dedi?" dedi Cabrillo. Ackerman'ın gözkapakları titreşiyor­du. Bir ara bir gözü açılır gibi oldu.</p>

    <p>"Birden hayaletten bahsetmeye başladı," dedi Huxley. "Herhangi bir hayalet değil, belli bir hayalet... sanki tanıdığı birinin takma adıymış gibi."</p>

    <p>Tam o anda Ackerman yine konuştu. "Hayalct'e güvenmcmeliydim," dedi giderek zayıflayan bir fısıltıyla. "Üniversiteyi satın aldı ve bütün pa....rayı ö...dedi."</p>

    <p>Ackerman'm vücudu kasılmaya ve şiddetle sarsılmaya başladı.</p>

    <p>"Anne," dedi zor duyulur bir sesle.</p>

    <p>Sonra da öldü.</p>

    <p>Huxley şok vererek kalbini çalıştırmak için ne kadar uğraştıysa da, başaramadı. Ackerman geceyarısını biraz geçe ölmüştü. Cabrillo uzanıp adamın gözlerini kapadı. Ve cesedin üstünü battaniye ile örttü. "Sen elin­den geleni yaptın," dedi Huxley'e.</p>

    <p>Cabrillo revirden çıkarken Ackerman'm söyledikleri hâlâ kulağında çınlıyordu. Geminin kıç tarafına vardığında Hanley üç tane cesedin ba­şında durmaktaydı. Elinde bilgisayardan çıkma bir resim vardı.</p>

    <p>"Yüzdeki şişmeyi karşılasın diye resmi bilgisayarda büyüttüm," dedi Hanley, Cabrillo yanına gelince.</p>

    <p>Cabrillo resmi alıp cesedin başında eğildi ve yüzüne yaklaştırdı. Bir süre resme ve cesedin yüzüne baktıktan sonra, "Bu El-Halifa," dedi.</p>

    <p>"Ağırlık yerleştirip denize atmış olmalılar," dedi Hanley. "Ama katil­ler okyanus zemininin bu bölgesinde çok sayıda jeotermal deliğin bulun­duğunu bilmiyorlardı. Sıcak su cesetleri şişirince ağırlıkların önemi kal­madı. Böyle olmasaydı onları hiç bulamazdık."</p>

    <p>"Diğerlerinin kimliklerini çıkarabildin mi?" diye sordu Cabrillo.</p>

    <p>"Henüz bir kayda rastlamadım," dedi Hanley. "Hem zaten başka ce­setler de yüzeye çıkıyor. Bunlar herhalde El-Halifa'nın çömezleri."</p>

    <p>"Çömezleri değil," dedi Cabrillo. "Kaçıkları."</p>

    <p>"Şimdi soru..." diye başladı Hanley.</p>

    <p>"Bu kaçıklardan bir şey çalacak kadar daha kaçık olanlar kim?" dedi Cabrillo.</p>
  </div>
</body>
</html>
