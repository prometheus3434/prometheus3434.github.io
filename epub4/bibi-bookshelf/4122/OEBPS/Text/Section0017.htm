<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a id="bookmark25">16</a></h2>

    <p>Hanley, emirin kaçırılması sırasında İzlanda'ya ait sivil veya askeri, herhangi bir helikopterin havada olmadığım öğrendikten sonra liman ka­yıtlarından hangi gemilerin giriş çıkış yaptığı bilgisini aldı.</p>

    <p><a id="bookmark26">Bundan sonra Ekber'ın ilk hedef olduğunu belirlemesi çok sürmedi.</a></p>

    <p>Uydu kayıtlanna ulaşıp Ekber'ın İzlanda'yla Grönland arasındaki Da­nimarka Boğazı'nda yol aldığını öğrendi. Hemen limandan çıktıktan sonra kaptana tam yol gitmesi talimatını verdi. 60 kilometre hıza erişen Oregon, buzdağları arasında slalom yaparak dağdan inen bir kayakçıyı andırıyordu. Hanley bir kez daha Cabrillo'yu aramayı denedi, ama yine cevap yoktu.</p>

    <p>O sırada kontrol odasına Michael Halpert girdi. "Mülkiyet kayıtlarında paravan kullanmışlar. Bu yüzden onu tehdit olarak görmemişiz."</p>

    <p>"Gerçek sahibi kimmiş?" diye sordu Hanley.</p>

    <p>"Hammadi Örgütü."</p>

    <p>"El-Halifa," dedi Hanley. "Emiri kaçırmak istediğini tahmin ediyor­duk, ama emrinde bir yat olduğunu bilseydik daha farklı olurdu."</p>

    <p>Eric Stone koltuğunda dönüp, "Şef," dedi. "İstediğin bağlantıyı kur­dum. Helikopterin künyesi ekranda. Eurocopter marka, modeli EC-130B4. Kimin adına kayıtlı olduğunu şimdi öğreniriz."</p>

    <p>Hanley ekrana bir göz attı. "Neden iki tane sinyal var?" Stone görüntüye baktıktan sonra ekranı büyüttü. "İkincisi şimdi be­lirdi. Bana sorarsanız orada başka bir helikopter daha var."</p>

    <p>Cabrillo yeşil ışıldağını havaya kaldırıp eğildi ve parmaklarıyla Ackerman'ın boynunu yokladı. Hafif bir nabız vardı.. O sırada arkeolog ha­fifçe kımıldayıp gözlerini açtı. Gözleri sulanmış, vücudu cansız bir gri renk almıştı. Dudakları belli belirsiz kıpırdadı.</p>

    <p>"Sen... değilsin."</p>

    <p>"Hayır," dedi Cabrillo. "Seni vuran adam ben değilim."</p>

    <p>Cabrillo, adamın ceketini sıyırdı ve cebinden çıkardığı bıçağıyla gömle­ğini keserek açtı. Yarası kötüydü; atardamardan kan fışkırıyordu. "İlkyar­dım çantan var mı?"</p>

    <p>Ackerman az ötede katlanan bir masanın yanında duran naylon çan­tayı işaret etti. Cabrillo hemen çantayı açıp içinden gazlı bez ve flaster çı­kardı. Gazlı bezleri yaranın üstüne yerleştirip flasterle yapıştırdıktan son­ra Ackerman'ın elini yaranın üstüne götürdü.</p>

    <p>"Elini buradan çekme," dedi Cabrillo. "Ben şimdi dönerim."</p>

    <p>"Hayalet," diye fısıldadı Ackerman. "Bunu Hayalet yaptı."</p>

    <p>Cabrillo hemen mağaranın giriş kısmına koştu. Kapıya yaklaştığı sı­rada Eurocopter'in motor sesini duydu ve ışıklarını gördü.</p>

    <p>O sırada dışarıda ikinci bir ışık kaynağı belirdi.</p>

    <p>El-Halifa mükemmel bir helikopter pilotuydu. Sahte bir öğrenci vi­zesi ve 100.000 dolar karşılığında Güney Florida Uçuş Okulu'nda bir yıl boyunca eğitim görmüştü.</p>

    <p>Ön camdan Forel Dağı yüzeyini dikkatle izlerken önce turuncu renkli kar düzleme aracını görmüş, dağın diğer yanındaysa helikopter görünmüş­tü.</p>

    <p>Kaderin oyunuydu... beş dakika geç kalsaydı bu fırsatı kaçırmış olacaktı.</p>

    <p>Bir saniye içinde El-Halifa durumu değerlendirmiş ve planını yap­mıştı.</p>

    <p>Cabrillo görünmemek için dikkatle mağaradan çıktı ve bir kayalığın ardına gizlendi. Kar düzleme aracına gidip tüfeğini alması gerekiyordu, fakat o sırada ikinci helikopter tam önünde belirdi. Artık mağara dışında olduğu için telefonu kullanabilirdi. Hemen bas-konuşa bastı ve Hanley cevap verene kadar bekledi.</p>

    <p>"Burası Saygon'un son gününe döndü," dedi Cabrillo. "Geldiğimde bir helikopter vardı, şimdi iki oldu. Kim bu insanlar?"</p>

    <p>"Stony b5r tanesini tanıdı," dedi Hanley. "Batı Grönland'da Michael Neilsen'e ait kiralık bir helikopter. Sahibinin herhangi bir örgütle bağı var mı, diye araştırdık, ama şimdiye kadar bir şey çıkmadı. Serbest çalışan bir pilot herhalde."</p>

    <p>"Ya ikincisi?"</p>

    <p>Stone epeydir klavyenin başında verileri tarıyordu, "Kanadalı bir ma­den şirketine kiralanmış bir Bell Jet Ranger," diye seslendi bir süre sonra.</p>

    <p>Hanley, "İkincisi bir Bell Jet Rang..." diye bilgiyi aktarmaya başladı.</p>

    <p>"Şimdi ona bakıyorum," dedi Cabrillo. "Jet Ranger falan değil; daha çok McDonnell Douglas 500 serisine benziyor."</p>

    <p>Stone bilgisayara birkaç komut daha yazdıktan sonra ekranı bir heli­kopter enkazının görüntüsü doldurdu. "İz bırakmamak için birisi bu heli­kopterin kayıt bilgilerini ve künyesini çalmış. Bay Cabrillo kuyruk numa­rasını görebiliyor mu?"</p>

    <p>"Stone çalıntı bir kayıt olduğunu söylüyor," dedi Hanley. "Kuyruk numarasını görebiliyor musun?"</p>

    <p>Cabrillo cebinden küçük bir dürbün çıkarıp baktı. "İki şey görüyo­rum," dedi. "Birincisi, gövdenin altına monte edilmiş silah donanımı. İkincisiyse, kuyruk numaraları görünmüyor, ama yan tarafında bazı harf­ler var. Önce bir A, ardından K ve B. Geri kalanı buzla örtülmüş. Sonraki harf belki A olabilir."</p>

    <p>Hanley, Cabrillo'ya Ekber adındaki yatla ilgili öğrendiklerini anlattı.</p>

    <p>"Bu El-Halifa alçağı," dedi Cabrillo öfke içinde. "Peki, diğer helikop­terde kim var? Al Capone mu?"</p>

    <p>Neilsen yavaş yavaş yerden yükseldiği sırada ön camından diğer heli­kopteri gördü. "Şuraya bakın," dedi Hughes'e.</p>

    <p>"Hemen havalan," diye bağırdı Hughes.</p>

    <p>"Bana kalırsa inip ne olduğuna bir bakalım," dedi Neilsen.</p>

    <p>Hughes yıldırım hızıyla cebinden tabancasını çıkarıp Neilsen'in kafa­sına dayadı. "Sana hemen havalan, dedim."</p>

    <p>Hughes ve tabancasına bir kez bakması yeterliydi; Neilsen hemen kolu çekti ve Eurocopter öne fırladı. Tam o anda diğer helikopterin al­tından bir alev püskürdü ve az önce bulundukları noktaya bir füzenin gel­diğini gördüler. Füze hedefini ıskalayıp buz çölünde ilerlemeye devam et­ti.</p>

    <p>Oregon"un kontrol odasında Stone ekrana bir görüntü getirdi. "Bu gördüğünüz, bir DOD uydu resmi; bir saat önce çekilmiş.," diye açıkladı. "İkinci helikopter Grönland açıklarından bir yerden havalanmış ve doğ­ruca Forel Dağı'na yönelmiş."</p>

    <p>O sırada odaya Adams girdi. "Helikopterimiz hazır."</p>

    <p>"Oraya gidip gelecek kadar menzilin var mı?" diye sordu Hanley.</p>

    <p>"Hayır," dedi Adams. "Dönüşte otuz kırk galon eksiğimiz olacak."</p>

    <p>"Ne çeşit yakıt kullanıyorsun?"</p>

    <p>"Düşük kurşunlu yüz oktanlık."</p>

    <p>"Başkan," dedi Hanley uydu telefonuna. "Adams yola çıkmaya hazır, ama dönüş yolunda yakıtı yetmeyecek. Kar düzleme aracında fazla yakı­tın var mı?"</p>

    <p>"Yüz galon civarında kaldı," dedi Cabrillo.</p>

    <p>Hanley konuşmayı dinlemekte olan Adams'a baktı.</p>

    <p>"Yanıma biraz oktan yükseltici alırsam oradaki yakıtı kullanılır hale getirebilirim," dedi Adams. "Öyle ya da böyle, oraya gidip patrona yardım etmek istiyorum."</p>

    <p>"Atölyeyi arayıp güverteye yükseltici gönderirim," dedi Hanley. "Sen hemen uçuş öncesi kontrollerini yap ve kalkışa hazır ol."</p>

    <p>Adams koşarcasına odadan çıktı.</p>

    <p>"Süvarileri yardımına gönderiyorum, Juan," dedi Hanley. "Adams birkaç saat içinde orada olur."</p>

    <p>Cabrillo ikinci helikopterin yeni bir atış için diğeriyle hizaya gelişini izliyordu. "İyi olur," dedi telefona. "Çünkü sahte kayıtlı helikopter az ön­ce kiralık olana füze attı."</p>

    <p>"İnanılır gibi değil," dedi Hanley şaşkınlık içinde.</p>

    <p>"Hepsi bu kadar değil, dostum," dedi Cabrillo. "Sana asıl kötü haberi verme fırsatım olmadı."</p>

    <p>"Daha kötü ne olabilir ki?"</p>

    <p>"Göktaşı şu anda kiralık helikopterde," dedi Cabrillo. "Benden önce çaldılar."</p>

    <p>Eurocopter'in içinde Hughes'in tabancası hâlâ Neilsen'in başına da­yalıydı; diğer eliyle uydu telefonunu kulağına götürdü. "Batıya, kıyı yönü­ne doğru uç," dedi Neilsen e. "Planda değişiklik oldu."</p>

    <p>Neilsen başını salladı ve rotayı değiştirdi.</p>

    <p>Hughes bas-konuş düğmesine basıp bekledi. Neilsen yeni rotasında hızını artırdığı sırada karşıdan cevap geldi. "Efendim, nesneyi aldım, bek­çinin işini bitirdim, ama şimdi bir sorun çıktı."</p>

    <p>"Neymiş o sorun?" diye sordu adam.</p>

    <p>"Kimliği belirsiz bir helikopterin saldırısına uğradık."</p>

    <p>"Kıyıya doğru gidiyorsunuz, değil mi.?"</p>

    <p>"Evet, efendim, aynen planladığımız gibi."</p>

    <p>"Ekibimiz orada bekliyor," dedi adam. "Eğer o helikopter seni deni­ze kadar takip ederse, adamlarımız hemen icabına bakarlar."</p>

    <p>Hughes cevap veremeden ikinci bir füze Eurocopter'in kuyruk kıs­mına isabet edip kuyruk uskurunu koparttı. Neilsen bütün gücüyle araca hâkim olmaya çalışıyordu, fakat helikopter yere doğru ölümcül helezon­lar yapmaya başlamıştı.</p>

    <p>Hughes, "Düşüyoruz," diye bağırırken savrulan araç içinde eli yan pencereye çarparak hem camı hem de uydu telefonunu kırdı.</p>

    <p>Helikopterler karanlığın içinde gözden kaybolduktan sonra Cabrillo kar ayakkabılarını bırakmış olduğu yere döndü. Tam bunları ayaklarına bağladığı sırada Eurocopter ikinci füzeyle isabet aldı. Cabrillo çıkan gü­rültüye doğru baktı. Bir süre hiçbir şey göremediyse de, çok geçmeden uzakta, yerden yükselen parıltılı bir ışık belirdi. Işık yerde bir süre dans eder gibi kıvrıldıktan sonra yavaş yavaş gözden kayboldu.</p>

    <p>Cabrillo kar ayakkabılarını bağlayıp kar düzleme aracına yürüdük­ten sonra aracı ışığın geldiği yere sürdü. On dakika sonra oraya vardığın­da helikopter yan yatmış durumdaydı; hâlâ sönmemiş küçük alevler ve yoğun bir şekilde duman vardı. Cabrillo araçtan inip helikopterin kapısını sökerek çıkardı. Pilot da, yolcusu da ölmüştü. Cesetlerin kimlere ait ol­duğunu gösteren kimlikler bulduktan sonra enkazın etrafında dolaşıp göktaşının bulunduğu kutuyu aradı.</p>

    <p>Ama hiçbir şey bulamadı. Sadece kime ait olduğu bilinmeyen ayak izleri vardı.</p>

    <p>Hughes ile görüşme hattı kesildikten ve tekrar kurulamayacağı belli olduktan sonra Hughes'in işvereni hemen başka bir numarayı aradı.</p>

    <p>"Bir aksilik oldu," dedi ve durumu anlattı.</p>

    <p>"Hiç merak etmeyin," dedi karşıdaki ses. "Sürprizlere karşı hazırlıklı­yız."</p>
  </div>
</body>
</html>
