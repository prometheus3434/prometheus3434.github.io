<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>13</h2>

    <p>Alemeyn El-Halifa faks mesajını bir kez daha okuduktan sonra re­sim bozulmasın, diye plastik bir zarf içine yerleştirdi. Bu bilginin Hammadi Örgütü'ne maliyeti altın halinde bir milyon İngiliz Sterlini'ydi. İn­sanların hırsı ve açgözlülüğü El-Halifa'yı oldum olası şaşırtmıştı... uygun bir bedel karşılığında çoğu adam ülkelerini, gelecek yaşamlarını, hatta Tanrı yı bile satabiliyordu. Echelon'daki casus da bunlardan biriydi. Yı­ğınla kumar borcu ve yapmış olduğu yanlış yatırımlar bu adamı da satın alınabilecek kıvama getirmişti. Yavaş yavaş baştan çıkarıp ihaneti karşılı­ğı giderek artan miktarlarda ödemeler yaparak adamı artık iyice Ham­ın adi Örgütü'nün kontrolüne almışlardı.</p>

    <p>İşte şimdi, aradan iki yıl geçtikten sonra, adam onlara büyük ikrami­yeyi tepsi içinde sunuyordu.</p>

    <p>Ne var ki, şu sıralarda El-Halifa'nın tabağı tepeleme doluydu. Yatın kamarasında, yanındaki adama döndü. "Allah tüm inananları korusun," dedi.</p>

    <p><a id="bookmark21">Salman Esky gülümseyip başını salladı. "Sanki dualarımızın karşılığı gibi. Her ne kadar bolluk zamanımıza denk geldiyse de..."</a></p>

    <p>El-Halifa, ona baktı. Kısa boylu ve sıska bir adam olan Esky Yemen­liydi, çok esmer ve pürüzlü bir cildi, sararmış, kahverengiye çalan renkte dişleri vardı. Ne emredilirse yapardı; pek akıllı değildi, ama davaya son derece sadıktı. Her eylemde onun gibi adamlara ihtiyaç duyulurdu. Ham­le yapılacağı zaman piyonlar gerekliydi.</p>

    <p>El-Halifa, onun tam tersine, uzun boylu ve yakışıklıydı; hareketlerin­de nesiller boyunca liderlik etmenin ruhuna işlediği bir zarafet vardı. Ataları yüzyıllar boyunca tozlu Arabistan Yarımadasında kabile reisliği yapmışlardı. Son yirmi yıl içinde El-Halifa'nın babası Katar kraliyet aile­sinin gözünden düşmüş, asaleti alınarak, sıradan insan düzeyine indiril­mişti. El-Halifa çok yakında bu durumu düzeltmek niyetindeydi.</p>

    <p>Sonra da İslam adına planladığı darbeyi vuracaktı.</p>

    <p>"Allah bize ikisini de yapacak kaynağı bahşetti," dedi El-Halifa. "Biz de bunu gerçekleştireceğiz,"</p>

    <p>"O halde kaptanın kuzeydoğuya, yeni bir rota çizmesini istiyor musu­nuz?" diye sordu Esky.</p>

    <p>"Evet," dedi El-Halifa. "Yolcuyu daha sonra yata alırız."</p>

    <p>Bahreyn bandıralı, Arap Yatırım ve Ticaret Konsorsiyumu adına ka­yıtlı olan 100 metre uzunluğundaki Ekber, dünyada özel mülkiyeti olan yatlar arasında en büyüklerden biriydi. O güne kadar yata pek az yabancı alınmıştı, ama görebilen bir, iki kişinin anlattıklarına göre, muazzam bir salonu, kıç güvertede sıcak banyo küvetleri, bir dizi küçük nakliye tekne­si, kişisel sürat motorları ve bir helikopteri vardı.</p>

    <p>Dışarıdan bakınca Ekber çok zengin birine ait yüzen bir saray gibi görünüyordu. Bunun bir terörist hücresini barındıracağı hemen hiç kim­senin aklına gelmezdi. Şu anda karaya çıkmış olan lider El-Halifa ve ya­veri Esky'den başka altı adam daha bulunuyordu. İkisi Kuveytliydi, ikisi Suudi, bir Libyalı ve bir de Mısırlı vardı. Adamların hepsi iliklerine kadar köktendinciydi ve dava uğruna ölmeye hazırdılar.</p>

    <p>"Limandan çıkış için hazırız," dedi kaptan telsize.</p>

    <p>"Dış limandan da çıkar çıkmaz tam hız verin," diye emretti El-Halifa. "Bir buçuk saat sonra sizinle randevulaşacağım."</p>

    <p>"Başüstüne, efendim," dedi kaptan.</p>

    <p>El-Halifa küçük telefonunu ön cebine sokup otelin bodrumundaki elektrik paneline bir daha baktı. "Patlayıcıyı buraya yerleştir," dedi Esky'e, ana hattın geçtiği yeri göstererek. "Alarm çalmaya başlayıp her yer karanlık olduktan sonra, planladığımız gibi, en alt katın merdiven boşluğunda bulu­şalım."</p>

    <p>Esky hemen C-6 patlayıcısını alüminyum boruya yerleştirmeye başla­dı. Cebinden tetikleri ve ateşleme kablolarını çıkarırken El-Halifa yanın­dan ayrıldı. Yeraltı otoparkını kat edip bir minibüsün arka kapağını açtı; bir süre baktıktan sonra kapağı kapatıp otoparkın diğer tarafına yürüdü.</p>

    <p>Kapıyı açıp acil durum merdivenlerini çıkmaya başladı.</p>

    <p>Tam Katar emirinin dairesinin altındaki kata gelince, anahtar kartıy­la paravan şirketinin tutmuş olduğu odanın kapısını açtı. El-Halifa daha önce geldiğinde yatağı duvarın kenarına çekmişti; yatağın eski yerinde kırmızı renkte tuhaf görünümlü bir makine vardı. Tavana yakın bir yerde bir metre çapında, elmas uçlu, daire şeklinde bir testere ağzı görünmek­teydi... bir ahşap işçisinin kullandığı matkabın dev boyutlarındaki hali gi­biydi. Testere ağzı paslanmaz çelikten bir şaft ile metal bir kutuya bağlıy­dı. İstendiği yere çekilebilmesi için altında tekerlekleri olan kutuda mat­kabı çalıştıran dizel motor vardı. Yedi metrelik bir kablo uzantısıyla, por­tatif bir uzaktan kumanda paneli makinenin yeterince uzaktan çalıştırıl­masını sağlıyordu.</p>

    <p>El-Halifa testere ağzım indirdiği zaman tavanla arasında iki metrelik bir boşluk kalıyordu. Makinenin yanına kare şeklinde bir sunta levha ile bir merdiven yerleştirilmişti. Bu ünitenin parça parça bu odaya taşınması haftalar sürmüş, ardından monte edilmişti. Resepsiyona kesin talimatlar verilerek odaya hiçbir kat görevlisinin girmemesi sağlanmıştı.</p>

    <p>Bu ünite inşaat alanlarında kablo sermek için beton delmede kulla­nılmaktaydı.</p>

    <p>Bir tavanı delmesi kolay olur, diye düşünmüştü El Halifa.</p>

    <p>Katar cmiri bir üst katta uyumaktaydı. Şirket'in güvenlik görevlileri emirin dairesinin karşısında ve yanındaki odalarda nöbet tutuyorlardı. Kaçırma girişiminin bu gece yapılacağına emindiler. Koridorun karşısın­daki odada Joncs ve Meadows kamera görüntülerini izliyorlardı. Emirin dairesinin solundaki odada Monica Cıabtree notlarına bakarken, Cliff Hornsby tabancasını temizlemekteydi. Dairenin tam karşısındaki odadaysa Hali Kasım ve Franklin Lincoln az önce yedikleri sandviçin kırıntıları­nı süpürmekle meşguldüler.</p>

    <p>Birazdan olacakları tahmin etmeleri mümkün değildi.</p>

    <p>Bir alt katta El-Halifa gece görüş gözlüğünü takıp uzaktan kumanda­sını kontrol ettikten sonra saate bir göz attı. Saniyeler hızla geçti ve saat tam 03.00'te bütün katlarda aniden hissedilen sarsıntının ardından tüm ışıklar sönüverdi.</p>

    <p>El-Halifa düğmeye basar basmaz sondaj makinesi çalışmaya başladı. Şaftı yükseltecek düğmeye basınca döner haldeki testere ağzı tavanı del­meye başladı. Çıkan moloz ve tozlar bir anda bütün odayı kaplamıştı. Testere ağzının tavanın diğer yanına geçmesi on saniye bile sürmedi ve yukarıdan aşağıya temiz hava geldi. Şaftı aşağı çeken El-Halifa sunta lev­hayı testerenin sivri dişleri üstüne kapatıp kendisi de levhanın üstüne çık­tı. Sonra uzaktan kumandası ile şaftı tekrar yukarı çıkardı. Çok geçme­den emirin odasındaydı.</p>

    <p>Gece görüş gözlüğü ile yatakta oturmakta olan birinin gözlerini ovuş­turduğunu görebiliyordu. El-Halifa hızla kapıya koştu, tokmağın altına bir iskemle yaslayarak emniyete aldıktan sonra emirin yatağına gitti.</p>

    <p>Hemen adamın ağzını ve gözlerini yapışkan bantla kapadıktan sonra yataktan çıkarıp yerdeki deliğe sürükledi. Her ikisi de sunta levhanın üs­tündeyken uzaktan kumandayla şaftı aşağı indirdi, sonra da adamı yerde sürükleyerek kapıya götürdü. Koridorun karşısındaki yangın merdivenle­rine, oradan da aşağıya doğru adamı ite kaka indirmeyi sürdürdü.</p>

    <p>El-Halifa planını uygulamaya başlayalı daha iki dakika olmamıştı.</p>

    <p>Birkaç dakika sonra yola koyulmuş olacaktı.</p>

    <p>"Tamam," dedi Jones.</p>

    <p>Şirket elemanlarında bellerine tutturulmuş olan güçlü el fenerleri vardı. Sekiz el feneri şu anda emirin dairesinin önünde, kapıyı aydınlat­maktaydı.</p>

    <p>"Yeşil ışık yandı," dedi Meadows kapıya anahtar kartı soktuktan son­ra. "Ama kapı açılmıyor."</p>

    <p>"Hali," diye seslendi Jones. "Lincoln'le birlikte hemen garaja gidip çıkışları kapatın."</p>

    <p>İki adam koşarak ayrıldılar.</p>

    <p>"Crabtree, Hornsby," diye devam etti Jones. "Siz de lobi çıkışını alın."</p>

    <p>"Bob, geri çekil," dedi Jones. "Kapıyı havaya uçuracağım."</p>

    <p>Jones cebinden metalik bir disk çıkardı, koruyucu kâğıdı sıyırıp at­tıktan sonra kapıya yapıştırdı ve kenarındaki küçük düğmeyi çevirdi.</p>

    <p>"Geriye çekilin, efendim," diye seslendi. "Kapıdan uzak durun, şimdi içeri giriyoruz."</p>

    <p>Jones ve Meadows da birkaç adım uzaklaştıktan sonra patlayıcının patlamasını beklediler. Patlar patlamaz da parçaların üstünden atlayıp içeri daldılar. Hemen yatak odasına koşup fenerlerini yatağa doğrulttular, fakat yatak boştu. Fenerlerinin ışığında içerisini tararken yerdeki de­liği gören Jones hemen Oregon'u aradı. "Kırmızı kod. Hedefi götürmüşler."</p>

    <p>Jones karşıdan gelecek cevabı beklerken Meadows'a seslendi. "Bob, aşağıda ne var, bir bakıverscne." Meadows delikten aşağıya geçti. "Neler oluyor orada?" dedi Hanley hattı alır almaz. "Oyuncumuzu kapıp götürmüşler," dedi Jones. "İşte bu hiç hesapta yoktu," dedi Hanley.</p>

    <p>"Merdivenlerin altına geldik," dedi El-Halifa, gözleri bağlı tutsağına.</p>

    <p>El-Halifa gece görüş gözlüğünü çıkarmamıştı, fakat görebildiği kadarıy­la ekselansları pek korkmuşa benzemiyordu. Sanki kendi güvenlik uzmanla­rı onu direnmemesi için eğitmişler gibi, El-Halifa ne derse yapıyordu.</p>

    <p>"Buradan gel," dedi El-Halifa. Garajın kapısını açıp emiri kolundan çekti.</p>

    <p>O sırada gece görüş gözlüğünü takmış durumda Esky yanma koştu.</p>

    <p>"Minibüsün kapısını aç ve motosikleti çıkar," dedi El-Halifa.</p>

    <p>Esky hemen minibüse koşup arka kapısını açtı ve yere uzanan bir rampa yerleştirdi. Sonra içeri girip motosikleti rampadan aşağı iterek ye­re indirdi. Bu arada emiri sürükleyerek minibüsün yanına getirmiş olan El-Halifa içeriden bir AK-47 otomatik tüfeği aldı. Bir eliyle emirin göm­leğinden tutarak kapıya doğru döndü ve ateş açtı. Tam o sırada Kasım ve Lincoln merdiven boşluğundan çıkmışlar, kapıdan girmek üzereydiler. Esky kontağı açar açmaz BMW 650 model sepetli motosiklet gürüldemeye başladı.</p>

    <p>Kasım kolundan yaralanmıştı, fakat karınüstü yuvarlanıp hemen bir otomobilin altına girmeyi başardı. Lincoln isabet almamıştı; hemen arkadaşının yanına gelip çömeldi ve tabancasını çıkardı. Namluyu doğrulttu, fakat emir atış hattındaydı.</p>

    <p>"Benim çıkışımı koru," dedi El-Halifa silahı Esky'ye vererek.</p>

    <p>Esky Ak-47'yi alır almaz merdiven boşluğunu taramaya başladı. El-Ha­lifa emiri motosikletin sepetine oturtup kendisi de sürücü yerine geçti. He­men gaz verip minibüsten uzaklaşırken Esky de ateşinin yoğunluğunu artır­dı.</p>

    <p>El-Halifa zemin kata çıkan rampaya döndüğü sırada Lincoln yakası= na iliştirilmiş mikrofondan Oregon'dakilere seslendi.</p>

    <p>"Hedef bir BMW motosikletin üstünde," diye bağırdı.</p>

    <p>Kasım sağlam eliyle tabancasını doğrulttu. Dikkatle nişan aldıktan sonra üç el ateş etti. Kurşunlar Esky'nin kasığına, kalbine ve boğazına isabet etti. Boş bir çuval gibi yere devrilirken AK-47 de beton zemine düştü. Lincoln hemen yanma koşup tüfeği ayağıyla ileriye itti ve ölmekte olan adamın başına dikildi. BMW'nin sesi giderek uzaklaşmaktaydı.</p>

    <p>El-Halifa rampanın sonunda zemin kata vardığı zaman BMW'nin ön tekerleği kalktı ve havaya bir pençe atar gibi oldu. Hemen öne eğilip te­kerleğin inmesini sağladıktan sonra otoparktan çıkarak otelin önündeki yola girdi. Sağa dönüp bir süre Steintun Caddesi'nde yol aldıktan sonra limana giden yola saptı. Burada hemen hiç trafik yoktu.</p>

    <p>El-Halifa yan gözle emire baktı... adam tuhaf bir biçimde korkusuz görünüyordu.</p>

    <p>Koşa koşa lobiye varmış olan Crabtrcc ve Hornsby otelin ön kapısın­dan yıldırım hızıyla dışarı fırladılar, fakat uzaklaşmakta olan motosikleti ancak gördüler. Derhal yakında park edilmiş olan siyah ciplerine bindi­ler.</p>

    <p>"Herkes dinlesin," dedi Hanley, Oregon'un kontrol odasındaki radyo­dan. "Hedefimiz şu anda bir BMW motosikletin üstünde."</p>

    <p>O sırada Hornsby ve Crabtree yola çıkmışlardı bile. "Doğu yönünde, limana doğru gidiyorlar," diye bilgi verdi Crabtree. "Peşlerindeyiz."</p>

    <p>El-Halifa biraz daha gaz verip kar kaplı yolda BMW'nin hızını 112 kilometreye çıkardı. Üç sapak geçtikten sonra bir tepeyi aştılar; artık Reykjavik'ten görünmüyorlardı. Gözü yolun yanındaydı; biraz sonra bir patika gördü. El-Halifa bir gün önce bir kar düzleme aracı kiralayıp bu­rada bir yol açmıştı. Bir süre bu patika boyunca ilerleyip küçük bir tepeyi aştıktan sonra, istediği noktaya gelmişti.</p>

    <p>Sıkıştırılıp düzlenmiş kardan oluşan alanda bir Kawasaki helikopter onu bekliyordu.</p>

    <p>Birinci sapağı geçtikten sonra Hornsby yavaşladı ve iz görme ümidiy­le karlara baktı. Hiçbir iz yoktu; gaza basıp bir sonraki sapağa geldi. Yan yollara bakmak adamakıllı zaman kaybettiriyordu, fakat Hornsby ve Crabtree'nin başka seçenekleri yoktu.</p>

    <p>BMW motosiklet hiçbir yerde görünmüyordu.</p>

    <p>El-Halifa gözleri hâlâ bağlı olan emiri Kawasaki'nin yolcu koltuğuna oturttuktan sonra kapısını dışarıdan kilitledi. İç kısımdaki kapı kolunu da önceden sökmüş olduğu için emirin hiçbir şekilde dışarı çıkması mümkün değildi. Kendisi pilot koltuğuna oturup kontağı çevirdi; motorun ısınma­sını beklerken tutsağına baktı.</p>

    <p>"Benim kim olduğumu biliyor musun?" diye sordu.</p>

    <p>Gözleri ve ağzı bandla bağlı olan emir, evet, anlamında başını salladı.</p>

    <p>"İyi," dedi El Halifa. "O halde seninle küçük bir yolculuğa çıkabili­riz."</p>

    <p>Motorun yeterince ısındığına karar verdikten sonra helikopteri ha­valandırdı. Deniz yönünde yol alırken El-Halifa mümkün olduğunca al­çaktan uçarak dağların onu gizlemesine özen gösterdi.</p>

    <p>"İzler burada bitiyor," dedi Hornsby, cipin açık kapısından yere ba­karak.</p>

    <p>Crabtree yan pencereden dışarı bakmaktaydı. "Şuraya bak," dedi eliyle işaret ederek. "Orada düzleştirilmiş bir patika var."</p>

    <p>Hornsby de daracık patikaya baktı. "Kar çok yumuşak. Saplanıp kalırız."</p>

    <p>Hornsby hemen Oregon'u arayıp bilgi verdikten sonra Crabtree ile birlikte yaya olarak patikayı izlediler. On dakika sonra BMW'yi gördüler. O sırada George Adams, Oregon'dan aldığı talimatla Robinson helikop­ter içinde onların üstünden geçiyordu. Hornsby olup biteni anlamıştı; tel­sizle Adams'ı arayıp bilgi verdi.</p>

    <p>"Başka bir helikopter var mı, bakayım," dedi Adams.</p>

    <p>Adams yakıtı iyice azalana kadar Reykjavik'ten uzağa uçtu, fakat başka bir helikopter göremedi. Emir sanki buhar olup uçmuştu.</p>
  </div>
</body>
</html>
