<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a id="bookmark23">15</a></h2>

    <p>2000 kilometre uzakta, Kangerlussuaq Oteli'nde Clay Hughes jambonlu yumurta, kızarmış ekmek ve kahveden oluşan kahvaltısını yerken, Michael Neilsen yanına geldi.</p>

    <p><a id="bookmark24">"Gitmeye hazır mısın?" diye sordu Hughes.</a></p>

    <p>"Hava pek düzelmiş değil," dedi Neilsen. "Ama senin gözün kesiyor­sa, ben varım. Ne dersin?"</p>

    <p>"Gidelim," dedi Hughes.</p>

    <p>"Yerinde olsam," dedi Neilsen. "Yolculuk için oteldekilere biraz yi­yecek hazırlamalarını söylerdim... eğer zorunlu iniş yapmak zorunda ka­lırsak, bize yardım ulaşması çok uzun sürebilir."</p>

    <p>"Bir tepsi sandviç ve birkaç termos kahve hazırlamalarını söylerim," dedi Hughes. "Gerekebilecek başka bir şey geliyor mu aklına?"</p>

    <p>"Biraz da talih," dedi Neilsen dışarıya bir göz alarak.</p>

    <p>"Yiyecekleri alıp seninle helikopterde buluşurum."</p>

    <p>"Hazır olurum," dedi Neilsen ve dışarı çıktı.</p>

    <p>On beş dakika sonra EC-130B4 kar kaplı pistten havalandı ve doğu yönünde uçmaya başladı. Küçücük bir gün ışığı karanlık bulutlar arasın­dan göz kırpıyordu. Ama genelde kasvetli bir karanlık hâkimdi.</p>

    <p>Cabrillo kar düzleme aracını durdurdu ve haritasını inceledi. Tahmi­nine göre bir saat sonra Forel Dağı'nın tepesindeki mağaraya varmış ola­caktı. Buzuldan uzaklaştıktan sonra uydu telefonunun tekrardan sinyal almaya başladığını fark etti. Bas-konuş düğmesine basıp Oregon'u aradı.</p>

    <p>"Biz de size ulaşmaya çalışıyorduk," dedi Hanley. "Dün gece emiri kaçırdılar."</p>

    <p>"Kaçırdılar mı?" dedi Cabrillo şaşkınlık içinde. "Her şeyin ayarlanmış olduğunu sanıyordum."</p>

    <p>"Bizim adamımızı kaçırdılar," dedi Hanley. "O andan beri iki tarafla da bir haberleşme sağlayamadık."</p>

    <p>"Nereye götürmüş olabilecekleri hakkında bir fikrin var mı?"</p>

    <p>"Araştırıyoruz."</p>

    <p>"Adamımızı mutlaka geri getirin," dedi Cabrillo.</p>

    <p>"Merak etmeyin."</p>

    <p>"Ben mağaraya varmak üzereyim," dedi Cabrillo. "Bu işi bitirip he­men oraya dönerim. Bu arada sen, bana eve dönüşüm için daha hızlı bir yol bulsana."</p>

    <p>"Başüstüne, efendim."</p>

    <p>Cabrillo telefonu kapatıp koltuğun üstüne attı.</p>

    <p>Cabrillo, Forel Dağı'na tırmanmaya başladığı sırada Reykjavik Ulus­lararası Havaalanı'nda bir yer görevlisi özel şahsa ait bir 737 jetin rampa- sındaki karları süpürüyordu. Yardımcı motorlar uçağın içini ısıttığı gibi her iki yanında aydınlatmayı da sağlıyordu. Jetin içi ışıl ışıl aydınlıktı.</p>

    <p>Kokpit penceresinden uzanıp bakan pilot siyah bir limuzinin uçağa yaklaşıp rampanın önünde durduğunu gördü. İçinden dört kişi çıktı; Bun­lardan ikisi hemen uçağa girerken, ikisi, onları izleyen kimse var mı, diye etrafa göz gezdirdiler. Hiç kimsenin olmadığını gördükten sonra onlar da hemen rampadan çıkıp uçağa girdiler ve kapıyı kapadılar.</p>

    <p>Yer görevlisi rampayı çekince pilot da motorları çalıştırdı. Kuleden çıkış izni aldıktan sonra uçağı pistte sürdü ve kalkış için sıraya girdi. İs­panya'da yakıt ikmali için durmaları da içinde, gidecekleri hedefe on dört saatlik yollan vardı.</p>

    <p>737 pistten ayrılır ayrılmaz yer görevlisi eğilip parkasının yakasına iliştirilmiş olan mikrofona konuştu. "Ayrıldılar."</p>

    <p>"Anlaşıldı," dedi Hanley.</p>

    <p>Hanley ile konuşmasından beri Cabrillo bir saattir tırmanmaktaydı. Durup dışarı çıktı ve dağı daha iyi görebilmek için tepedeki lambayı ayar­ladı. Tam ızgarada biriken buzu süpürmüş tekrar araca binmeye hazırla­nırken uzakta bir gürültü duydu. Kar düzleme aracı motorunu susturup kulak kesildi.</p>

    <p>Ses rüzgârın etkisiyle gelip gidiyordu. Bir süre sonra Cabrillo bu se­sin ne olduğunu anlayarak hemen araca gidip telefona sarıldı.</p>

    <p>"Max bana doğru yaklaşan bir helikopter var. Buraya birini gönder­din mi?"</p>

    <p>"Hayır, patron," dedi Hanley. "Henüz kimseyi göndermedik."</p>

    <p>"Neler olduğunu bir araştırsana."</p>

    <p>"Bir DOD uydusuna bağlanıp kim olduğunu bulmaya çalışırım, ama on beş yirmi dakika sürebilir."</p>

    <p>"Benim partime davetsiz gelen kimmiş, bilmek isterim," dedi Cabril­lo.</p>

    <p>"Öğrendiğimiz bir şey var; yakında bir yerde personelsiz bir Amerika Birleşik Devletleri Hava Kuvvetleri radar sitesi bulunuyor. Antenleri hâ­lâ kullanılıyorsa, belki Hava Kuvvetleri bakım için birini göndermiş olabi­lir."</p>

    <p>"Şunu bir öğreniver," dedi Cabrillo motoru çalıştırarak. "Sanırım ma­ğaraya varmak üzereyim."</p>

    <p>"Tamam," dedi Hanley.</p>

    <p>Ackerman kızağıyla karı iyice sıkıştırmış, bir düzine Kool Aid (Konsantre toz içecek.) pa­ketiyle de üstüne bir X işareti koyarak helikoptere iniş alanı hazırlamıştı. Mağaranın alt girişinden yetmiş metre kadar uzaktaydı ve uskurların da­ğa çarpacağını sanmıyordu. Belki yeterince emniyetli sayılmazdı, ama da­ğın bu yanında bundan iyisi de yapılamazdı.</p>

    <p>Mağaranın girişine dönüp oturdu ve helikopterin iniş alanı üstüne yaklaşıp inmesini seyretti. Uskurlar durunca yolcu tarafından bir adam dışarı çıktı.</p>

    <p>Cabrillo açık penceresinden helikopterin inişini duydu, fakat kar ya­ğışı ve karanlık yüzünden inişi göremedi. Çok yakındaydı... bunu hissede­biliyordu. Pantolonunu naylon koruyucuyla takviye edip kar ayakkabıları­nı aldı. Çizmelerini ayak yuvasına yerleştirdikten sonra sımsıkı bağladı. Sonra uzanıp içinde Nixon'un yapmış olduğu maket bulunan karton kutu­yu aldı.</p>

    <p>Artık yapması gereken tek şey kimseye görünmeden mağaraya girip değiş tokuşu gerçekleştirmekti.</p>

    <p>"Bulduğun şeyi görmem için beni patron gönderdi," dedi Hughes, onu mağara girişinde karşılayan Ackerman'a.</p>

    <p>Ackerman biraz mağrur, gülümsedi. "Fıstık gibi. Sanırım bu yüzyılın en önemli arkeolojik bulgusu."</p>

    <p>"Bana da öyle dediler," dedi Hughes mağaraya girerken. "Patron sa­na hak ettiğin şeyi vermemi de söyledi."</p>

    <p>Ackerman yanmakta olan bir gaz lambasını aldı ve Hughes'e geçit içinde yol gösterdi. "Halkla ilişkiler bölümündesiniz herhalde."</p>

    <p>"Biraz o, biraz başka işler," dedi Hughes tavandaki girişin altına gel­dikleri zaman. Birkaç gün önce Ackerman üst mağaradan bir merdiven indirmiş, iki kat arasındaki gidiş gelişi epey kolaylaştırmıştı.</p>

    <p>"Yukarı çıkalım da size büyük tur yaptırayım," dedi Ackerman.</p>

    <p>İki adam merdivenden tırmanıp üst mağaraya çıktılar.</p>

    <p>Ackerman soluk bile almadan bir şeyler anlatırken Hughes ilgilen­miş gibi yapıyordu, ama aslında oraya bir tek şey için gelmişti. Onu alır almaz da oradan çekip gidecekti.</p>

    <p>Cabrillo dağın etrafından dolaşarak ilerlerken karın erimiş olduğu bir nokta gözüne çarptı. Eğilip bakınca bunun dağın kenarında küçük bir giriş olduğunu gördü. Girişin hemen önünde, sanki içeriden dışarı atılmış gibi duran kaya parçaları vardı. İçeriden gelen sıcak hava bu giriş deliği çevresindeki karları eritmişti. Cabrillo yolunu tıkayan parçalan bir yana atıp delikten içeri süzülerek üst mağaraya girdi, sonra da karton kutuyu içeri aldı.</p>

    <p>İçerisi ayakta durabileceği kadar yüksekti.</p>

    <p>Boşluk boyunca yürümeye başladı.</p>

    <p>Bütün taşkalpliliğine rağmen mağaranın içi Hughes'i etkilemişti. Ac­kerman göktaşının olduğu mihrap yanında durmuş, ödül kazanmış bir yarışmacı gibi ağzı kulaklarındaydı.</p>

    <p>"Ne kadar güzel, değil mi?" diye sordu Ackerman.</p>

    <p>Hughes başıyla onayladıktan sonra portatif Gayger sayacını çıkardı ve göktaşını taradı. Gözüken radyasyon miktarı sayaç ölçülerinin ötesin­deydi. Birkaç saat buna maruz kalırsa hemen radyasyon zehirlenmesi be­lirtileri başlardı. Kangerlussuaq'a dönüş yolunda bunu çok dikkatle ört­mesi gerekiyordu.</p>

    <p>"Bunun yanında çok zaman geçirdin mi?" diye sordu Hughes.</p>

    <p>"Her açıdan bakarak inceledim," dedi Ackerman.</p>

    <p>"Son zamanlarda kendini kötü hissediyor musun? Herhangi beden­sel değişiklikler fark ettin mi?"</p>

    <p>"Son günlerde burnum kanıyor," dedi Ackerman. "Kuru havadan ol­duğunu sanıyorum."</p>

    <p>"Bence radyasyondan zehirlenmişsin," dedi Hughes. "Gidip helikop­terden bunu örtecek bir şey getireceğim."</p>

    <p>Cabrillo boşluktan aşağıya, seslerin geldiği yere doğru hızla ilerle­dikten sonra bir kayanın ardına gizlenerek adamların konuşmasını dinle­di.</p>

    <p>"Gidip helikopterden bunu örtecek bir şey getireceğim," dedi adam­lardan biri. Birlikte oradan uzaklaştıkları zaman mağara karanlık oldu. Cabrillo beklemeye başladı.</p>

    <p>"Sen burada bekle," dedi Hughes alt mağaranın ağzına vardıkları za­man.</p>

    <p>Ackerman, onun helikoptere gidip arka kapıyı açmasını izledi.</p>

    <p>Hughes, "Ben birkaç dakikaya kadar dönerim," dedi Neilsen'e arka­dan bir kutu çıkarırken. "Sonra da gideriz."</p>

    <p>"İyi olur," dedi Neilsen havanın durumuna bakarak.</p>

    <p>Hughes elinde kutuyla mağaraya girip Ackerman'a baktı. "Acılarını dindirecek bir şey getirdim sana. Birazdan vereceğim."</p>

    <p>Cabrillo orada başka kimsenin kalmadığından emin olunca cebinden plastik bir torba çıkarıp ağzını yırtarak açtı. İçindeki kimyasal ışık çubu­ğunu aldı ve ortasından ikiye bölecek gibi eğdi; tüp yeşil bir ışıkla ışılda­maya başladı. Bununla yolunu aydınlatarak göktaşına doğru yürüdü. Tam mihraba geldiği anda bir silah sesi duydu.</p>

    <p>Hemen cebinden bir folyolu paket çıkarıp ağzını açtı ve içindeki toz­ları göktaşının üzerine serpiştirdi. Yaklaşan ayak seslerini duyunca he­men ışıldağını cebine sokup bir kayanın arkasına gizlendi.</p>

    <p>Uzun boylu bir adam elinde gemici feneriyle mihraba geldi ve gökta­şını yerinden çıkarıp bir kutuya yerleştirdi. Cabrillo tüfeğini kar düzleme aracında bırakmıştı; o anda yapabileceği bir şey yoktu. Göktaşını ele ge­çirmek için mağaranın alt kısmında bir şeyler yapması gerekecekti.</p>

    <p>Adam fenerin el tutacağını dişleri arasına sıkıştırıp kutuyu dışan ta­şıyordu.</p>

    <p>Cabrillo fenerin aydınlığı kaybolana kadar bekledikten sonra ışılda­ğının yardımıyla ilerlemeye başladı. Adamlar herhalde göktaşını başka bir yerde inceleyeceklerdi; onları bulduğu anda hamlesini yapardı.</p>

    <p>O sırada ayağı merdivene çarptı; az kalsın delikten aşağıya düşüyor­du.</p>

    <p>Acaba çıkardığı gürültü işitildi mi, diye bir süre bekledikten sonra yavaş yavaş merdivenden aşağıya inmeye başladı. Son basamaktan sonra Ackerman'ın üstüne bastı.</p>
  </div>
</body>
</html>
