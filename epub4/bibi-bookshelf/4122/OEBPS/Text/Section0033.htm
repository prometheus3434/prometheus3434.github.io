<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a id="bookmark43">32</a></h2>

    <p>Nebile Lababiti, Strand yakınındaki evinin tahta döşemesinde uslu uslu duran nükleer bombaya uzun uzun baktı. Orasından burasından ba­kır tellerin çıktığı metal bir makineydi, işte... ama bir dehşet ve tehlike havası yayıyordu. Bomba bir nesne olmanın ötesindeydi... sanki canı var­dı. Tıpkı güzel bir tablonun veya heykelin, yaratıcısının yaşam gücünü yansıttığı gibiydi. Bomba sadece bir metal kütlesi değildi. Halkının dualarının kabulüydü.</p>

    <p>Darbeyi doğruca İngilizlerin kalbine indireceklerdi.</p>

    <p>Aşağılık İngilizler piramitleri soymuşlar, Ortadoğu'da insanlara zulm­etmişler ve hiç onları ilgilendirmediği halde Amerikalıların safında savaşla-, ı a girmişlerdi. Lababiti'nin yaşadığı ev Londra'nın tam ortasındaydı. Bu zu­lümleri finanse eden bankerlerin yaşadığı yer burasıydı işte; sanat galerileri, müzeler, tiyatrolardan oluşan şehir merkezi burasıydı; başbakanlık konutu, Parlamento ve Buckingham Sarayı da buradaydı.</p>

    <p>Saray. Kraliçenin evi, Lababiti'nin nefret ettiği her şeyin simgesiydi. Gösterişçilik, kendilerini her şeyin üstünde görme budalalığı, törenler... Yakında bunların tümü yanıp kül olacaktı. Hayvanın kalbi sökülüp atılacaktı. İçinden tarih akan bu alan hiç kimsenin ilgisini çekmeyen çöl gibi, içi oyulmuş bir boşluk olarak kalacaktı.</p>

    <p>Lababiti bir sigara yaktı.</p>

    <p>Az kalmıştı. Bugün emaneti hedefe taşımayı kabul eden Yemenli mücahit şehre gelecekti. Lababiti, çocuğu ağırlayacak, ikramlarda bulu­nacaktı. Ona orospular bulur, haşhaş verir, en sevdiği yemekleri yedirirdi. Dava uğruna ölmeye hevesli bir adama da bundan aşağısı yakışmazdı, doğrusu.</p>

    <p>Çocuğa yolu iyice bellettikten sonra Lababiti hemen oradan sıvışma­yı düşünüyordu.</p>

    <p>Ona göre liderliğin anahtarı ülken için ölmek değil, başka birinin öl- ' meşini sağlamaktı. Nebile Lababiti'nin de şehit olmaya hiç niyeti yoktu. Bomba patladığı sırada o çoktan Manş'ı geçmiş, Paris'te güvenlik içinde olacaktı.</p>

    <p>El-Halifa'dan hâlâ ses çıkmayışını da merak ediyordu doğrusu.</p>

    <p>"Nasıl gözümüzden kaçtı, anlamıyorum," dedi Rodgers.</p>

    <p>"Önemli değil," dedi Meadows. "Artık elinizde minibüsün plaka nu­marası var. Bunun izini bulursanız bombaya çok yaklaşmış olursunuz."</p>

    <p>"Filmi alabilir miyim?" diye sordu Rodgers.</p>

    <p>Meadows yazardan iki kopya aldığını ve birini Range Rover'e bıraktığını söylemeye gerek görmedi. "Elbette."</p>

    <p>"Sanırım artık bundan sonrasını biz sürdürebiliriz," dedi Rodgers yetkili olduğunu vurgulamak için. "Bu katkınızı amirime anlatıp Ameri­kan istihbaratına iletmesini ve takdir görmenizi mutlaka sağlayacağım."</p>

    <p>İnsanlar ve teşkilatları arasındaki hiç bitmeyen mücadele yine ortaya çıkıyordu. Amirleri Rodgers'e lıer ne olursa olsun, bombanın bulunma­lında başarıyı mutlaka M15'in üstlenmesi gerektiğini söylemiş olmalıydılar. Rodgers bu aşamada artık bombayı bulmak üzere olduğunu sanıp Şirket'i geri plana atmaya çalışıyordu.</p>

    <p>&nbsp;&nbsp;&nbsp;&nbsp; "Anlıyorum," dedi Seng. "Rover birkaç gün daha bizde kalabilir mi?"</p>

    <p>"Elbette," dedi Rodgers.</p>

    <p>"Bar sahibine birkaç som sormamızın sakıncası var mı acaba?" diye sordu Meadows. "Böylece biz de kendi dosyamızı tamamlamış oluruz."</p>

    <p>Rodgers bu ricayı bir süre aklında tarttıktan sonra, "Biz zaten onu sorguya çektik," dedi. "Ama sizin de görüşmenizde sakınca göremiyo­rum."</p>

    <p>Rodgers minibüsün plaka numarasını bildirmek için cep telefonunu çıkardı ve iki Amerikalıya baktı.</p>

    <p>"Teşekkür ederiz," dedi Seng. Rodgersı orada bırakıp Range Ro­ver'e doğru yürüdüler.</p>

    <p>&nbsp;&nbsp;&nbsp;&nbsp;&nbsp;&nbsp; Rodgers onları başıyla selamlayıp telefon numarasını tuşladı. Meadows direksiyon başına otururken Seng de yolcu koltuğuna geçti.</p>

    <p>&nbsp;&nbsp;&nbsp;&nbsp; "Neden filmi ona verdin ki?" diye sordu Seng kapıyı kapadıktan sonra.</p>

    <p>Meadows döşeme üstünde duran kopyayı gösterdikten sonra aracı U dönüşü için hazırladı. "Gidip şu bar sahibini bulalım; bakalım başka bir şey öğrenebilir miyiz."</p>

    <p>"Sen de aklımdan geçeni mi düşünüyorsun?" diye sordu Seng barın önünde park ederlerken.</p>

    <p>"Bilmem," dedi Meadows. "Filmde gözüken motosikletle mi ilgili?"</p>

    <p>"Sen^içeri gir, ben de telefon açıp plaka numarasını bildireyim."</p>

    <p>"Sende de iyi hafıza varmış," dedi Meadows araçtan çıkarken.</p>

    <p>Seng elini kaldırdı; avucunda plaka numarası yazılıydı.</p>

    <p>Meadows kapıyı kapatıp bara yürüdü.</p>

    <p>Buckingham Sarayı'nın yanındaki St. James ve Green parklannda ağaçlar yapraksız, çimenlerin -üstüyse kırağı kaplıydı. Turistler ağızlarından buhar bulutlan çıkaran askerlerin nöbet değişimini izlemekteydiler. Bir seooter motosiklet üstünde Picadilly tarafından gelen bir adam ora­dan Grosvenor Meydanı'na döndü, Buckingham Sarayı Bahçeleri içinde­ki gölün yanından geçerek Buckingham Saray Yolu'nun Birdeage Walk ile birleştiği yere kadar geldi. Burada durdu; yolculuk süresini ve trafik durumunu kaydetti.</p>

    <p>Sonra küçük defterini cebine atıp yoluna devam etti.</p>

    <p>Cabrillo başını camdan dışarı uzattı. Bir saat kadar önce İskoçya'nın en yüksek ağacı olan Ben Nevis'in önünden geçerken, minibüsle aradaki mesafeyi epey kapatmıştı. Oysa şimdi Grampian Dağları'na tırmanmak­tayken minibüs yine arayı açıyordu. Bir an önce bir şeylerin olması şarttı. Cabrillo her an Robinson içinde Adams'ı görmeyi ummaktaydı... İngiliz Ordusu, Hava Kuvvetleri, hatta bir polis otomobili bile durumu değiştire­bilirdi. Oregon mutlaka destek göndermiş olmalıydı... burada silahsızdı ve gücü çok yetersiz bir araçla adam kovalıyordu.</p>

    <p>Bulunduğu yeri artık belirlemiş olmaları gerekmez miydi?</p>

    <p>O sırada Oregon'da herkes bu sorun üzerine çalışıyor, ama pek bir sonuca yaramıyorlardı.</p>

    <p>Gemi tam yol ileriye doğru ilerliyordu; birkaç saat içinde Aberdeen'e ve daha sonra da Edinburgh açıklarında bir noktaya varacaklardı.</p>

    <p>'Tamam," diye seslendi Kasım odanın diğer köşesindeki Hanley'e. "Adams Inverness'deki havaalanına gidebilecek kadar yakıt almış. Oraya varınca depolanın doldurup güneye doğru gidecek."</p>

    <p>"O zaman menzili ne kadar olacakmış?" diye sordu Hanley.</p>

    <p>"Bir dakika," dedi Kasım ve soruyu Adams'a tekrarladı</p>

    <p>"İngiltere'nin çoğunu kat edebilecek," dedi Kasım. "Ama yeni ikmal yapmadan Londra'ya erişemiyor."</p>

    <p>"Bu işi daha önce bitirmiş olmamız gerekirdi," dedi Hanley.</p>

    <p>"Adams harekete hazırmış," diye bildirdi Kasım.</p>

    <p>"Cabrillo'yu bulana kadar yolu takip etmesini söyle."</p>

    <p>"Sis çok yoğunmuş," dedi Kasım. "Ama yolun hemen üstünden uça­cak."</p>

    <p>"İyi," dedi Hanley.</p>

    <p>Linda Ross, Hanley'in yanına geldi. "Patron," dedi. "Stone ile birlikte göktaşı üstündeki vericilerin frekansını tekrar izledik. Şimdi çok daha güçlü sinyal alıyoruz."</p>

    <p>"Hangi monitörde?"</p>

    <p>Ross duvardaki bir monitörü gösterdi.</p>

    <p>Göktaşı neredeyse Stirling'e varmak üzereydi. Birazdan sürücüsü han­gi yöne gideceği sinyalini vermek zorunda kalacaktı. Ya doğuya, Glasgow'a, ya da batıya, Edinburgh'a.</p>

    <p>"Bana Overholt'u bağlayın," dedi Hanley.</p>

    <p>Birkaç saniye sonra Overholt battaydı.</p>

    <p>"İngilizlere Glasgow ve Edinburgh'a giren tüm yolları kapattırırım," dedi Overholt. "Gelen her minibüsü ve kamyonu ararlar."</p>

    <p>"Neyse ki, seçebilecekleri fazla yol yok," dedi Hanley. "Minibüsü yakalamaları umuyorduk."</p>

    <p>"Umarım öyle olur," dedi Overholt. "Bu arada, MI5 başkanı beni aradı ve bomba konusunda Meadows ve Seng'in çok yardımcı olduklarını söyledi. Meadows'un ortaya çıkardığı bir viedobanttan edindikleri plaka numarası onlan bombaya götürebilirmiş."</p>

    <p>"Buna sevindim," dedi Hanley.</p>

    <p>Overholt devam etmeden önce biraz durdu. "Resmi olarak da artık adamlarınızın geri durmasını rica ediyor... bundan sonrasını kendileri götüreceklermiş."</p>

    <p>"Meadows ve Seng aradıkları zaman bunu iletirim," dedi Hanley.</p>

    <p>"Max," dedi Overholt. "Senin yerinde olsam bunu hemen iletmez­dim."</p>

    <p>"Ne demek istediğinizi anlıyorum, Bay Overholt," dedi Hanley ve te­lefonu kapadı.</p>

    <p>"Overholt İngilizlerin Meadows ve Seng'i geri çekmemizi ve bomba işini kendilerinin halletmek istediklerini söyledi," dedi Hanley, Stone'a.</p>

    <p>"Keşke daha önce bilseydim," dedi Stone. "Az önce arayıp bir İngiliz motosiklet plakasını araştırmamı istediler."</p>

    <p>"Sahibini buldun mu?"</p>

    <p>"Adını ve adresini aldım," dedi Stone.</p>

    <p>"Başka ne istediler?"</p>

    <p>"Meadows'un dizüstü bilgisayarına birkaç dosya faksladım. Bana verdiği kara hattı numarası rehberde Pub'n Grub olarak geçiyor. Shep­pey Adası'nda bir bar."</p>

    <p>Bir tehdit ancak kişinin kaybedeceği bir şey varsa işe yarardı; Meadows bunu yıllar önce öğrenmişti. MI5 ajanlan ve yerel polis bar sahibine, işbirli­ği yapmadığı takdirde neler olabileceğini anlatıp durmuşlardı. Unuttukları şey, işbirliği yaparsa neler olacağını söylemekti. Arıları toplananın en kolay yolu balla olurdu. Bilgi toplamak istiyorsan, bal yerine para kullanırdın.</p>

    <p>"Altın saat, ha?" diyordu Meadows, Seng içeri girdiğinde.</p>

    <p>"Piaget," dedi bar sahibi.</p>

    <p>Meadows beş tane yüz dolarlık banknotu tezgâhın üstüne sererken Seng de gelip bara oturdu. "Ne içersin?" diye sordu Meadows, arkadaşına.</p>

    <p>"Guinness," dedi Seng duraksamadan.</p>

    <p>Bar sahibi içkiyi getirmek için uzaklaştığı anda Meadows, Seng'in kulağına eğildi. "Yanında ne kadar nakit var?"</p>

    <p>"On," dedi Seng, on bin kastederek.</p>

    <p>Meadows bunun üzerine dizüstü bilgisayarını, ekranı bar sahibinin de görebileceği şekilde tezgâhın üstüne yerleştirdi, "Bak şimdi, beş bin Amerikan Doları ve yürekten teşekkürümüzü kazanmak istiyorsan, sana sırayla göstereceğim resimlere bakacaksın. Gemi kaptanıyla birlikte olan adamı tanırsan, bana söyleyeceksin."</p>

    <p>Bar sahibi, tamam, anlamında başını salladı. Meadows El-Halifa'nın tanınmış yardımcılarının fotoğraflarını bir bir göstermeye başladı. Yakla­şık bir düzine kadarına baktıktan sonra bar sahibi durmasını istedi. Adam son resmi dikkatle biraz daha inceledi.</p>

    <p>"Sanırım, buydu," dedi sonunda.</p>

    <p>Meadows ekranı bar sahibinin göremeyeceği bir şekilde çevirdikten sonra resimdeki adamın özelliklerini ve alışkanlıklarını sıralayan dosyayı açtı.</p>

    <p>"Sigara içiyor muydu?" diye sordu Meadows.</p>

    <p>Bar sahibi biraz düşündükten sonra, "Evet," dedi.</p>

    <p>"Markasını hatırlıyor musun?" diye soıdu Meadows ekranı Seng'e göstererek. Sanki ölüm kalım meselesi değil de, masa başında bir aile oyunu oynar gibiydiler.</p>

    <p>"Dur bakayım," dedi bar sahibi hafızasını zorlayarak.</p>

    <p>Meadows o sırada ekranda Lababiti'nin altın kaplama Piageti saati olduğunu yazan satırı arkadaşına gösterdi.</p>

    <p>"Buldum," diye bağırdı bar sahibi. "Morelands; süslü bir gümüş çak­mağı da vardı."</p>

    <p>Meadows dizüstünü kapatıp ayağa kalktı. "Adama parasını öde," de­di Seng'e.</p>

    <p>Seng ccbinden bir tomar banknot çıkardı. Elli tane sayıp bar sahibi­ne uzattı. "Bob," diye bağırdı o sırada kapıya varmış olan arkadaşına. "Hesabı tut." .</p>

    <p>"Ona beş verdin," dedi Meadows. "Kayıtlara geçirdim."</p>
  </div>
</body>
</html>
