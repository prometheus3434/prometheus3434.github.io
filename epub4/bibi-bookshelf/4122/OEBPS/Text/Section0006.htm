<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2 style="margin-bottom:2.4pt"><a id="bookmark12">5</a></h2>

    <p>Grönland'dan gönderilen e-postanın ele geçirilmesinden bir gün sonra Langston Overholt IV. Virginia'daki CIA karargâhındaki, ofisin deydi. Göktaşının resmine uzun uzun baktıktan sonra iridyumla ilgili ra­pora bir göz attı. Elindeki ajan listesi yine yeterince adamı olmadığını gösteriyordu. Masasındaki kâse içinden bir tenis topu aldı ve karşısındaki duvara atıp tutmaya başladı. Bu hareket onu çok rahatlatıyordu.</p>

    <p>Bu iş başka görevlerdeki ajanlarını geri çekmeye değer miydi? Risk almadan ödül de alınmıyordu. Overholt CIA laboratuvarından olası teh­dide biraz daha ışık tutacak bir rapor bekliyordu, ama şu anda durum ye­terince belliydi. Grönland'a gidip göktaşını emniyete alacak birine ihtiya­cı vardı. Bu gerçekleştikten sonra tehlike geçmiş sayılabilirdi. Bütün ajan­ları başka görevlerde olduğu için eski bir dostunu aramaya karar verdi.</p>

    <p>"İki beş iki dört."</p>

    <p>"Ben Overholt. İzlanda nasıl?"</p>

    <p>"Biraz daha balık yiyecek olursam İrlanda'ya kadar yüzebilirim," de­di Cabrillo.</p>

    <p>"Duyduğuma göre komünistler hesabına çalışıyormuşsun," dedi Over­holt.</p>

    <p>"Eminim olayı biliyorsundur," dedi Cabrillo. "Ukrayna'daki güvenlik sorunu."</p>

    <p>"Biliyorum," dedi Overholt. "Biz de o işin üstündeyiz."</p>

    <p>Yıllar önce Cabrillo ve Overholt birlikte çalışmaktaydılar. Nikara­gua'da ters giden bir olay sonunda sorumluluğu üstlenen Cabrillo CIA'deki işini kaybetmiş fakat Overholt u işin dışında tutmayı başarmıştı. Overholt bu iyiliği hiç unutmamış ve her fırsatta Cabrillo ve Şirket'e iş verilmesini sağlamıştı.</p>

    <p>"Bütün bu terörizm sayesinde işler çok iyi gidiyor," dedi Cabrillo.</p>

    <p>"Bir ek iş alacak zamanın var mı?"</p>

    <p>"Kaç kişi gerekecek?" diye sordu Cabrillo, ellerinde sözleşmesi yapıl­mış bir hayli iş vardı.</p>

    <p>"Sadece bir kişi," dedi Overholt.</p>

    <p>'Tam ücretle mi?"</p>

    <p><a id="bookmark13">"Her zamanki gibi," dedi Overholt. "Patronum hiç ucuzcu değildir."</a></p>

    <p>"Ucuzcu değildir, ama adam sepetlemekte eli çok çabuktur."</p>

    <p>Cabrillo hâlâ günah keçisi olarak kurtların önüne atılışını unutama- mıştı. Kongrede hesap verirken adamakıllı silkelenmiş, o zamanki ami­rinden en küçük bir yardım görmemişti. O zamandan beri politikacıları ve bürokratları dişçi koltuğu kadar severdi.</p>

    <p>"Bir koşu Grönland'da gidip oradan bir şey alacak birine ihtiyacım var," dedi Overholt. "En çok bir, iki günlük bir iş."</p>

    <p>"Tam zamanını buldun," dedi Cabrillo. "Yılın bu döneminde orası buz gibi soğuk ve yirmi dört saat karanlıktır."</p>

    <p>"Kuzey Işıkları çok güzel olurmuş," dedi Overholt.</p>

    <p>"Neden CIA'deki adamlarından birini göndermiyorsun?"</p>

    <p>"Her zamanki gibi, hepsi dolu. Bunu senin ekibine yaptırıp parasını ödemek daha çok işime geliyor."</p>

    <p>"Burada en az birkaç günlük daha işimiz var," dedi Cabrillo.</p>

    <p>"Juan," dedi Overholt. "Bunun tek kişilik bir iş olduğuna eminim. Bir adamını oraya göndersen, zirve bitmeden istediğimiz şeyi alıp döner."</p>

    <p>Cabrillo bir an düşündü. Ekibindeki herkes emirin güvenliğini sağla­makla meşguldü. Son birkaç gündür kendisi Oregon'dan dışarı çıkmamış, şirket işleriyle uğraşmıştı ve sıkıntıdan patlıyordu.</p>

    <p>"Tamam, ben giderim," dedi Cabrillo. "Adamlarım buradaki işle ilgi­lenirler."</p>

    <p>"Nasıl istersen," dedi Overholt.</p>

    <p>"Sadece gidip oradan bir şey alacağım, değil mi?"</p>

    <p>"Hepsi o kadar."</p>

    <p>"Neymiş bu şey?"</p>

    <p>"Bir göktaşı," dedi Overholt.</p>

    <p>"CIA göktaşını ne yapacak ki?" diye soıdu Cabrillo.</p>

    <p>"Çünkü onun iridyumdan oluştuğunu sanıyoruz; iridyum da 'kirli bomba' yapımında kullanılabiliyor."</p>

    <p>"Başka?" diye sordu Cabrillo şüpheyle.</p>

    <p>"Onu bulan arkeologdan çalman gerekecek," dedi Overholt. "Ona fark ettirmeden çalınmasını yeğleriz, tabi."</p>

    <p>Cabrillo bir an durdu. "Son zamanlarda çukuruna hiç baktın mı?"</p>

    <p>"Ne çukuru?" diye sordu Overholt oltaya takılarak.</p>

    <p>"Yaşadığın yerdeki sürüngenler çukuru," dedi Cabrillo.</p>

    <p>"O halde işi kabul ediyorsun."</p>

    <p>"Bana aynntıları gönder," dedi Cabrillo. "Birkaç saat içinde yola çı­karım."</p>

    <p>"Hiç merak etme... bu iş Şirket'in bu yıl kazandığı en kolay para ola­cak. Eski bir dosttan gelen Noel armağanı gibi düşün."</p>

    <p><a id="bookmark14">"Armağanla gelen dostlardan sakın," dedi Cabrillo telefonu kapama­dan önce.</a></p>

    <p>Bir saat sonra Juan Cabrillo son hazırlıklarını tamamlamak üzerey­di.</p>

    <p>Sihirli Dükkân'da Kevin Nixon ellerini sildiği bezi bir sıranın üstüne attı. Sihirli Dükkân Oregon'da görev için gereken birçok şeyin hemen imal edilebildiği bir atölyeydi; aynı zamanda çeşitli donanımların, özel elektronik cihazların, kılık değiştirmede kullanılan malzemenin ve kos­tümlerin bulundurulduğu yerdi. Yaratıcı bir mucit olan Nixon bu birimin sorumlusuydu.</p>

    <p>"Tam ölçüleri bilmeden ancak bu kadarını yapabildim," dedi Nixon.</p>

    <p>"Çok iyi görünüyor, Kevin," dedi Cabrillo. Nesneyi alıp bir kutuya koydu ve kapağını bantla kapadı.</p>

    <p>"Bunları alın, bunları da," dedi Nixon, Cabrillo'ya paketler uzatarak.</p>

    <p>Cabrillo aldığı paketleri sırt çantasına yerleştirdi.</p>

    <p>"Tamam," dedi Nixon. "Soğuk hava giysileriniz, haberleşme cihazları, hayatta kalma yiyecekleri ve ihtiyacınız olabileceğini düşündüğüm her şe­yiniz var."</p>

    <p>"Sağ ol," dedi Cabrillo. " Şimdi yukarı çıkıp Hanley ile konuşmam gerek."</p>

    <p>Yarım saat içinde Cabrillo ikinci komutanı olan Max Hanley ile Reykjavik operasyonun durumunu belirlemiş, Grönland'a uçmak üzere havaalanının yolunu tutmuştu. Basit gibi görünen bu iş giderek karmaşık bir hale gelecekti.</p>

    <p>İş bitene kadar da bir ülke büyük bir tehdit altında kalacak, insanlar ölecekti.</p>
  </div>
</body>
</html>
