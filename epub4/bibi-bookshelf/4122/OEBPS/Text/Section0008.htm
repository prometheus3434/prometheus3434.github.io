<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a id="bookmark17">7</a></h2>

    <p>Sıcaklık bazen fiziksel bir durum olduğu kadar insan aklının yarattığı bir şey de olabilir. Asfalttan yükselen sıcak dalgalarını gördüğünüz za­man aynı yolun iki yanı karla kaplı olduğu zamandan daha sıcak olduğu­nu düşünürsünüz. Juan Cabrillo için gördüğü manzarada hiçbir yanılsa­ma yoktu. Danimarka Boğazı'nı geçip Grönland üzerinde yol alırken uça­ğın penceresinden gördüğü şey insanın yüreğini donduracak cinstendi. Grönland'ın dağlarla kaplı doğu kıyıları tamamen kıraçtı; binlerce kilo­metrekarelik alanda yaşayan nüfus beş bin kişiyi geçmiyordu.</p>

    <p>Siyaha çalan lacivert gökyüzünde kar yüklü bulutlar vardı. Aşağıdaki beyaz köpüklü suların buz gibi olduğunu anlamak için kimsenin elini sok­ması gerekmezdi; içeriğindeki tuz sayesinde sıvı haldeydi. Kanatlardaki ince buz tabakasıyla ön camın kenarlarını çevreleyen kırağı zaten epey fi­kir veriyordu, ama insan en çok Grönland'ın tepelerini kaplayan kalın buzulları görünce ürperiyordu.</p>

    <p>Cabrillo da elinde olmadan titredi ve yan camdan bakmaya başladı.</p>

    <p>"On dakikalık yolumuz kaldı," dedi pilot. "Hava raporu rüzgârın el­verişli olduğunu bildirdi. İniş kolay olacak."</p>

    <p>"Tamam," dedi Cabrillo.</p>

    <p>Bir süre iki adam da konuşmadan uçtuktan sonra Cabrillo motorun hız kestiğini fark etti. İleride havaalanının ana hatları belli olmuştu. Pilot uçağın gövdesini karşı rüzgâra göre ayarlayıp gerekli manevrayı yaptı.</p>

    <p>Tutunun," dedi pilot. "Birazdan iniyoruz."</p>

    <p>Cabrillo aşağıdaki buz çölüne baktı. Pisti belirleyen iki sıralı ışıklar öğleden sonra loşluğunda soluk bir aydınlık veriyordu.</p>

    <p>İniş yaptıkları Kulusuk Havaalanında pist çakıldandı; çevresindeki küçük binalarda yaşayan dört yüz kişilik nüfus vardı. Buraya en yakın yer­leşme merkezi helikopterle on dakikalık mesafede bulunan ve nüfusu Kulusuk'un üç katı olan Angmagssalik'ti.</p>

    <p>Tüy gibi hafif bir inişle tekerlekler kar kaplı çakıl piste değdikten son­ra pilot uçağı metal bir binanın önüne götürdü. Hızla uçuş sonu kontrolleri­ni yapıp motoru susturdu ve eliyle binayı gösterdi.</p>

    <p>"Benim yakıt almam gerek," dedi. "İsterseniz siz de içeri girin."</p>
  </div>
</body>
</html>
