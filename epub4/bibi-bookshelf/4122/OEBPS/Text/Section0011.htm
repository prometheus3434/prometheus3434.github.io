<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a id="bookmark19">10</a></h2>

    <p>Hickman emrinde çalışan hacker'ların Suudi Arabistan Satın Alma Ofisi verilerinden çaldığı bilgi raporuna uzun uzun baktı. Kayıtlar Arapçadan İngilizceye tercüme edilmişti, fakat kötü bir çeviriydi. Hickman lis­teyi tararken küçük notlar alıyordu. İlgisini çeken bir konu gördü. Suudi­ler yünlü çömelme örtüleri satın alacaklardı ve bunu sağlayan şirket de İngiltere'de, Maidenhead'deydi. Hemen sekreterini aradı.</p>

    <p>"Nevada Oteli'nde benim için çalışan Bay Whalid adında biri olacak. Yanılmıyorsam, yiyecek içecek müdürü yardımcısı."</p>

    <p>"Evet, efendim," dedi sekreter.</p>

    <p>"Hemen beni aramasını sağlayın," dedi Hickman. "Ona bir şey sor­mam gerek."</p>

    <p>Birkaç dakika sonra telefonu çaldı.</p>

    <p>"Ben Abdul Whalid," dedi telefondaki ses. "Sizi aramam söylendi."</p>

    <p>"Evet," dedi Hickman. "Şu şirketi ara," dedi Hickman telefon numa­rasını hızla bir çırpıda söyleyerek. "Suudi Arabistan'dan bir yetkiliymiş numarası yap. Bu şirket bir milyon dolarlık yünlü çömelme örtüsü siparişi almış. Yünlü çömelme örtüsü tam olarak nedir, bunu öğrenmek istiyo­rum."</p>

    <p>"Nedenini sorabilir miyim, efendim?"</p>

    <p>"Benim de dokuma tesislerim var," diye yalan söyledi Hickman. "Bu şeylerin ne olduğunu bilmek istiyorum, çünkü bunu eğer biz de yapabili- yorsak, adamlarımın neden teklif vermediklerini bilmek istiyorum."</p>

    <p>Whalid bu açıklamayı mantıklı buldu. "Anlaşıldı, efendim. Hemen öğrenip sizi ararım."</p>

    <p>"Çok iyi," dedi Hickman. On dakika sonra Whalid aradı.</p>

    <p>"Efendim, bunlar seccadeymiş. Siparişin bu kadar büyük olmasının nedeni, Mekke'de bütün envanteri yeniliyor olmalarıymış. Göründüğü kadarıyla, bunu her on yılda bir yaparlarmış."</p>

    <p>"Yaa, demek ki uzun bir süre daha çıkmayacak bir fırsatı kaçırmışız. Hiç iyi olmadı."</p>

    <p>"Özür dilerim," dedi Whalid. "Ülkemde ihtilal olmadan önce benim bir dokuma fabrikası işlettiğimi biliyor muydunuz, acaba? Böyle bir işle çok ilgileneceğimi..."</p>

    <p>Hickman, adamın sözünü kabaca kesti. "Bana özgeçmişini gönder, Whalid, ilgili kimseye iletirim."</p>

    <p>"Anladım, efendim," dedi Whalid cılız bir sesle.</p>

    <p>Hickman hiçbir şey söylemeden telefonu kapadı.</p>

    <p>Pieter Vanderwald cep telefonuna cevap verdiği sırada California, Palm Springs'de direksiyon başındaydı.</p>

    <p>"Benim," dedi telefondaki ses.</p>

    <p>"Bu hat güvenli değil," dedi Vanderwald. "Sadece genel şeylerden söz edin ve görüşme üç dakikayı geçmesin."</p>

    <p>"O konuştuğumuz madde var ya," dedi adam. "Aerosol halinde uygu­lanabiliyor mu?"</p>

    <p>"Evet, uygulama şekillerinden biri de öyle. Böylelikle hava yoluyla aktarılabilir veya bir insan zinciri taralından dokunma ya da öksürük yo­luyla dağılabilir."</p>

    <p>Peki, bu madde eğer giysilerin üstündeyse, insandan insana bulaşa­bilir mi?"</p>

    <p>Vanderwald kiralık otomobilinin dijital saatine baktı. Gözden çıkar­dığı sürenin yarısı geçmişti. "Evet, kumaştan ve insan cildinden aktarıla­bilir, hatta havadan bile mümkündür."</p>

    <p>"Buna maruz kalan bir insanın ölmesi ne kadar sürer?"</p>

    <p>Dijital saat sürenin dolduğunu göstermişti. "Bir hafta içinde, belki daha da az. Daha konuşmak isterseniz bu gece evdeki hattımdan arayın."</p>

    <p>Hat kesildikten sonra adam arkasına yaslandı ve gülümsedi.</p>

    <p>"Geçen yılın gelirlerine bakılırsa, iki milyon çok yüksek bir bedel," dedi avukat telefonda. "Ellerindeki sözleşmeyi tamamladıktan sonra ge­leceğe yönelik de pek bir şeyleri görünmüyor."</p>

    <p>"Sen antlaşmayı yapmana bak," dedi Hickman. "Zarar edersek Docklands'daki mülkün kazancından düşerim."</p>

    <p>"Patron sizsiniz," dedi avukat.</p>

    <p>"Bak, bu doğru."</p>

    <p>"Fonun hangi kaynaktan gelmesini istersiniz?"</p>

    <p>Hickman bilgisayar ekranındaki verilere baktı. "Paris hesabını kul­lan," dedi. "Ama bütün işlemlerin yarın tamamlanmasını istiyorum. En geç yetmiş iki saat içinde de fabrikanın tüm mülkiyetini almış olmalıyım."</p>

    <p>"Önümüzdeki birkaç gün içinde satılık İngiliz dokuma fabrikası kıtlı­ğı mı olacak sizce?" diye sordu avukat. "Ya da benim bilmediğim bir şey biliyorsunuz."</p>

    <p>"Senin bilmediğin pek çok şey biliyorum," dedi Hickman. "Ama hâlâ konuşarak zaman harcarsan işi halletmen için sadece yetmiş bir saatin kalacak. Sen maaşını hak et yeter. Planlamayı bana bırak."</p>

    <p>"Hemen başlıyorum, efendim."</p>

    <p>Hickman arkasına yaslandı ve gevşemeye çalıştı. Sonra eline büyülteci alıp masasında duran uydu fotoğrafını inceledi. Büyülteci bırakıp bir haritaya baktı. Son olarak da bir klasörün içinden çıkardığı fotoğrafları gözden geçirdi.</p>

    <p>Bu fotoğraflar İkinci Dünya Savaşının sonunda Hiroşima ve Nagazaki'ye atılmış olan atom bombası kurbanlarını gösteriyordu. Resimler çok ayrıntılı ve rahatsız ediciydi, ama Hickman'ın dudaklarında bir gü­lümseme belirdi. Öcümü alacağım, diye geçirdi içinden.</p>

    <p>O akşam Vanderwald'i evinden aradı.</p>

    <p>"Ben daha iyi bir şey buldum," dedi Vanderwald. "Havadan aktarılan ve akciğerleri etkileyen bir virüs. Son derece zehirli, ülke nüfusunun yüz­de seksenini öldürür."</p>

    <p>"Kaç para?" diye sordu Hickman.</p>

    <p>"Size gereken miktar altı yüz bin dolar olur."</p>

    <p>"Hemen gönder," dedi Hickman. "Yanında da bulabildiğin kadar C-6 Olsun."</p>

    <p>"imha etmeyi düşündüğünüz yapının büyüklüğü nedir?"</p>

    <p>"Pentagon kadar."</p>

    <p>"O büyüklük için bir iki milyon tutar."</p>

    <p>"Çek kabul eder mi?" diye sordu Hickman.</p>

    <p>"Altın," dedi Vanderwald.</p>
  </div>
</body>
</html>
