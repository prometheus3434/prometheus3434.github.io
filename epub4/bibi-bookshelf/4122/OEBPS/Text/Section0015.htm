<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a id="bookmark22">14</a></h2>

    <p>Cabrillo zifiri karanlıkta sadece aracın tepesindeki lambanın ışığın­da, ağır ağır yol almaktaydı. Kulusuk'tan çıkalı beş saat olmuş, kuzeye doğru ancak 75 kilometre kat edebilmişti, fakat artık kar düzleme aracı­na alışmaya başlıyordu. Önceleri motordan, paletlerden ve şasiden çıkan gürültüler çok karmaşık gelmişti, fakat kulağı seslere iyice alıştıktan son­ra çıkan gürültülerden bilgi çıkarabiliyordu. Motordan çıkan ses ve titre­şimler o anda tırmanışta olduğunun belirtisiydi. Paletlerden çıkan gıcırtı ise nasıl bir yüzeyden geçtiğini belli ediyordu.</p>

    <p>Cabrillo ve araç artık tek vücut olmuşlardı.</p>

    <p>Yirmi dakika önce Grönland'ın büyük bir kısmını kaplayan buzula girmişti. Şimdi Campbell'in haritalarının ve ayrıntılı notlarının yardımıyla bir dizi buz kaplı vadideden geçmekteydi. Her şey plana uygun giderse, İzlanda'da kahvaltı vaktinde Forel Dağı'na varmış olurdu. Göktaşını ça­lar, araca yükleyip Kulusuk'a döndükten sonra Oregon'un helikopteri onu ve küreyi alırdı. Birkaç gün sonra da ücretlerini alırlar, bu iş de böy­lece biterdi.</p>

    <p>En azından plan böyleydi.</p>

    <p>Cabrillo birden ön tarafın hafiflediğini hissedip hemen manivela ko­lunu geri vitese aldı. Araç anında durdu ve geri gitmeye başladı. Kulu­suk'tan ayrıldığından beri yolculuk sorunsuz geçmişti. Ne var ki, bu böl­gede amansız doğa öyle kolay seferlere pek izin vermezdi; Cabrillo tam zamanında durup geri gitmeseydi kar düzleme aracıyla birlikte buzdaki geniş bir yarıktan içeri yuvarlanmış olacaktı.</p>

    <p>Emniyetli bir mesafeye kadar geri gittikten sonra Cabrillo parkasını giyip kabinden dışarı çıktı. Aracın tepesindeki lambayı ayarladı ve yarığa yürüdü. Aradaki açıklık dört metre kadardı. Derinliğin ise kaç metreden sonra iyice daralıp kapandığını tahmin etmek mümkün değildi. Cabrillo şiddetli rüzgârdan korunmak için parkasının kapüşonunu biraz daha sıkılaştırdı. Bir metre daha ilerlemiş olsaydı kar düzleme aracı yarıktan içeri yüzüstü düşecek, daraldığı yerde de sıkışıp kalacaktı. Cabrillo bu düşme­den sağ çıksa bile, kabinin içinde kapana kısılacak, birisi onu bulana ka­dar çoktan donup ölmüş olacaktı.</p>

    <p>Bu düşünceyle ürpererek tekrar araca bindi ve saate baktı. Sabahın beşi olmuştu, ama hâlâ hava karanlıktı. Haritaya bakıp Forel Dağı'na olan mesafeyi hesapladı. Üç saatlik, kırk beş kilometrelik yolu kalmıştı. Uydu telefonundan Campbell'i aradı. Telefon sadece bir kez çaldı.</p>

    <p>"Evet," dedi Campbell.</p>

    <p>"Karşıma büyük bir yarık çıktı."</p>

    <p>"Bana GPS sayılarını versene," dedi Campbell.</p>

    <p>Cabrillo sayıları verdikten sonra Campbell'in haritaya bakması için bekledi.</p>

    <p>"Sanırım iki kilometre önce yanlış bir yöne sapmışsın," dedi Camp­bell. "Sağa gideceğine sola sapmışsın. Karşında Nunuk Buzulu var. Geri git ve buzulun ucunun etrafından dolaş. Böylece küçük bir tepeyi aşıp tekrar düzlüğe ineceksin. Hava böyle karanlık olmasaydı oradan baktı­ğında Forel Dağı'nı görürdün."</p>

    <p>"Emin misin?" diye sordu Cabrillo.</p>

    <p>"Eminim. Şu anda bulunduğun kanyona daha önce gitmiştim... çıkış yoktur."</p>

    <p>"İki kilometre geri gidip sola dönüyorum," diye tekrarladı Cabrillo.</p>

    <p>"Sen şimdi sağa döneceksin," dedi Campbell hemen. "Yön değiştir­miştin."</p>

    <p>"Sonra da buzulun kenarım izliyorum, öyle mi?"</p>

    <p>"Evet, ama şimdi zaten durmuşken araçtan inip tepedeki lambayı sü­rücünün yan tarafını gösterecek şekilde ayarlamanı istiyorum. Böylece buzulun kenarına vardığın zaman ışık yol boyunca kenarı aydınlatacak. Sık sık yana bakmayı unutma. Buzulun kenarı geride kalınca tekrar inişe geçeceksin. Artık Nunuk Buzulu'nu aşmış oluyorsun. Sonra Forel Dağı'nın yanından dik bir çıkış var. Epey diktir, ama aracıma güvenebilirsin. Ben daha önce çıkmıştım."</p>

    <p>"Sağ ol," dedi Cabrillo. "Sana yine ihtiyacım olabilir; birkaç saat daha ayık kalabilecek misin?"</p>

    <p>"İdare edecek kadar yudumluyorum," dedi Campbell. "Bana ihtiya­cın olursa hazırım."</p>

    <p>"Çok iyi," dedi Cabrillo ve telefonu kapadı.</p>

    <p>Kabinden çıkıp tepeye uzandı ve lambayı yan tarafı aydınlatacak şe­kilde ayarladı. Tekrar içeri girip birinci vitese aldı ve kar düzleme aracını 180 derece döndürdü. Ağır ağır sürerek buzulun kenarını buldu ve yanı sıra izlemeye başladı.</p>

    <p>Forel Dağı uzakta değildi fakat o karanlıkta ve kar kaplı ortamda hâlâ görünmüyordu.</p>

    <p>Cabrillo'nun dağa ulaşması ve sırrını alıp götürmesi gerekiyordu. Ancak aynı planı yapmış biri daha vardı... ve bu kişinin, Şirket gibi oyu­nun kurallarına uymaya niyeti yoktu. İki adamın çatışması kaçınılmazdı.</p>

    <p>El-Halifa helikopteri büyük bir ustalıkla Ekber in güvertesine indirir­ken emirin gözleri hâlâ bağlıydı, fakat aracın kızaklarını bağlamak için Arapça konuşan beş altı kişinin koşuşturduğunu duydu. El-Halifa inip yolcu tarafındaki kapıyı açarak emiri dışarı çıkardı ve ana salona sürükle­di. Salonda barut, yağ ve tatlı badem kokusu vardı.</p>

    <p>Bir dizi merdivenden ite kaka indirdikten sonra emiri bir yatağın üs­tüne attılar; ellerini ayaklarını kalın bantlarla bağladılar. Adam fırına sü­rülmeyi bekleyen bir tavuk gibi sırtüstü yatıyordu. El-Halifa'nın nöbetçi­ye bir dizi talimat verdiğini duydu. Sonra da bilinmez kaderiyle baş başa kaldı.</p>

    <p>Kamaradaki sıcaklıktan yüzünün terlemesi dışında adamın endişeli olduğu pek söylenemezdi. El-Halifa'nın onu öldürmeye niyeti olsaydı, çoktan öldürmüş olurdu. Aynca Şirket'teki dostlarının onu çok geçme­den aramaya başlayacaklarını biliyordu. Bir de bantın altından burnunu bir kaşıyabilse ne iyi olurdu... o zaman kendini çok daha iyi hissedecekti.</p>

    <p>"Hemen silah donanımlarını monte edin," dedi El-Halifa ana salona döner dönmez. "Bir an önce dağa gitmem gerek."</p>

    <p>Dört adam hemen çıkıp işe koyuldular. Donanımı helikoptere yer­leştirmek hiç de kolay olmuyordu; Ekberin güvertesi rüzgâr, kar ve yağ­mur altında savaş alanı gibiydi. Yirmi yedi dakika sonra ekibin lideri ge­lip işin bittiğini rapor etti.</p>

    <p>"Adamları çağır, masanın etrafında toplansınlar," dedi El-Halifa.</p>

    <p>Tümü de gözü dönmüş katil olan teröristler süslü masanın etrafında yerlerini alıp El-Halifa'nın konuşmaya başlamasını beklediler.</p>

    <p>"Allah bizden yardımını esirgemedi," diye başladı El-Halifa. "Hepini­zin gördüğü gibi, ülkemi yöneten Batı yanlısı emiri yakalayıp tutsak et­tim. Yakında tahta çıkacağım. İkinci mesele de şöyle; Batılı bir hain bana iridyumdan oluşan bir kürenin yerini bildirdi. Bunu Londra için tasarladığımız bombanın yapımında kullanabiliriz. Eğer bu iridyumu elde edebilirsem, Londra'daki yıkımı en az yüz kat büyütebiliriz."</p>

    <p>"Yaşasın," diye coşkuyla bağırdı adamların hepsi.</p>

    <p>"Şu anda Grönland'ın doğu kıyısına doğru gidiyoruz," dedi El-Halifa. "Birkaç saat sonra oraya vardığımızda helikopterle gidip iridyumu alaca­ğım. Döner dönmez de rotamızı İngiltere'ye çevirir, misyonumuzu ta­mamlarız."</p>

    <p>Adamlar yine coşkulu sesler çıkardılar.</p>

    <p>"Şimdi, görevlerini bitirmiş olanlarınızın hemen yatıp dinlenmesini istiyorum," dedi El-Halifa. "İngiltere'ye vardığımız zaman herkesin zımba j gibi olması gerek. Çok yakında kâfirler gazabımızı göreccklcr."</p>

    <p>"Onlara göstereceğiz," diye bağırdı adamlar.</p>

    <p>Toplantı dağıldıktan sonra El-Halifa kamarasına gitti. Birkaç saat uyumak istiyordu. Bunun, ebedi uykusundan önceki son uykusu olacağını</p>
  </div>
</body>
</html>
