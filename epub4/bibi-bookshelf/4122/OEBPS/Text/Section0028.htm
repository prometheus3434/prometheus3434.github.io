<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a id="bookmark38">27</a></h2>

    <p>Gulfstream, Las Vegas'a iner inmez Truitt, pilot Gunderson ve Pilston'u uçakta bırakıp hemen bir taksi durdurdu. Hava açık ve güneşli, dağlardan hafif bir rüzgâr esmekteydi. Kuru hava çevredeki her şeyi daha büyükmüş gibi gösteriyor, çok uzaklarda olmasına rağmen dağlar insana neredeyse dokunacak kadar yakınmış hissi veriyordu.</p>

    <p>Truitt çantasını arkaya bırakıp sürücünün yanındaki yolcu koltuğuna oturdu.</p>

    <p>"Nereye?" diye sordu taksici.</p>

    <p>"Dreamworld," dedi Truitt.</p>

    <p>"Daha öncc Dreamworld'de kaldınız mı hiç?'<sup>r</sup> diye sordu sürücü yola koyulurken.</p>

    <p>"Hayır," dedi Truitt.</p>

    <p>"Muazzam bir yüksek teknoloji cennetidir," dedi taksici. "Tamamen insan yapımı bir dünya."</p>

    <p>Sürücü yavaşlayıp alana giriş kapısının önünde başka taksilerden ve özel araçlardan oluşan sıraya girdi. "Bu akşam yapılacak yıldırım fırtınası­nı kaçırmayın," dedi Truitt'e dönerek.</p>

    <p>Sıra ilerleyince sürücü aracını otele giden özel yola girdi. Bu alan tropikal bir ormanı andırıyordu. Taksinin camları nemden buğulanmaya başladığı sırada sürücü otelin ana giriş kapısı önünde durdu.</p>

    <p>"Dışarı çıktığınız zaman kuşlara dikkat edin," diye uyardı taksici. "Geçen hafta bir müşterim kuşların ona saldırdığını ve gagaladığını söyle­mişti."</p>

    <p>Truitt, adama parasını ödeyip arka koltuktaki çantasını aldı. Otel ka­pısındaki resepsiyon görevlisi elindeki süpürgeyle kocaman siyah bir yıla­nı kapıdan uzak tutmaya çalışıyordu. Truitt başını kaldırıp baktı; güneşi gizleyecek kadar sık örgülü sarmaşıklardan oluşan bir tavan vardı, üstte uçuşan kuşların cıvıltıları her yanı dolduruyordu.</p>

    <p>Truitt çantasını alıp resepsiyon görevlisinin bulunduğu masaya yürü­dü.</p>

    <p>"Dreamworld'e hoş geldiniz," dedi görevli. "Otelde kalacak mısınız?"</p>

    <p>"Evet," dedi Truitt. Sahte ehliyetini ve bu kimliğe uyan sahte kredi kartını adama uzattı.</p>

    <p>Resepsiyon görevlisi her ikisini de bir makineden geçirdikten sonra aldığı çıkışı Truitt'in çantasına yapıştırdı. "Çantanız bantlı taşıma sistemi­mizle odanıza çıkarılacak," dedi. Sonra bilgisayar ekranına bakarak, "On dakika sonra odanız hazır, çantanız da orada olacak," diye ekledi. "Casino için kredi açtırmak ya da başka bir şey isterseniz içeride başvuru ma­sası var. İyi eğlenceler."</p>

    <p>Truitt, adama bir onluk uzattıktan sonra anahtar kartını aldı ve içeri girdi. Cam kapı otomatik olarak açıldıktan sonra gördükleri Truitt'i şa­şırttı. Doğal dünya kapalı mekân içine taşınmış gibiydi.</p>

    <p>Hemen kapının içinde ağır ağır akan yapay bir ırmak vardı. Otelin konuklarını küçük kanolar taşıyordu. Biraz uzakta, solunda, yapay bir te­peye tırmanmaya çalışan insanlar gördü. Yukarıdan aşağıya kar serpiştiriyor, bu kar alt tarafta bir delikten içeri çekiliyordu. Truitt hayretler için­de başını salladı.</p>

    <p>Danışma masasına gelince, "En yakın bar nerede?" diye sordu.</p>

    <p>Görevli eliyle biraz uzakta bir yeri gösterdi. "Stonehenge'yi geçtikten sonra sağda."</p>

    <p>Truitt kubbeyle kapalı bir alanı ve Stonehenge'nin aynı boyutların­daki maketinin yanından geçtikten sonra barın kapısını buldu ve içeri gir­di.</p>

    <p>Loş bir ışıkla aydınlatılmış olan bar eski bir İngiliz hanının kopyasıydı. Ahşap, deri ve yabandomuzu boynuzlarından yapılmış olan bir tüneğe oturdu. Bar tezgâhı masif ahşaptı ve ağırlığı herhalde damperli bir kamyonunki kadardı.</p>

    <p>Barda başka kimse yoktu. Görevli kadın yanına geldi.</p>

    <p>"Rom mu şıra mı, lordum?" diye sordu.</p>

    <p>Truitt bir süre düşündükten sonra, "Şıra olsun," dedi.</p>

    <p>"İyi seçim," dedi kadın. "Rom için biraz erken olabilir."</p>

    <p>"Ben de öyle düşünmüştüm," dedi Truitt, kadın bardağını doldurur­ken.</p>

    <p>Kadın eski devir fahişeleri gibi giyinmişti; üniformasının üst kısmın­dan memeleri taşıyordu. Truitt'in kadehini önüne koyduktan sonra bir reverans yapıp çekildi. Truitt içkisini yudumlarken bu harikalar diyarını yaratan adamı düşünmeden edemedi.</p>

    <p>Ve bu adamın ofisine nasıl gizlice girip arama yapacağını...</p>

    <p>"Borcum ne kadar?" diye sordu kadına.</p>

    <p>"İsterseniz oda kartınıza işleyebilirim," dedi kadın.</p>

    <p>"Nakit ödemek istiyorum."</p>

    <p>"Sabah indirimi var," dedi kadın. "Sadece bir dolar."</p>

    <p>Truitt parayı ödeyip bardan çıktı.</p>

    <p>Stonehenge'den sola sapınca etrafı sütunlarla çevrili muazzam bir avluya girdi. Biraz ötede kayakçıları tepesi bulutlarla kaplı dağa taşıyan liftler gördü. Ayaklarında kayakları, lift sırası bekleyen insanların yanın­dan geçerken tepeden aşağıya kar tozları savurarak inen kayakçıları izle­di. Biraz daha yürüdükten sonra tekrar danışma masasına geldi.</p>

    <p>"Otelin bir haritası var mı?" diye sordu Truitt.</p>

    <p>Adam gülümseyerek tezgâhın altından bir harita çıkardı ve keçe uç­lu kalemle bulundukları yeri işaretledi. Truitt, adama oda kartını uzattı.</p>

    <p>"Odamı nasıl bulacağım?"</p>

    <p>Görevli kartı bir tarayıcıdan geçirdikten sonra ekrana baktı ve hari­tanın kenarındaki boşluğa bir şeyler not etti. "Hayaller Nehri'nden Bay­kuş Kanyonu'na giden kanoya binin. On yedi numaralı noktada kanodan indikten sonra katınıza çıkmak için kırk bir numaralı asansöre binin."</p>

    <p>"Çok zor değilmiş," dedi Truitt haritayı ve kartını cebine koyarken.</p>

    <p>"Bu taraftan, efendim," dedi görevli eliyle göstererek.</p>

    <p>Danışma masasını 30 metre geçtikten sonra Truitt kano iskelesine giden yola geldi. Bir dizi kano yolcu almak için sırada beklemekteydi. Bir kabloyla bağlı kanolar başı ve sonu olmayan bir nehirde otelin çevresinde dolaşıyorlardı. Truitt en öndekine bindi ve kontrol paneline baktı. On ye­di numaralı nokta bilgisini tuşladıktan sonra arkasına yaslanıp bekledi. Kano harekete geçip kayalık yapay bir kanyonda ilerlemeye başladı.</p>

    <p>Kano otomatik olarak belirlenen iskelede durdu. Truitt inip bir dizi asansörün olduğu yere yürüdü. Kırk bir numaralı olanı bulup kendi katı­na çıktı ve uzun bir koridoru geçip odasına vardı.</p>

    <p>Oda bir madenci kasabası motifleriyle dekore edilmişti. Duvarlar es­ki görünümlü ahşap panellerle kaplıydı; bir köşede içinde eski kitapların bulunduğu sarkık duran bir kitaplık, diğerinde taklit Winchester tüfekle­rinin dizili durduğu başka bir raf vardı. Dökme demirden yapılmış yatağın üstünde antika gibi duran örtüler seriliydi. Truitt zaman makinesinde geçmişe bir yolculuk yapmış gibi hissetti.</p>

    <p>Truitt pencereye gidip perdeyi açtı ve Las Vegas'a baktı; dışarıdaki dünyanın hâlâ aynı olduğunu görmek ister gibiydi. Sonra banyoya girdi. Burada da dekor geçmişi yansıtıyordu, fakat içinde basınçlı sıcak duş ve bronzlaşma lambalarına kadar her türlü modern gereç bulunuyordu. Yü­züne biraz su çarptıktan sonra Hanley'e telefon etmek üzere odaya geçti.</p>

    <p>"Hickman çok büyük bir operasyonu planlayabilecek bir adam," dedi Truitt telefondaki Hanley'e. "Buna hiç kuşku yok. Burayı görsen, gözleri­ne inanamazsın."</p>

    <p>"Halpert hâlâ onu araştırıyor," dedi Hanley. "Ama adamın her şeyi gizlilik içinde. Ofisini aramak için bir yol düşündün mü?"</p>

    <p>"Daha değil, ama üzerinde çalışıyorum."</p>

    <p>"Dikkatli ol," diye uyardı Hanley. "Hickman çok güçlü; eğer bu işe bulaşmamışsa, tepkisine hedef olmak istemeyiz."</p>

    <p>"Mümkün olduğunca sessiz girip çıkarım," dedi Truitt.</p>

    <p>"İyi şanslar, Bay Phelps," dedi Hanley.</p>

    <p>Truitt de bu espriye karşılık olarak ıslıkla Görevimiz Tehlike dizisinin müziğini çalarak telefonu kapadı.</p>

    <p>Truitt çalışma masasında otel haritasını ve Hanley'in Gulfstrcam'a fakslamış olduğu bina planlarını inceledi. Sonra duş yapıp giyindi ve oda­sından çıktı. Asansörden indikten sonra yine kanoya binip ana giriş yeri­ne geldi ve bir taksi çağırdı.</p>

    <p>Taksiye adresi verdikten sonra arkasına yaslanıp bekledi.</p>

    <p>Birkaç dakika sonra sürücü Las Vegas'ın en yüksek otelinin önünde durdu. Truitt ücreti ödeyip otelin lobisine girdi. Bir bilet satın aldıktan sonra hızlı asansörle otelin gözlem katına çıktı. Buradan bakınca bütün Las Vegas gözler önündeydi.</p>

    <p>Truitt bir süre manzarayı seyrettikten sonra teleskoplardan birine gitti ve kumbarasına para attı. Diğer turistler teleskoplarını bir yandan diğerine çevirerek manzaraya bakarken Truitt'in teleskopu tek bir nokta­ya kilitlenmişti.</p>

    <p>Bu keşif işi bittikten sonra Truitt tekrar Drcamworld'e döndü ve odasına çıktı. Daha erken olduğu için biraz uyudu. Gece yarısını biraz ge­çe uyandı ve iyice açılabilmek için banyodaki makinede kendine bir kah­ve yaptı. Tıraş oldu, bir kez daha duş yaptıktan sonra tekrar odaya geçti.</p>

    <p>Çantasından siyah bir tişört ve kot pantolon çıkarıp giydi; ayaklarına lastik tabanlı ayakkabılarını geçirdi. Sonra komiyi çağırıp çantasını ön ka­pıya götürmesini istedi. On dakika sonra Gunderson gelip çantayı alacak­tı. Odadan çıkmadan önce içi doldurulmuş gibi tuhaf görünen bir ceketi omuzuna attı. Kano ile lobiye gittikten sonra kumarhane kısmına geçti.</p>

    <p>Kumar salonu gözleri uykusuzluktan kızarmış tatilcilerle doluydu. Oyun masalarında ve kollu makinelerde çok az boş yer görülebiliyordu. Gecenin bu saatinde bile kumarhane para basıyordu. Truitt bir süre yü­rüdükten sonra otelin içindeki alışveriş alanına geldi.</p>

    <p>Alışveriş alanı aşın tüketimin panayır yeri gibiydi. Yaklaşık yetmiş beş ünlü markanın mağazası ve butiği parke taşlı bir yürüme yolu boyun­ca iki yana sıralanmıştı. Ünlü tasarımcıların giysileri, ayakkabıları, en pa­halı valizler ve mücevheratın sergilendiği mağazaların yanı sıra birkaç lo­kanta ve bir kitabevi de vardı. Hâlâ biraz zaman geçirmek zorunda olan Truitt kitapevine girdi ve eserleri çok satan Stephen Goodwin adındaki yazarın son romanını alıp sayfalarını çevirdi. Şu anda yanına bir kitap al­ması mümkün değildi, ama daha sonra bu romanı alacağını aklına kaydetti. Kitapevinden çıktıktan sonra bir et lokantasına girip pirzola yedi, buzlu çay içti.</p>

    <p>Saatine baktı; zamanı gelmişti.</p>

    <p>Hickman'ın Dreamworld'ün çatı katındaki dairesini binanın dört bir yanma bakan muazzam salonlar oluşturuyordu. Bir salondan diğerine ka­yarak açılan cam duvarlardan geçiliyor, her salonda saksı içinde özenle biçimlendirilmiş ağaçlardan oluşan bir orman bulunuyordu. Dairenin üst kısmı piramit şeklindeydi ve çatısı pınl piri parlayan bakırdandı. Ağaçlara yerleştirilmiş minik süs ampulleri mekânı hafif bir ışıkla aydınlatmaktay­dı.</p>

    <p>Asansörle en üst katın bir altına çıkarken Truitt binanın planını gö­zünün önüne getirdi. Kata varınca koridora baktı; kimse yoktu. Korido­run bittiği yere geldi; duvara sabitlenmiş metal bir merdiven gördü. Mer­diveni çıktığında karşısına asma kilitle kilitli bir kapı çıktı. Truitt cebin­den ince plastik bir şiş çıkardı ve kilidin deliğinden soktuktan sonra tepe­sindeki bir mandalı çevirdi.</p>

    <p>Mandal çevrilince şişin içinden çıkan bir katalizör kilidin içindeki plastiği sertleştirdi. Birkaç saniye sonra Truitt şişi çevirince kilit açılıverdi. Kapıyı açıp içeri girdi.</p>

    <p>Planda burası servis geçiş yolu olarak adlandırılıyordu. Elektrik kab­loları, sıhhi tesisat boruları ve haberleşme hatları her yanı doldurmuştu. Truitt kapıyı kapatıp cep fenerini yaktı ve sürüne sürüne başka bir kapıya geldi. Plana göre bu kapı daireye açılmaktaydı.</p>

    <p>Diğer otelden daireyi gözlemlerken Truitt raylı kapılardan birinin biraz aralık olduğunu fark etmişti. Salona fark edilmeden girebilmek için en büyük kozu bu aralıktı. Daireye açılan kapıya varınca plastik şiş yardı­mıyla buradaki kilidi de açtı ve içeri baktı.</p>

    <p>Herhangi bir alarm ya da varlığının fark edildiğini gösteren bir belir­ti yoktu.</p>

    <p>Truitt sürünerek aralık kapıya geldi ve yavaşça iterek açtıktan sonra içeriye baktı. Görünürde kimse yoktu... sessizce içeri girdi.</p>

    <p>Truitt dairenin muazzam oturma odasındaydı. Yarım ay biçiminde bir sohbet köşesinin ortasında kayadan yapılmış bir şömine vardı. Biraz yandaki, açık mutfak sadece ocağın üstündeki küçük ışıkla aydınlanıyor­du. Gizli lambalar salona alacakaranlık aydınlığı vermişti. Yine gizli ho­parlörlerden hafif müzik duyuluyordu.</p>

    <p>Truitt planda Hickman'ın ofisi olarak belirtilen yere doğru sürüne­rek ilerledi.</p>
  </div>
</body>
</html>
