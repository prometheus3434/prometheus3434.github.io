<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a id="bookmark39">28</a></h2>

    <p>Larissa ağır aksak Sheppey Adası'na vardı ve limana bağlandı. Kap­tan sahte belgelerini toplayıp gümrük kulübesinin bulunduğu yokuşu çık­maya başladı. Kapıdaki adam mesaisini bitirmiş, bürosunu kilitlemek üzereydi.</p>

    <p>"Sadece varışımı kaydettirmek istiyorum," dedi kaptan, adama bir kâğıt göstererek.</p>

    <p>Adam kilidi açıp içeri girdi. Işığı açmaya ihtiyaç duymadan masanın üstündeki damgayı alıp mürekkep kutusunda ıslattıktan sonra kaptandan belgeyi istedi.</p>

    <p>Damgaladıktan sonra, "İngiltere'ye hoş geldiniz," dedi ve belgeyi verdi.</p>

    <p>Adam tekrar kapısını kilitlerken kaptan, "Yakınlarda bir doktor var mıdır?" diye sordu.</p>

    <p>"Yokuştan çıkın, iki sokak sonra sola döneceksiniz," dedi gümrük memuru. "Ama şimdi kapalıdır. Yarın buraya tekrar gelip tam açıklama­nızı yaptıktan sonra gidersiniz."</p>

    <p>Gümrük memuru evine giderken kaptan da Larissa 'ya döndü.</p>

    <p>Sheppey Adası rıhtımındaki barın müdavimleri Nubile Lababiti'yi gördükleri an, onun eşcinsel olduğuna karar vermiş olmalıydılar. Böyle şeylerden de hiç hoşlanmazlardı. Lababiti'nin sırtında bir İtalyan spor ce­ket, altında parlak ipek bir pantolon vardı. İpek gömleğinin üst düğmele­ri açıktı ve altın zincirli kolyesi görünüyordu. Küçük salona girer girmez ortalığı briyantin, sigara ve kolonya karışımı bir koku kapladı.</p>

    <p>"Bana bir bira." dedi barmene.</p>

    <p>Üstünde kirli bir tişört olan barmen kısa boylu, kaslı kolları dövmeli ve saçları kazınmış bir adamdı. "Şöyle meyveli falan bir içecek istemediği­ne emin misin, ahbap?" diye sordu alçak sesle. "Az ileride çok güzel muz­lu likör yapan bir yer var."</p>

    <p>"Hayır," dedi Lababiti. "Ben Guinness istiyorum."</p>

    <p>Barmen bir an düşündü, fakat bardağı doldurmak için bir hareket yapmadı.</p>

    <p>Lababiti cebinden elli poundluk bir banknot çıkarıp tezgâhın üstüne bıraktı. "Bu arkadaşlara da benden bir içki ikram et," dedi eliyle yaklaşık on kişiden oluşan müşterilere. "Gördüğüm kadarıyla bunu hak ediyorlar."</p>

    <p>Barmen barın diğer ucunda oturmakta olan bar sahibine baktı. İki parmağı kopuk bu emekli balıkçı birasından bir yudum aldıktan sonra ba­şıyla onayladığını işaret edince barmen bardağı doldurdu.</p>

    <p>Her ne kadar Ortadoğulu bu adamdan hiç hoşlanmamışlarsa da, na­kit ödeyen bir müşteriyi geri çevirecek değildiler. Siyah birası önüne gel­dikten sonra Lababiti büyük bir yudum aldı. Elinin tersiyle ağzını sildik­ten sonra etrafına bakındı. Bar domuz ahırını andırıyordu. Birbiriyle uyumsuz iskemleler, üstü kazınmış masalar, salonun bir ucunda kömür ateşinin yandığı is içinde bir şömine vardı. Lababiti'nin kolunu dayadığı bar tezgâhı da bıçak çizikleri ve kazınmış şekillerle doluydu.</p>

    <p>Ter kokusu balık bağırsağı, mazot ve çiş kokusuyla yarışıyordu.</p>

    <p>Lababiti birasından bir yudum daha aldıktan sonra altın kaplama Piaget saatine baktı.</p>

    <p>Bara çok uzak olmayan yüksekçe bir noktada Lababiti'nin iki adamı gece görüşlü dürbünleriyle Larissa'yı gözlemekteydiler. Mürettebatın ço­ğu geceyi kentte geçirmek için gemiden çıkmıştı; sadece kıç tarafında bir kamaradan ışık görünmekteydi.</p>

    <p>Rıhtımda ise iki Arap görünürde çöp yüklü olan bir el arabasını is­kele boyunca sürmekteydi. Larissa'nın önünden geçerlerken bir Geiger sayacıyla geminin teknesini taradılar. Sesi kapalıydı, ama sayaç adamlara istedikleri bilgiyi vermişti. Ağır ağır yollarına devam ettiler.</p>

    <p>Larissa'nın kaptanı Milos Coustas kamarasında saçlarını taradıktan sonra koluna biraz daha merhem sürdü. Neden bunu hâlâ sürdüğüne de bilmiyordu... satın aldığından beri kullanıyordu, ama şimdiye kadar pek faydasını görmemişti. Yarın göreceği doktorun daha etkili bir ilaç verece­ğini umuyordu.</p>

    <p>Aynaya son kez baktıktan sonra üst güverteye çıktı.</p>

    <p>Yokuşun başındaki barda müşterisi ile buluşacaktı.</p>

    <p>Coustas bara girdiğinde Lababiti ikinci birasına başlıyordu. Adam bardan içeri adımını attığı anda Lababiti, onun beklediği kimse olduğunu anladı. Coustas üzerinde "Yunanlı gemi kaptanı" yazılı bir tişört giyseydi bu kadar belli olmazdı. Şalvara benzeyen bir köylü pantolonu üstüne be­yaz bir pazen gömlek giymiş, başında da deniz kenarında yaşayan tüm Yunanlıların bayıldığı, eğik duran bir kep vardı.</p>

    <p>Lababiti barmene bir uzo söyleyip Coustas'a yanma gelmesini işaret etti.</p>

    <p>Adamlar teröristtiler, ama işlerini iyi biliyorlardı. Dürbünlü ekipten Coustas'ın gemiyi terk ettiği haberini alır almaz el arabasını süren iki adam hemen geri dönüp Larissa'nın önünde durdu. Hemen gemiye girdi­ler ve aramaya başladılar. Çok geçmeden nükleer bombanın olduğu san­dığı bulup telsizle gözcü ekibi aradılar. Bu ekip kiralık bir minibüste hazır beklemekteydi. Larissa 'daki iki adam sandığı iskeleye çıkardıkları anda minibüs de iskelenin ucuna varmıştı.</p>

    <p>Sandığı el arabasına yerleştirdikten sonra üstünü çöple örtüp mini­büsün beklediği noktaya yollandılar.</p>

    <p>Lababiti ve Coustas bir masaya geçmişlerdi. Hemen yakındaki hela­dan gelen koku altında Coustas ikinci kadehine başlamış, keyfi yerine gelmişti.</p>

    <p>"Bu kadar çok para ödeyip getirmemi istediğiniz yük nasıl bir şey ki?" diye sordu gülerek Lababiti'ye. "Arap olduğunuza göre o kadar ağır sandıkta altın kaçırıyor olmalısınız."</p>

    <p>Lababiti başını sallayarak karşılık verdi; ne yalanlama ne doğrulama anlamı çıkıyordu.</p>

    <p>"Eğer öyleyse," dedi Coustas. "Biraz ikramiyeyi hak ediyorum, her­halde."</p>

    <p>İçinde bomba olan sandık minibüse yerleştirildikten sonra iki gözcü hemen oradan ayrıldı. Diğerleri el arabasını denize yuvarladılar; yakınlarda bulunan bir motosiklete binip yokuş başındaki bara doğru gazladılar.</p>

    <p>Lababiti, Batılılar kadar nefret etmese de, Yunanlılardan da pek hoşlanmazdı.</p>

    <p>Onları gürültücü ve görgüsüz bulurdu. Coustas'a iki kadeh içki ısmarlamıştı, ama adam hâlâ ona bir ikramda bulunmuş değildi. Lababiti barmene bir içki daha söyleyip ayağa kalktı.</p>

    <p>"Döndüğüm zaman ikramiye işini konuşuruz," dedi. "Şimdi bir hela­ya gitmem gerekiyor. Barmen üçüncü kadehlerimizi doldururken sen de bir işe yara, gidip içkileri al."</p>

    <p>"Bardağımda hâlâ içki var," dedi Coustas sırıtarak.</p>

    <p>"Döndüğünde bitirirsin," dedi Lababiti masadan ayrılarak.</p>

    <p>Helanın içi loştu ve dehşetli bir koku vardı. Lababiti daha önceden yerleştirmiş olduğu tableti hemen buldu ve paketi açtı.</p>

    <p>Tableti avucunda gizleyerek tekrar masaya döndü.</p>

    <p>Coustas hâlâ kadehlere biraz daha fazla uzo doldurması için barme­ne dır dır ediyordu. Lababiti tam masasına otururken barın kapısı açıldı ve esmer bir adam başını içeri sokup bir kez hapşırdı. Bombanın terslik çıkmadan çalındığı haberiydi bu sinyal.</p>

    <p>Lababiti sinyali almıştı. Tableti avucunda ezdikten sonra Coustas'ın bardağında kalan içkiye boşalttı.</p>

    <p>Coustas ellerinde içki kadehleriyle gelip otururken dışarıdan hızla uzaklaşan bir motosiklet sesi duyuldu. "Barmen biraz daha para istiyor," dedi Coustas. "Verdiğin miktar bitmiş."</p>

    <p>Lababiti başını salladı. "Otomobilime gidip biraz para almam gerek. Sen otur içkini bitir, ben hemen dönerim."</p>

    <p>"İkramiyeyi o zaman mı konuşuruz?" diye sordu Coustas yarım bar­dağından bir yudum alarak.</p>

    <p>"Hem onu hem de yükün naklini konuşuruz," dedi Lababiti ayağa kalkarak. "Ödemeyi altın olarak istersin, herhalde."</p>

    <p>Coustas başını sallayarak doğrularken Lababiti dışarı çıktı. Kaptan uzonun ve edineceği servetin sarhoşluğuyla mest olmuştu. Dünyadaki her şeyi toz pembe görüyordu... ta ki, göğsünde müthiş bir sancı hissedene kadar.</p>

    <p>Lababiti barmene hemen döneceğini işaret ettikten sonra dışarı çıktı ve yolun kenarında bekleyen Jaguar'ına yürüdü. Bomboş olan sokak çöp­lerle doluydu ve çoğu bozuk olan sokak lambalarıyla yarı karanlıktı.</p>

    <p>Burası gerçekleşmeyecek hayallerin ve ümitlerin geçiş yeri olmalıydı.</p>

    <p>Lababiti bir an bile duraksamadan Jaguar'ın kapısını açtı ve yerine oturup motoru çalıştırdı. CD çalarının sesini ayarladıktan sonra gaza ba­sıp yola çıktı.</p>

    <p>Bar sahibi süslü yabancıya arkadaşının fenalaştığını söylemek için dı­şarı fırladığında tek görebildiği, o sırada yokuşun tepesine varmış olan Jaguar'ın stop lambalarıydı.</p>

    <p>Barda biri öldüğü zaman İngiliz polisi genellikle oraya gitmez. Bu sık sık görülen bir olaydır ve nedeni de çoğu zaman bellidir. Müfettiş Charles Harrelson'u yataktan kaldırıp olay yerine getirmek için adli tıp yetkilisinin araması gerekmişti. Müfettişin suratı asıktı. Piposuna tütün doldurup yaktı ve cesede baktı. Başını iki yana salladı.</p>

    <p>"Macky," dedi adli tıp doktoruna. "Beni bunun için mi uyandırdın?"</p>

    <p>Doktor David Mackelson neredeyse yirmi yıldan beri Harrelson ile birlikte çalışıyordu. Müfettişin uykudan uyandırıldığı zaman huysuz oldu­ğunu bilirdi.</p>

    <p>"Sana bir fincan kahve getirteyim mi?" diye sordu Macky. "Bar sahi­bine kahve yaptırabilirim."</p>

    <p>'Tekrar yatağıma döneceksem, istemem," dedi Harrelson. "Bu zaval­lının görünüşüne bakılırsa, bana iş yok burada."</p>

    <p>"Bence senin kahveye ihtiyacın var," dedi Macky. Cesedin üstündeki örtüyü kaldırıp Coustas'ın kollarındaki kırmızı lekeleri gösterdi. "Bunla­rın ne olduğunu biliyor musun?"</p>

    <p>"Hiç fikrim yok," dedi Harrelson.</p>

    <p>"Bu lekeler radyasyon yanığıdır," dedi Macky. "Şimdi seni uyandırdı­ğım için memnun değil misin, Charles?"</p>

    <p>&nbsp;</p>
  </div>
</body>
</html>
