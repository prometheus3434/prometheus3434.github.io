<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a id="bookmark36">23</a></h2>

    <p>Oregon'un toplantı odası tıklım tıklım doluydu.</p>

    <p>"Mesafe beş yüz kilometreyken Robinson'la gidebiliriz," dedi Cabril­lo. "Kafadan alacağımız rüzgâra karşı saatte 150 kilometre hızla gitsek, esrarengiz gemimizle aynı zamanda Faeroe Adalari'na varabiliriz."</p>

    <p>"Yalnız bir sorun var," dedi Hanley. "Sadece sen ve Adams olacaksı­nız, gemiye baskın yapamazsınız. İntihar olur."</p>

    <p>"Bu adamların şakası yok," diye ekledi Seng.</p>

    <p>O anda Oregon'un yaşlı çarkçısı Gunther Reinholt toplantı odasının kapısını aralayıp başını içeri uzattı. "Başkanım, size önemli bir telefon var."</p>

    <p>Cabrillo masanın başındaki yerinden kalkıp Reinholt'un ardından koridora çıktı. "Kim arıyormuş?"</p>

    <p>"Devlet başkanı, efendim," dedi Reinholt.</p>

    <p>Cabrillo bir şey söyleyemedi... zaten söylenecek bir şey de yoktu. Kontrol odasına gelince güvenli hat telefonunu aldı.</p>

    <p>"Buyurun, ben Juan Cabrillo."</p>

    <p>"Lütfen bekleyin, Amerika Birleşik Devletleri Başkanı görüşecek," dedi santral.</p>

    <p>Birkaç saniye sonra tanıdık bir ses duyuldu. "Bay Cabrillo," dedi Baş­kan. "Tünaydın."</p>

    <p>"Tünaydın, efendim," dedi Cabrillo.</p>

    <p>"Bay Overholt yanımda; bana olayı genel olarak anlattı; siz bana şu andaki durumu anlatır mısınız?"</p>

    <p>Cabrillo, başkana son gelişmeleri kısaca özetledi.</p>

    <p>"İngiltere'den birkaç uçak kaldırıp gemiyi Harpoon füzeleriyle imha edebilirim," dedi başkan. "Ama nükleer bomba hâlâ kayıp değil mi?"</p>

    <p>"Evet, efendim," dedi Cabrillo.</p>

    <p>"Faeroe Havaalanı'na askeri indirme yapamayız," diye devanı etti baş­kan. "Soruşturdum, alan çok küçük. Tek yapabileceğimiz bir helikopter eki­bi oluşturmak, ki bu da öğrendiğime göre altı saati bulabilirmiş."</p>

    <p>'Tahminimize göre biz üç buçuk dört saatlik uzaklıktayız, efendim," dedi Cabrillo.</p>

    <p>"Donanmaya sordum," dedi başkan. 'Yakınlarda hiçbir gemileri yok­muş."</p>

    <p>"Başkanım," dedi Cabrillo. "Göktaşı üstüne yerleştirilmiş bir yer be­lirleyicimiz var. Nükleer cihaz ile birleşmediği sürece bunun pek bir tehli­kesi yok. Bize izin verirseniz göktaşını nükleer bomba ile buluşacağı yere kadar izleriz, sonra ikisini birden ele geçiririz."</p>

    <p>"Çok riskli bir strateji," dedi başkan. Dönüp Overholt'a baktı.</p>

    <p>"Juan," dedi Overholt. "Ekibinle bu işi başarma ihtimaliniz nedir?"</p>

    <p>"Yüksek," dedi Cabrillo duraksamadan. "Yalnız bir çckincem var."</p>

    <p>"Nedir o çekince?" diye sordu başkan.</p>

    <p>"Karşımızdakilerin kim olduklarını pek bilmiyoruz. Eğer göktaşını çalanlar Hammadi Örgütü'nün bir uzantısıysa sanırım onları zorlanma­dan alt ederiz."</p>

    <p>Başkan bir süre düşündükten sonra, "Pekâlâ," dedi. "Planlandığı gibi uygulamaya devam edelim."</p>

    <p>"Anlaşıldı, efendim," dedi Cabrillo.</p>

    <p>"Şimdi," dedi başkan. "Göktaşıyla ilgili olarak çok farklı bir sorun çıktı karşımıza. Yanımda bir bilim adamı var, sana açıklayacak."</p>

    <p>Dywer teorisiyle ilgili birkaç dakika süren bir açıklama yaptı.</p>

    <p>Cabrillo ürperdiğini hissetti; kıyamet günü yakın görünüyordu.</p>

    <p>"Durum daha da vahimleşti, başkanım," dedi Cabrillo. "Ama büyük ihtimalle karşı tarafın virüsten haberi yoktur. Böyle bir şeyin olabileceği­ni biz bile daha yeni öğrendik. Kendi sonlarını da yazmış olurlar. Akla yatkın tek senaryo karşı tarafın göktaşını kirli bomba yapmak için kullan­ması."</p>

    <p>"Bu doğru," dedi başkan. "Biz de zaten molekülleri nerede delecek­leri konusunda bir senaryo yazamıyoruz. Virüsün açığa çıkması için gök­taşını parçalamaları gerekiyor. Yine de, böyle bir tehdit var ve sonuçları hem korkunç hem de kalıcı olabilir."</p>

    <p>Overholt söze girdi. "Eğer Şirket'e böyle bir operasyon işi verilseydi, nasıl yürütürdün?"</p>

    <p>"Yani, Şirket'in şeytani bir ikizi olsaydı ve bir çırpıda mümkün oldu­ğu kadar çok insan öldürmek isteseydik mi?" diye sordu Cabrillo. "İrid­yumdaki radyoaktiviteyi mümkün olan en kalabalık nüfusa tatbik etmek isterdik."</p>

    <p>"O halde bunu yayacak bir sisteme ihtiyaç duyardınız, değil mi?" diye sordu başkan.</p>

    <p>"Doğru, başkanım," dedi Cabrillo.</p>

    <p>"O zaman İngilizlere hava sahalarını kapattırırsak, havadan yayma tehdidini ortadan kaldırırız," dedi başkan. "Sorunumuz sadece bomba olur."</p>

    <p>"Yeraltı metro istasyonlarında ve toplu alanlarda da güvenliğin artı­rılması gerekir," diye ekledi Cabrillo. "Belki toplu alanlara radyoaktif toz püskürtmeyi düşünüyorlardır. Kim bilir, belki de nükleer bombayı sökmüş, çekirdeğini öğütüp iridyumla birleştirerek toz biçiminde bir zehirle insanları yok etmeyi düşünüyorlardır."</p>

    <p>"O zaman İngilizler posta ve paket dağıtımlarına da çok dikkat et­mek zorundalar," dedi başkan. "Başka?"</p>

    <p>Bir süre kimse konuşmadı, herkes düşünüyordu.</p>

    <p>"Dua edelim de, göktaşıyla bombayı aynı anda ele geçirin," dedi baş­kan. "Ve İngiltere'yi harap olmaktan koruyun. Başka türlü bir sonucu dü­şünmek bile korkutucu."</p>

    <p>Görüşme bittikten sonra Cabrillo kontrol odasına döndü.</p>

    <p>Bilmesine imkân olmayan bir şey vardı. İngiltere operasyon hedefle­rinden sadece biriydi; üç zaman dilimi daha doğuda başka bir hedef daha bulunuyordu.</p>

    <p>Cabrillo kontrol odasına gidince herkesin gözü ona çevrildi. "Az ön­ce devlet başkanıyla görüştüm," dedi Cabrillo masanın başındaki koltuğu­na giderek. "Amerika Birleşik Devletleri yönetimi tüm imkânlarıyla bize destek olacak."</p>

    <p>Odadakiler heyecanla devam etmesini beklediler.</p>

    <p>"Bir şey daha var," diye devam etti Cabrillo. "CIA'de görevli bir bilim adamı göktaşı moleküllerinin içinde uzaydan gelen bazı gazlar olabilece­ğini öne sürüyor. Bu gazların içinde öldürücü bir virüs veya patojen bulunabilirmiş. Her ne olursa olsun, göktaşını ele geçirdiğimiz zaman yapısı­na hiç zarar gelmemeli."</p>

    <p>Julia Huxley söz aldı. Sağlık sorumlusu olarak mürettebatın güvenli­ği için endişeleri vardı. "Göktaşının dış yüzeyine maruz kalmak tehlikeli değil mi? Siz bu kürenin yanında bulundunuz."</p>

    <p>"Bilim adamı, dış yüzeyde virüs bulunsaydı atmosfere giriş sırasında yanardı, diye açıkladı. Sorun göktaşı matkapla delinirse çıkıyor. Eğer mo­leküller kendilerini belli bir düzende yerleştirmişseler, içinde gaz barındı­ran cepler oluşuyor."</p>

    <p>"Bu cepler ne büyüklükte olabilir?" diye sordu Huxley. "Bu sadece bir teori," dedi Cabrillo. "Fakat göktaşı içi boş bir çikola­talı paskalya yumurtası gibi olabilirmiş ya da daha küçük boşluklar barındırabilirmiş. İnceleme yapmadan kesin bir şey söylenemiyor."</p>

    <p>"Ne tür bir virüs olduğu hakkında bilgi var mı?" diye sordu Huxley. "Belki bir serum hazırlayabilirim."</p>

    <p>"Hiç bilgi yok," dedi Cabrillo. Sadece uzaydan geldiğini ve dünyaya yayılırsa hiç iyi olmayacağını biliyoruz."</p>

    <p>Odanın içini mutlak bir sessizlik kaplamıştı.</p>

    <p>Cabrillo dönüp Hanley'e baktı.</p>

    <p>"Adams yola çıkmak için neredeyse hazır," dedi Hanley. "Challcngcr 604 de birazdan Aberdeen'de olacak."</p>

    <p>"Truitt nerede?"</p>

    <p>Richard "Diek" Truitt, Şirkct'te operasyonlardan sorumlu başkan yardımcısıydı."</p>

    <p>"Emirin uçağındaydı," diye açıkladı Hanley. "Emiri Katar'a güvenli bir şekilde götürmüş. Dubai'deki jetimiz Gulfstream'e, Katar'a gidip onu alması için talimat verdim. Yola çıkmışlardı; şu anda Afrika üzerinde bir yerde olmalılar."</p>

    <p>"Truitt'i Londra'ya yollayın," dedi Cabrillo. "O da, Gulfstrcam da ha­zır beklesinler."</p>

    <p>"Anlaşıldı," dedi Hanley.</p>

    <p>"Herkesin esrarengiz gemiye yapılacak baskını planlamaya devam etmesini istiyorum," dedi Cabrillo. "Her şey planladığımız gibi giderse bu işi on iki saat içinde bitiririz. Her zaman olduğu gibi, benim yokluğumda yetkiler Hanlcy'de."</p>

    <p>Odadakiler plan üzerinde çalışmaya devam ederlerken Cabrillo dı­şarı çıkıp doğruca Halpert'ın ofisine gitti ve kapıyı tıklattı.</p>

    <p>"Girin," diye seslendi Halpert.</p>

    <p>"Nc bulabildin?" diye sordu Cabrillo odaya girince.</p>

    <p>"Hâlâ araştırıyorum," dedi Halpert. "Şu anda sahibi olduğu çeşitli şirketlerden bilgi topluyorum."</p>

    <p>"Özel hayatını da araştır, adamın ruhsal profilini de çıkaralım."</p>

    <p>"Tamam, efendim," dedi Halpert. "Ama şu ana kadar edindiğim bil­giye göre adam yurtsever bir Amerikalı. Üst düzey güvenlik sicili var, pek çok senatörün yakın dostu, hatta bir keresinde başkanın çiftliğine bile da­vet edilmiş."</p>

    <p>"Oraya Kuzey Kore devlet başkanı da davet edilmişti," dedi Cabrillo.</p>

    <p>"Haklısınız," dedi Halpert. "Ama en ufak bir lekesi varsa, bulacağıma</p>

    <p>emin olabilirsiniz."</p>

    <p>"Ben gemiden ayrılıyorum. Bir şey bulursan Hanley'e rapor et."</p>

    <p>"Peki, efendim."</p>

    <p>Cabrillo koridordan geçip merdivenleri çıktı ve helikopter alanına geldi.</p>

    <p>George Adams haki renkte tertemiz bir uçuş tulumu giymiş, Robin- son'un pilot koltuğunda oturmaktaydı. Motoru daha çalıştırmamış oldu­ğu için kokpitin içi soğuktu. Eldivenli ellerini birbirine sürttükten sonra seyir defterine girişini yaptı.</p>

    <p>Ana batarya düğmesini çevirdiği sırada Cabrillo gelip yolcu kapısını açtı. Elindeki, birinde silah, yedek giysi ve elektronik gereç, diğerinde yi­yecek içecek olan iki çantayı arka koltuğa yerleştirdikten sonra Adams'a döndü.</p>

    <p>"Benden istediğin bir şey var mı, George?" diye sordu.</p>

    <p>"Yok, şef," dedi Adams. "Her şey tamam. Hava raporum ve uçuş pla­nım var, yol noktalarını da GPS'e girdim. İsterseniz oturup kemerinizi bağlayın, hemen yola koyulabiliriz."</p>

    <p>Şirket'te onca yıldır çalışmakta olan Adams, kusursuz performansıy­la Cabrillo'yu her zaman hayran bırakıyordu. Bir kez bile Adams'ın ya­kındığını duymamış, heyecanlandığını görmemişti. Cabrillo, onunla bir­çok zorlu durumda uçmuştu, fakat adam soğukkanlılığını hep korumuş, en küçük bir korku belirtisi göstermemişti.</p>

    <p>"Keşke seni klonlayabilseydik, George," dedi Cabrillo kemerini bağ­larken.</p>

    <p>"Ama o zaman eğlencenin sadece yansını görürdüm, patron," dedi Adams.</p>

    <p>Adams göstergelere baktıktan sonra kumanda odasını aradı.</p>

    <p>"Rüzgâr karşıdan mı?"</p>

    <p>"Evet," diye geldi cevap.</p>

    <p>Adams kolu kaldırır kaldırmaz helikopter yerden kesildi. Araç biraz açılana kadar Oregon yoluna devam etti. Sonra Adams hızını artırarak geminin yanından geçti. Birkaç dakika sonra Oregon geride ufak bir nok­ta halinde kalmış, önlerindeyse bulutlar ve karanlık bir deniz vardı.</p>

    <p>"İşte, şu ana kadar edinebildiğimiz bilgiler bunlar, Sayın Başbakan." dedi başkan.</p>

    <p>"Hemen teyakkuz durumu ilan ederim," dedi İngiltere başbakanı. "Kılıf olarak da, medyaya bir miktar Ricin zehirinin çalınmış olduğu ha­berini veririz. Böylece teröristler planlarına devam ederler."</p>

    <p>"Bu işi bir an önce toparlayacağımızı umuyorum," dedi başkan.</p>

    <p>"MI5 ve MI6'ya sizinkilerle koordineli çalışmaları talimatını verece­ğim. Ama, göktaşı İngiltere topraklarına ulaştığı andan itibaren bizim devralmamız gerekiyor."</p>

    <p>"Anlıyorum," dedi başkan.</p>

    <p>"O halde size iyi şanslar diliyorum," dedi başbakan.</p>

    <p>"Ben de size."</p>

    <p>Gulfstream saatte 750 kilometre hızla yol alırken Truitt yan pence­reden dışarı baktı. Aşağıda İspanya kıyıları gün ışığında pınl pınl görünü­yordu. Koltuğundan kalkıp kokpite yürüdü ve kapıyı tıklattı. 0"İçeri gelsenize," dedi Chuck "Tinv" Gunderson. Truitt içeri girdi. Pilot koltuğunda Gunderson vardı; Tracy Pilston ise yardımcı pilottu. "Nasıl gidiyor?" diye sordu Truitt.</p>

    <p>"Bakın, ne oldu," dedi Pilston. "Tiny koca bir hindiyi göçürdü, ardın­dan bir torba şekerleme ve yarım kutu da tütsülenmiş somon yedi. Yeri­nizde olsam ellerimi onun ağzından uzak tutardım."</p>

    <p>"Beni acıktıran iki şey var," dedi Gunderson. "Bunlardan biri uçmak; diğerini de biliyorsunuz zaten."</p>

    <p>"Somon tutmak mı?" dedi Truitt. "O da var," dedi Gunderson. "Kumda bisiklete binmek," dedi Pilston. "O da doğru," dedi Gunderson.</p>

    <p>"Seni acıktırmayan şeyleri bulmak daha kolay," dedi Truitt.</p>

    <p>"Uyumak," dedi Gunderson birden kaykılıp uyuma taklidi yaparak.</p>

    <p>"Bir şey mi istemiştiniz, Bay Truitt?" diye sordu Pilston.</p>

    <p>"Merak ettim de, Gatwick'e mi ineceğiz, Ileathtıow'a mı?"</p>

    <p>"Son aldığımız talimat Heathrow'du," dedi Pilston.</p>

    <p>"Sağ ol," dedi Truitt çıkmak üzere dönerken.</p>

    <p>"Bana bir iyilik yapar mısınız?" dedi Pilston.</p>

    <p>"Elbette," dedi Truitt tekrar onlara dönerek.</p>

    <p>"Lütfen, Tiny'ye söyler misiniz, uçağı benim kullanmama izin versin.</p>

    <p>"Zaten otomatik pilotta," dedi Gunderson.</p>

    <p>"Uslu uslu oynayın, çocuklar," dedi Truitt kokpitten çıkarken.</p>

    <p>"Kullanmama izin verirsen sana bir çikolata var," dedi Pilston.</p>

    <p>"Yahu, şunu baştan söylesene, be kadın," dedi Gunderson.</p>
  </div>
</body>
</html>
