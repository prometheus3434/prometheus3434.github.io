<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a id="bookmark67">46</a></h2>

    <p>On iki Hindu Riyad şehrinin ortasında bir yerde ucuz bir apartman dairesine tıkılmışlardı. Kendilerini işçi olarak gösteren çalışma vizeleriyle bir hafta önce Suudi Arabistan'a gelmişler, sınırda giriş ve göçmenlik iş­lemleri bittikten sonra onları buraya getirten şirketi bir daha aramamış­lardı.</p>

    <p>Birer birer Hickman'ın onlar için tutup, içinde haftalarca yetecek gı­da ve her türlü gerekli malzemeyi stok ettiği daireye yerleşmişlerdi. On­larla temas kurulana kadar ne dışarı çıkacaklardı ne de kimseyle görüşe­ceklerdi.</p>

    <p>Hickman, Suudi Arabistan'da uygulayacağı planı sadece bu on iki adamla yürütecekti. Hickman'ın aklındaki plan ilk bakışta çok basit, ama uygulaması epey karmaşık bir eylemdi. İlk aşamada o ve on iki Hindu birlikte Mekke'ye gideceklerdi. Plana göre Kabe içindeki, Siyah Taş'ı ça­lıp yerine Grönland'da bulunan göktaşını yerleştireceklerdi. Hazreti İb­rahim'in bulduğu rivayet edilen Siyah Taş İslamın en kutsal nesnelerin­den biriydi. Hickman daha sonra Hazreti İbrahim'in göktaşını başka bir yere götürüp yok edecekti.</p>

    <p>Böylece İslam dünyasının kalbine hançer sokmayı tasarlamıştı.</p>

    <p><a id="bookmark68">Riyad'daki otel odasında Hickman notlarını gözden geçiriyordu.</a></p>

    <p>Mekke İslam dünyasının merkeziydi. Bu şehir Hazreti Muhammed'in doğduğu ve dinini kurduğu yerdi. Kızıldeniz'e altmış beş kilomet­re uzaklıktaki tozlu bir ovada yer alan Mekke bir zamanlar Akdeniz ülke­lerinin Arabistan, Afrika ve Asya'ya açılan ticaret yolu üzerinde bir va­haydı. Efsaneye göre İsa'dan iki bin yıl önce Tanrı, İbrahim'e burada bir mabet yapmasını emretmişti. Yüzyıllar boyunca bu mabet defalarca yıkı­lıp tekrardan inşa edilmişti. 630 yılında Muhammed Peygamber Mekke'yi ele geçirmiş ve bu yapıyı bütün putlardan arındırmıştı. Kabe'de bıraktığı tek şey, bu tı. Muhammed burasını yeni kurduğu dinin merkezi yaptı.</p>

    <p>Bunu izleyen yüzyıllar içinde taşın etrafındaki alan bir dizi duvarla ve son derece süslü yapılarla çevrildi. Yirminci yüzyılda inşa edilen son büyük yapı Suudi kraliyet ailesi tarafından finanse edilen ve dünyanın en büyük camisi olan Mescid-i Haram'dı.</p>

    <p>Caminin tam ortasında küçük bir yapı olan Kabe vardır. Üzerinde altın ipliklerle Kuran'dan ayetler yazılı siyah ipek bir örtüyle üstü kapan­mıştır. Bu ipek örtü her yıl değiştirilir ve etrafındaki alan tevazu gösterisi olarak Suudi kralı tarafından süpürülür.</p>

    <p>Hacılar ı öpmek için gelirler ve yanındaki Zemzem suyun­dan içerler.</p>

    <p>Bir haftadan kısa bir zaman içinde bir milyondan fazla insan buraya gelip Kabe önünden geçecekti.</p>

    <p>Fakat şu anda, hazırlık nedeniyle kapalıydı.</p>

    <p>Hickman otelindeki bilgisayarla Brezilya'daki sahip olduğu bir hava­cılık şirketinin ana sistemine bağlandı. En önemli dosyalarını burada sak­lamıştı. İstediği fotoğrafları ve belgeleri yükledikten sonra bunları incelemeye başladı.</p>

    <p><a id="bookmark69">Mekke'deki caminin havadan çekilmiş fotoğrafına uzun uzun baktı.</a></p>

    <p>Mescid-i Haram Camii devasa bir yapıdır. Alan taştan inşa edilmiş muazzam duvarlar ve kemerlerle çevrilidir. Duvarların etrafında yedi ta­ne minare gökdelen gibi yükselirken, hacıların girişi için tam altmış dört kapı vardır. Tüm alan yaklaşık altmış beş bin metrekaredir.</p>

    <p>Boyutları yirmi metreye yirmi metre olan Kabe bu dev yapının için­de ufacık kalır.</p>

    <p>Hickman ve adamlarının yapmayı düşündükleri tek şey, Kabe'yi ör­ten perdeden içeri girip güneydoğu köşesinde yerden bir metre yüksek­likte bir gümüş çerçeve içinde sergilenen ı almak, yerine Grönland'dan getirilen göktaşını koymaktı. Sonra da kaçacaklardı.</p>

    <p>Nereden bakılsa, imkânsız gibi bir şeydi.</p>

    <p>Oda telefonu çaldı. Resepsiyondan arayan adam aşağıda onun adına bir paket olduğunu bildirdi. Hickman resepsiyon görevlisinden paketi bir komiyle odasına göndermesini rica etti. Birkaç dakika sonra oda kapısı tıklatıldı.</p>

    <p>Hickman kapıyı açtı, komiye bahşişini verip paketi aldı.</p>

    <p>Oregon Fransa açıklarında hız kesti.</p>

    <p>"Radarda göründü," dedi Stone, Hanley'e.</p>

    <p>Hanley harici kameralardan amfibik uçağın bulutların arasından gö­rünüp suya inişini ve ilerleyerek gemiye bordalayışmı seyretti. Güverte görevlileri uçağı gemiye bağlarlarken içindeki ekip de gemiye çıktı. Han­ley telsizini aldı. "Bayan Michaels," diye seslendi pilota.</p>

    <p>"Buyrun, efendim."</p>

    <p>"Gemi Kızıldeniz'e gidiyor. Son zamanlarda ne kadar uyuyabildi­niz?"</p>

    <p><a id="bookmark70">"Pek fazla değil, efendim," dedi Michaels.</a></p>

    <p>"İspanya'da karaya çıkın ve bir otele yerleşin," dedi Hanley. "İyice dinlendikten sonra güneye doğru yola çıkın. Şimdilik güney İtalya'da bir havaalanında bekleyin... Böylece size ihtiyacımız olduğunda bize yeterin­ce yakın olursunuz."</p>

    <p>Amfibik uçak çok yararlı bir gereçti, fakat gemiye alınamayacak ka­dar büyüktü.</p>

    <p>"Anlaşıldı, efendim," dedi Michaels.</p>

    <p>"Adamlarımızdan biri size içinde yüz dolarlık banknotlar olan iki çu­val getiriyor," dedi Hanley. "Tamamı on bin dolar. Tek başına uçabilecek misiniz, yoksa yanınızda biri olsun ister misiniz?"</p>

    <p>"Tek başına uçabilirim, efendim," dedi Michaels.</p>

    <p>"Daha fazla para gerekirse arayın," dedi Hanley. "Her nerede olursa­nız oraya havale edebiliriz. Şimdi gidip dinlenin, ama uçağın deposu hep dolu ve uçuşa hazır olsun."</p>

    <p>"Anlaşıldı, efendim."</p>

    <p>"Bayan Michaels," dedi Hanley. "Çok başarılı bir iş çıkardınız. Bu­nun sizin ilk tek pilotlu seferiniz olduğunu biliyorum. Performansınız şir­keti son derece memnun etti; bunu bilmenizi isterim."</p>

    <p>"Elendim," dedi Stone. "Robinson'la Adams geliyor."</p>

    <p>Michaels yan kapıdan başını dışarı uzatarak kameranın bulunduğu yere baktı ve Hanley'e başparmaklarıydı "lamam" işareti yaptıktan sonra içeri girip kapıyı kapadı. Kokpite geçip motorlarını çalıştırdıktan sonra telsiz ayarını yaptı.</p>

    <p>Telsizde Adams'ın sesini duyuyorum," dedi. "Ben hemen burasını boşaltıyorum."</p>

    <p>Uçağı Oregon'a bağlayan halatlar çözüldükten sonra Michaels ağır ağır gemiden açıldı. Az sonra havalanmış, İspanya yönünde yola koyul­muştu.</p>

    <p>"Şimdi Adams'ı güvenli bir şekilde gemiye 'indirelim," dedi Hanley. "Sonra da hızımızı artırırız."</p>

    <p>İki dakika sonra Robinson gemideki iniş noktasına konmuştu. Heli­kopter güvenli bir şekilde güverteye bağlandıktan sonra Hanley tam yol emri verdi.</p>

    <p>Cabrillo saat on bire kadar deliksiz uyuduktan sonra resepsiyondan gelen telefonla uyandı. Kahvaltı siparişi verdikten sonra Jones'ın odasını aradı.</p>

    <p>"Ben uyanmıştım, efendim," dedi Jones.</p>

    <p>"Duşunu yap, giyin ve kahvaltı için süitime gel," dedi Cabrillo.</p>

    <p>"Yirmi dakika sonra oradayım, efendim," dedi Joncs.</p>

    <p>Oda servisi kahvaltıyı getirdiğinde Cabrillo duş yapmış, tıraş olmak­taydı. Üstünde bornozuyla kapıyı açtı ve garsona tepsileri nereye bıraka­cağını gösterdi. Dolaptaki cüzdanından para çıkarıp garsona vermek iste­di.</p>

    <p>"Özür dilerim, alamam," dedi garson. "Emir her şeyin ödemesini yaptı."</p>

    <p>Cabrillo cevap veremeden garson kapıdan çıkıp kayboldu. Tıraşını bitirip giyindikten sonra bir haber kanalı bulmak için televizyonun başına geçtiğinde Jones kapıyı tıklattı. Birlikte kahvaltıya oturdular.</p>

    <p>Omletinin yarısını bitirdikten sonra Jones, "Emiri hiç görmedim, patron," dedi. "Nasıl bir adamdır?"</p>

    <p>"Ellili yaşlarının ortasında, ileri fikirli bir adamdır," dedi Cabrillo. "Burada, Amerika Birleşik Devletleri ordusuna birkaç yıllığına bir üs kur­ma izni verdi. Aslında İkinci Körfez Savaşı bu üsteki havaalanından baş­latıldı."</p>

    <p>"Suudi Arabistan la bağlantıları nasıldır?" diye sordu Jones.</p>

    <p>"Genelde iyidir," dedi Cabrillo. "Ama bu durum günden güne deği­şebilir. Suudiler Batı yanlısı görünmekle, fanatik köktendincileri barın­dırma arasında ince bir çizgi bulunduruyorlar. Arap dünyası emiri son za­manlarda fazlasıyla Batı yanlısı olarak görüyor. Suudilerin bu ince çizgi- siyse birkaç kez silinecek gibi oldu."</p>

    <p>Cabrillo tabanındaki son patatesi ağzına atarken telefon çaldı.</p>

    <p>"Limuzin gelmiş," dedi Cabrillo telefonu kapadıktan sonra. "Onunla karşılaştıktan sonra kendi fikrini oluşturursun."</p>

    <p>Sofradan kalkan Jones, Cabrillo'nun ardından kapıdan çıktı.</p>

    <p>Langley, Virginia'da Overholt, şirketin etkisiz hale getirdiği nükleer bombayla ilgili MI5'ten gelen raporu okumaktaydı. İngiltere artık emni­yetteydi, fakat göktaşı hâlâ ele geçirilememişti. Michelle Hunt İngilte­re'ye götürülmüştü, fakat Overholt hâlâ onu nasıl kullanacağını bilmiyor­du.</p>

    <p>Bir saat önce Hanley aramış ve son durumu rapor etmişti, fakat Amerikan yönetiminin son günlerde İsrail'e destek çıkması, Suudilerle iş­birliği yapılmasını çok güçleştiriyordu. Overholt, Suudi gizli polis başka­nını arayıp zehirli seccadelerle ilgili iddiayı anlatmış, fakat hâlâ ondan bir cevap alabilmiş değildi.</p>

    <p>Galiba artık başkanı arayıp yardım istemesi gerekecekti.</p>

    <p>Overholt'un aklını en çok karıştıran şey, Şirket elemanlarının Ma­idenhead Mill'de her yeri taradıkları halde göktaşını veya düşünüldüğü gibi, onun işlemden geçtiğini gösteren herhangi bir iz bulamayışlarıydı.</p>

    <p>Tam o sırada telefon çaldı.</p>

    <p>"İstediğiniz uydu bilgileri hazır, efendim," dedi Ulusal Güvenlik Teş­kilatındaki görevli memur. "Hemen size gönderiyorum."</p>

    <p>"İyi olur," dedi Overholt. "Ama bana Hawker'in nereye gittiğini tele­fonda söyle."</p>

    <p>"Suudi Arabistan'da Riyad'a," dedi memur. "Bu sabah erken saatler­de oraya vardı ve hâlâ orada. Size onun pistteki fotoğrafını gönderiyo­rum."</p>

    <p>"Teşekkür ederim," dedi Overholt ve telefonu kapadı.</p>

    <p>Arkasına yaslanıp çekmecesinden tenis topunu çıkardı ve karşısında­ki duvara atıp tutmaya başladı.</p>

    <p>Beş dakika sonra telefona uzandı ve bir numara çevirdi.</p>

    <p>"Araştırma," dedi karşıdaki ses.</p>

    <p>"İslam dini ve Mekke'deki kutsal alanlar hakkında çabuk bir özet istiyorum." Yıllar önce girdiği bir tarih dersinde İslam ve bir göktaşıyla ilgi­li bir şeyler hatırlar gibi olmuştu.</p>

    <p>"Ne kadar çabuk ve ne kadar ayrıntılı istersiniz?" diye sordu karşıda­ki ses.</p>

    <p>"Kısa olsun ve bir saat içinde gelsin," dedi Overholt. "Bana teşkilatta çalışan bir İslam bilimcisi bulun ve ofisime gönderin."</p>

    <p>"Başüstüne, efendim."</p>

    <p>Overholt yine tenis topunu duvara atmaya başladı. Kaybettiği oğlu­nun hayaleti beynini kemiren bir baba gibi düşünmeye çalışıyordu. Bu ölümün öcünü almak için işi nereye vardırırdı acaba?</p>

    <p>Emirin İran Körfezi'ne bakan bir tepe üzerine kurulu sarayından zenginlik akıyordu. Yüksek taş duvarlarla çevrili muazzam alanda çimle kaplı geniş bir park, garajlar, birkaç tane de yüzme havuzu bulunuyordu. İngiltere ve Avrupa'daki çoğu benzerinin tersine, bu sarayın sıcak, canayakın bir havası vardı.</p>

    <p>Limuzin ana kapıdan girip sarayın ön kapısına giderken yol üstünde­ki birkaç tavuskuşu ve flamingo şikâyetçi sesler çıkararak kaçıştılar. Yo­lun bir yanında üstünde haki renkli tulumuyla bir garaj işçisi spor bir Lamborghini'yi sabunlarla yıkamaktaydı. Diğer taraftaysa iki bahçıvan şamfıstığı ağacından fıstık topluyorlardı.</p>

    <p>Limuzin kapının önünde durunca içeriden takım elbiseli bir adanı çıktı. "Bay Cabrillo," dedi elini uzatarak. "Ben Ahmet-el-Tani, emirin özel kalem müdürüyüm. Sizinle telefonda görüşmüştük."</p>

    <p>"Bay El-Tani," dedi Cabrillo, adamın elini sıkarak. "Nihayet sizinle tanıştığıma çok memnun oldum. Sizi yardımcım Peter Jones ile tanıştıra­yım."</p>

    <p>Jones&nbsp; el-Tani'yle el sıkıştı.</p>

    <p>"Sizleri şöyle alayım," dedi El-Tani kapıya doğru yürüyerek. "Emir si­zi salonda bekliyor."</p>

    <p>Cabrillo ve Jones el-Tani'nin ardından yürüdüler.</p>

    <p>Her iki yanında üst katlara çıkan merdivenlerin bulunduğu mermer döşeli geniş bir fuayeye girdiler. Üstü büyük bir çiçek aranjmanıyla süslü kocaman bir maun masanın etrafında zevkli bir şekilde yerleştirilmiş mermer heykeller vardı. Bir uşak duvardaki Renoir tablosuna yöneltile­cek spot ışığını ayarlamaya çalışıyordu.</p>

    <p>El-Tani fuayeyi geçip tüm duvarları cam olan ve suya bakan muaz­zam bir odaya girdi. Çok sayıda oturma grubu ve çeşitli yerlerdeki plaz­ma televizyonların arasında saksılar içinde yükselen bitkiler vardı. Kuy­ruklu piyano köşeye yerleştirilmişti.</p>

    <p>Emir piyanonun başındaydı; konuklarının geldiğini görünce ayağa kalktı.</p>

    <p>"Geldiğiniz için teşekkür ederim." Cabrillo'ya doğru yürüyüp elini uzattı. "Juan," dedi. "Seni görmek ne güzel."</p>

    <p>"Ekselans," dedi Cabrillo gülümseyerek. Sonra Jones'a döndü. "Yar­dımcım Peter Jones."</p>

    <p>Emir, Jones'ın elini sıkarak, "Memnun oldum," dedi ve yakındaki ka­nepeleri gösterdi. "Böyle oturalım."</p>

    <p>Hepsi oturduktan sonra hemen bir garson belirdi.</p>

    <p>"Çay ve pasta," dedi emir.</p>

    <p>Garson ortaya çıktığı hızla aniden kayboldu.</p>

    <p>"Ee, İzlanda hadisesi nasıl sonuçlandı?" diye sordu emir.</p>

    <p>Cabrillo, ona ayrıntılarıyla her şeyi anlattı.</p>

    <p>"Eğer sizler orada olmasaydınız ve o değişikliği yapmasaydınız," dedi emir. "Şimdi ben kim bilir neredeydim."</p>

    <p>"El-Halifa öldü, ekselans," dedi Cabrillo. "Böylece artık o sorun kal­madı."</p>

    <p>"Yine de," dedi emir. "Şirket'in en kısa zamanda güvenliğim ve dev­letime yönelik tehditlerle ilgili tam bir değerlendirme yapmasını istiyo­rum."</p>

    <p>"Bunu seve seve yaparız," dedi Cabrillo. "Fakat şu anda sizinle görüş­mek istediğim daha acil bir sorun var."</p>

    <p>Emir başını salladı. "Lütfen, anlatın."</p>

    <p>Cabrillo anlatmaya başladı.</p>
  </div>
</body>
</html>
