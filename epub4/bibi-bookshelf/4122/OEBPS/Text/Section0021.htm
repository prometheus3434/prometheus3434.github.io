<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>20</h2>

    <p>Cabrillo, Grönland'a ayak bastığı sıralarda Ukrayna'nın Odesa ken­tindeki bir limanda terk edilmiş bir binada iki adam buluşuyordu. HoIIy- wood filmlerinde genellikle elleri silahlarında tetikte bekleyen adamlar para karşılığı silah veya uyuşturucu el değiştirirdi, fakat bu buluşmada heyecanlı bir sahne yoktu. Ortada sadece iki adam, büyükçe bir tahta sandık ve içinde para bulunan siyah bir naylon çanta vardı.</p>

    <p>"Ödeme istediğiniz gibi karışık oldu," dedi adamlardan biri İngilizce. "Dolar, İngiliz Sterlini, İsviçre Frangı ve avro."</p>

    <p>'Teşekkür ederim," dedi ikinci adam Rus aksanlı bir İngilizceyle.</p>

    <p>"Bu silahın kayıtlarını 1980 yılında gizlice İran'a satıldığını gösterir şekilde değiştirdiniz, değil mi?"</p>

    <p>"Evet," dedi ikinci adam. "Eski komünist yönetiminden şahı devirme­si için radikal Ilumeyni kuvvetlerine satıldığı, gelen parayla da Afganis­tan'daki Rus işgaline kaynak sağlandığı yazıldı."</p>

    <p>"Ya tetik?"</p>

    <p>"Sandığa yeni bir tane koyduk."</p>

    <p>"Çok iyi etmişsiniz," dedi birinci adam gülerek. Uzanıp diğer adamın elini sıktı. "Bir sorun çıkarsa verdiğim o numaradan beni arayabilirsin."</p>

    <p>"Tamam," dedi ikinci adam.</p>

    <p>Birinci adam sandığı rampadan dışarıdaki bir tonluk kamyonun ar­kasına doğru kaydırırken sordu. "Ukrayna'dan ayrılıyorsun, değil mi?"</p>

    <p>"Bu gece."</p>

    <p>"Yerinde olsam çok uzağa giderdim," dedi birinci adam sandığı kam­yona yüklerken.</p>

    <p>"Avustralya yeterince uzak mı?"</p>

    <p>"Avustralya iyi," dedi birinci adam. Kamyonun arkasındaki kapıyı ka­patıp sürgüsünü çektikten sonra sürücü koltuğuna oturdu ve motoru çalış­tırdı. Bir saat sonra bu sandık Karadeniz'i kat etmeye hazırlanan köhne bir yük gemisine taşınıyordu. Bu uzun bir yolculuğun birinci aşamasıydı.</p>

    <p>Odesa'dan ayrıldıktan sonra Yunan yük gemisi Larissa Akdeniz'in dalgalarını göğüsleyerek batıya doğru seyrini sürdürüyordu. Geminin sancak tarafında Cebelitarık'ın kayalık uçurumu yükselmekteydi.</p>

    <p>"Kirli yakıttan," dedi çarkçıbaşı. "Filtreyi temizledim, artık sorun ol­maz. O ses de pistondan geliyor. Dizellerin bir an önce yenilenmesi gerek."</p>

    <p>Kaptan başını sallayıp filtresiz sigarasından bir nefes çektikten son­ra kolunu kaşıdı. Sardunya'dan çıktıktan sonra bileğinde bir isilik başla­mış, şimdi dirseğine kadar çıkmıştı. Kaptanın bu konuda yapabileceği bir şey yoktu. Larissa'nm hedefine varması için daha 2000 kilometrelik yolu ve tam dört günü vardı. Yanlarından geçmekte olan büyük bir petrol tan­kerine şöyle bir baktıktan sonra yanındaki kavanozu açıp içindeki vazeli­ni kızarmış koluna sürdü.</p>

    <p>Esrarengiz yükünü en geç yılbaşı öncesi teslim etmesi gerekiyordu.</p>

    <p>Yakıt sorunu halledildikten sonra istenen tarihte Londra'da olabile­ceğine inanmaya başlamıştı. Oraya vardıktan sonra malı teslim eder, yeni yılı limanda bir barda içerek karşılar, ertesi gün de kolundaki isilik için bir doktor arardı.</p>

    <p>Tahmin edemediği tek şey göreceği ilk doktorun adli tıp doktoru olacağıydı.</p>
  </div>
</body>
</html>
