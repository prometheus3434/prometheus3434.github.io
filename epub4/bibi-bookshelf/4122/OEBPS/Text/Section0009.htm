<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a id="bookmark18">8</a></h2>

    <p>Cabrillo'nun Kulusuk Havaalanina indiği sırada Hawker 800XP'nin pilotu da Grönland'm batı kıyısında bulunan Kangcrlussuaq Uluslararası Havaalanina inmiş, motorlarını kapatmaktaydı. Bu havaalanının iki bin metrelik asfalt pisti vardı ve büyük jetlerle Avrupa'yı kat eden nakliye uçaklarının yakıt ikmali için kullanılmaktaydı. Forel Dağına neredeyse 600 kilometre uzaktaydı, fakat Hawker’ın iniş yapabileceği en yakın tesis burasıydı.</p>

    <p>Clay Hughes yardımcı pilotun kapıyı açmasını bekledikten sonra ye­rinden kalktı. "Size ne talimat verildi?" diye sordu.</p>

    <p>"Siz dönene kadar burada bekleyeceğiz," dedi yardımcı pilot. "Ya da patrondan gelecek habere göre havalanacağız." "Size nasıl ulaşabilirim?"</p>

    <p>Yardımcı pilot, Hughes'e bir kartvizit uzattı. "Burada pilotun uydu telefonunun numarası var. Bizi arayın, hazırlanmamız için yarım saat sü­re verin."</p>

    <p>"Gideceğim yere nasıl ulaşacağım konusunda size bir bilgi verildi mi?"</p>

    <p>O sırada pilot kokpitten başını uzattı. "Uçağın önüne doğru gelen bir adam görüyorum," dedi ön camı göstererek. "Sizi karşılamaya geldi her­halde."</p>

    <p>Hughes kartviziti parkasının cebine yerleştirdi. 'Tamam o zaman."</p>

    <p>Buz gibi bir rüzgâr kuru toz halindeki karları konfeti gibi pist boyun­ca savuruyordu. Hughes uçağın merdiveninden inerken hemen gözleri yaşarmaya başladı.</p>

    <p>"Forel Dağına götürmem gereken kişi siz olmalısınız," dedi adam elini uzatarak. "Adım Mike Neilsen."</p>

    <p>Hughes, kendini sahte bir isimle tanıttıktan sonra göğe doğru baktı. "Hemen kalkmaya hazır mısın?"</p>

    <p>"Sabaha kadar bir yere gidemeyiz," dedi Neilsen. "Siz ve pilotlar için otelde iki oda ayrıldı. Hava durulduğu takdirde gün doğar doğmaz kalka­rız."</p>

    <p>Birlikte terminale doğru yürürlerken, "Buradan Forel Dağına direkt uçabiliyor musun?" diye sordu Hughes.</p>

    <p>"Durgun havada 900 kilometrelik menzilim var," dedi Neilsen. "Ama güvenlik için dağa yönelmeden Tasiilaq'da yakıt alsak iyi olur."</p>

    <p>Terminal binasına girip uyuklamakta olan tek görevlinin bulunduğu metal bir masaya yürüdüler.</p>

    <p>"Isnik," dedi Neilsen adama. "Çalışma zamanı."</p>

    <p>Adam gözlerini açıp iki adama baktı. "Selam, Mike," dedikten sonra Hughes'e döndü. "Pasaportunuz, lütfen."</p>

    <p>Hughes kendi resmi olan fakat sahte isimli resmi Amerikan pasapor­tunu uzattı. Isnik fazla kurcalamadan giriş damgasını bastı.</p>

    <p>"Ziyaret nedeniniz?" diye sordu.</p>

    <p>"Bilimsel araştırma," dedi Hughes.</p>

    <p>"Galiba kimse buraya havası için gelmez, değil mi?" dedi Isnik giriş kaydını yaparken.</p>

    <p>"Girişlerini yaptıktan sonra pilotlara otele gelmelerini söyler misin?" dedi Neilsen.</p>

    <p>"Elbette," dedi Isnik tekrar ayaklarını masaya uzatarak.</p>

    <p>Neilsen önden yürüyüp yol gösterdi. "Burası eski bir Amerikan Hava Kuvvetleri Üssü'ydü," diye açıkladı. "Gideceğimiz otel üs lojmanıydı. Çok güzeldir. Grönland'daki tek kapalı yüzme havuzu buradadır. Hatta altı şeritli bir bowling salonu bile var. Bu ülke için dört yıldızlı bir otel sayıla­bilir."</p>

    <p>Hughes odasına yerleştikten sonra salona inip sıkı bir yemek yedi. Daha sonra yatmak üzere tekrar odasına döndü. Daha akşam bile olma­mıştı fakat ertesi gün yapacak çok işi vardı ve iyice dinlenmiş olmak isti­yordu.</p>
  </div>
</body>
</html>
