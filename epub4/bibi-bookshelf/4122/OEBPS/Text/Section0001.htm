<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2 class="MsoNormal" style="margin-bottom: 2.4pt; text-align: justify;">&nbsp;<a id="bookmark5">ÖNCESİ</a></h2>

    <p>Elli bin yıl önce ve Dünya'dan milyonlarca kilometre uzakta bir ge­zegen sanki yok oluşunu haber verircesine şiddetle seğiriyordu. Gezege­nin yaşlı olması sonunun böyle olacağını gösteriyordu, çünkü kutupları­nın sürekli yer değiştiriyor olması onu sık sık şekli değişen bir küre haline getirmişti.</p>

    <p>Gezegenin özü metaldi ve kaya ile magmadan oluşmaktaydı. Mil­yonlarca yıl içinde şeklini alıp soğuduktan sonra çevresinde argon, hel­yum ve biraz da hidrojenden oluşan bir atmosferi oldu. Gezegenin yüze­yinde, en basit biçimiyle bir mikrop halinde yaşam da başlamıştı.</p>

    <p>Gezegenin daha karmaşık yaşam biçimleri geliştirmesi hiç mümkün olmadı. Mikroplar çoğalmak için oksijen moleküllerini tükettikçe yüzey ­de ve atmosferde evrim yapabilecek hücrelerin barınmasına imkân vermediler. Güneşin etrafında yaptığı her döngü onu bu muazzam fırına da­ha çok yaklaştırırken yüzeyindeki kaya yapısı da çok fazla ısınmış ve pelte haline dönüşmüştü. Gezegen Dünya gibi kendi ekseni etrafında değil de, yuvarlanan bir fıçı gibi döndüğü için kutupları yer değiştirdikçe erimekte olan kaya yüzey' tıpkı bir yanardağdan akan lavlar gibi etrafa saçılıyordu.</p>

    <p>Geçen her saat, her dakika, her saniye onu güneşine doğru yaklaştır­dıkla. ilerisi daha çok soyulmaktaydı... sanki Tanrı'nın eli tel bir fırçayla yüzeyini kazıyordu.</p>

    <p>Soyulan kabuğu kepek gibi atmosferine doğru savruluyor, bu gaz ta­bakasının eşiğine varınca güneşin etkisiyle akkor haline gelip binlerce nükleer bomba gücüyle infilak ediyordu. Yerçekimi saçılan parçalan ken­dine çektikçe tekrar yere düşüyor ve zaten harap olmuş yüzeyden daha çok parça koparıyordu. Kabuğu tükenmekteydi.</p>

    <p>Gezegenin artık çok az ömrü kalmıştı.</p>

    <p>Koruyucu kabuk tamamen yok olduktan sonra metal özün sıcaklığı soğumaya devam etti ve içindeki küre dönmeye başladı. Yüzeyde geniş çat­laklar belirirken büyük yarıklar oluştu ve içinden büyük kitleler halinde erimiş kayalar püskürmeye başladı. Bu sırada gezegenin metal özü müthiş bir yoğunlukla genleşmekteydi. Derken her şey bir anda oluverdi. İç tarafta, güneşe en yakın konumda olan dev bir kaya dilimi göçünce ku­tuplar son bir kez yerinden oynadı ve gezegen deli gibi dönmeye başladı.</p>

    <p>Sonra da patladı.</p>

    <p>Uzaya saçılan milyonlarca metal küre muazzam ısı altında erirken, talihli birkaç tanesi güneşin çekim alanına girmeden uzayın sonsuzluğuna doğru yollarına devam etti.</p>

    <p>Kimsenin bilmediği bu gezegenin patlayıp kalıntılarını evrene saç­masından beri on binlerce yıl geçmişti. Mavimsi bir renk alan bu döküntü yığını içinden tek bir parça düzgün bir küre biçiminde belirdi. Diğer par­çalar uzaydaki başka gezegenlerin çekimine girerlerken bu parça daha uzun bir mesafe katedip Dünya adındaki gezegene doğru yöneldi.</p>

    <p>Bu tek metal küre Dünya'nın atmosferine batıdan doğuya uzayan bir eğri çizerek girdi. İyonoslerde yusyuvarlak, saf metal olan küçük bir par­çası koptu. Ana parça 35. enlem boyunca inişe geçti. Bu enlem genelde kuru ve sıcaktı. Daha küçük ve hafif olan yavru parça, yüzeyin buz taba­kası ve karla kaplı olduğu kuzeydoğuya, 62. enleme doğru çekilmekteydi.</p>

    <p>Aynı gezegenin farklı iki çevresi iki farklı sonuç yarattı.</p>

    <p>Ana parça bir kıyı şeridi boyunca yol aldıktan sonra kıraç bir çöle doğru inişe geçti. Yüz metre çapında, 63.000 ton ağırlığındaki bu nikel-demir karışımı gülle müthiş bir şiddetle yeryüzüne çarparak kuru top­rak üstünde 2 metre çapında bir oyuk açtı. Yükselen toz bulutları hemen Dünya'nın etrafını sarmaya başladı. Bu toz bulutunun tekrar Dünya yü­zeyine inmesi aylar sürecekti.</p>

    <p>Yavru parça gümüş grisi ve katıksızdı. İlk patlama sonrasında mole­küllerinin yeniden düzenlenmesi ve uzaydaki yol alışı boyunca kusursuz bir küre biçimini almıştı. Pürüzsüz yüzeyi Dünya'nın atmosferinden ge­çerken hiçbir engelle karşılaşmadı. Giderek alçalan bir golf topu gibi te­pesi buzla kaplı küçük bir adanın kıyısı üzerinden geçti. Çok geçmeden 30 santimetre çapı, 50 kilo ağırlığındaki yavru küre buz kaplı bir dağın ta­banına gömüldü.</p>

    <p>"Bu da ne böyle?" diye sordu adam İzlanda dilinde. Elindeki sopayla yerdeki bir nesneyi dürtüyordu.</p>

    <p>Adam kısa boylu olmasına rağmen, vücudu kaslarla kaplıydı. Saçları ve yanaklarını örten gür sakalları cehennem alevleri gibi kıpkırmızıydı. Üstünde beyaz bir kürk, altındaysa koyun yününden astarlı, fok derisi bir pantolon vardı. Adam öfke nöbetleriyle tanınırdı ve tam anlamıyla bir barbardı. 1982 yılında işlediği bir cinayet yüzünden İzlanda'dan kovulduk­tan sonra yanında bir grup yoldaşıyla soğuk denizi aşmışlar, halen yaşa­makta oldukları bu buz kaplı adaya gelmişlerdi. Geçen on sekiz yıl bo­yunca adanın kayalık kıyısında bir köy kurup aveılık ve balıkçılıkla yaşam­larını sürdürmüşlerdi. Ama artık hayat sıkıcı olmaya başlamıştı. Kızıl Eric adındaki adam yeni yerler keşfetmek, kavmiyle birlikte yeni topraklar fethetmek için büyük bir istek duyuyordu.</p>

    <p><a id="bookmark6">MS 1000 yılında adanın batı yönündeki iç itiraflarını keşfetmek üze­re yola koyuldu.</a></p>

    <p>Başlangıçta yanında on bir adamı vardı, fakat beş ay geçtikten sonra, ilkbahara girilirken sadece beşi kalmıştı. İki adamı buzdaki yarıklara düşmüşlerdi; Eric geceleri uyurken hâlâ onların çığlıklarını işitiyordu. Biri buzda kayıp başını bir kaya çıkıntısına çarpmıştı. Adam gözleri görme­den, hiç konuşamadan günlerce acı içinde debelendikten sonra bir gece ölüp kurtulmuştu. Başka bir adamı bir yerlerde bir ırmak sesi duyduğunu sanıp kamp ateşinden uzaklaşınca bir beyaz ayıya yem olmuştu.</p>

    <p>İki adamı bir hastalığa yakalanıp ateşler içinde öksürük krizleriyle öldükten sonra geri kalanlar bu bölgenin habis ruhlar tarafından korun­duğuna inanmaya başlamışlardı. Keşif ekibi eksiklikçe adamların ruh hali ile değişiyordu. Önceleri yeni bir şeyler bulma hevesiyle duyulan heyecan kaybolmuş, yerini, yaşamın sonuna gelindiğine inanan kaderci bir duygu­ya bırakmıştı.</p>

    <p>Sanki bu keşîf gezisi lanetliydi ve adamlar bunun bedelini canlarıyla öder gibiydiler.</p>

    <p>“Topu yerden kaldır," diye emretti Eric ekipteki en genç olanına. Adı Olaf olan bu genç bulundukları adada doğan ilk ve tek çocuktu. Ka­ya çıkıntısının üstüne sanki Tanrı'nın eliyle yerleştirilmiş gibi duran tuhaf gri küreye endişeli gözlerle baktı. Bu nesnenin tam kırk sekiz bin yıl önce gökten geldiğini bilemezdi tabi. Olaf çekine çekine küreye yaklaştı. Ekip­teki herkes Eric'in şiddete olan eğilimini bilirdi... aslında adadaki insaf­lar arasında bunu bilmeyen yoktu. Eric kimseden bir şey istemezdi... sa­dece emrederdi. Bu yüzden Olaf bu emri tartışmaya kalkmadı. Zorlukla yutkunup küreyi kaldırmak için eğildi.</p>

    <p>Korku içinde elini değdirdiği anda cismin ne kadar soğuk ve pürüz­süz oluşu dikkatini çekti. Kaldırmaya çalıştı fakat küre güçsüz kolları için fazla ağırdı.</p>

    <p><a id="bookmark7">"Yardım gerek," dedi Olaf.</a></p>

    <p>"Sen," dedi Eric sopasıyla başka bir adamı göstererek.</p>

    <p>Diğerlerinden daha uzun boylu, açık sarı saçlı ve mavi gözlü bir adam olan Katil Gro öne çıkıp kürenin bir ucunu kavradı. İki adam bir­likte küreyi bel hizasına kadar kaldırıp Eric'e baktılar.</p>

    <p>"Son avın postundan bir askı yapın," dedi Eric. "Onu mağaraya götü­rüp orada bir mabet yapacağız."</p>

    <p>Eric başka bir şey söylemeden karlara bata çıka yürümeye başladı. İki saat sonra küre mağaranın içinde güvenli bir yere yerleştirilmişti. Ar­tık bu nesnenin cennetteki tanrılar tarafından gönderildiğine inanan Eric hemen görkemli bir mabet planı yapmaya başladı.</p>

    <p>Eric daha çok adam ve malzeme getirmek amacıyla köye doğru yola koyulup Olaf ve Gro'yu mağarada nöbetçi olarak bıraktı. Köye vardığın­da bir oğlunun daha olduğunu öğrendi. İlkbahar mevsiminin onuruna oğ­luna Leif adım verdikten sonra onu annesine bırakıp yanma seksen adam ile kazı malzemeleri aldı ve tekrar mağaraya doğru yola çıktı. Güneşin günün her saatinde görülebiliyor olması yazın yaklaştığını gösteriyordu.</p>

    <p>Gro altında serili ayı postunun üzerinde yan dönüp ağzındaki kür­kün kıllarını tükürdü.</p>

    <p>Elini şöyle bir postun üstünde gezdirdi... avucunda kalan kılların to­pak topak oluşu onu şaşırttı. Gözlerini meşalenin titrek ışığında ışıldayan küreye çevrildi.</p>

    <p>"Olaf," diye seslendi, hemen yanında uyuyan genç arkadaşına, "Artık yeni bir güne başlama zamanı geldi."</p>

    <p>Olaf doğrulup Gro'ya baktı. Gözleri kançanağı gibiydi; derisi kabar­mış lekelerle doluydu ve yer yer soyulmaktaydı. Hafifçe öksürüp loş ışık­ta bir kez dana Gro'ya baktı. Gro'nun saçları öbek öbek dökülüyordu ve yüzü tuhaf bir renkteydi.</p>

    <p>"Gro," dedi Olaf. "Burnun."</p>

    <p>Gro elinin tersiyle burnunu şilince yine kanlı olduğunu gördü. Burnu gittikçe daha sık kanamaya başlamıştı. Elini ağzına götürüp ağrıyan dişini yokladı. Diş elinde kalıverdi. Yere atıp ayağa kalktı.</p>

    <p>"Böğürtlenleri ben pişiririm."</p>

    <p>Ateşi biraz eşeledikten sonra birkaç dal daha ilave etti. Kırmızı bö­ğürtlenleri kaynatarak buruk tatlı bir sabah içkisi yapıyorlardı. Gro dışarı çıkıp erimekte olan bir buzulun suyunu yamulmuş demir tenceresine dol­durdu. Mağaranın dış duvarında kazınmış işaretler vardı.</p>

    <p>İki üç işaret sonra Kızıl Eric dönmüş olurdu.</p>

    <p>Gro tekrar mağaraya döndüğünde Olafın üstü çıplaktı; bir sopayla sırtını kaşıyordu. Soyulan derisi yılın ilk karı gibi yere dökülmekteydi. Kaşıntısı geçtikten sonra yerden gömleğini alıp giydi.</p>

    <p>"Bir terslik var," dedi Olaf, küreyi işaret ederek. "Her geçen gün iki­miz de daha çok hasta oluyoruz."</p>

    <p>"Belki de mağaranın içindeki kötü havadandır," dedi Gro tencereyi ateşin üstüne yerleştirerek.</p>

    <p>"Bence sebebi bu" dedi Olaf küreyi göstererek. "İçinde şeytan var."</p>

    <p>"Dışarı taşınabiliriz," dedi Gro. "Bir çadır kurarız."</p>

    <p>"Eric mağaranın içinde kalmamızı emretti. Geldiğinde bizi dışarıda bulursa gazabına uğramaktan korkuyorum."</p>

    <p>"İşaretlere baktım," dedi Gro. "En çok üç gece sonra gelir."</p>

    <p>"Gelişini görmek için sırayla nöbet tutarız," dedi Olaf alçak sesle. "Sonra yakalanmadan hemen içeri koşarız."&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

    <p>Gro kaynayan su içindeki böğürtlenleri karıştırdı. "Ya ani ölüm ya da ağır ilerleyen hastalık... bence en iyisi mutlaka olacağını bildiğimiz sondan kaçınmak; öbüründe ne olacağını tam bilmiyoruz."</p>

    <p>"Zaten hepsi birkaç gün," dedi Olaf.</p>

    <p>"Birkaç gün," dedi Gro. Böğürtlen suyunu iki kâseye boşaltıp birini Olafa verdi.</p>

    <p>Mağara duvarına dört işaret daha kazındıktan sonra Kızıl Eric dön­dü.</p>

    <p>"Fena öksürüyorsunuz," dedi iki adamın haline baktıktan sonra. "Di­ğerlerine bulaştırmanızı istemiyorum. Köye dönün, ama kuzeydeki kütük kulübeye yerleşin."</p>

    <p>Olaf ve Gro ertesi sabah yola koyuldular... fakat köye varamadılar.</p>

    <p>Önce Olaf öldü. Yola çıkmalarının üçüncü gününde giderek güçsüzleşen kalbi daha fazla dayanamadı. Gro'nun yazgısı da daha parlak değil­di; artık yürüyemeyecek hale gelince mola verip kamp kurdu. Çok geç­meden kürklü hayvanlar başına üşüştüler. İlk baştaki ziyafetten arta ka­lan parçaları etrafa saçıldı ve çok geçmeden civardaki etoburlar bunları da silip süpürdüler. Gro'dan geriye hiçbir şey kalmamıştı.</p>

    <p>Eric iki adamının ölümünün ardından köyden getirdiği usta maden­cilerini, mühendislerini ve işçilerini mağaranın içinde topladı; zemindeki tozu biraz süpürüp sopasıyla çizerek planını anlattı.</p>

    <p><a id="bookmark8">Yaptığı plan çok iddialıydı, ama cennetten gelen bir armağana da</a> daha azı yakışmazdı.</p>

    <p>O günkü ilk çalışma mağaranın bir haritasını çıkarmak oldu. Çok geçmeden mağaranın dağın içine doğru 2 kilometre kadar uzandığını ve aşağı doğru indikçe ısının arttığını gördüler. Daha derinlerde etrafı sar­kıtlar ve dikitlerle çevrili büyük bir tatlı su göleti vardı.</p>

    <p>Bir grup adam kıyıya gidip akıntının sürüklediği uzun kütükler ara­dılar. Geçitlerden aşağı inebilmek için merdivenler yapılmalıydı. Bir grup adam kayaları oyarak basamaklar yaptı. Kayalardan yapılan süslü bir ka­pı menteşeler üstüne oturtularak nesneyi hırslı gözlerden sakladı. Çeşitli</p>

    <p>Clive Cııssler</p>

    <p>süslemelere ve heykellere temiz hava gelen aralıklardan ışık yansıtıldı. Eric bütün bu çalışmaları kıyıdaki yerleşme alanından denetliyor, mağa­raya pek ender gidiyordu. Bütün plan ayrıntısına kadar aklındaydı.</p>

    <p>Adamlar gelip gittiler, çalıştılar, hastalandılar, öldüler, yerlerine ye­nileri geldi.</p>

    <p>Çalışma bittiğinde Kızıl Eric kavminin nüfusu öylesine azalmıştı ki, koy bir daha kendine gelemedi. Oğlu Leif sadece bir kez bu görkemli abi­deyi gördü.</p>

    <p>Eric mağara girişinin sımsıkı kapatılmasını emretti. Nesneyi bir daha kim bilir kim görebilecekti.</p>
  </div>
</body>
</html>
