<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>51</h2>

    <p>Vanderwald'ın uçağı Johannesburg havaalanına beklenenden yarım saat erken varmıştı.</p>

    <p>Trafiğin de yoğun olmadığı bir saate denk geldiği için, uçaktan in­dikten on beş dakika sonra evinin önündeydi. Posta kutusundaki mektup* larını koluna sıkıştırdı ve elindeki tek çantayla kapısına yürüdü.</p>

    <p>Hole girdikten sonra çantasını yere koyup mektuplarını masanın üs­tüne bıraktı.</p>

    <p>Tam dönüp kapıyı kapatacağı sırada yanında bir adam belirdi; aynı anda mutfak tarafından gelen ayak sesleri duydu.</p>

    <p>"Günaydın, bok herif," dedi adam, namlusuna susturucu takılmış ta­bancasını Vanderwald'ın başına dayayarak.</p>

    <p>Adam başka bir şey söylemedi. Tabancayı aşağıya doğrultup Van- denvald'ı iki dizinden vurdu. Vanderwald yere kapaklanıp acıyla bağır­maya başladı. Diğer adam da hole gelmişti; yerde kıvranan Vander- wald'ın yanına eğildi. "Bilgisayarında bulduğumuz bu DE-3 faturasının ne olduğunu açıklamak ister misin?"</p>

    <p>Bilgiyi almaları için iki dakika ve iki el daha ateş etmeleri yetecekti.</p>

    <p>&nbsp;</p>

    <p><a id="bookmark83">Bir dakika sonraysa birinci adam Vanderwald'ın acılarına son veren atışı yaptı.</a></p>

    <p>Adamlar arka kapıdan çıktıktan sonra iki sokak ötede park etmiş ol­dukları kiralık otomobillerine ulaştılar. Koltuklarına oturduktan sonra, yolcu koltuğundaki adam eldivenlerini sıyırıp çıkardı ve cep telefonunu tuşladı.</p>

    <p>"Hedef bir DE-3'ü Mısır'da Port Said'e bırakmış, az önce buraya geldi. Artık sorun çıkarmayacak."</p>

    <p>"Anlıyorum," dedi Overholt. "Artık eve dönebilirsiniz."</p>

    <p>"Mısır'da Port Said havaalanını canlı görmek istiyorum," dedi Over­holt, Ulusal Güvenlik başkanına. "Bir DE-3 uçağı arıyoruz."</p>

    <p>Ulusal Güvenlik başkanı uydu teknisyenlerine talimatları seslendi. "Yeniden yönlendiriyoruz," dedi. "Biraz bekleyeceksiniz."</p>

    <p>Beklerken Overholt yine ucuna lastik topun bağlı olduğu tahta rake­tini çıkardı ve öfkeyle oynamaya başladı. Aslında birkaç dakikadan fazla sürmeyen bekleyiş ona saatler kadar uzun gelmişti. Nihayet güvenlik baş­kanı aradı.</p>

    <p>"Hazır olun, görüntüyü size yönlendiriyoruz."</p>

    <p>Overholt kendi ekranına baktı. Havaalanının yüksekten görünümü ekranı doldurmuştu. Yavaş yavaş yakın çekim başlayınca DE-3 göründü. Pistte, battaniyeye sarılı bir şeyi göğsüne bastırmış bir adam DE-3'e doğ- nı yürümekteydi. Overholt'un bakışları arasında uçağın yan kapısını aç­maya başladı.</p>

    <p>"DE-3'ün üstünde kalın," diye emretti Overholt. "Havalanırsa, izle­meye çalışın."</p>

    <p><a id="bookmark84">"Anlaşıldı," dedi güvenlik başkanı ve telefonu kapadı.</a></p>

    <p>Telefon çaldığında Hanley kontrol odasında Stone ile oturmaktaydı.</p>

    <p>"Son gelişme şöyle," dedi Overholt. "Bayan Hunt az önce ajanlarıııfa Hickman'ın eskiden pilot olduğunu açıkladı. İki adamım Güney Afrikalı silah tacirini ele geçildiler ve onun dün Port Said'e Hickman için bir DE-3 götürdüğünü öğrendiler. Şu anda karşımda uydudan gelen görüntü var; bana gönderdiğiniz üç boyutlu profile aynen uyan bir adam uçağın kapısını açıyor."</p>

    <p>"Tamam o zaman," diye atıldı Hanley. "Hedefi Kubbetu's Sahra/</p>

    <p>"Onu vurup düşürmeye kalkarsak İbrahim'in Taşı'nı kaybederiz," de­di Overholt. "Uçaktan bırakmasına izin vermek zorundayız."</p>

    <p>"Tamam, efendim," dedi Hanley. "Cabrillo'yu uyarayım."</p>

    <p>Hanley telefonu kapatır kapatmaz telsizle Robinson'u aradı.</p>

    <p>"Hemen dönüş yap," dedi Cabrillo, Adams'a, Hanley'i dinledikten sonra. Adams geniş bir açıyla sola döndü.</p>

    <p>"Murphy ve Lincoln dışında herkesin karada olmasını istiyonım; derhal Kubbetu's Sahra'ya gitsinler," dedi Cabrillo. "O ikisi de füzeleri hazırlasınlar."</p>

    <p>"Tamam," dedi Hanley.</p>

    <p>"Overholt'u ara, İsraillilerin tetikte beklemelerini sağlasın," dedi Cabrillo. "Havada uçak ya da Hickman'a ensesinde olduğumuzu belli edecek herhangi bir şey olmasın."</p>

    <p>"Anlaşıldı."</p>

    <p>"Kevin Nixon derhal beni arasın. Onun yaptığı o şeyi bir kez daha denemek istiyorum."</p>

    <p>"Nereye, efendim?" diye sordu Adams.</p>

    <p>"Kudüs'e, şehir merkezine," dedi Cabrillo. "Kubbetu's Sahra'ya."</p>

    <p><a id="bookmark85">Helikopter yine kıyıya ulaştığı sırada Adams GPS'in tuşlarına do­kundu.</a></p>

    <p>Oregon'da bulunan elemanlar geminin koridorlarında koşuştururlar- ken Nixon da zorbela kendini kontrol odasına attı.</p>

    <p>Hanley hemen Cabrillo'yu aradı. "Nixon yanımda," diyerek mikrofo­nu ona verdi.</p>

    <p>"Kevin?"</p>

    <p>"Evet, efendim."</p>

    <p>"Yaptığın şeyin işleyeceğine emin misin? Eğer kuşkuların varsa, şim­di bilmem gerek."</p>

    <p>"Bana verdiğiniz ağırlık ve tahmini yüksekliği iki kat fazla almama rağmen hâlâ sınırda çıktı," dedi Nixon. "Bildiğiniz gibi, hiçbir şey kusur­suz değildir... ama ben bunun işleyeceğini söylüyorum."</p>

    <p>"Yüklenmesi ne kadar sürer?"</p>

    <p>"Bir dakikadan daha az," dedi Nixon.</p>

    <p>"Malzemeden yeterince var mı?"</p>

    <p>"Evet, efendim," dedi Nixon. "Bize gerekeceğinden fazlasını yaptım."</p>

    <p>"Pekâlâ," dedi Cabrillo. "Senin planını uygulayacağız. Yedek planı­mız yok, bu nedenle seninki mutlaka işe yaramalı."</p>

    <p>"Yarayacak, efendim," dedi Nixon. "Yalnız bir sorun var."</p>

    <p>"Nedir o?"</p>

    <p>"Eğer Kubbe'ye isabet ederse taşı kaybedebiliriz."</p>

    <p>Cabrillo bir an düşündükten sonra, "O işi bana bırak," dedi.</p>

    <p>Hickman yirmi yıldan beri uçak kullanmamıştı, ama pilot koltuğuna oturunca hiç yabancılık çekmedi. Uçuş öncesi kontrollerini yaptıktan</p>

    <p>Kutsal Ta§</p>

    <p>sonra motoru rölantide çalıştırdı ve göstergelere baktı. Otopilot faaldi. Kuleyi arayıp kalkış izni istedi.</p>

    <p>Havaalanı sakindi, izin hemen geldi.</p>

    <p>Yavaşça ilerlerken frenleri denedi. Biraz süngersiydi, ama tutuyor­du.</p>

    <p>Hickman frenlerin yumuşak olmasını dert etmedi... nasılsa bu, uça­ğın son seferi olacaktı. Ağır ağır dönerek piste çıktı ve sıraya girdi.</p>

    <p>Göstergeleri son bir kez kontrol ettikten sonra gaz koluna asıldı ve hızlandı. DE-3 güçbela yerden kesildikten sonra havalandı. Hickman'ın üç yüz kilometrelik yolu vardı.</p>

    <p>Son hızla ve biraz da rüzgârın yardımıyla hedefine yarım saatte vara­caktı.</p>

    <p>"Botlar suya indirildi," dedi Stone. "İsraillilerden de ekibimizi Tel Aviv'den Kubbetu's Sahra ya götürecek helikopter istedim. Helikopter çok büyük olduğu için bizim gemiye inemiyor. İşte, bakın, orada."</p>

    <p>Stone'un gösterdiği ekranda Oregon'un pruvasındaki kameranın gö­rüntüsü vardı. Kıyıda iki rotorlu büyük bir helikopter kumsala iniş yapı­yordu.</p>

    <p>"Ben toplantı odasına gidiyorum," dedi Hanley.</p>

    <p>Koşarak koridoru geçti ve kapıyı açıp içeri daldı. "Pekâlâ, arkadaş­lar," dedi. "Botlar hazır, sahilde de sizi götürecek olan helikopter bekli­yor. Yapacaklarımız konusunda sorusu olan var mı?"</p>

    <p>Kimseden ses çıkmadı.</p>

    <p>"Komuta Bay Seng'de," dedi Hanley. "İyi şanslar."</p>

    <p>Adamların her birinin elinde irice bir karton kutu vardı. Tek sıra ha­linde odadan dışarı çıkarlarken Hanley, Nixon'u durdurdu.</p>

    <p>"İp merdiveni aldın mı?" diye sordu.</p>

    <p>"Bu kutuda, en üstte."</p>

    <p>Tamam, o zaman," dedi Hanley ve onun peşinden kıç güverteye yü­rüdü.</p>

    <p>Adamlar iki bota binip karşı kıyıya hareket edene kadar Hanley on­ları kıç güverteden seyretti. Sonra da Murphy ve Lincoln'a bakmak üzere içeri döndü.</p>

    <p>"Sizi nerede bırakacağım?" diye sordu Adams.</p>

    <p>"Şimdi doğruca Kubbetu's Sahra'ya gidiyoruz," dedi Cabrillo. "O za­mana kadar Oregon'dan gelen ekip de oraya varmış olacak."</p>

    <p>"Sonra?"</p>

    <p>"Açıklayayım," dedi Cabrillo.</p>

    <p>Birkaç dakika sonra Cabrillo açıklamasını bitirmişti. Adams'ın ağ­zından bir ıslık çıktı. "Şirket'in elinde onca yüksek teknoloji ürünü varken iş buna kaldı, demek..."</p>

    <p>"Sirkteki ip cambazının numarasına benziyor," dedi Cabrillo.</p>

    <p>Oregon'dan gelen ekip Kubbetu's Sahra yakınındaki trafiğe kapatı­lan bir sokakta helikopterden indi. İsrail tankları civardaki bütün sokak­ları bloke etmiş, askerler yollardaki ve camideki insanları uzaklaştırmaya çalışıyorlardı. Kutsal mabetlerinin nasıl bir tehdit altında olduğunu bil­meyen yığınla Filistinli protesto gösterilerine başlamıştı. İsrail askerleri basınçlı su sıkarak onları dağıtmaya çalıştılar.</p>

    <p>Seng ekibini caminin girişine götürdü. "Dağılın ve yerlerinizi alın," dedi adamlarına. "Kevin, önce ip yerinde mi, ona bak."</p>

    <p>"Tamam, efendim," dedi Nixon diğerleri koşar adım cami avlusuna girerlerken.</p>

    <p>Seng yakınında duran bir İsrailli subaya döndü.</p>

    <p>"Her taraftaki yangın musluklarına hortum takılsın ve caminin içine salınsın," dedi Seng. "İçeride istediğimiz yere çekilebilecek kadar hortum olsun."</p>

    <p>Subay adamlarına emirler yağdırmaya başladı.</p>

    <p>Hickman Akdeniz üzerinde süzülen uçağının içinde hayatının sonu­na gelmiş olmanın duygularını yaşıyordu. Ve hayatı başarısızdı. Onca ser­vet, şöhret ve iş başarısı son kertede hiçbİT şey ifade etmiyordu. Doğru yapmak istediği tek şeyi yüzüne gözüne bulaştırmış, oğluna iyi bir baba olamamıştı. Kendine aşırı değer verip insanlarla arasına hep mesafe koy­muş, çocuğunun ona olan sevgisini de kabuğundan içeri sokmamıştı.</p>

    <p>Sadece Chris Hunt'ın ölümü bu kabuğu açabilmişti.</p>

    <p>Hickman'ın duyduğu müthiş ıstırap ancak buz gibi bir nefrete dö­nüştüğü zaman yatışabilmişti. Fanatikleri ve gözü dönmüş canileri besle­mekle suçladığı bir dine ve o dini temsil eden her simgeye karşı amansız bir öfke duyuyordu.</p>

    <p>Yakında bu simgelerin tümü yok olacaktı... her ne kadar çabalarının sadece ilk meyvesini görebilecekse de<sub>s</sub> çok geçmeden diğer hedeflerinin de çökeceğini bilmenin mutluluğuyla ölecekti.</p>

    <p>Kıyı göründüğü sırada, çok kalmadı, diye düşündü.</p>

    <p>İslamın paramparça dağılmasına çok kalmamıştı.</p>

    <p>Nixon ve Gannon bir karton kutudan ip merdiveni çıkarıp Kubbetu's Sahra önündeki avluda yere serdiler. Merdiven kısa gelecekti.</p>

    <p>"Yedek merdiveni çıkarayım," dedi Nixon. İkinci kutunun bantını ça- kısıyla açıp içinden yedek merdiveni çıkardı. "Düğüm atmayı bilir misin?"</p>

    <p>"Yelkenlim var," dedi Gannon. "Biraz bilirim, tabi."</p>

    <p>Gannon iki merdivenin uçlarını bağlamaya başladı. Kubbetu's Sahra etrafında ekibin elemanları diğer karton kutulardan içinde beyaz toz olan büyük plastik torbaları çıkarıyorlardı.</p>

    <p>Silsile Minaresi yakınındaki girişte İsrailliler hortumları girişten içeri çekmeye çalışırken Seng. "Onları orada bırakın," diye seslendi. "Bundan sonrasını adamlarım yapar."</p>

    <p>Muazzam külliyenin dört bir yanını dolaşan Seng talimatları tekrar­ladı. Az sonra Şirket ekibi hortumları içeri çekmeye başladı.</p>

    <p>"Oldu işte," dedi Gannon az sonra. "Uçlar sımsıkı tutturuldu."</p>

    <p>"Şimdi bu yanından başlayıp dikkatle kangal etmemiz lazım," dedi Nixon.</p>

    <p>Bir ucundan Gannon gererken, Nixon merdiveni özenle sarıp düz­gün bir kangal haline getirdi.</p>

    <p>Murphy bilgisayar ekranındaki mermi hatlarına 112un uzun baktıktan sonra Hanley'e döndü. 'Tapacağımız bu işin bütçesi sınırlı mı?"</p>

    <p>"Hayır," dedi Hanley.</p>

    <p>"İyi," dedi Murphy. "Çünkü eğer başarı garantisi istiyorsak yapacağı­mız atışlar milyon dolara yakın bir şey tutar."</p>

    <p>"Oynarsan, büyük oynayacaksın," dedi Hanley.</p>

    <p>Lincoln o anda limana giren DE-3'ün çizdiği yol hattına bakıyordu. "Dua edelim de rotası aynı kalsın," dedi. "Ve sizin varsayımınız doğru çık­sın."</p>

    <p>"Kamerasının açısına bakacak olursak," dedi Hanley. 'Taşı bırakmak için alçaktan gelecek. Böylece İbrahim'in Taşı'nın parçalanması daha ko­lay görünmüş olacak. Yüksekten bırakırsa kameranın merceğini geniş açıya ayarlaması gerekir, ki bu da parçalanması sırasında ayrıntılı bir gö­rüntü vermez."</p>

    <p><a id="bookmark87">"Benim derdim o değil," dedi Lincoln. "İkinci geçiş beni korkutuyor."</a></p>

    <p>"Uçağın Kubbe'yi parçalayabilmcsi için en az bir kilometre yüksel­dikten sonra dalış yapması gerektiğini mutlaka biliyordur," dedi Hanley.</p>

    <p>"DE-3'ün tırmanma hızını bilgisayara girdik," dedi Murphy. "Ve faz­ladan altı yüz metre yükselişinin de parametrelerini kurduk. Bu şekilde şurada bir yere gidiyor."</p>

    <p>Murphy eliyle ekranı gösterdi.</p>

    <p>"Harika," dedi Hanley.</p>

    <p>Murphy güldü. "Lincoln ve ben de öyle düşünüyoruz."</p>

    <p>Adams Robinson'u Kubbetu's Sahra'yı çevreleyen avlunun üstünden geçirip Nixon'un el salladığı noktaya doğru alçalırken, Hickman'ın daha dokuz dakikalık yolu vardı. Nixon hâlâ dönmekte olan pervanelerin altın­dan koşup halatın ucunu açık kapıdan uzanan Cabrillo'ya uzattı, sonra da koşarak geri çekildi.</p>

    <p>"Şimdi çok yavaş yüksel," dedi Cabrillo.</p>

    <p>'Tamam, patron," dedi Adams.</p>

    <p>Büyük bir dikkatle yükselen Adams kontrolleri bir ccrrah hassaslı- ğıyla yönetiyordu. Robinson'u yavaşça havalandırdıktan sonra yengeç gi­bi yan giderken Cabrillo da halatı salıverdi. Kubbe'nin üstünde örümcek ağına benzer bir file oluştu. Öbür uca giden Adams burada bir metre ka­dar yüksekte havada durunca Cabrillo merdivenin ucunu salıverdi. Aşağı­da Meadows ve Ross birer yanından yakalayıp merdiveni gergin bir şekil­de tuttular. İp merdivenlerden aşağıya fileler sarktı.</p>

    <p>"Şimdi beni Kubbe'nin tepesine indirirsen, çok makbule geçer," dedi</p>

    <p>Cabrillo gülerek.</p>

    <p>Adams yavaş yavaş yükselip Kubbe'yc yanaştı. Cabrillo kapıyı açtı ve dikkatle kızağa basıp indi. Adams'a el salladıktan sonra kenara gidip ip merdivenin basamak değneğini aldı.</p>

    <p>Adams yakındaki bir caddeye iniş yaptı.</p>

    <p>Cabrillo Kubbe'nin tepesindeydi. Başını kaldırdığı zaman yaklaş­makta olan uçağı gördü ve fileyi bütün gücüyle gergin tutmaya çalıştı.</p>

    <p>"Hadi, şimdi, çabuk," diye bağırdı Seng yedi adamına.</p>

    <p>Adamlar hemen tozları avluya serpiştirmeye başladılar. Bu iş bittik­ten sonra yangın hortumlarına koşup talimat beklemeye başladılar.</p>

    <p>Hortumlardan birinde Nixon ve Gannon vardı. Ucunu Nixon tutu­yordu. "Bunun işe yarayacağına emin misin, dostum?" diye sordu Gan­non.</p>

    <p><a id="bookmark88">"Evet," dedi Nixon. "Ama temizlemesi hiç kolay olmayacak."</a></p>

    <p>Hiçbir İsrail jetinin ona engel olmaya kalkmaması Hickman'ın dik­katini çekmedi. Alçaktan uçtuğu için DE-3'ün radara yakalanmadığını düşünüyordu. Kumandayı otomatik pilota devrederek arkadaki kargo bö­lümüne geçti.</p>

    <p>İbrahim'in Taşı hâlâ battaniyeye sarılıydı. Hickman battaniyeyi açıp taşı iki eliyle kaldırdı.</p>

    <p>"Sonun geldi," dedi dişlerinin arasından. "Senin ve temsil ettiğin her şeyin."</p>

    <p>Yan pencereden cami külliyesine yaklaşmakta olduğunu görüyordu. Yaptığı hesaba göre bu hızla uçarken, uçağın burnu ilk duvara vardığı sı­rada bırakırsa taş tam Kubbe'nin üstüne düşecekti.</p>

    <p><a id="bookmark89">Hickman çarpma anını göremeyecekti, ama kameralar bu iş içindi.</a></p>

    <p>Yaklaşan DE-3'ün sesini duyunca Seng. "Şimdi, şimdi şimdi," diye bağırdı.</p>

    <p>Hortumların başındaki adamlar muslukları açarak yerdeki tozları su­lamaya başladılar. Su katalizör görevi yapıyordu. Tozla buluştuğu anda küçük toz tanecikleri şişerek birbirlerine kenetlendiler ve köpük gibi bir madde oluşturdular. Böylece bir metreye yakın yükseklikte bir köpük ta­bakası yeri kaplamıştı. Ayaklarının altındaki tozlar suyla şişince Gannon havaya yükseldiğini hissetti.</p>

    <p>Hickman pencereden bakarak taşı atacağı anı bekledi. Camiyi çevre­leyen duvarı gördüğü anda da İbrahim'in Taşı'nı aşağıya attı. Taş döne döne aşağıya düşerken hemen kokpite koştu. İntihar dalışı için uçağı yük­seğe çıkaracaktı.</p>

    <p>Bu bir filmde olsaydı, Cabrillo elindeki ip merdivenle vurarak taşın yönünü değiştirir ve Kubbeyi zarar görmekten korurdu. Yahut, İbra­him'in Taşı fileye düşer ve hiç zarar görmezdi. Sonuçta, Cabrillo'nun Kubbe tepesine çıkması bir işe yaramadı.</p>

    <p>Hickman'ın atışı kısa geldi.</p>

    <p>Eğer yer köpükle örtülü olmasaydı, taş mermer zemine çarpınca parçalanırdı. Ama Kubbe'yc üç metre kala düştü ve köpüğe otuz beş san­timetre kadar batarak saplandı. En küçük bir hasar yoktu.</p>

    <p>Seng hemen oraya koştu ve taşa baktı. "Kimse dokunmaya kalkma­sın," diye bağırdı. "Müslüman olan bir CIA ajanı gelip alacak."</p>

    <p>Seng telsizini çıkarıp Oregon'da Hanley'i aradı.</p>

    <p>"Ayrıntıları sonra anlatırım, ama taş şu anda emniyette," dedi Seng. "Adams'ı arayıp başkanı almasını söyler misiniz?"</p>

    <p>Hanley, Stone'a döndü. "Hemen arayıver," dedi.</p>

    <p>Stone telsize yönelirken Hanley de Murphy ve Lincoln'la birlikte atış rampasında duruyordu. Oregon'un kıç tarafında bilgisayar güdümlü bir füze bataryası ağır ağır DE-3'ü izlemekteydi.</p>

    <p>DE-3 dakikada beş kilometre hız yapıyordu. Hickman kokpitc koşup uçağı yükseltmeye başlayana kadar Kudüs'ten on beş kilometre uzaklaş­mış, Ölüdeniz'e de o kadar bir mesafe kalmıştı.</p>

    <p>Hickman yükselmeye devam ediyordu.</p>

    <p>"Otuz saniye sonra uçağın parçaları Filistin yerleşim alanının dışına düşecek," dedi Lincoln.</p>

    <p>Hickman için insan hayatının önemi yoktu; Şirket ise katillerden oluşmuyordu. Eğer Hickman Ürdün'e doğru devam etseydi, onu yere in­dikten sonra yakalamaya çalışacaklardı. Eğer dönmeye kalkışırsa, o za­man başka çare kalmayacaktı. Hickman'ın Kudüs yönüne dönmesinin tek bir amacı, intihar dalışı yapmak olurdu.</p>

    <p>DE-3'ün Ölüdeniz'e varmasına birkaç saniye kalmıştı.</p>

    <p>"Efendim," dedi Murphy. "Bilgisayar, uçağın dönmeye başladığını saptadı."</p>

    <p>"Atış iznin var," dedi Hanley.</p>

    <p>"Zaman kaydı," dedi Lincoln günün tarihi ve saatini okuyarak.</p>

    <p>"Kamerayla izliyoruz," dedi Lincoln.</p>

    <p>Atış rampasında, içinde bir radar izleme ünitesi olan küçük bir cam kubbenin iki yanından, iki füze fırlatıldı. Gemiden DE-3'e doğru bir çizgi gibi havayı delerek yol aldılar. Bir savaşçının yayından çıkan oklar gibi dümdüz hedefe yönelmişlerdi.</p>

    <p>Füzeler başının üstünden geçerken Adams, Cabfillo'yu Kubbe'nin tepesinden almaktaydı. Tepedeki halatı çıkarıp yerdekilere attıktan sonra Adams havalandı ve camiden uzaklaştı.</p>

    <p>Hickman uçağını yana çevirdiği anda, çok kısa bir an için iki minik ışığın uzaktan gelişini gördü. Beyni bunların nc olduğunu algılayamadaıı füzeler DE-3'ün gövdesine isabet etti.</p>

    <p>Uçağın parçaları Ölüdeniz'e düşerken Hickman çoktan ölmüştü.</p>

    <p>Füzeler hedefe isabet ettiği anda Robinson'un burnu o yöne dönük­tü.</p>

    <p>"Taşı emniyete alın," dedi Cabrillo telsizle Hanley'e. "Ben enkaz ye­rine gidiyorum."</p>
  </div>
</body>
</html>
