<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a id="bookmark47">36</a></h2>

    <p>Rogeı, Lassiter Newcastle Tren İstasyonu'nda tuvaletin dışındaki bankta oturuyordu. Son yirmi dakikasını kapıyı ve etrafındaki alanı kola­çan ederek geçirmişti. Kuşku çekecek hiçbir şey yoklu. İçeri son giren adamın da çıkmasını bekledikten sonra ayağa kalktı. Tuvalet artık boş ol­malıydı.</p>

    <p>İçeri girip son bölmenin sifonuna gitti ve haznenin kapağını kaldırdı.</p>

    <p>Kiralık dolabın anahtarı oradaydı; hemen alıp cebine attı. Sonra çı­kıp kiralık dolabı buldu. Burada da bir yarım saat geçirip etrafa bakındı; yine göze çarpan bir şey yoktu. Bir hamal görünce hemen adamı çağırdı.</p>

    <p>"Otoparkta kiralık otomobilim var," dedi Lassiter, elindeki yirmi sterlini göstererek. "Ön kapıya çekeceğim, sen de bana buradaki paketi­mi getirebilir misin?"</p>

    <p>"Paketiniz nerede, efendim?" diye sordu hamal.</p>

    <p>Uıssiter, adama anahtarı uzattı. "Şuradaki dolapta."</p>

    <p>Adam anahtarı aldı. "Kiralık otomobiliniz ne marka?"</p>

    <p>"Siyah bir Daimler," dedi Lassiter.</p>

    <p>'Tamam, efendim," dedi adam ve el arabasını dolaba doğru sürdü.</p>

    <p>Lassiter istasyondan çıkıp yolun karşısındaki otoparka yürüdü. Eğer otomobiline kadar gidip otoparktan çıkana kadar kimse onu durdurmazsa, bu iş tamam, demekti. Eğer peşinde Dirisi varsa, hamlesini o ana ka­dar yapmış olurdu.</p>

    <p>Kimse onu durdurmadı. Demek kimse durumu bilmiyordu.</p>

    <p>Otopark ücretini ödeyip çıktı ve istasyonun ön kapısına geldi. Hamal orada bekli)ordu; kutu el arabasının içindeydi. Lassiter torpido gözünde­ki düğmeye basıp bagaj kapağını açtı.</p>

    <p>Penccrc3İni açıp, "Bagaja bırakıver," dedi hamala.</p>

    <p>Hamal kutuyu bagaja yerleştirip kapağı kapadı. Lassiter otomobili vitese geçirip hareket etti.</p>

    <p>&nbsp;</p>

    <p>CIA'in MI5 ile irtibatını sağlayan görevli MI5'in Londra'daki karar­gâhında bir ofiste oturmaktaydı.</p>

    <p>'Taşeron şirketinizdekiler bize nükleer bombanın içinde olduğunu sandığımız bir minibüsün plaka numarasını verdiler," dedi MI5 ajanı. "Şu anda ekibimiz bu aracı kiralayan şirketi sorguluyor. Kimin kiraladığını öğrendiğimiz zaman bombayı ele geçirebiliriz."</p>

    <p>"Bu çok iyi," dedi CIA ajanı. "Kayıp göktaşı ne durumda?"</p>

    <p>"Onu da ele geçirmemiz an meselesi," dedi MI5 ajanı.</p>

    <p>"Bize ihtiyacınız var mı?" diye sordu CIA ajanı.</p>

    <p>"Sanmıyorum," dedi MI5 ajanı. "Kraliyet Hava Kuvvetleri ve Deniz Piyadeleri bu işin üstünde."</p>

    <p>CIA ajanı yerinden kalktı. "O halde iş sonlanınca beni ararsınız."</p>

    <p>"Hemen haber veririm."</p>

    <p>CIA ajanı ofisinden çıkar çıkmaz MI5 ajanı telefonuna uzandı. "Tre­ni durdurmamıza ne kadar kaldı?"</p>

    <p>"Tren beş dakika sonra burada olacak," dedi karşıdaki ses.</p>

    <p>Middlesbrough'a en yakın tren istasyonu olan Steckton'un bir kilo­metre kuzeyindeki koruluk alan her an patlayacak bir savaş hazırlığı için­de gibiydi. Tren yolunun her iki yanında birer Challenger tank pozisyon almıştı. Tren durduktan sonra en sondaki vagonun olacağı yerdeyse, üst­lerinde kamuflaj giysileriyle iki takım deniz piyadesi ağaçların ardına giz­lenmişti. Bu ekip trene arka kapısından dalacaktı. Rayların biraz daha ötesinde, her iki tarafta ağaçların arkasındaki boşluklarda bir Harrier jet ve silah donanımlı bir Agustawestland A-129 Mongoose helikopter bulu­nuyordu.</p>

    <p>Yirmi yedi numaralı trenin gürültüsü giderek yaklaşmaktaydı.</p>

    <p>Operasyonun komutanı olan kara albayı lokomotifin burnunu göre­ne kadar bekledikten sonra telsizle makinisti arayıp durmasını emretti. Makinist her iki yandaki tankları görür görmez frenlere asıldı; tren teker­leklerinden kıvılcımlar çıkararak durdu.</p>

    <p>Deniz piyadeleri trene dalarken helikopter de havada pozisyon ala­rak ateş desteği sağladı.</p>

    <p>Askerler treni didik didik arayacaklar, fakat hiçbir şey bulamayacak­lardı.</p>

    <p>O sıraca Roger Lassiter otomobili içinde Londra'ya doğru yol al­maktaydı. Stockton'u geçtikten sonra ilerideki karışıklığı gördü ve Windermere'ye giden yola saptı. Birazdan Lancaster'dan geçen kuzey-güney otoyoluna çıktıktan sonra Birmingham'a doğru devam edecek ve güney İngiltere'ye ulaşacaktı.</p>

    <p>Lassiter bir puro yakıp trene baktı.</p>

    <p>Thames Nehri'nc havadan yaklaşmakta olan Adams yeri tam sapta­yabilmek için GPS'ine baktı. O sırada Cabrillo da nehrin karşısındaki bir parka bakıyordu. Projektörlerle aydınlatılmış kocaman bir çadırın etrafında işçiler hummalı bir çalışma içindeydiler.</p>

    <p>"Solunuzda, efendim," dedi Adams.</p>

    <p>Kare biçimindeki helikopter alanı flaş yapan ışıklarla aydınlatılmıştı. Hemen yakınında bir otomobil de selektör yapmaktaydı. Adams inişe ha­zırlandı.</p>

    <p>"Seng ve Meadows gelmişler," dedi Cabrillo. "Ben onlarla birlikte otele gideceğim. Hanley'in ayarladığı adam, Heathrow'daki terminalde seni bu­lup otel anahtarını verecek. Başka bir şeye ihtiyacın var mı, George?"</p>

    <p>"Hayır, efendim," dedi Adams. "Yakıt ikmali yapıp otele giderim. Bana ihtiyacınız olursa, ararsınız."</p>

    <p>"Biraz uyumaya bak," dedi Cabrillo. "Bunu hak ettin."</p>

    <p>Adams o sırada inişe odaklandığından cevap vermedi. İniş tamam­landıktan sonra Cabrillo kapıyı açıp çıktı ve yengeç gibi yürüyerek Robinson'dan uzaklaştı. Range Rover'a varmak üzereyken de Adams havalandı ve Thames Nehri'nin karşı tarafına doğru yol almaya başladı.</p>

    <p>Meadows dışarı çıkıp Cabrillo için arka kapıyı açtı.</p>

    <p>Cabrillo araca girip kapıyı kapadıktan sonra, "Ne durumdayız?" diye sordu.</p>

    <p>'itlimizde ne varsa Bay Hanley'e ilettik," dedi Seng. "Ne yapacağımı­zı sizin bize anlatacağınızı söyledi."</p>

    <p>Seng, Savoy Oteli'ne doğru yol alırken Cabrillo durumu anlatmaya başladı.</p>

    <p>Oregon hızla güneye doğru seyrediyordu. 3ü Aralık günü gece yarısı­na az bir süre vardı ve gemi yerel saatle 09.00 sularında Londra limanı yakınında olacaktı. Kalabalık toplantı odasında, Hanley tahtaya notlarım yazıyordu. Tahta neredeyse dolmuştu.</p>

    <p>"Bildiklerimiz bunlar," dedi Hanley. "Artık göktaşının çalınmasıyla kayıp Ukrayna bombası arasında bir bağlantı olmadığına inanıyoruz. El-Halifa ve örgütünün, Echelon dinleme istasyonunda rüşvetle besledik­leri bir görevliden göktaşıyla ilgili bilgi aldıklarını ve bunu mevcut planla­rıyla birleştirdiklerini sanıyoruz... ki, bu da Londra'nın kalbine yapılacak bir terörist saldırışıydı."</p>

    <p>"Göktaşını ilk başta çalmak isteyen kimmiş?" diye sordu Murphy.</p>

    <p>"Bay Truitt'in Las Vegas'tan verdiği son bilgi, işin ucunda Halifax Hickman olduğunu gösteriyor."</p>

    <p>"Şu ünlü milyarder mi?" diye sordu Ross.</p>

    <p>"Doğru," dedi Hanley. "Ama henüz nedenini bilmiyoruz. Hickman'ın otellere, sayfiye yerlerine, kumarhanelere, silah fabrikalarına, ev eşyaları­na yatırımları var. Ayrıca bir dizi cenaze evi, çivi, kelepçe, çekiç gibi ge­reçleri üreten imalathaneleri var. Petrol ve tren yolu şirketlerinde muaz­zam hisseleri olduğu gibi, bir uydu televizyon operasyonunu da yöneti­yor."</p>

    <p>"Eski tip milyarderlerden," dedi Pete Jones. "Bugünküler gibi, pizzacılık ya da yazılım sayesinde servetini tek bir kaynaktan yapmamış."</p>

    <p>"Pek insan içine çıkmıyor galiba," dedi Julia Huxley.</p>

    <p>"Evet, biraz Howard Hughes'e benziyor," dedi Hanley.</p>

    <p>"Onun bir psişik profilini çıkarayım," diye önerdi Huxley. "Nasıl bir kişilikle karşı karşıya olduğumuzu bilelim."</p>

    <p>"Adamın amacını öğrenebilmek için Halpert hâlâ bilgisayar dosyala­rını karıştırıyor."</p>

    <p>"Göktaşı şu anda nc durumda?" diye sordu Franklin Lincoln.</p>

    <p>"Hepinizin bildiği gibi göktaşı Juan ve Adams'ın gözlerinin önünde bir Cessna içinde Faeroe Adaları'ndan çıkarıldı. Cessna'yı takip ettiler. Helikopterin benzini bitince Juan bir otomobille takibi Edinburgh yakı­nında bir tren istasyonuna kadar sürdürdü. Tam göktaşına ulaşmak üzereyken Amerikan başkanı, Overholt aracılığıyla onu görevden çekti ve işin İngiliz yetkililere devredilmesini emretti. Onlar da b:r saat kadar ön­ce treni durduracaklardı, ama henüz bize sonucu bildirmediler."</p>

    <p>"Eğer göktaşını ele geçirdilerse," dedi Hali Kasım. "Onu alıp Ameri­ka'ya götürmekten başka işimiz kalmıyor."</p>

    <p>"Doğru” dedi Hanley. "İşte bu yüzden artık sadece nükleer bomba ko­nusuna yoğunlaşmamızı istiyorum. Bildiğimiz kadarıyla bir Yunan yük ge­misi içinde Karadeniz'i aşıp Sheppey Adası Limanı'na getirilmiş. Anladığı­mız kadarıyla, burada El-Halifa'nın adamları bombayı almışlar, ödemeyi yapmadan oradan ayrılmışlar. Oraya giden Seng ve Meadows bizi bombaya götürebilecek bilgi içeren bir videobant buldular."</p>

    <p>"Ne tuhaf," dedi Jones. "El-Halifa öldükten sonra adamları misyon­dan vazgeçmediler. Liderleri öldüğü halde hâlâ devam etmek istiyorlar."</p>

    <p>"İşin güzel yanı da bu," dedi Hanley. "El-Halifa'nın öldüğünü bildik­lerini sanmıyoruz."</p>

    <p>"Ama onca zamandır onlarla hiç temas kurmamış," dedi Ross.</p>

    <p>"Evet," dedi Hanley. "Ama yıllardan beri onlar hakkında topladığı­mız bilgilere bakınca, bunu daha önce de defalarca yapmış olduğunu gö­rüyoruz."</p>

    <p>"O halde içimizden biri El-Halifa olacak, öyle mi" dedi Murphy.</p>

    <p>Hanley'in işareti üzerine Nixon bir ses kayıt cihazına uzandı. "El-Ha­lifa'nın uydu telefonunu ele geçirdik. Ses postasında kist bir mesaj vardı. Bunu elimizde bulunan bir bandla eşleştirip onun sesini bilgisayarda kay­dettim."</p>

    <p>Nixon cihazı çalıştırınca El-Halifa'nın sesi odayı doldurdu.</p>

    <p>"Bu telefonla onun irtibat kuracağı kişiyi arayıp bir buluşma sağla­mayı düşünüyoruz," dedi Hanley. "Sonra da bombayı ele geçiririz."</p>

    <p>"Ne kadar zamanımız var?" diye sordu Kasım.</p>

    <p>"Yarın tam gece yarısı olduğunda bombayı patlatacaklarını sanıyo­ruz," dedi Hanley.</p>

    <p>"Tam yılbaşında," dedi Murphy. "Vay alçaklar. Nerede olabilir, fikri­niz var mı?"</p>

    <p>"Buckingham Sarayı'nın yakınındaki bir parkta kutlamalar var ve bir konser olacak," dedi Hanley. "Elton John'un konseri."</p>

    <p>"Şimdi iyice tepem attı," dedi Murphy. "O adamın müziğini çok be­ğenirim."</p>

    <p>"Pekala, arkadaşlar," dedi Hanley. "Şimdi herkesin kamarasına gidip uyumasını istiyorum. Çoğunuz yarın Londra'ya gidip operasyonda görev alacak. Görev dağılımı için herkesin sabah yedide burada, toplantı oda­sında olmasını istiyorum. Londra'ya varır varmaz da, şehre gireceksiniz. Sorusu olan var mı?"</p>

    <p>'Tek bir sorum var," dedi Huxley. "Bombayı etkisiz hale getirmeyi bi­len var mı?"</p>
  </div>
</body>
</html>
