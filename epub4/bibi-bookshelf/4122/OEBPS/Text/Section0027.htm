<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a id="bookmark37">26</a></h2>

    <p>Faeroe Adalarfnın hemen güneyinde bir bulut katmanı neredeyse denizle birleşmiş gibi görünüyordu. Güneyden gelen bir fırtınanın bu uç kısmı İngiltere Adaları'nı son iki günden beri yağmur ve kar altında bı­rakmıştı. Robinson R-44 bu girdaba girmiş bulunuyordu.</p>

    <p>Bir an için pırıl pırıl gökyüzünü görüyorlar, hemen sonra bir bulut içine girip Cessna'yı ve altlarındaki denizi gözden kaybediyorlardı. Şid­detli rüzgâr da helikopterin yönünü ve hızını sık sık değiştirmekteydi. İs- koçya kıyıları 400 kilometre güneydeydi. Yakıt ikmali yapabilecekleri ilk şehir olan Inverness ise bundan bir 110 kilometre daha uzaktaydı.</p>

    <p>Her iki yakıt deposu da dolu olduğu için Adams ve Cabrillo karaya ulaşabilirlerdi... tabi, rüzgâr onlara aksi bir durum yaratmasa bu gerçekle­şirdi. Robinson'un menzili taş çatlasa 600 kilometre kadardı. Cessna 206 1200 kilometreden fazlasını yapabiliyordu. Bennett, Faeroe Adalan'nda ya­kıt ikmali yapmamıştı... Cabrillo'nun peşinde olduğunu görünce hemen ha­valanmıştı; dolayısıyla her iki araç da eşit durumdaydı.</p>

    <p>Seyir hızı olarak da saatte 200 kilometreyle eşittiler.</p>

    <p>"İşte orada," dedi Cabrillo bulutlanıl açık verdiği bir noktayı göstere­rek. "Birkaç kilometre önümüzde."</p>

    <p>&nbsp;</p>

    <p>Adams son on dakikadır Cessna'yı bir görüyor, bir kaybediyordu. "Bizi görebildiğini sanmıyorum," dedi. "Ondan aşağıdayız ve görüş menzi­line girmeyecek kadar gerisindeyiz."</p>

    <p>"Bizi radarında göremez mi?" diye sordu Cabrillo.</p>

    <p>"Bu eski model Cessnalar'da o çeşit radar bulunmaz," dedi Adams.</p>

    <p>"Hızını artırabilir misin?"</p>

    <p>"Son hızla gidiyoruz, patron," dedi Adams hız göstergesini göstere­rek. "Ama sanırım, o da öyle. Yükselip dalarak hız kazanmayı da deneye- meyiz, çünkü tırmanırken ileri hızı kaybederiz ve onu gözden kaybede­riz."</p>

    <p>Cabrillo bir an bu durumu düşündü. "O halde onu takip etmekten ve yardım istemekten başka yapabileceğimiz bir şey yok."</p>

    <p>"Doğru," dedi Adams.</p>

    <p>James Bennett havada yalnız olduğunu sanarak uçuşunu sürdürü­yordu. Robinson R-44'lcrin seyir hızını tam olarak bilmiyordu, fakat bil­diği bir şey, çoğu küçük helikopterin saatte 150 kilometre civarında hız yapabildiğiydi. Yaptığı tahmine göre kendisi İskoçya'ya vardığında, heli­kopter de, eğer takibini sürdürüyorsa, ondan yarım saat geride olacaktı. Bennett uydu telefonunu aldı ve bir numarayı aradı.</p>

    <p>"Paketi aldım," dedi. "Ama sanırım peşime bir kuyruk takıldı."</p>

    <p>"Emin misin?" diye sordu karşıdaki ses.</p>

    <p>"Emin değilim," dedi Bennett. "Ama peşimdeyse, sanırım onu atlata­bilirim. Ama, indikten sonra paketi teslim etmek için sadece yarım saat kadar zamanım olacak. Bu sorun olur mu?"</p>

    <p>Karşı taraftaki adam cevap vermeden önce bir süre düşündü. "Bir şey ayarlamaya çalışırım," dedi. "Sonra da seni ararım."</p>

    <p>"Ben buradayım," dedi Bennett telefonu kapatarak.</p>

    <p>Bennett uçağın yön değiştirmemesi için dengeyi ayarladıktan sonra yakıt göstergesine baktı. Ucu ucuna varacak gibiydi. Bir an bir sıcak hava akımıyla Cessna yükseldikten sonra tekrar normal seyir irtifasına indi. Bennett yirmi yıldan beri kullanmakla olduğu Stanley termosundan ken­disine bir fincan kahve doldurdu.</p>

    <p>"Overholt'u arayacağım," dedi Hanley. "İngilizlerin savaş jetleriyle uçağı inmeye zorlamalarını sağlasın. Böylece iş hallolmuş olur."</p>

    <p>"Cessna inene kadar İngilizlerin beklemesi gerektiğini mutlaka be­lirtsin," dedi Cabrillo. "Artık göktaşını kaybetmek istemiyorum."</p>

    <p>"Bunu anlamasını sağlarım," dedi Hanley.</p>

    <p>"Faeroe Adalarından ne kadar uzaklıktasınız?" diye sordu Cabrillo.</p>

    <p>"Yirmi dakika kadar."</p>

    <p>"Danimarkalılar yata el koydular mı?"</p>

    <p>"Washington'dan gelen son mesaja göre ellerinde yeterince adam yokmuş," dedi Hanley. "Ama tepeye bir polis memuru dikmişler, gemiyi gözlüyormuş... şu anda daha fazlasını yapamazlarmış."</p>

    <p>Cabrillo bir süre düşündükten sonra, "Nükleer bomba ele geçirilmiş mi?" diye sordu.</p>

    <p>"Bildiğim kadarıyla, hayır."</p>

    <p>"Yatta olabilir," diye tahmin yürüttü Cabrillo.</p>

    <p>"Overholt un kaynağı bombanın eski bir yük gemisine yüklendiğini iddia ediyor,"</p>

    <p>"Bu adamlar her kimse, deniz üstünde teslimat yapmayı seviyorlar," dedi Cabrillo. "Yük gemisiyle bir yerde buluşup yata almış olabilirler."</p>

    <p>"Ne yapmamızı öneriyorsun?"</p>

    <p>"Overholt'a yatın limandan ayrılmasına izin verilmesini tavsiye ede­lim," dedi Cabrillo. "Oregon<sup>7</sup>u ondan uzak tutun... bırakalım İngiliz ya da</p>

    <p>&nbsp;&nbsp;&nbsp;&nbsp;&nbsp; Amerikan Donanması bu sorunla uğraşsın. Yata açık denizdeyken bordalasınlar, o şekilde tehlike çok daha az olur."</p>

    <p>"Şimdi Overholt'u arayıp tavsiyelerimizi iletirim," dedi Hanley. Telefon kapandıktan sonra Cabrillo arkasına yaslandı. Göktaşı ve bombanın iki ayrı örgütün elinde olduğunu bilemezdi, tabi. Örgütlerden biri İslam adına darbe vurmayı planlıyordu. Diğeriyse İslama karşı bir darbe vurmayı hedeflemişti. Her ikisinin de yakıtı yüksek oktanlı nefretti.</p>
  </div>
</body>
</html>
