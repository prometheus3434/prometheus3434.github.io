<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2 style="margin-bottom:2.4pt">2</h2>

    <p>&nbsp;</p>

    <p>Oregon İzlanda'nın başkenti Reykjavik'te iskeleye bağlanmış halde beklemekteydi. Limanda balıkçı teknelerinden lüks gezi motorlarına, kadar her çeşit tekne vardı... hatta İzlanda için alışılmadık bir durum, birkaç tane çok büyük yat bile görülebiliyordu. Balıkçı tekneleri, İzlanda'nın en önemli sanayisinin destekleriydi; yatlann burada bulunma nedeniyse, o sırada Arap Barış Zirvesi'nin toplanmakta oluşuydu.</p>

    <p>Oregon,'un son derece sakil bir görünüşü vardı. 170 metre uzunlu­ğundaki bu yük gemisini, sanki her yanını saran pas tabakası tek parça halinde tutar gibiydi. Üst güverteleri çöp içinde, alt ve üst teknesi uyum­suz renklerde boyanmış, tam ortasındaki vinçleri ise her an suya devrilecekmiş izlenimini veriyordu.</p>

    <p>Oysa Oregon'un bu görünümü tamamen bir aldatmacaydı.</p>

    <p>Gemiyi saran pas içinde radarı etkisiz kılan bir boya vardı; bu sayede hiçbir radar ekranında gözükmeden süzülür giderdi. Güvertelerdeki çöp­ler ise sadece dekor amaçlıydı. Vinçlerin durumu da gayet iyiydi; bunlar­dan iki tanesi gerçekten vinç olarak kullanılırken birkaçı haberleşme an­teni» bir kısmıysa füze atışı için destek ayaklarıydı. Alt güvertelerdeki ka­maralar en lüks yatlarla yarışırdı. En yeni gereçlerle donatılmış bir haberleşme ve kumanda merkezi, bir imalat atölyesi, bir helikopteri, birkaç ta­nı; küçiik botu ve en güzel restoranlara rakip olabilecek bir yemek salonu vardı. Reviri pahalı bir özel hastane odasından farksızdı. Gücünü ikili manyetohidrodinamik ünitesinden alan gemi bir çita süratinde yol yapa­biliyor, lunaparktaki çarpışan otolar kadar seri manevra yapabiliyordu.</p>

    <p>Oregon yüksek teknolojiyle donanmış, mükemmel eğitim görmüş mürettebata sahip bir istihbarat aracıydı.</p>

    <p>Oregon'un sahibi ve kullanıcısı olan Şirket, eski ordu ve istihbarat personelinden oluşmaktaydı. Bu insanlar uzmanlık hizmeti isteyen birey­ler ve ülkeler hesabına çalışırlardı. Vicdanlarının sesine göre iş alan para­lı askerlerden oluşmuş özel bir ordu gibiydiler. Amerika Birleşik Devleti hükümeti sık sık gizlice onların hizmetine başvururdu; çünkü kongre bu­nun hesabını soramazdı. Ne diplomatik korunmaları vardı, ne de gerekti­ğinde onlara sahip çıkacak bir devlet desteği... gölgede kalmış bir alanda varlığını ve faaliyetlerini sürdürmekteydi.</p>

    <p>Şirket para karşılığı çalışan bir güçtü... fakat müşterilerini özenle se­çerdi.</p>

    <p>Son bir haftadır zirveye katılmakta olan Katar emirinin güvenliğini sağlamak amacıyla İzlanda'da bulunuyorlardı. Bu toplantılar için İzlan­da'nın seçilmesinin çeşitli nedenleri vardı. Ülke küçüktü; Reykjavik nüfu­sunun 100.000 civarında oluşu güvenlik için çok elverişliydi. Nüfus homo­jendi; dışarıdan gelecck biri hemen belli olurdu ki, bu da barış toplantıla­rını sabote etmek isteyen bir teröristi saptama işini kolaylaştırırdı. Son neden de İzlanda'nın dünyadaki en eski seçimle gelen parlamentosuna sahip olmasıydı. Ülkede yüzyıllardan beri işleyen demokratik bir rejim vardı.</p>

    <p>Bir haftadır süregelen toplantıların gündemini İrak'ın işgali, İsrail ve Filistin'in durumuyla yayılmakta olan köktendinci terörizm oluşturmuştu. Her ne kadar Birleşmiş Milletler veya başka bir dünya örgütünün yaptırımı yoksa da, zirveye katılan liderler bu görüşmeler sonucunda bir yönet­melik oluşturulması ve neler yapılacağına karar vermeleri gerektiğinin farkındaydılar.</p>

    <p>Zirve'ye Rusya, Fransa, Almanya, Mısır, Ürdün ve bazı Ortadoğu ülkeleri katılırken, İsrail, İran ve Suriye daveti geri çevirmişlerdi. Katı­lımcılar arasında Irak'a giren müttefikler olarak Amerika, İngiltere ve Polonya ile birkaç küçük ülke temsilcisi de bulunuyordu. Yaklaşık yirmi beş ülkenin büyükelçileri, güvenlik ve istihbarat görevlileriyle çeşitli dü­zeylerdeki diplomatları bir gece hep birden İzlanda'nın başkentine üşü- şüvermişlerdi. Kentin küçük nüfusu içinde onlarca casus ve güvenlik gö­revlisi Reykjaviklilcr tarafından sanki dondurucu soğukta bikini giymişler gibi kolayca fark ediliyorlardı. İzlandalılar genellikle açık tenli, sarı saçlı ve mavi gözlüydüler... yerlilerin arasına kanşıp gizlenmeyi düşünen biri için bu görünümü sağlamak imkânsız gibiydi.</p>

    <p>Karla kaplı zeminde parlak renkli ve alçak binalarıyla Reykjavik bir Noel ağacmdaki süslemeleri andırmaktaydı. En yüksek bina olan Hallg- rimskirkja Kilisesi üç katlıydı. Evlerin ve tüm binaların ısıtılmasını sağla­yan jeotermal kaynakların çıkardığı buhar bulutları gerçekötesi bir görü­nüm yaratıyordu. Kaynaklardaki hidrojen sülfid havaya hafif bir çürük yumurta kokusu katmıştı.</p>

    <p>Reykjavik kenti yıl boyu buzdan arınmış bir liman etrafında toplan­mıştı. Limandaysa ülke ekonomisinin temel direği olan balıkçılık filosu barınırdı. Ülkenin adıyla çelişen bir gerçek, burada kış aylarının Ncw York'tan daha sıcak oluşuydu. İzlanda vatandaşlan hem çok sağlıklı hem de mutlu insanlardı. Mutlulukları hep olumlu düşünmelerine yorulabilirse, sağlıklı oluşları da sayısız kaplıca ve sıcak su havuzlarının varlığı olabi­lirdi.</p>

    <p>Arap zirvesinin yapılmakta olduğu Hofoi binası 1986 yılında Mikhail Gorbaçov ile Ronald Reagan'ın toplantısında da kullanılmıştı. Oregon'unbağlı olduğu iskele Hofoi den yarım kilometre uzaklıktaydı; bu da güven­lik için elverişli bir durumdu.</p>

    <p>Katar emirliği Şirkete daha önceleri de iş vermiş, verilen hizmetten de çok memnun kalmıştı. İki taraf da birbirine saygı duyardı.</p>

    <p>Zirvenin Hıristiyan katılımcıları düşünülerek Noel günü için toplantı planlanmamıştı; bu nedenle de Oregon'un mutfağında üç aşçıbaşından oluşan ekip ziyafet sofrasının son rötuşlarıyla meşguldüler. Ana yemek henüz fırında olan on iki kocaman kanatlıkarışımıydı. Bu yemek mürette­bat için çok özeldi: Kemikleri çıkarılmış küçük tavukların içine mısır ve adaçayı doldurulmuştu; bu tavuklar, içi baharatlı ekmekle sıvanmış ve ke­mikleri çıkarılmış ördeklerin içine, onlar da yine kemikleri alınmış iri hindilerin içine yerleştirilmişti. Servis için hindi kesildiği zaman içinden üç kat farklı et çıkıyordu.</p>

    <p>Aperitif tabakları çoktan masalara serpiştirilmişti. Buzlar içinde ha­vuç dilimleri, turp ve kereviz salataları, çerez, meyveler, krakerler ve pey­nir çeşitlerinin yanı sıra, tepsi tepsi yengeç bacağı, ıstakoz, çiğ midye, ba­lıklar, çorbalar, tatlılar ve türlü şaraplann boy gösterdiği muazzam bir açık büfe hazırlanmıştı.</p>

    <p>Kimsenin bu sofradan aç kalkması mümkün değildi.</p>

    <p>Juan Cabrillo lüks kamarasında saçlarını kuruladıktan sonra yüzüne tıraş losyonu sürdü. Kısa sarı saçlarına yapacağı bir şey yoktu, ama son haftalarda bırakmış olduğu keçi sakalını makasıyla düzeltti. Son bir kez aynaya baktı ve görünümünden memnun, gülümsedi. İyi dinlenmişti, sağ­lıklıydı ve her şey yolunda gidiyordu.</p>

    <p>Gardırobundan kolalı beyaz bir gömlek seçti, Londra'daki terzisinin elinden çıkan gri yünlü takım elbisesini, ipek kravatını, açık gri yün ço­raplarını ve pırıl pırıl cilalı siyah Cole-Haan makosenlerini çıkarıp yata­ğın üstüne serdikten sonra giyinmeye başladı.</p>

    <p>Kırmızı mavi şeritli kravatını da bağladıktan sonra kamarasından çı­kıp asansöre doğru yürüdü. Ekibi birkaç saat önce Katar emirine yönelik bir tehdit duyumu almıştı. Bunun üzerine hemen bir plan yapmışlar, eğer başarıyla sonuçlanırsa, bir taşla iki kuş vurmuş olacaklardı.</p>

    <p>Bir de dünyanın diğer ucunda bir yerde çalınmış olan nükleer bom­banın yerini belirleyebilirlere geride kalan yıl adamakıllı başarılı sonlanmış olacaktı. Cabrillo yirmi dört saat içinde buz kaplı çorak bir yere git­mek zorunda kalacağını ve nehir kenarındaki bir şehrin kaderinin buna bağlı olacağını bilmiyordu.</p>
  </div>
</body>
</html>
