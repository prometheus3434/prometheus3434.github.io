<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a id="bookmark48">37</a></h2>

    <p>"Ön tarafta bırakın," diye talimat verdi Seng, Savoy'ıın önünde araç­tan inerken. Bir yüz dolarlık banknot çıkarıp valeye uzattı. "Önü boş kal­sın."</p>

    <p>Cabrillo içeri girip resepsiyona yürüdü.</p>

    <p>"Yardımcı olabilir miyim?" diye sordu resepsiyon görevlisi.</p>

    <p>"Adım Cabrillo," dedi Cabrillo. "Şirketim rezervasyon yapmıştı."</p>

    <p>Görevli ismi girer girmez genel müdürün bırakmış olduğu notu gör­dü: Son derece değerli devamlı müşteridir... Vanuatu Bankası'ndan sınırsız kredisi var... bu gece için nehre bakan dört tane suit... gerekirse ilave oda ve­rilecek.</p>

    <p>Görevli anahtarlara uzanmadan önce parmağını şıklatıp komiyi ça­ğırdı. O sırada Seng ve Meadows lobiye girdiler.</p>

    <p>"Gördüğüm kadarıyla valiziniz yok, Bay Cabrillo," dedi görevli. "Alış­verişiniz için size yardımcı olabilir miyiz?"</p>

    <p>"Evet," dedi Cabrillo, bir not kâğıdına uzanıp üstüne bir şeyler yaz­maya başladı. "Lütfen yarın sabah Harrods mağazasına telefon edip er­kek giyimi bölümünden Bay Mark Andersen'i bulun ve bu listedekileri getirmesini isteyin. Ölçülerim onda var."</p>

    <p>Ellerinde birer çantayla Meadows ve Seng de resepsiyona gelmişler­di. Cabrillo onlara anahtarlarını verdi ve, "Harrods'dan bir şeye ihtiyacı­nız var mı?" diye sordu.</p>

    <p>"Hayır," dedi iki adam da.</p>

    <p>Komi, Seng ve Meadows'un çantalarını almak için davrandığı sırada Seng elini kaldırıp onu durdurdu. "Bunları bize bırak," dedi adamın eline bir yirmi sterlin sıkıştırarak. "Ama bizimle gel de el arabasını geri al."</p>

    <p>Çantaların ikisi de silahlar, haberleşme cihazları ve oteli yerle bir edecek kadar C-6 patlayıcıyla doluydu. Bundan habersiz komi başını sal­layıp bekledi.</p>

    <p>"Açlığınız ne durumda?" diye sordu Cabrillo, adamlar çantalarını el arabasına yerleştirirken.</p>

    <p>"Kahvaltı fena olmaz," dedi Meadows.</p>

    <p>Cabrillo oda anahtarını resepsiyon görevlisine göstererek, "Kırk beş dakika sonra benim süitime üç İngiliz kahvaltısı gönderin," dedi. Sonra adamlarına döndü. "Duş yapıp temizlendikten sonra, 13.30'ta benim sü­itimde buluşalım."</p>

    <p>Hep birlikte kata çıktılar; Cabrillo kapısını açtıktan sonra komiye döndü. "Lütfen bekleyin. Bu giysilerimin yıkanıp ütülenmesini istiyorum."</p>

    <p>İçeri girip soyundu, banyodaki bornozu giyip komiye çıkardığı giysi­leri verdi. Adamın eline bir yüz dolarlık banknot tutuştururken, "Müm­kün olduğu kadar çabuk getirmeye çalışın," dedi.</p>

    <p>"Ayakkabılarınızın boyanmasını ister misiniz?" diye sordu komi.</p>

    <p>"Hayır, teşekkür ederim," dedi Cabrillo.</p>

    <p>Komi gider gitmez Cabrillo duşa girip yıkandı. Tıraş olup yüzüne tı­raş kolonyası sürdü. Dişlerini de fırçaladıktan sonra telefona gidip Oregon'un kontrol odasını aradı.</p>

    <p>Cabrillo duşunu yaptığı sırada Washington'da saat 20.00'ydi. Tho­mas Dwyer son birkaç gününü Fort Detrick'teki bulaşıcı virüsler laboratuvarında geçirmişti. Dwyer çok yorulmuştu ve artık ara vermek üzerey­di. O ana kadar Arizona'dan getirdiği numuneleri ultraviyole ışınlara, asitlere, çeşitli gaz bileşimlerine ve radyasyona tabi tutmuştu.</p>

    <p>Ve hiçbir şey olmamıştı.</p>

    <p>"Bu akşamlık bu kadar mı?" diye sordu askeri teknisyen.</p>

    <p>"Yarın için şu numuneyi de keseyim," dedi Dwyer. "Sonra yine saat 08.00'de başla, iz."</p>

    <p>"Lazeri ısıtmamı ister misiniz?" diye sordu teknisyen.</p>

    <p>Dwyer kalın camlı pencerenin ardından hava geçirmez bir odada, bir tezgâh üzerindeki mengene içinde bulunan numuneye baktı. Daha önce giriş portuna elmas uçlu portatif havalı bir testere yerleştirmişti. Kolları kalın Kevlar eldivenleri içinde duvarın öbür yanına uzanıp testereyi tez­gâhın üstüne çekti. Testere şimdi robotik bir cihazın kıskaçlı kolları ara­sındaydı. Dwyer bunu bir denetim koluyla kontrol ediyordu.</p>

    <p>"Testereyi kullanacağım," dedi Dwyer.</p>

    <p>Teknisyen geniş kontrol panelinin arkasındaki koltuğa oturdu. Çe­şitli göstergeler ve sayaçlarla dolu alana dikkatle baktı.</p>

    <p>"Çalışmıyor," dedi.</p>

    <p>Dwyer denetim kolunu dikkatle oynatarak testereyi döndürmeye başladı. Sonra yavaşça numunenin üstüne indirdi. Çok geçmeden testere­den dumanlar çıkmaya başladı, sonra da durdu.</p>

    <p>Onarılması ertesi gün öğlen saatlerini bulacaktı.</p>

    <p>Tıny Gunderson uçağı Hcathrow'a inişe hazırlıyordu. Las Vegas'dan gelirken Pilston'la nöbetleşe uyumuşlardı. Truitt ise arka koltukta epey uyuduktan sonra uyanmış, ikinci kahvesini içmekteydi.</p>

    <p>"Daha kahve isteyen var mı?" diye sordu Truitt kokpit kapısından.</p>

    <p>"Ben istemem," dedi Gunderson. "Ya sen, Tracy?"</p>

    <p>Pilston telsizde kuleyle konuşuyordu; eliyle, hayır, işareti yaptı.</p>

    <p>"Hanley ikinize havaalanında bir otel ayarladı," dedi Truitt. "Ben bir taksiye atlayıp şehre gideceğim."</p>

    <p>Gunderson iniş için son dönüşünü yaptı. "Yakıt ikmali yapıp otelde sizden haber bekleriz."</p>

    <p>"İyi plan." dedi Truitt.</p>

    <p>Yol boyunca Truitt'in aklını kurcalayan bir şey vardı, fakat bir türlü arlını koyamamıştı. Hickman'ın ofisini gözünün önüne getirmeye çalışı yordu, fakat görüntüyü netleştiremiyordu. Arkasına yaslanıp emniyet ke­merini bağladı ve Gulfstream'ın yere inmesini bekledi.</p>

    <p>On dakika sonra bir taksi içinde boş caddelerden geçerek Savoy Oteli'ne gidiyordu. Taksi Paddington İstasyonu önünden geçerken bir­den aklında bir şimşek çaktı.</p>

    <p>Overholt geceyi ofisindeki kanepede geçirmeyi düşünüyordu. İyi de olsa kötü de olsa kırk sekiz saat içinde bir şeyler olacaktı. Saat onda baş­kan telefon c.ti.</p>

    <p>"Senin çocuklar yine çuvallamışlar," dedi başkan. "Trende hiçbir şey yokmuş."</p>

    <p>"İmkânsız," dedi Overholt. "Şirket ile yıllardan beri çalışıyorum... ha­ta yapmazlar. Göktaşı trendeydi; mutlaka oradan başka bir yere çıkarmış olmalılar."</p>

    <p>"O halde şimdi İngiltere'de bir yerde," dedi başkan.</p>

    <p>"Cabrillo şu anda Londra'da," dedi Overholt. "Kayıp nükleer bomba­nın peşinde."</p>

    <p>"Langston," dedi başkan. "Bir an önce bu durumu kontrol altına alsan iyi edersin ya da emekli maaşınla nasıl geçineceğinin hesaplarını yap."</p>

    <p>"Evet, efendim," dedi Overholt telefon kapanırken.</p>

    <p>&nbsp;</p>

    <p>"Göktaşı Birmingham'ın hemen güneyindeki yoldan güneye doğru gidiyor," dedi Hanley telefondaki Overholt'a. "Biz yarın sabah Londra'da olacağız; ekibim şehre girip izini sürecek."</p>

    <p>"Bir an önce bulsak iyi olur," dedi Overholt. "Benim kellem ortada. Bombayla ilgili ne durumdasınız?"</p>

    <p>"Cabrillo ve ekibi yarın sabah yerini saptayıp MI5'c bildirecekler," dedi Hanley.</p>

    <p>"Bu geceyi ofisimde geçireceğim," dedi Overholt. "Bir gelişme olursa beni arayın.'</p>

    <p>"Hiç merak etmeyin," dedi Hanley.</p>

    <p>Dick Truitt resepsiyondan anahtarını aldı ve çantasını odasına bırak­ması için komiye bahşiş verdi. Sonra Cabrillo'nun odasına gidip kapıyı tıklattı. Meadows kapıyı açtı.</p>

    <p>Truitt içeri girdi. Odadaki masada yiyecek artıkları olan tabaklarla dosyalar ve notlar vardı.</p>

    <p>"Günaydın, patron," dedi Cabrillo'ya.</p>

    <p>Sonra telefonla oda servisini arayıp sandviç ve Coca-Cola getirilme­sini istedi. Masaya dönüp oturdu.</p>

    <p>"Halpert, senin gönderdiğin resimlerdeki askerin kimliğini öğrendi," dedi Cabrillo. "Fakat Hickman'la ne ilişkisi olduğunu henüz çıkarama­dık."</p>

    <p>"Onun oğlu," dedi Truitt.</p>

    <p>"Vay canına," dedi Seng. "Bu çok şeyi açıklıyor."</p>
  </div>
</body>
</html>
