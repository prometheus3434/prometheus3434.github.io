<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a id="bookmark15">6</a></h2>

    <p>Pieter Vanderwald ölüm taciriydi. Irkçı yönetim döneminde Güney Afrika Cumhuriyetinin DSP ya da Deneysel Silahlar Programı başkanı olarak birçok tüyler ürperten deney uygulamıştı. Bunlar arasında, yiyecek katkılarıyla kimyasal kısırlaştırma, toplu alanlara biyolojik silahlar ve ze­hirli gazlar yayma, kitleler üzerine sıvı halde kimyasal silahlar püskürtme gibi dehşet verici projeler vardı.</p>

    <p>Nükleer, kimyasal, biyolojik, elektrik... her ne şekilde olursa olsun, eğer insan öldürmede kullanılabiliyorsa, Vanderwald ve ekibi bunu imal edebiliyor, satın alıyor veya tasarımını kendileri yapıyorlardı. Çok gizli yapılan deneylerde, birkaç kimyasal etmenin bileşimiyle Güney Afrika'lı siyah nüfusun binlercesini öldürebileceklerini görmüşlerdi. Bu proje bi­raz daha geliştirilince, Yengeç Dönencesi'nin güneyinde kalan korunma­sız nüfusun yüzde doksan dokuzu ya da Afrika kıtası ucunun yarısı za­manla yok edilebiliyordu.</p>

    <p>Bu çalışmasının karşılığında Vanderwald bir ödül ve iki maaşlık ik­ramiye almıştı.</p>

    <p>ICBM veya SCUD gibi uzun menzilli füzeler olmadan, sadece sınırlı bir hava desteğiyle Vanderwald ve ekibi zehirli bileşimlerini büyük kitlelere yağdırabiliyorlar, daha sonra kurbanlar bunun yayılmasını sağlıyor­lardı. İnsanları toplu halde yok etmek için öldürücü zehirleri su kaynak­larına bulaştırmak, havadan rüzgârın yardımıyla saçmak, gerektiğinde bunun için tankerler ve lop mermileri kullanmak gibi yöntemler planla­mışlardı.</p>

    <p>DSP bu oyunun en büyük ustasıydı, fakat ülkede ırk ayırımı biter bit­mez bu ekip gizlice dağıtılmış, Vanderwald ve diğer bilim adamları işsiz kalmışlardı.</p>

    <p>Ekipteki birçok adam tazminatlarını alıp emekli olmuştu, ama Van­derwald gibi birkaç tanesi bilgilerini ve uzmanlıklarını şiddetin giderek arttığı dünyada piyasaya sunmuşlardı. Ortadoğu'da, Asya'da ve Güney Amerika'da Vanderwald'ın uzmanlığını talep eden ülkeler bulunuyordu. Vanderwald'in bir tek kuralı vardı... bedava iş yapmazdı.</p>

    <p><a id="bookmark16">“İyi atıştı," dedi Vanderwald.</a></p>

    <p>Deliğe doğru esen hafif bir rüzgâr vardı. Yirmi beş dereceyi bulan sı­caklıkta hava kuru ve pırıl pırıldı.</p>

    <p>"Rüzgâr sayesinde," dedi Halifax Hickman, golf sopasını torbaya yer­leştirdikten sonra akülü arabanın sürücü koltuğuna oturdu.</p>

    <p>Parkurda ne yardımcı çocuklar vardı ne de başka golfçu. Çevredeki ağaçların dibinde bir görünüp bir kaybolan güvenlik elemanları, göletteki birkaç ördek ve ara sıra koşuşturan sıska bir tilki dışında kimsecikler yok­tu. Havada geçen bir yılın anılarıyla yüklüymüş gibi tuhaf bir sessizlik hâ­kimdi.</p>

    <p>"Bu insanlardan adamakıllı nefret ediyor olmalısınız," dedi Vanderwald .</p>

    <p>Hickman gaz pedalına basınca akülü araba hareketlendi. "Sana bil­gin için para ödüyorum, psikanaliz yapman için değil."</p>

    <p>Vanderwald başını salladı ve tekrar elindeki fotoğrafa baktı. "Eğer bu sandığınız şey ise, elinizde çok değerli bir cevher var. Radyoaktivitesi çok yüksek; katı veya toz halinde olsun, son derece tehlikeli. Değişik se­çenekleriniz olabilir."</p>

    <p>Akülü araba Vanderwald'in topunun olduğu yere varınca Hickman frene bastı. Vanderwald araçtan indi, torbasından uygun sopayı seçtikten sonra topunun başında dikilip ısınmak için sopasının salladı. Ardından tüm dikkatini toplayıp atışını yaptı. Top yüz metre ötedeki deliğin on metre yakınında yere düştü.</p>

    <p>"Demek ki toz halindeyken havadan atılırsa iş bitecek, öyle mi?" diye sordu Hickman.</p>

    <p>Tabi, o civarda bir uçak bulabilirseniz."</p>

    <p>"Daha iyi bir fikrin var mı?" diye sordu Hickman kendi topuna yöne­lirken.</p>

    <p>"Evet," dedi Vanderwald. "Düşmanlarınızı tam kalplerinden vuracak bir şey. Ama size pahalıya patlar."</p>

    <p>"Paranın sorun olduğunu mu sanıyorsun?" dedi Hickman.</p>
  </div>
</body>
</html>
