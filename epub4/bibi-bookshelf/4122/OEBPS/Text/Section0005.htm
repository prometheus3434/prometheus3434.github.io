<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2 style="margin-bottom:2.4pt"><a id="bookmark11">4</a></h2>

    <p>&nbsp;</p>

    <p>Kimi zaman talihli olmak akıllı olmaktan daha iyidir. Gözü kara insan­ların mekânı olarak tanınan bir şehirde, bir otelin en üst katında Halifax Hickman adındaki orta yaşlı adam bilgisayarındaki dijital resimlere bakı­yordu. Birkaç saat önce çıkış aldığı ayrı bir raporu okuduktan sonra bir iki hesaplama yaptı ve tekrar ekrandaki görüntülere döndü. İnanılır gibi değil­di. Sorununa harika bir çözüm bulmuştu... hem de en iyisinden bir çözüm.</p>

    <p>Sanki tek kollu makineye bir çeyrek dolar atıp bir milyon dolarlık jackpot yapmıştı.</p>

    <p>Hickman kahkahalarla gülmeye başladı... ama gülmesi mutluluktan değildi. Kahkahalarında bir habislik vardı ve sevinçle hiç ilgisi yoktu. Nefret ve öç duygularının kararttığı bir ruhun derinliklerinden geliyordu.</p>

    <p>Gülmesi bittikten sonra telefona uzanıp bir numara çevirdi.</p>

    <p>Clay Hughes Montana, Missoula'nın kuzeyindeki dağlarda kendi el­leriyle yaptığı kulübede yaşamaktaydı. Sahip olduğu 160 dönümlük arazi­de bulunan kaplıca hem evinin hem de serasının ısınmasını sağlarken, gü­neş ve rüzgâr enerjisi elektrik ihtiyacını karşılamaktaydı. Uydu telefonu, ve cep telefonuyla da dünyanın her bir yanıyla haberleşmesi mümkündü. Bankada yüklü bir hesabı bulunan Hughes'in şehirde posta adresi olarak tuttuğu bir ofisi, üç tane pasaportu, her biri farklı isimlere ve adreslere çıkarılmış dört ayrı sosyal güvenlik numarası ve sürücü ehliyeti vardı.</p>

    <p>Hughes göz önünde bulunmaktan hoşlanmazdı... ki, bu da kiralık katiller için alışılmadık bir şey değildi.</p>

    <p>"Sana bir iş çıktı," dedi Hickman telefonda.</p>

    <p>"Kaç para?" diye sordu Hughes lafı uzatmadan.</p>

    <p>"Belki beş gün sürer; elli bin dolar. Ulaşımı da ben sağlıyorum."</p>

    <p>"Birilerinin defteri dürüldü galiba," dedi Hughes. "Başka bir şey var mı?"</p>

    <p>"İş bitince bir nesnenin bir yere teslimatı gerekecek," dedi Hickman.</p>

    <p>"Davaya faydası olacak mı?" diye sordu Hughes.</p>

    <p>"Evet."</p>

    <p>"O halde teslimat için para almam," dedi Hughes.</p>

    <p>"Jetim bir saate kadar orada olur," dedi Hickman. "Sıcak tutacak şeyler giyin."</p>

    <p>"Altın isterim," dedi Hughes.</p>

    <p>"Nasıl istersen," dedi Hickman ve telefonu kapadı.</p>

    <p>Bir saat sonra bir Raytheon Hawker 800XP jet Missoula Havaalanı'na iniş yaptı. Hughes restore edilmiş 1972 model International Scout'un kontağını kapadıktan sonra arka koltuğa uzanıp çantasının fermuarını açtı ve silahlarını son bir kez kontrol etti. Eksiği yoktu; aracın kapı­larını kilitledikten sonra bagaj kapağının altına eğilip hırsız alarmı olarak kullandığı patlayıcı cihazı kurdu.</p>

    <p>Eğer yokluğu sırasında birisi aracıyla uğraşacak olursa, Scout infilak edecek, Hughes'e ait olduğunu gösteren tüm kanıtlar ve kişisel evraklar imha olacaktı. Hughes paranoyaktı. Çantasını omzuna atıp onu bekleyen jete doğru yürüdü.</p>

    <p>Kırk yedi dakika sonra jet kuzeydoğu rotasından Kanada hava saha­sına girmişti.</p>
  </div>
</body>
</html>
