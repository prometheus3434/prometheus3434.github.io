<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a id="bookmark20">12</a></h2>

    <p>O sırada, Reykjavik'te iskeleye bağlı Oregon'da Max Hanley yoğun bir çalışma içindeydi. Arap Barış Zirvesi sona yaklaşmıştı; yarın yapılacak toplantılar da bittikten sonra emir özel 737'sine binecek, güvenlik sorum­luluğu da onun personeline kalacaktı.</p>

    <p>O ana kadar operasyon kusursuz işlemişti. Emir İzlanda'da islediği gibi özgürce dolaşabilmiş, onu koruyan güvenlik elemanları neredeyse hiç ortada görünmemeyi başarmışlardı. Şirket ekipleri bulundukları orta­ma uymakta çok ustaydılar. Emir bugün yakındaki doğal bir kaplıca olan Blue Hole'u görmek istiyordu. Bu havuz yeni bir jeotermal tesisi yapılır­ken oluşmuştu. Mineral yüklü sıcak su, büyük bir alanda volkanik kayalar üstünden akıyor, üstünü yoğun buhar bulutları örtüyordu. Suda bulunan insanlar bu sis dolu ortamda hayalet gibi bir görünüp bir kayboluyorlardı.</p>

    <p>Emir havuzdayken Şirket'in altı kişilik güvenlik ekibi onun yakının- daydı.</p>

    <p>Birkaç dakika önce Hanley emirin soyunma odasında olduğu haberi­ni almıştı. Şimdi yapması gereken iş oradakilerin iki ayrı konvoy halinde emirin oteline dönüşlerini koordine etmekti.</p>

    <p>Hanley, "Değiştirmeyi yaptınız mi?" diye sordu Seng'e uydu telefo­nuyla.</p>

    <p>"Bir içeri, bir dışarı," dedi Seng. "Kimsenin nıhu duymadı.</p>

    <p>"İşte bu karşı tarafı iyice şaşırtır."</p>

    <p>'Tereyağından kıl çeker gibiydi," dedi Seng.</p>

    <p>"İki konvoyun birkaç dakika arayla varmasına dikkat edin," dedi Hanley. "Otele arka kapılardan girin."</p>

    <p>"Tamam," dedi Seng ve telefonu kapadı.</p>

    <p>"Bütün düzenlemeler tamam mı?" diye sordu Hanley, sağlık görevlisi Julia Huxley'e.</p>

    <p>"Detoks tesisi Colorado'daki Estes Park'ta," dedi Huxley. "Ncw York'tan Denver'e kadar olan uçuş sırasında ona eşlik etmesi için çok iyi İngilizce konuşan İzlandalı bir hemşire buldum. Denver'a indiği zaman Estes Park'a ait bir minibüs onu karşılayacak. Sadece Kulusuk'tan Reykjavik'e olan yolculuğunda yalnız olacak. Pilota ona Librium hapları ver­mesini tembihledim. Hemşire devralana kadar haplar onu sakinleştirir ve kasılmaları hafifletir."</p>

    <p>"Çok iyi," dedi Hanley. "Başkan onay verdiği an hemen harekete ge­çeriz."</p>

    <p>"Bir şey daha var," dedi Huxley. "Göktaşını alırken patron radyasyo­na maruz kalacak. Gemide bir miktar potasyumlu iyot var, onu tekrar gördüğümüz zaman veririz, ama o nesneden ne kadar uzak durabilirse o kadar iyi olur."</p>

    <p>"Önce plastikle örtüp eski bir battaniyeye sarmayı ve kar düzleme aracının arkasına, bir metal alet kutusu içinde taşımayı düşünüyor."</p>

    <p>"Bu kadarı yeter herhalde," dedi Huxley. "Ama asıl dikkat etmesi ge­reken, soluyacağı toz olmalı."</p>

    <p>"Hiç toz olmayacağını tahmin ediyoruz... fotoğrafında dev bir bilyeye benziyor. Üstünde ne kadar toz varsa tekrar girişi sırasında yanmış olma­lı. Demek ki, Cabrillo küreyle çok uzun süre ve çok yakın temasta olma­dığı sürece zarar görmeyecek."</p>

    <p>"O zaman mesele yok," dedi Huxley.</p>

    <p>Huxley tam odadan çıkacakken kapıda durdu. "Şef?"</p>

    <p>"Evet, Julia."</p>

    <p>"Bilmem hiç radyasyona maruz kalmış kimse gördünüz mü?" dedi Huxley. "Çok kötüdür. Patrona söyleyin, göktaşından mümkün olduğun­ca uzak dursun."</p>

    <p>"Bunu söylerim ona," dedi Hanley.</p>

    <p>&nbsp;</p>
  </div>
</body>
</html>
