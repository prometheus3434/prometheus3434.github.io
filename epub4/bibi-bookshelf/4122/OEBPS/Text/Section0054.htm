<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a id="bookmark93">53</a></h2>

    <p>Konvoydaki son kamyonda bulunan Sahil Konıma Assubayı Perkins ve iki arkadaşı aracın yavaşladığını hissettikleri zaman hava kararmıştı. Perkins kargo kapılan arasındaki açıklıktan baktı. Yol boyunca tek tük binalar görünüyordu ve kamyonun arkasından gelen bir otomobil vardı. Otomobil beş dakika sonra nihayet bir boşluk görünce gaza bastı ve kam­yonu sollayabildi.</p>

    <p>'Tamam, arkadaşlar," dedi Perkins. "Artık atlamamız gerekiyor."</p>

    <p>İçeri binerlerken Perkins kapıyı içeriden de açılacak hale getirmiş olduğu için çıkmaları sorun olmayacaktı. Sorun kamyonun hızıydı... hâlâ elli kilometre hızla yol almaktaydı. Perkins yolun yan tarafına baktı.</p>

    <p>"Arkadaşlar," dedi. "Bu iş pek kolay olmayacak gibi görünüyor. Ya­pabileceğimiz tek şey, yolun solunda kumlu bir alan görene kadar bekle­mek. O zaman siz ikiniz kapının üstüne tutunursunuz, ben de var gücüm­le itip açanm. O savrulma sizi yolun yanına kadar atar."</p>

    <p>"Sürücü fark etmeyecek mi?" diye sordu adamlardan biri.</p>

    <p>"Eğer tam o sırada dikiz aynasına bakıyorsa, fark edebilir," dedi Per­kins. "Ama kapı tekrar geriye savrulacak ve sürücü bunu hemen fark etmediği taktirde, kapının açık olduğunu anlayana kadar epey yol almış olur."</p>

    <p>"Ya sen?" diye sordu üçüncü adam.</p>

    <p>'Yapabileceğim tek şey," dedi Perkins. "Koşarak mümkün olduğu kadar uzağa atlamak."</p>

    <p>Mekke'nin biraz dışında, nispeten daha tenha olan bir bölgeye gel­mişlerdi. Perkins bir kez daha yola baktıktan sonra. "Bence burada atla­yabiliriz," dedi.</p>

    <p>Adamlar üstüne tutunduktan sonra Perkins kapıyı iterek açtı. Kapı savrulurken iki adam kendilerini bırakıp yerde yuvarlanmaya başladılar. Perkins de mümkün olduğunca gerilip hız kazandıktan sonra atladı.</p>

    <p>Kapısı tekrar geriye doğru çarpan kamyon uzaklaşıyordu. Artık bir­kaç kilometre mesafedeki Mekke'nin ışıkları çöl gccesindeki tek aydınlık­tı. Etrafta kimsecikler yoktu.</p>

    <p>Perkins'in dizi burkulmuş ve yarılmıştı. Yolun kenarına uzandı. Di­ğerlerinde hafif sıyrıklar vardı; Perkins'in kalkmasına yardım ettiler.</p>

    <p>Perkins'in dizi tutmuyordu; kendini yere bıraktı.</p>

    <p>"Bana verdikleri telefonu al," dedi telefonu cebinden çıkararak. "Ve 1 numaraya bas. Karşına kim çıkarsa ne olduğunu anlat."</p>

    <p>O sırada Oregon'da Hanley çalan telefona uzandı.</p>

    <p>"Tamam, bir saniye bekleyin," dedi adam durumunu anlattıktan son­ra.</p>

    <p>"Bana bu sinyalin GPS'sini çıkar," dedi Stone'a. Stone hemen bilgi­sayara komutları girdi.</p>

    <p>"Tam üstündeyim," dedi Stone bir dakika sonra.</p>

    <p>"Yolun kenarında sizi gizleyebilecek bir şey var mı?" diye sordu Hanley, adama.</p>

    <p>"Biraz yukanda bir kum tepesi var," dedi adam.</p>

    <p>"Hemen o tepeye tırmanıp gizlenin," dedi Hanley. "Bu hat açık kal­sın... sizi birkaç dakika içinde arayacağım."</p>

    <p>Hemen başka bir telefona uzanan Hanley, Overholt'tan aldığı numa­rayı tuşlayaı ak CIA'in Suudi Arabistan'daki şef ajanını aradı. "Şirket'tcn arıyorum," dedi cevap alınca. "Şu anda Mekke'de ajanınız var mı?"</p>

    <p>"Elbette," dedi şef ajan. "Kadromuzda bir Suudi vatandaşı bile var."</p>

    <p>"Otomobili var mı?"</p>

    <p>"Pcpsi dağıtım kamyonu kullanıyor."</p>

    <p>"Onun şimdi vereceğim GPS koordinatlarına gitmesi gerekiyor," de­di Hanley. "Oradan üç kişi alacak. Bunu yapabilir misiniz?"</p>

    <p>"Bir saniye bekleyin," dedi şef ajan; o arada Pepsi dağıtım sürücüsü­nü cep telefonundan aradı.</p>

    <p>Hanley, ajanın, adama yaptığı açıklamayı duyabiliyordu.</p>

    <p>"Şimdi yola çıkıyor," dedi şef ajan. "Yirmi dakikalık bir uzaklıktay- rnış."</p>

    <p>"Oraya vardığında korna çalmasını söyleyin," dedi Hanley. "Adamla­rımız gizlendikleri yerden çıkacaklar."</p>

    <p>"Onları nereye götürsün?" diye sordu şef ajan.</p>

    <p>"Cidde'ye."</p>

    <p>"Bir sorun çıkarsa sizi ararım."</p>

    <p>"Sorun istemiyoruz," dedi Hanley. "Sorunlardan hoşlanmayız."</p>

    <p>Hanley telefonu kapadıktan sonra diğer telefonu aldı ve planı anlat­tı.</p>

    <p>Hanley sorun istemiyordu belki, ama sonınlardan da kaçış yoktu.</p>

    <p>Toplantı odasında Seng, Ross, Reyes, Lincoln, Meadows, Murphy, Crabtree, Gannon, Hornsby ve Halpert vardı. On kişi aynı anda bir şey­ler söylüyor gibiydi.</p>

    <p><a id="bookmark94">"Havadan bir şey yapamayız," dedi Lincoln. "Bunu hemen görürler."</a></p>

    <p>Tünel açacak zaman yok," dedi Ross.</p>

    <p>"Bu işin anahtarı," dedi Halpert. "Hickman'ın ilk başta onu nasıl ora­dan çıkardığını bulmak."</p>

    <p>"Dikkatleri dağıtmak için piroteknik bir gösteri ayarlayabilirim," de­di Murphy yanındaki Hornsb/ye bakıp gülerek. "Ama biz burada, Akde­niz'de Oregon'dayız, onlar da orada, Suudi Arabistan'da."</p>

    <p>"Gözyaşı gazı?" diye önerdi Reyes.</p>

    <p>"Enerji hatlarını keselim," dedi Meadows.</p>

    <p>"Pekâlâ arkadaşlar," dedi Seng ayağa kalkarak. "Biraz toparlanalım artık."</p>

    <p>En yüksek rütbeli olarak, beyin fırtınası toplantısını o yönetiyordu.</p>

    <p>Seng kahve almak için masaya yürürken bir yandan da konuşuyordu. "Bu işi bu gece bitirmek istiyorsak, ki istiyoruz, bir saat içinde oradaki ekibin uygulayabileceği tutarlı bir plan yapmamız gerekiyor."</p>

    <p>Kahvesini alıp masadaki yerine döndü. "Halpert'ın az önce söylediği gibi... Hickman göktaşlannı değiştirmeyi nasıl başarmış olabilir?"</p>

    <p>"Bir şekilde nöbetçileri safdışı bırakmış olmalı," dedi Meadows. "Başka türlü bu işi beceremezdi."</p>

    <p>"O zaman, neden daha sonra hırsızlık ortaya çıkmadı?" diye sordu Seng. "Rapor edilen hiçbir şey yok."</p>

    <p>'içeriden bir adamı vardı," dedi Murphy. "Tek yolu bu."</p>

    <p>"Nöbetçilerin durumuna baktık," dedi Seng. "Eğer aralarından biri suç ortağı olsaydı, şimdiye kadar çoktan Mekke dışına çıkmış olurdu. Hepsi hâlâ göreve devam ediyor."</p>

    <p>Herkes düşünürken toplantı odasını bir sessizlik kapladı.</p>

    <p>"Nöbetçilerin durumunu kontrol ettik, demiştiniz," dedi Linda Ross. "O halde nöbet listeleri, çizelgeleri falan var mı?"</p>

    <p>Tabi," dedi Seng.</p>

    <p>"Bence en iyisi bu dört nöbetçiyi birden değiştirmek," dedi Ross.</p>

    <p>"Bu iyi fikir," dedi Halpert. "Nöbet değiştirince baskın yapıp yeni ge­len nöbetçilerin yerine adamlarımızı geçiririz."</p>

    <p>"Sonra ne olacak?"</p>

    <p>"Bütün Mekke'nin enerji hatlarını keseriz," dedi Reyes. "O sırada göktaşları değiştirilir."</p>

    <p>!"Ama sonraki nöbet değişikliğinde nöbetçileri bulacaklar," dedi Seng.</p>

    <p>"Patron," dedi Gannon. "O zamana kadar bizim Katar ekibi çoktan kaçmış olur; Suudiler de ne isterlerse yapsınlar."</p>

    <p>Oda yine sessizliğe büründü.</p>

    <p>Seng epey düşündükten sonra, "Biraz ham bir plan," dedi. "Ama uy­gulanabilir."</p>

    <p>"Bazen biraz süt çıkarabilmek için hindistancevizini taşla kırmak ge­rekir," dedi Gannon.</p>

    <p>"Bu planı Hanley'e götürüyorum," dedi Seng yerinden kalkarak.</p>

    <p>Oregon*daki planlama toplantısı bitmek üzereyken, Skutter ve ekibi Peygamber'in Camisi altındaki tünele açılan kapaklardan birini bulup içeri daldılar. Yeraltında beş dakika ilerledikten Sonra ilk patlayıcı pake­tini buldular.</p>

    <p>"Dağılıp arayın," dedi Skutter, diğerlerine. "Bakalım bunun gibi kaç tanesini daha bulacağız."</p>

    <p>Sonra da ekibinde patlayıcılar konusunda eğitim görmüş olan tek adama döndü. "Ne düşünüyorsun?"</p>

    <p>Adam gülüp cebinden tel kesicisini çıkardı. Uzanıp bir teli çekti ve kesti. Bulduğu birkaç tane daha teli çekip kestikten sonra paketi boruya saran yapışkan bantı söktü.</p>

    <p>"Basit bir düzenek ama çok güçlü," dedi adam, C-6 ile dinamiti ayn yerlere bırakarak.</p>

    <p>"Hepsi bu mu?" diye sordu Skutter.</p>

    <p>"Hepsi bu," dedi adam. "Ama bir şey var."</p>

    <p>"Nedir o?"</p>

    <p>"Dikkat edin, dinamiti elinizden düşürmeye veya ayağınızla çarpma­ya kalkmayın. Çok eskiyse patlayabilir."</p>

    <p>"Merak etme," dedi Skutter. "Onu burada bırakacağız."</p>

    <p>İki saat içinde bütün patlayıcılar etkisiz hale getirilecek, emin olmak için tünel baştan sona iki kez daha gözden geçirildikten sonra Skutter te­lefon edip rapor edebilecekti.</p>

    <p>Patlayıcı uzmanı birinci paketteki telleri keserken, Hanley de Cabril­lo ile konuşmak için Ekber'ı arıyordu.</p>

    <p>"İşte planımız bu, patron," dedi Cabrillo'ya planı anlattıktan sonra. "Çok incelikli bir şey değil, biliyorum."</p>

    <p>"Kasım'la konuştun mu?" diye sordu Cabrillo.</p>

    <p>"Önce sizin onayınızı almak istedim."</p>

    <p>"Ben onaylıyorum," dedi Cabrillo. "Bana her şeyi faksla gönder, bu­radaki CLA ajanına açıklayayım. Bu arada, Kasım'ı arayıp planımızı anla­tırım."</p>

    <p>"Hemen fakslıyorum."</p>

    <p>"Çok çabuk olman gerekecek," diye açıkladı Cabrillo, Kasım a. "Nö­bet değişimi sabah ikide."</p>

    <p>"Ya patlayıcılar?" diye sordu Kasım.</p>

    <p>"İbrahim'in Taşı'nı getiren CIA ajanı bir düzine kadar kimyasal algı­layıcı da verecek. Sen taşları değiştirirken adamların da dağılıp bombala­rı arasınlar."</p>

    <p><a id="bookmark95">Tamam," dedi Kasım.</a></p>

    <p>"Bir saat kırk dakika içinde sen ve adamların Mescid-i 1 laram'u gi­dip işlemleri öğrenmek için nöbetçileri gözlemleyeceksiniz, sonra yeni gelen nöbetçileri bulup safdışı edecek, onların yerini alacaksınız. Gözün kesiyor mu?"</p>

    <p>"Başka çare yok herhalde."</p>

    <p>"Her şey sana bağlı, Hali," dedi Cabrillo.</p>

    <p>"Sizin için ve dinim için mutlaka başaracağım," dedi Kasım.</p>

    <p>"Şimdi CIA ajanını bilgilendirip sana gönderiyorum," dedi Cabrillo. "Onu Mekke'ye götürecek bir otomobil hazır bekliyor. İkiyi on geçe Mes­cid-i Haram'a girmiş olur."</p>

    <p>"Orada olacağız," dedi Kasım.</p>

    <p>Hat kapandıktan sonra Kasım adamlarına döndü. "Pekâlâ arkadaş­lar, harekât emrimiz geldi."</p>

    <p>Cabrillo faksa gelen sayfaları alıp CIA ajanına planın ayrıntılarını anlattı. Bu iş bittikten sonra ajanla birlikte işkampavyaya binip Cidde'ye doğru yola çıktılar. Yirmi beş derece sıcaklıkla sakin ve güzel bir geceydi. Ay ışığı çarşaf gibi denizin üstüne mat bir aydınlık veriyordu.</p>

    <p>Ekber"in ışıkları giderek solgunlaşmaya başlarken Cidde'ninkiler pa- rıldamaya başlamıştı.</p>

    <p>Pepsi kamyonu kum tepesinin yanına gelip korna çaldığı anda Per­kins ve iki adam başlarını çıkardılar, başka araç gelmediğine emin olduk­tan sonra yola inmeye başladılar. Perkins'in dizi fena halde şişmişti; adamlardan biri ona destek olurken diğeri kamyona gitti.</p>

    <p>"Bizim için mi geldin?" diye sordu sürücüye.</p>

    <p>"Çabuk içeri gelin," dedi sürücü uzanıp kabin kapısını açarak.</p>

    <p>Üçü de bindikten sonra sürücü bir U dönüş yaparak tekrar Mek­ke'ye doğru yöneldi. Otoyolda şehre giden yola sapmadan düz gitti ve Cidde yoluna girdi.</p>

    <p>"Eagles müziğini sever misiniz?" diye sordu sürücü CD çalara bir CD takarak.</p>

    <p>Cevap gelmeden Hotel Califomia şarkısı kabinin içini doldurmaya başladı.</p>

    <p>İşkampavya karaya ulaşır ulaşmaz CIA ajanı hemen koşup onu bek­lemekte olan Chevrolet Suburban'a bindi. Bir dakika sonra araç yerden çakılları savurarak manevra yaptı ve hızla uzaklaştı.</p>

    <p>"Peki, şimdi ne olacak?" diye sordu işkampavyayı kullanan, Ekber<sup>1</sup> in Florida'lı personeli.</p>

    <p>"Şimdi manevra yapıp açılıyorsun ve bir Pepsi kamyonunu bekliyo­ruz," dedi Cabrillo.</p>

    <p>Serdümcn tornistan yaparken, "Demek Pepsi kaçakçılığı yapıyorsu­nuz," dedi.</p>

    <p>"Radyon var mı?" diye sordu Cabrillo.</p>

    <p>"Nasıl bir istasyon istersiniz?" diye sordu adam.</p>

    <p>"Bana haberleri bul," dedi Cabrillo.</p>

    <p>Cabrillo ve serdümen teknenin güvertesinde oturup mehtabı seyret­tiler.</p>

    <p>Ters yönden gelen Pepsi kamyonu anayoldan Cidde Limanı'na giden yola sapmadan, Chevrolet Suburban klakson çalarak onun yanından geç­ti. Şoför aldığı talimata göre yan yola saparak kamyonun burnunu denize doğru çevirip durdu. Ve farlarını üç kez yakıp söndürüp bekledi.</p>

    <p>Biraz ötede bir teknenin pruvasından küçük kırmızı ışıklar karşılık verdi.</p>

    <p>"Tamam, arkadaşlar," dedi kamyon sürücüsü. "Benim işim burada biter. Sizi alacak olan tekne burada."</p>

    <p>Birinci adam indikten sonra Perkins'e yardım etti. Onlar biraz öteye çckilincc üçüncü adam da indi. Kapıyı kaparken, "Yardımın için sağ ol," de­di.</p>

    <p>"Faturayı gönderirim," dedi sürücü açık pencereden. Sonra manevra yapıp oradan uzaklaştı.</p>

    <p>Üç adam Ekber'm işkampavyasına doğru yürüdüler. Cabrillo onların tekneye binmesine yardım etti.</p>

    <p>Serdümene, "Rotayı eve çevir," dedi James.</p>

    <p>Sahilden uzaklaşmaya başlayan serdümen, "Adımın James olduğunu nerden biliyorsun," diye sordu.</p>

    <p>Perkins ve adamları yata çıktıktan sonra Cabrillo yat kaptanına kıyı boyunca kuzeye doğru tam hızla gitmesini emretti.</p>

    <p>Oregon<sup>1</sup> da Hanley çeşitli operasyonları yönetmekteydi. Saat 01.00'de Skutter ve adamlarını almak için gönderilen kamyondan Cidde yoluna girdikleri bilgisi geldi.</p>

    <p>Mesafe yüz elli kilometreden azdı.</p>

    <p>Hiç beklenmedik bir şey olmadığı taktirde, ikinci operasyon da ta­mamlanmış sayılırdı.</p>

    <p>Hanley telefonu alıp Cabrillo'yu aradı.</p>

    <p>"Jones seccadeleri getiren ekiple buluştu, her şey yolunda," dedi. "Adamlar antiviral ilaçlarla banyo yaptılar, şimdi uyuyorlar. Medine'deki ikinci ekip görevlerini tamamladı, şimdi size gelmek üzere yoldalar. Bir­kaç saat sonra orada olurlar."</p>

    <p>"Patlayıcı bulmuşlar mı?" diye sordu Cabrillo.</p>

    <p>"Peygambeı 'in Camisi'ni yerle bir edecek kadar," dedi Hanley. "Bun­ları etkisiz hale getirip tünelde bırakmışlar. Bir ara CIA ya da birilerinin onları alması gerekecek."</p>

    <p>"O halde her şey Kasmı'da bitiyor," dedi Cabrillo.</p>

    <p>"Öyle görünüyor."</p>

    <p>İşte tam o sırada Kasım ve ekibi Kabe'nin içinde bulunduğu eamiyc gelmek üzereydiler. Amerikan vatandaşı olmaları bile gerginliklerini azaltmıyordu... idam cezasının kelle uçurmak olduğu yabancı bir ülkenin en kutsal yerinde bulunuyorlardı. Terör eylemi için burada oldukları sa- nılabiliıdi. On dört asker ve Kasım bu durumun farkındaydılar.</p>

    <p>Tek bir hata, bir yanlış adım bütün operasyonun hüsranla bitmesine yol açardı.</p>

    <p>Kasım Kabe'ye çıkan kapılardan birinden girerken asker sevkıyatı için kullanılan bir C-17A, Katar'daki üsten havalanmaktaydı. Lockhe- ed-Martin C-130'laıın yerini alan bu Boeing yapımı jetler 102 asker veya seksen beş ton yük taşıyabiliyordu.</p>

    <p>Kısa ve pürüzlü toprak zeminli pistlere inebilccek şekilde tasarımı olan C-17A'lara üç kişilik mürettebat gerekiyordu. Uçuş menzili beş bin kilometreydi. Bu gece bu menzilin hakkını verecekti.</p>

    <p>İran Körfezi'nde Katar'dan kalktıktan sonra, Oman Körfezi üstün­den uçup Hint Okyanusu'na gidecek, orada dönüp Arabistan Denizi'ni aşarak Aden Körfezi'ne, oradan da Kızıldeniz'e ulaşacaktı. Buraya var­dıktan sonra göreve çağrılmayı bekleyecekti.</p>

    <p>C-17A operasyonun son kozuydu; herkesin dileği ona gerek kalma- masıydı.</p>

    <p>Kasını ve dört adamı caminin içinde biraz daha ilerledikten sonra güvenli bir mesafeden nöbetçilerin rutin hareketlerini izlediler. Kolay gö­rünüyordu. Her beş dakikada bir, saat yönünde bir köşeden diğerine yü­rüyorlardı. Attıkları abartılı adımları taklit etmek de zor olmayacaktı.</p>

    <p>Kasım elindeki planlara baktı. Nöbetçilerin günlük giysilerini çıkarıp üniformalarını giydikleri bir taş bina olmalıydı. El çizimi şemada bunu bulduktan sonra yanındakilere oldukları yerde kalmalarını işaret etti ve ekipteki diğerlerinin gizlendikleri yere yürüdü.</p>

    <p><a id="bookmark96">"Sen gözcülük yap," dedi bir adamına. "Bizi uyarman gerektiğinde ıs­lık çal."</a></p>

    <p>"Ne gibi durumlarda uyarayım?" diye sordu adam.</p>

    <p>"Sana ters gelen ne olursa."</p>

    <p>Adam başını salladı.</p>

    <p>"Diğerleri benimle gelsin," dedi Kasım. "Şu binaya gidip ilk nöbetçi­nin gelmesini bekleyeceğiz. Kapının kilidini açarken onu bayıltacağım."</p>

    <p>Adamlar başlarıyla anladıklarını ifade ettiler.</p>

    <p>Sonra dağılıp gizlice küçük taş binaya doğru ilerlediler. Birkaç daki­ka sonra hepsi orada toplanmıştı.</p>

    <p>Abdul Ralmein yorgundu. Nöbet çizelgesi ay içinde devamlı değiş­mekteydi. Dört saatlik vardiyası bazen günün en sıcak saatlerine denk ge­liyor, bazen en sevdiği vardiya olan gün doğumuna, bazen de bugünkü gi­bi sabahın ikisine geliyordu. Bu geç saatlerdeki vardiyalara bir türlü uyum sağlayamamıştı... vücut saati hep aynı kalıyordu. Gecenin bir vakti uyanıp nöbete giderken uyanık kalmak için çok uğraşmak zorundaydı.</p>

    <p>Bisikletini caminin yakınındaki park yerine bırakıp zincirlc kilitle­dikten sonra giriş kapısına doğru yürüdü.</p>

    <p>Avlunun ortasına geldiği sırada tiz bir kuş ıslığı duydu. Taş binaya birkaç adım kala cebinden anahtarlığını çıkardı. Asma kilidi bir eline alıp anahtarı yuvasına sokarken bir elin ağzını kapattığını ve koluna bir iğne batırıldığını hissetti.</p>

    <p>Ralmein çok derin bir uykuya daldı.</p>

    <p>Kasım kapıyı açtı ve baygın Ralmcin'i içeri çekti. Duvardaki düğme­ye basınca odadaki tek ampul etrafı aydınlattı. Plastik kılıflar içinde üni­formaların asılı olduğu bir askılık, büyükçe bir lavabo ve bir perde arka­sında küçük bir hela vardı.</p>

    <p>Duvardaki mantar pano üstünde gelecek haftanın nöbet çizelgesi asılıydı. Karşısındaki duvardaysa Kral Abdullah'ın çerçeveli bir resmiyle, Mescid-i Haram'ın hac sırasında havadan çekilmiş bir fotoğrafı vardı. Bunlardan başka tek şey, siyah yuvarlak bir duvar saatiydi ve 01.51'i gös­teriyordu.</p>

    <p>Kasım baykuş uğultusuna benzer bir ses duyunca ışığı söndürüp bek­ledi.</p>

    <p>İkinci nöbetçi açık kapıdan içeri girip elektrik düğmesine uzandı. Oda aydınlanınca birden karşısında Kasım'ı gördü. Bu onun için o kadar şaşırtıcıydı ki, bir an anlamakta zorlandı. Anlayana kadar da Kasım üstü­ne atılıp iğneyi baurdı.</p>

    <p>Bu nöbetçi de Ralmein'in yanma yerleştirildi.</p>

    <p>Tam o sırada Kasım yaklaşmakta olan iki adamın seslerini duydu. Ne elektriği kapatacak ne de gizlenecek zamanı vardı. İki adam kapıdan içeri girdiler ve Kasım'a baktılar.</p>

    <p>"Sen de kim..." diye başlayacak oldu bir tanesi, ama o anda Kasım'm dışanda gizlenmekte olan iki adamı kapıda belirdi.</p>

    <p>Mücadele neredeyse başladığı anda sona erdi.</p>

    <p>"Sen," dedi Kasım adamlardan birine. "Giriş. kapısına git ve diğerleri­ni getir."</p>

    <p>Adam koşarak gitti.</p>

    <p>"Sizler dağılın ve bomba arayın," dedi Kasını, altı adamına. "Algılayı­cılar gelincc hemen size yollayacağım. Şimdilik sadece bakının. Bir şey bulursanız, dokunmayın."</p>

    <p>Adamlar karanlığın içinde dağıldılar.</p>

    <p>"Diğerleri benimle kalsın. Bizimkiler üniformalarını giyip nöbeti dev­raldıktan sonra vardiyası bitenleri halletmemiz gerekiyor." Üç dakika sonra sahte nöbetçiler giyinmişlerdi.</p>

    <p><a id="bookmark97">"Nöbetçilerin ne yaptığını iyice izlemiştiniz, değil mi?"</a></p>

    <p>Adamlar başlarını salladılar.</p>

    <p>"Onlar ne yaptıysa aynisini yapın."</p>

    <p>"Hepimiz aynı anda mı gideceğiz?" diye sordu biri.</p>

    <p>"Hayır," dedi Kasım. "Planda adamların birer birer değiştiği yazılı. Kuzeydoğu köşesinden başlıyor ve saat yönüne dönüyor."</p>

    <p>Saat 01.57 olmuştu.</p>

    <p>"Önce sen gidiyorsun," dedi Kasım, adamlarından birine. "Biz arkan­dan gelip belli bir mesafeden seni izleyeceğiz."</p>

    <p>Birinci sahte nöbetçi avluda yürürken, Kasım ve diğerleri Kabe'ye eri yakın binanın yanma gizlenip onu izlediler.</p>

    <p>Bazen en iyi tasarlanmış planlar bile, sadece kâğıt üstünde iyi bir . plan olarak kalabilir. Aceleye getirilmiş ve Şirket'in kılı kırk yaran titizliği yansıtılmamış olan bu plan da ucuz bir süveter gibi çözülmek üzereydi. Ralmein'in nöbeti devralacağı nöbetçi onun aynı zamanda en iyi arkadaşı çıkmıştı. Ralmein yerine başka birinin gelmesi ciddi bir soru işaretiydi. Gerçek nöbetçi bir şeyler olduğunu anlamıştı.</p>

    <p>"Sen kimsin?" diye Arapça bağırarak sordu.</p>

    <p>Kasım bunu duyunca sorunların çıkmaya başladığını anladı. Nöbetçi boynuna zincirle bağlı düdüğünü almaya çalıştı, fakat sahte nöbetçi he­men üstüne atlayıp onu etkisiz hale getirdi.</p>

    <p>"Herkes birini haklasın," diye bağırdı adamlarına Kasım. "Kimse ka- çamasın."</p>

    <p>Kasım, üç sahte nöbetçi ve diğer dört adam gizlendikleri yerden fır­layıp Kabe'ye doğru koştular. Nöbetçilerden ikisini daha safdışı ettiler, fakat biri kaçmayı başardı ve giriş kapısına doğru koşmaya başladı.</p>

    <p>Kasım hemen peşine düştü, fakat nöbetçi çok hızlı koşuyordu. Avlu­yu kal etmiş, dışarı açılan kemerin altına ulaşmak üzereydi. O anda göl­gelerin içinden bomba arayan adamlardan biri çıkıverdi ve kaçan nöbet­çiye sert bîr yumruk attı.</p>

    <p>Nöbetçi taş zemine düşüp bayıldı. Başının kenarından ince bir çizgi halinde kan sızıyordu.</p>

    <p>"Onu hemen nöbetçi binasına çekin," dedi Kasım oraya koşarken. "Başını da sarın."</p>

    <p>Adamlar baygın nöbetçiyi çekerek götürdüler.</p>

    <p>Kasım koşarak Kabe'ye döndü ve sahte nöbetçilerin binaya taşınma­sına yardım etti. Bu iş bittikten sonra saatine baktı. 02.0S'di. CIA ajanıyla buluşmak için giriş kapısına koştu. Bir dakika sonra ajan Suburban içinde oraya geldi. Araçtan inip önce algılayıcıların olduğu kutuyu çıkardı. Bunu yere bıraktLktan sonra hâlâ kutusu içinde olan İbrahim'in Taşı'nı aldı.</p>

    <p>"Benim adım Kasım, Taşı bana ver."</p>

    <p>Ajan duraksadı.</p>

    <p>"Ben Müslümanım," dedi Kasım hemen. "Taşı bana ver."</p>

    <p>Ajan kutuyu Kasım'a verdi.</p>

    <p>"Algılayıcıları içeri götürüp gördüğün ilk adama ver," dedi Kasım. "Sonra da hemen buradan kaç. İşler planladığımız gibi düzgün gitmiyor."</p>

    <p>"Peki," dedi ajan.</p>

    <p>Kasım kutuyu kucaklayıp giriş kapısından geçti; CIA ajanı da arkasın- daydı. Kapıdan girdikten sonra ajan elindeki kutuyu yanlarına gelen bir adama verdi. Sonra bir an durup Kasım'ın Kabe'ye doğru koşmasını seyret­ti. Kasım ipek perdeyi açıp içeri girdiği anda ajan dönüp Suburban'a gitti.</p>

    <p>Perdenin ötesine geçtiği anda Kasım'ın içi daha önce hiç bilmediği bir huzur ve rahatlama hissiyle doldu. O anda Grönland göktaşının bu­lunduğu gümüş çerçeve üzerine tek bir spot lambadan ışık geliyordu.</p>

    <p>Kasım yaklaşıp elindeki kutuyu yere bıraktı ve üstündeki yapışkan bantı çakısıyla kesip açtı. Grönland göktaşını çıkarıp yere koyduktan son­ra İbrahim'in Taşı'ni özenle kutusundan aldı.</p>

    <p>Yavaş yavaş ve saygıyla taşı olması gereken yere yerleştirdi.</p>

    <p>Kasım bir adım geri çekilip bir dua okudu. Grönland göktaşını kutu­ya koyduktan sonra perdenin altından geçip hemen nöbetçi binasına koş­tu. Adamları algılayıcılarla birlikte bombaları aramaya başlamışlardı. Ka­sım telefonunu çıkardı.</p>

    <p>Skutter kamyonun yolcu koltuğunda oturmaktaydı. Adamları kam­yonun arkasına doluşmuşlardı. Telefon çaldı.</p>

    <p>"Sizi yukarıdan izliyoruz," dedi Hanley. "Planda küçük bir değişiklik yapıldı... Cidde'ye gitmenizi istemiyoruz. Sizi daha önce oradan çıkaraca­ğız."</p>

    <p><a id="bookmark98">"Nereye gitmemizi istiyorsunuz?" diye sordu Skutter.</a></p>

    <p>Oregon'un kontrol odasında Hanley kamyonu kızılötesi uydu görün­tüsünden izlemekteydi. "Tam dokuz kilometre daha güneye gidip kamyo­nu yolun kenarına çekin," dedi Hanley. "Şu anda açıkta beklemekte olan bir gemi var. Sizi oradan almak üzere bir işkampavya gönderecekler. Bü­tün adamlarınızı gemiye bindirin, Yüzbaşı Skutter, gerisini bize bırakın."</p>

    <p>"Kasım telefon ettiğinde kaç tane patlayıcı bulmuşlardı?" diye sordu</p>

    <p>Stone.</p>

    <p>"Beş," dedi Hanley.</p>

    <p>"Efendim, yerinizde olsam geri kalanları bulma işini Suudilere bıra­kır, Kasım'a hemen oradan ayrılmasını emrederdim. Az önce bir telefon görüşmesini yakaladım. Nöbetçilerden birinin eşi, kocası hâlâ eve dön­medi diye polisi arıyordu."</p>

    <p>"Bir bu eksikti," diye bağırdı Hanley.</p>

    <p>"Kadınlar 150 dedi Stone. "Bazen onlarla yasamak imkânaz oluyor.</p>

    <p>Hanley hemen telefona uzandı.</p>

    <p>Telefonu biplediğinde Kasım eğilmiş bir C-6 paketini etkisiz hale ge­tiriyordu.</p>

    <p>"Hemen orayı terk edin!" dedi Hanley.</p>

    <p>"Daha tamamı..." diye başladı Kasım.</p>

    <p>"Hemen çekilmenizi emrediyorum," dedi Hanley. "İşler rayından çık­tı. Sizi ikinci kaçış noktasına götürecek bir kamyom ön tarafta bekliyor. Anlaşıldı mı?"</p>

    <p>'Tamam, patron."</p>

    <p>"Çabuk olun."</p>

    <p>Kasım telefonunu ccbine koyduğu sırada dört çekerli bir Ford kam­yonet içinde bir CIA ajanı caminin önüne gelip park etti. Saniyeler geçer­ken adam heyecanla direksiyonu sıkıyordu.</p>

    <p>"Hepsi bu kadar," diye bağırdı Kasım avluda. "Herkes kapıya gitsin."</p>

    <p>Dört sahte nöbetçi yerlerini bırakıp kapıya doğru koşarken, diğerleri de bir bir duvarların ve kolonların gerisinden ortaya çıkarak kapıya yö­neldiler. Kasım kamyonetin yanına geldi.</p>

    <p>"Şimdi hepsi geliyor," dedi.</p>

    <p>"Arkaya binsinler," dedi sürücü. "Brandayla üstlerini kapatın."</p>

    <p>Kasım kasanın arka kapağını açtı; adamlar içeri doldular. Bu arada Kasım onları sayıyordu. On üç kişi gelmişti... bir kişi hâlâ içerideydi. He­men tekrar giriş kapısına koşup avluya baktı. Sonuncu adam koşarak ge­liyordu.</p>

    <p>"Özür dilerim," dedi adam koşarken. "Siz seslendiğinizde işim yarım kalmıştı."</p>

    <p>Kasım adamın koluna yapışıp çekiştirdi. Kamyonete vardıklarında, "Arkaya atla hemen," dedi. Brandayı gererek adamlarını gizledikten son­ra sürücünün yanına oturdu.</p>

    <p>"Nereye gittiğimizi biliyor musun?" diye sordu Kasım.</p>

    <p>"Elbette," dedi CIA ajanı sürücü.</p>

    <p>Amerikan Hava Kuvvetlerinden Binbaşı Hamilton Recves askeri ciddiyetin gereğine inanırdı, ama bir yandan da mürettebatıyla ilişkilerin­de senli-benli olmayı seviyordu. Telsiz mikrofonunu yerine koyduktan sonra yardımcı pilotuna ve uçuş mühendisine döndü.</p>

    <p>"Bu akşam bağımsız bir ülkenin hava sahasına sızmaya var mısınız, arkadaşlar?"</p>

    <p>"Benim bir programım yok," dedi yardımcı pilot.</p>

    <p><a id="bookmark99">"Maaş nasıl olsa fark etmeyecek," dedi uçuş mühendisi. "Pekâlâ, o zaman," dedi Reeves. "Hadi, Suudi Arabistan'a bir ziyaret yapalım."</a></p>

    <p>Cabrillo sahilden onlara doğru koşarken Skutter ve adamları da kamyondan indiler.</p>

    <p>"Kamyonu bırak, sen de bizimle gel," dedi Cabrillo, sürücüye. "Ger­çek kimliğin yakında açığa çıkar."</p>

    <p>Sürücü kamyonun motorunu kapatıp aşağıya indi.</p>

    <p>Sonra on altı adam ve Cabrillo kıyıda onları bekleyen işkampavyaya geldiler. Adı James olan serdümen herkesin tekneye binmesine yardım etti. En son Cabrillo da bindikten sonra James dümene geçti.</p>

    <p>"Bay Cabrillo," dedi James. "Bu durum hiç güvenli değil... buradaki herkes için can yeleğim yok."</p>

    <p>"Bütün sorumluluğu ben alıyorum," dedi Cabrillo.</p>

    <p>James motoru çalıştırıp yata doğru yola koyuldu.</p>

    <p>"Hava Kuvvetlerini devreye sokmak zorunda kaldık," dedi Hanley. "Kabe'de işler biraz karıştı."</p>

    <p>"İbrahim'in Taşı yerine kondu mu?" diye sordu Overholt.</p>

    <p>"O iş tamam," dedi Hanley. "Ama bomba temizlemesini tamamlayamadılar."</p>

    <p>"Başkanı arayacağım," dedi Overholt. "Saat yedide Dışişleri Bakanlığı'nın bir yemeğine katılacak, ama onu şimdi yakalayabilirim."</p>

    <p>"Suudi kralını arayıp C-17'yc ateş açılmasını önleyebilirse, bu işi ter­temiz bitirmiş olacağız."</p>

    <p>Sirenleri avaz avaz bağıran, tepedeki falşörü yanar halde iki Suudi polis otosu Ford kamyonetin yanından geçip ters yönde yıldırım hızıyla gittiler. Camiden üç kilometre uzaktaydılar ama Kasım ve adamları onla­rın nereye gittiklerini tahmin edebiliyorlardı.</p>

    <p>Ford'ıın sürücüsü yüz elli kilometre hızla yol alıyordu. Ön panele yerleştirilmiş olan GPS seyir sistemine baktı. "Bir kilometre yolumuz kal­dığını gösteriyor," dedi. "Kuzey yönüne giden toprak bir yolu gözden ka­çırmayın."</p>

    <p>Kasım karanlığın içine baktı. Anayoldan ayrılan bir şey görür gibi ol­duğu anda sürücü yavaşladı. 'Tamam, gördüm," dedi sürücü.</p>

    <p>Aniden frene asılınca kamyonet kayarak durdu. Sürücü kumlu yola sapar sapmaz yine gaza bastı. Az sonra arazi vitesini devreye sokmak zo­runda kaldı. Deniz yönüne doğru ilerledikçe sağda ve solda giderek yük­selen tepeler görünmeye başlamıştı. Sürücü seyir sistemine baktı.</p>

    <p>"Şimdi buradan sağa dönüp, şu tepenin arkasına gideceğiz."</p>

    <p>Birkaç dakika sonra kamyonet durdu. Sürücü koltukların arasındaki bölmeden bir spot lambası çıkarıp bunu elektrik girişine taktı.</p>

    <p>Sonra tepenin ardındaki alana ışığını verdi.</p>

    <p><a id="bookmark100">Birkaç kilometre uzunluğunda, bir kilometre genişliğinde geniş bir alan vardı.</a></p>

    <p>"Şunu bir çevireyim," dedi sürücü; aracı geri alıp yüzünü batıya baka­cak biçimde döndürdü.</p>

    <p>"Adamları indireyim mi?" diye sordıı Kasım.</p>

    <p>"Gerek yok," dedi sürücü. "Kamyonetle beraber gireceğiz."</p>

    <p>Recves C-17A'yı tehlikeye girmeyecek şekilde, olabildiğince alçak­tan uçuruyordu. Buna rağmen Suudilerin Amerika'dan satın aldıkları son derece hassas radara yakalandılar. Suudi hava sahasına girdikten on da­kika sonra ve neredeyse iniş yapacakları sırada Suudi Kraliyet Hava Kuvvetlerinin iki savaş jeti Dahran'daki üslerinden kalkıp çölü Mach hızıyla akmaya başladılar.</p>

    <p>C-17A'nın sesini duyan sürücü hemen ışığıyla flaşlar yapmaya başla­dı. Recves ışıklan gördü, bir kez üstünden geçtikten sonra dönüp ineceği alana doğru uçağını hızlandırdı.</p>

    <p>"Ama şu anda gece yarısı," diye sızlandı Kral Abdullah'ın yaveri.</p>

    <p>"Beni dinleyin," dedi başkan. "Şimdi dışişleri bakanımı oraya gönde­riyorum... yarın sabah orada olacak ve neler olduğunu açıklayacak. Şu anda hava sahanız içinde bir Amerikan Hava Kuvvetleri jeti var. Eğer bu uçağa ateş açılırsa biz de karşılık vermek zorunda kalacağız."</p>

    <p>"Anlamıyorum, ben..."</p>

    <p>"Kralı uyandırın," dedi başkan. "Yoksa bunun çok vahim sonuçlan olacak."</p>

    <p>Birkaç dakika sonra telefonda Kral Abdullah'ın uykulu sesi duyuldu. Başkan durumu açıkladıktan sonra kral başka bir telefona uzanıp hava kuvvetleri komutanını aradı.</p>

    <p>"Ülke dışına çıkana kadar onlara eskort yapın, ama düşmanca dav­ranmayın," dedi Arapça.</p>

    <p>Kral tekrar başkanla konuştuğu hatta döndü. "Sayın başkan," dedi. "Eğer dışişleri bakanınız bu olanlara doyurucu bir açıklama getiremezse, yurttaşlarınız çok soğuk bir kış geçirecekler."</p>

    <p>"Olanları duyunca bana hak vereceksiniz."</p>

    <p>"Bunu duymak için sabırsızlanıyorum," dedi Kral Abdullah ve telefo­nu kapadı.</p>

    <p>Reeves uçağı indirdikten sonra ters yöne döndürdü.</p>

    <p>"Kapıyı indirin," dedi uçuş mühendisine.</p>

    <p>Kapı ağır ağır inerken Ford kamyonet de oraya doğru hareket etti. Uçağın arkasına vardığında kapı inmiş ve bir rampa halini almıştı. Sürücü kolayca kamyoneti rampadan çıkarıp uçağın kargo bölümüne girdi.</p>

    <p>Hemen araçtan çıkıp kokpite gitti ve, "Uçağa girdik, efendim," dedi.</p>

    <p>"Kapı yukarı," dedi Reeves.</p>

    <p>Kapı yukarı kalkarken Reeves son kontrollerini yaptı. Kontrol pane­linde kapının kapanıp kilitlendiğini gösteren yeşil ışığı görünce gaz kolu­nu iterek kumdan pistte hız almaya başladı.</p>

    <p>İki dakika sonra tekrar havadaydılar.</p>

    <p>"Kızıldeniz yüz kırk kilometre ötede," diye seslendi Reeves, arkada­kilere. "Yaklaşık beş dakika var."</p>

    <p>"İki savaş jeti yaklaşıyor," dedi yardımcı pilot.</p>

    <p>"Karşılık vermeye hazırlanın," dedi Reeves.</p>

    <p>Fakat jetler ateşleme bilgisayarlarını devreye sokmadılar. C-17A de­nize varana kadar takip ettikten sonra dönüp üslerine yöneldiler.</p>

    <p>"Suudi hava sahasından çıktık," diye seslendi Reeves, arkadakilere. "Ömer'e iki saat yolumuz var."</p>

    <p><a id="bookmark101">Kasım kamyonetin arkasına gidip branda örtüyü kaldırdı. "Pekâlâ, arkadaşlar," dedi. "Başardık... Katar'a dönüyoruz."</a></p>

    <p>Uçağın kargo bölümünü sevinçli sesler doldurdu.</p>

    <p>"Kumandayı sen al," dedi Reeves, yardımcı pilota.</p>

    <p>Reeves kargo bölümüne geçti. "Size bir kasa bira getirecektim, ama anladığım kadarıyla içki içmiyorsunuz. Bu nedenle aşçıya sizin için bir ka­sa buzlu soda ve yiyecek hazırlattım. Burada hamburger, sosisli sandviç, patates salatası falan gibi şeyler var. Hazırlanalı birkaç saat oldu, ama folyo torbalar içinde hâlâ soğumamıştır. Afiyet olsun."</p>

    <p>Reeves tekrar kokpite döndü.</p>

    <p>"Pekâlâ, arkadaşlar," dedi Kasım bir torbanın fermuvarını açarak. "Yumulun."</p>
  </div>
</body>
</html>
