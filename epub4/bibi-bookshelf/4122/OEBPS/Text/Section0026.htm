<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2>25</h2>

    <p>Sikorsky S-76 helikopter kuzey Arizona üzerinde yol alırken Dwyer aşağıdaki kupkuru çöle baktı. Solunda kilometrelerce uzakta dorukları karla kaplı dağ sıraları görünmekteydi. Daha önce bu eyaleti hiç görme­miş çoğu insanda olduğu gibi, Dwyer da arazinin uçsuz bucaksız kum ve kaktüsten ibaret olduğunu sanırdı. Oysa şimdi görüyordu ki, Arizona'da ufak ufak her şeyden bir parça vardı.</p>

    <p>"Buraya ne sıklıkta kar yağar?" diye sordu yanındaki pilota.</p>

    <p>"O gördüğünüz doruklar Flagstaff yakınındadır," dedi pilot. "Bir ka­yak merkezi olabilecek kadar kar olur. En yüksek noktası olan Humphries 4000 metre yüksekliktedir."</p>

    <p>"Hiç böyle bir şey beklemiyordum," dedi Dwyer.</p>

    <p>"Çoğu insan aynı şeyi söyler," dedi pilot.</p>

    <p>Pilot iki saat önce Phoenix’te Dwycr'la ilk karşılaştığından beri biraz suskundu. Dwyer, adamı suçlamıyordu; adamın Arizona güvenliğindeki amirleri ona görevin amacı ve Dwyer'ın kimliği hakkında hiçbir şey söyle­memiş olmalıydılar. Çoğu insan yapacağı görev hakkında biraz bir fikir sahibi olmak isterdi.</p>

    <p>"Kratere birkaç kaya numunesi almak için gidiyoruz," dedi Dwyer. "Sonra bunları laboratuvarda inceleyeceğiz."</p>

    <p>"Hepsi bu kadar mı?" dedi pilot rahatlayarak-</p>

    <p>"Evet," dedi Dwyer.</p>

    <p>"İyi," dedi pilot. "Son zamanlarda çıktığım görev uçuşlarını bilseniz, şaşarsınız. Bazı günler işe gelmek bile istemiyorum."</p>

    <p>"Eminim."</p>

    <p>"Görev sonunda o kadar sık detoks duşu almak zorunda kaldım ki... hiç de zevkli bir mesai diyemem."</p>

    <p>"Bizim işimiz çocuk oyuncağı," diye güvence verdi Dwyer.</p>

    <p>Durumu öğrenip rahatladıktan sonra pilotun çenesi açıldı ve uçuşun geri kalanında Dwyer'a her üstünden geçtikleri yerin hikâyesini anlattı. Yirmi dakika sonra eliyle ilerideki bir noktayı işaret etti. "İşte, orada."</p>

    <p>Göktaşı krateri tozlu arazi üstünde devasa bir çıban yarası gibi görü­nüyordu. Havadan görünce yerkabuğunda böyle derin bir çukur açabil­mek için ne müthiş bir güç gerektiğini hayal etmek zor değildi. Çarpma­dan sonra yükselen toz bulutları aylarca görülmüş olmalıydı. Kraterin ke­narına gelmek üzereydiler.</p>

    <p>"Hangi tarafına, efendim?" diye sordu pilot.</p>

    <p>Dwyer bir süre yere baktıktan sonra, "Şuraya," dedi. "Şu beyaz kam­yonetin yanına."</p>

    <p>Pilot helikopterin hızını kestikten sonra düzgün bir iniş yaptı. "Bana içeride kalmam söylendi; radyo trafiğine bakmam gerekiyor."</p>

    <p>Uskur durduktan sonra Dwyer araçtan çıkıp doğruca kenarda bekle­yen kovboy şapkalı ve çizmeli adamın yanına yürüdü ve onunla el sıkıştı.</p>

    <p>"Yardım etmeyi kabul ettiğiniz için sağ olun," dedi Dwyer. "Eh," dedi adam. "Amerika Birleşik Devletler başkanı bir şey rica et­ti mi, geri çeviremezsin. Yardımcı olabilirsen! sevinirim."</p>

    <p>Adam kamyonetine dönüp birkaç el aleti ve bir kova çıkardı. Dw­yer a bir kürek uzattıktan sonra eliyle kraterin kenarını gösterdi.</p>

    <p>"Sanırım aradığınız şey şurada."</p>

    <p>İki adam kenardan aşağıya doğru yirmi metre kadar indiler. Sıcaklık gittikçe artmaktaydı.</p>

    <p>Kovboy şapkalı adam durdu ve terini sildi. "Burası kraterin en uç kısmı. En büyük parçaları buradan çıkarmışımdır."</p>

    <p>Dwyer şöyle bir bakındıktan sonra bir noktayı gözüne kestirdi ve kazmaya başladı.</p>

    <p>Dwyer'ın Arizona'da kürek sallamaya başladığı sırada, İzlanda açık­larında bulunan Oregon'da hava tabi ki, daha soğuktu. Alt kattaki ofisin­de Michael Halpert bilgisayarından aldığı çıkışlara bakmaktaydı. Saatler­dir bilgisayar ekranına bakmaktan Halpert'ın gözleri yanıyordu. Elindeki çıkışları Cabrillo'nun verdiği notlarla son bir kez karşılaştırdıktan sonra ofisinden çıkıp kontrol odasına gitti.</p>

    <p>O anda Hanley telefonda talimat vermekteydi. "Richard, Gulfstrc- ;»m*e yakıt alın ve hazır bekleyin. Size ihtiyacımız olur olmaz seni araya­cağım."</p>

    <p>Hanley telefonu kapatıp Halpert'a döndü. "Galiba bir şey buldun."</p>

    <p>Halpert belgeleri Hanley'e uzattı. Okuduktan sonra, "Bu önemli ola­bilir de," dedi Hanley. "Olmayabilir de. Hickman'ın üniversiteye yapmış okluğu bağış yüksek bir miktar, ama adamın sık sık böyle bağışlar yapma­sı da mümkün."</p>

    <p>"Araştırdım," dedi Halpert. "Başka bağışlar da yapmış. Ama hepsi arkeoloji üzerine."</p>

    <p>"İlginç," dedi Hanley.</p>

    <p>"Ayrıca bir de arkeologun ölürken söylediği şey var," dedi Halpert. "Üniversiteyi satın aldı ve bütün ödemeleri yaptı, demiş."</p>

    <p>"Nereye varmak istediğini anlıyorum," dedi Hanley. "Zaten ben de Ackerman'ın ilk olarak Hickman'a e-posta göndermesini tuhaf bulmuş­tum. Buluşunu bölüm başkanına duyurmaya bile gerek görmemiş."</p>

    <p>"Belki de Ackerman ve Hickman böyle anlaşmışlardı," dedi Halpert. "Eğer bir şey bulursa bu zafer Ackerman'ın olacaktı, üniversitedeki bö­lüm başkanı değil."</p>

    <p>"Ama bu, Hickman'ın Ackerman'ın bir şey bulacağına nasıl bu kadar emin olabildiğini açıklamıyor," dedi. Hanley. "Ya da buldukları göktaşı­nın iridyumdan oluştuğunu nasıl bildiğini."</p>

    <p>"Belki de Hickman ilk başta bu işe gerçekten bilim adına girmişti," dedi Halpert. "Ackerman projesini anlattı, Hickman'ın da Kızıl Eric'e il­gisi vardı ve projeyi finanse etmeye karar verdi. Sonra göktaşı bulununca da bunu bir fırsat olarak gördü."</p>

    <p>"Hickman'ın bu işin içinde olup olmadığını bile bilmiyoruz," dedi Hanley. "Ama içinde olsa bile nasıl bir fırsat, zaten çok zengin olan bir insanı katil edip her şeyini tehlikeye atacak hale getirebilir?"</p>

    <p>"Her zaman iki şey olmuştur," dedi Halpert. "Aşk veya para."</p>

    <p>Hanley telefonda Cabrillo'ya ulaştığı zaman Faeroe Adaları uzakta belirmeye başlamıştı. Hanley, Halpert'ın sağladığı bilgileri anlattı."</p>

    <p>"İşler iyice karıştı," dedi Cabrillo. "Sen ne düşünüyorsun?"</p>

    <p>"Bence konunun üstüne gidelim," dedi Hanley.</p>

    <p>"Richard, Londra'ya varmış mı?" diye sordu Cabrillo.</p>

    <p>"Onunla az önce konuştum," dedi Hanley. "Jete yakıt ikmali yapılı­yormuş; sonra Londra'da bir otele gidip senin aramanı bekleyecekmiş."</p>

    <p>"Challenger de Aberdeen'de hazır bekliyor mu?"</p>

    <p>"Yakıt deposu dolu, hazır bekliyor," dedi Hanley.</p>

    <p>"O halde Truitt'i ve ekibini ara; Las Vegas'a gitsinler ve bu Hickman hakkında ne öğrenebilirlerse öğrenmeye çalışsınlar."</p>

    <p>"Ben de aynı şeyi düşünüyordum," dedi Hanley.</p>

    <p>Görüşme bittiği sırada altlarındaki liman iyice belirmişti. "Hadi, dos­tum," dedi Cabrillo, Adams'a. "Artık ayaklarımız yere bassın."</p>

    <p>Adams başını salladı ve inişe geçti.</p>

    <p>Free Enterprise mendireğin hemen dışında hız kesti ve durdu. 250 beygirlik kıçtan takma motoru olan üstü açık bir balıkçı teknesi gemiye yanaştı ve ekipten biri Free Enterprise'm bir elemanının uzattığı bir kutu­yu aldı. Kutu teknede güvenli bir yere yerleştirildikten sonra serdümen gemiden ayrılıp hızla uzaklaştı.</p>

    <p>Balıkçı teknesi dalgalara karşı bir süre yol alıp küçük bir koya girdi. Tayfalar tekneden çıkıp yerel paket dağıtım şirketine ait kırmızı bir mini­büse doğru yürüdüler. On dakika sonra minibüs kutuyu havaalanına tes­lim etmişti.</p>

    <p>Kutuyu almaya gelecek olan uçak o anda sadece birkaç kilometre mesafedeydi.</p>

    <p>Adams çek listesini kontrol ettikten sonra seyir defterine giriş yaptı. Oregon*dan buraya kadar sorunsuz bir uçuş yapmışlardı, dolayısıyla yaza­cak fazla bir şey yoktu... sadece kalkış varış saatleri, hava durumu ve ufak bir titreşim olduğunun not edilmesi. Adams tam işini bitirdiği sırada kü­çük bir kiralık otomobil içinde Cabrillo geldi ve helikopterin yanında du­rup penceresini indirdi.</p>

    <p>"Hey patron, kiranın yarısını düştüler mi bari?" diye takıldı Adams.</p>

    <p>"Buna Smart Car, akıllı oto, diyorlar," dedi Cabrillo espriye kulak as­madan. "Ellerinde yalnız bu kalmıştı. Hadi şimdi dürbünü ve yer belirle­yiciyi getir ve içeri gir."</p>

    <p>Adams koltuğunun altından bir dürbünle göktaşına serpiştirilen ve­ricilerin sinyalini okuyan metal kutuyu aldı. Otomobile biner binmez Cabrillo hareket etti. Adams sinyalleri alabilmek için ayar yapmaya baş­ladı.</p>

    <p>"Sinyallere göre nesne çok yakında," dedi Adams.</p>

    <p>Cabrillo havaalanına yakın bir tepeye çıktı; liman tam altlarındaydı.</p>

    <p>Diğer şeritte kırmızı bir minibüs yaklaşıyordu... sürücüsü devamlı se­lektör yapmaktaydı. Cabrillo o anda Amerikan biçimi, yolun sağından gitmekte olduğunu fark edip hemen doğru şeride geçti.</p>

    <p>"Patron," dedi Adams sinyallere bakarak. 'Tam üstündeyiz."</p>

    <p>Minibüs yanından geçerken Cabrillo dönüp baktı... sürücü onun ha­tasını azarlar gibi şakayla parmağını salladıktan sonra havaalanı yönünde yoluna devam etti. Cabrillo limana bakınca büyük bir gemi gördü.</p>

    <p>"İşte, bak," dedi. "Gemi bu olmalı."</p>

    <p>Geminin tasarımı özel bir yatı andırıyordu, fakat Stealth bombardı­man jetleri gibi, simsiyahtı. Bulundukları yerden mürettebatın geminin iskeleye yanaşması sırasındaki faaliyetlerini görebiliyorlardı.</p>

    <p>"Sinyal zayıflıyor," dedi Adams.</p>

    <p>Cabrillo yolun kenarına çekip yatı dürbünle izlemeye başladı. Ona en yakın tarafında geminin su kesimine kadar inen bir merdiven vardı. Birden beyninde bir şimşek çaktı.</p>

    <p>Hemen telefonunu alıp Oregon'u aradı.</p>

    <p>Hanley cevap verirken telefonun mikrofonunu eliyle örtüp Adams'a döndü. "Teslimatı denizde yaptılar," dedi. "Seni hemen helikoptere bıra­kıp sinyalin peşinden gideceğim."</p>

    <p>Cabrillo hemen Hanley'e de talimat verdi. "Washington'u ara, Dani­marka yetkililerinin az önce limana yanaşan gemiye el koymalarını sağla­sınlar."</p>

    <p>Cabrillo telefonu kapar kapamaz keskin bir U dönüşü yaparak hızla havaalanına gitti ve Robinson'un yanında durdu. Adams yer belirleyiciyi otomobilde bırakıp dışarı çıktı.</p>

    <p>"Sen hemen havalan," dedi Cabrillo. "Ben seni ararım."</p>

    <p>Sonra da gaza basıp sinyali takip etmeye başladı.</p>

    <p>James Bennett uçmayı Amerikan Kara Kuvvetleri'nde görev yapar­ken öğrenmişti, fakat hiç helikopter kullanmamıştı. Uçuş belgesi sabit-kanat kategorisindeydi. Hava Kuvvetleri kendi alanlarını büyük bir ti­tizlikle koruduğu için Kara Kuvvetleri'nden bu belgeye sahip pek az pilot vardı. Karacıların elindeki belli sayıdaki sabit-kanat uçak gözlemler ve ön keşifler için kullanılır, on on beş adet ticari tipteki uçak da generalleri şu­raya buraya götürme işine ayrılırdı.</p>

    <p>Bennett aktif görevdeyken Cessna gözlem uçakları uçurmuştu, dola­yısıyla şu anda pilotluğunu yapmakta olduğu Cessna 206 ona hiç zorluk çıkarmıyordu. Bennett bir süredir bu yaşlı pervaneli uçakla saatte yüz elli kilometre hızla yol aldıktan sonra hedefine varmak üzereydi. Altındaki piste baktı. Pist kısaydı ve kayalık bir uçurumla son buluyordu, ama bu sorun değildi. Bennett zamanında Güneydoğu Asya'dayken, balta girme­miş ormanlar içinde otların koparılmasıyla açılan ufacık alanlara, dağla­rın kenarlarındaki daracık şeritlere inmiş adamdı. Hatta bir keresinde memleketi olan Arkansas'da motorunu kaybedince bir çiftçinin tarlasına zorunlu iniş bile yapmıştı.</p>

    <p>Onlarla kıyaslandığı zaman Faeroe Adaları'ndaki alan çocuk oyun­cağı sayılırdı.</p>

    <p>Bennett döngüsünü yaptı ve iniş için pisti hizaladı. Hafif bir rüzgâr vardı. Cessna'nın tekerlekleri hafif bir temasla zemine değdikten sonra bir süre pistte ilerlerken Bennett önündeki dosyada yazılı talimatlara baktı.</p>

    <p>Sonra hızını kesip yan yollardan birine girerek kargo terminaline yö­neldi.</p>

    <p>Smart Car'ın direksiyonunda Cabrillo gaz pedalına sonuna kadar basmış, kiiçiik otomobili deli gibi sürüyordu. Yan yana dizili hangarların önünden geçerken bir yandan da yer belirleyici aygıta bakmaktaydı. O sı­rada bir Cessna, pistten çıkmış yan yola girmişti. Cabrillo uçağın kuyru­ğuna baktıktan sonra durup yer belirleyiciyi kontrol etti.</p>

    <p>Adams, Smart Car'dan indikten üç dakika sonra Robinson'u havalandırmıştı. Zaten motorun soğumasına yetecek kadar uzun süre yerde kalmamıştı. Kuleye bir ekipman testi yapacağını söyledikten sonra hava­da ağır ağır daireler çizmeye başladı.</p>

    <p>Görebildiği tek uçak az önce iniş yapan Cessna'ydı. Uçağın yavaşla­yıp bir hangarın önünde durmasını izledi. Sonra da Cabrillo'nun otomo­bille uçağa yaklaştığını gördü.</p>

    <p>Üniformalı bir görevli Cessna'ya doğru yürüyüp motorun gürültüsü­nü bastırmak için bağırarak sordu: "Petrol kuyusu parçaları için mi geldi­niz?"</p>

    <p>Bennett de bağırarak cevap verdi. "Evet."</p>

    <p>Görevli hızlı adımlarla tekrar hangara girip elinde bir kutuyla geri geldi. Kutuyu yere bırakıp pilotun penceresine yaklaştı.</p>

    <p>"Arkaya mı, öne mi?"</p>

    <p>"Öne bırakın, yolcu koltuğuna," dedi Bennett.</p>

    <p>Görevli kutuyu kaldırıp uçağın yolcu kapısına doğru yürüdü.</p>

    <p>Cabrillo bir kez daha hız göstergesine baktı. İbre son hızı gösteriyor­du. O sırada bir hangar görevlisinin uçağa bir kutu yüklemekte okluğunu gördü. Bu, Cabrillo'nun Grönland'da bir saniyeliğine gördüğü kutunun ta kendisiydi.</p>

    <p>Görevli yüklemeyi bitirip kapıyı kapadığı sırada Cabrillo gaz pedalı­nı yine kökledi.</p>

    <p>Cessna ağır ağır hangardan uzaklaşıyordu. Uçak bu yarışa önden başlamıştı ve Cabrillo son sürat gelirken, piste sapmak üzereydi. Cabrillo direksiyonu dizleriyle kullanırken koltuk altındaki kılıfa uzandı. Sağ eliy­le 50 kalibrelik bir Smith &amp; Weston tabanca çıkanrkcn, sol eliyle de oto­mobilin penceresini açtı.</p>

    <p>Bennett tam piste çıkacağı sırada geriye baktı ve peşinden gelen Smart Car'ı gördü. Bir an için hangar görevlisinin bir nedenle onu dur­durmak istediğini düşündü. Ama az sonra otomobilin penceresinden ni­kel kaplı bir revolverin çıktığını fark etti.</p>

    <p>Bennett piste çıkıp hızını artırdı. Kalkış iznini zaten almıştı. Hızını daha da artırdı.</p>

    <p>Cabrillo takibini pist üstünde de sürdürdü. Pilot gittikçe hızını artırı­yordu ve durmayı düşünmediği belliydi. Hızı 75 kilometrede sabitledik- ten sonra pencereden dışarı süzüldü ve eşiğine oturdu.</p>

    <p>Dikkatle nişan alarak uçağa ateş etmeye başladı.</p>

    <p>Bennett sol kanada isabet eden mermiyi hem işitti hem de hissetti. Ardından birkaç el daha ateş edildi. Kalkış hızına eriştikten sonra uçağı havalandırdı ve ancak yerden 100 metre yükseldikten sonra geriye baktı.</p>

    <p>Smart Car pistin sonunda durmuştu.</p>

    <p>Otomobili kullanan adam ise az önce yere inen bir helikoptere doğ­ru koşuyordu.</p>

    <p>"Ona yetişebilir misin?" diye sordu Cabrillo.</p>

    <p>"Pek kolay olmayacak," dedi Adams.</p>
  </div>
</body>
</html>
