<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h1>İKİNCİ BÖLÜM</h1>

    <h2 class="sigil_not_in_toc"><a id="bookmark52">42</a></h2>

    <p>Amerikan Deniz Kuvvetler' firkateyninde tutsak olan Free Enterprise kaptanı Scott Thompson ve mürettebatı hâlâ çözülmemişlerdi. Teslim ol­dukları andan beri firkateyn komutam yarbay tarafından sorgulanmaları­na rağmen hiçbir bilgi vermemişlerdi.</p>

    <p>Kumanda odasında Yarbay Timothy Gant sahilden gelecek olan bir helikopter beklemekteydi. Gökyüzü kararmış, şiddetli rüzgârın etkisiyle deniz köpüklü dalgalıydı. Radar ekranında yaklaşan helikopter belirdi.</p>

    <p>"Yaklaşıyor, efendim," dedi serdümen. "Rüzgâr kuzey ve kuzeydoğu­dan yirmi ile otuz arası."</p>

    <p>Gant telsize uzandı. "Kızakları oturur oturmaz hemen güverteye bağ­lansın," diye emretti güverte görevlisine. "Anlaşıldı, efendim," diye geldi cevap.</p>

    <p>Helikopter iniş ışıkları yanar durumda bulutların arasından belirdi. Hızını azaltmadan doğruca geminin üstüne geliyordu. "İnişe hazırım," de­di pilot telsizle. Gemiye yirmi metre kala hız kesti; tam güvertenin üstün­deyken el feneriyle aydınlık sağlayan erleri ve iniş noktasını gördü. Zemi­ne değer değmez adamlar hemen zincirlerle kızakları güverteye bağladılar. Elinde çantasıyla bir adam pervanenin durmasını beklemeden dışarı çıktı. Onu karşılamak için aşağıya inmiş olan Gant kapıyı açtı.</p>

    <p>"Hemen içeri gelin," dedi adam gemiye girerken. "Ben Yarbay Timothy Gant."</p>

    <p>Kanca burunlu, yüzünde sivilce çukurları olan sırık gibi bir adamdı. "Dr. Jack Berg," diye tanıttı kendisini. "CIA'den."</p>

    <p>"Tutsaklar hâlâ bilgi vermiyorlar," dedi Gant, doktora yol gösterir­ken.</p>

    <p>"Dert etmeyin," dedi Berg kısık sesle. "Ben bunun için buradayım."</p>

    <p>Tatil sırasında testereyi onaracak bir tamirci bulmak hiç kolay iş de­ğildi. Sonunda Dwyer koruyucu giysi giyinerek izolasyon odasına girmiş ve onarımı kendisi yapmıştı. Neyse ki, sorun basitti... testerenin bıçağını tutan kayış yerinden kaymıştı. Dwyer bir somun anahtarıyla makarayı sı­kıştırdıktan sonra hâlâ odadayken testereyi denedi. Alet çalışıyordu, izo­lasyon odasından çıkıp koruyucu giysisini kimyasal banyoda yıkadıktan sonra üstünden çıkardı ve yerine astı.</p>

    <p>Kontrol odasına döndüğü zaman teknisyen göstergelere bakmaktay­dı. "Hiç sızıntı yok," dedi. "Testereyi düzelttiniz galiba."</p>

    <p>Dwyer, "Evet," dedikten sonra yine testereyi çalıştıran düğmeye bas­tı. Bıçak dönmeye başlayınca denetim kolunun kontrolüyle Arizona kra­terinden getirilen numunenin üstüne indirdi. Bıçak limon büyüklüğünde­ki metal kitleyi delerken kıvılcımlar saçtı.</p>

    <p>Dwyer kitlenin yarısına indiği anda alarm çalmaya başladı.</p>

    <p>"Negatif basınç," dedi teknisyen.</p>

    <p>"Hava ekle," diye bağırdı Dwyer.</p>

    <p>Teknisyen söyleneni yaptıktan sonra tekrar duvardaki göstergelere baktı. "Hâlâ düzelmedi," dedi.</p>

    <p>İzolasyon odasında, küçük bir hortumda görülebilecek girdaplar oluşmaya başladı. Odada bulunan numuneler sanki hiç ağırlıkları yok­muşçasına havaya kalkıp dönerlerken, az önce Dwyer'ın kullandığı so­mun anahtarı tezgâhın üstünden uçmuş testerenin yanında dans ediyor­du. Sanki dev bir hortum odadaki bütün havayı emiyor gibiydi.</p>

    <p>"Tam hava ver," diye bağırdı Dwyer.</p>

    <p>Teknisyen hava kontrol musluğunu sonuna kadar çevirdi. Negatif basınç hâlâ artmaktaydı.</p>

    <p>Çift camlı pencerenin iç camı örümcek ağı gibi çatlamıştı. Parçalan­dığı takdirde Dwyer ve teknisyenle kesin ölüm arasında tek kat bir cam kalacaktı. Duvarın diğer yanına geçen Kevlar eldivenleri kendi içlerine çekilmişti. Dwyer hemen oradaki boşlukları metal plakalarla kapatıp em­niyete aldı. Odadaki çalışma tezgâhı yere üç santimetre çapındaki vida­larla sabitlenmişti. Bunlardan biri gevşeyip yerinden söküldü ve havaya fırladı. Bu arada diğer vidalar da gevşedikçe te2gâh yerinde sallanmaya başladı.</p>

    <p>'Tam güçle pozitif basınç vermeme rağmen, vakum artıyor," dedi teknisyen panik içinde.</p>

    <p>Dwyer odaya baktı. Felakete saniyeler kalmıştı. Derken birden kafa­sında bir şimşek çaktı. Hemen lazerin düğmesini açtı. Aletin ucundaki alev deli gibi dönmeye başladı. Odanın içini duman kaplarken Dwyer ucunu numunenin üstüne getirdi. Lazerin dokunduğu nokta hemen yanı­yordu.</p>

    <p>"Basınç düşüyor," dedi teknisyen bir saniye sonra.</p>

    <p>"Giren havayı geri çek." dedi Dwyer.</p>

    <p>Basınç normale düştükçe cisimler de yere konmaya başladılar. Bir­kaç dakika sonra her şey normale dönmüştü. Dwyer lazeri kapatıp odaya baktı.</p>

    <p>"Efendim," dedi teknisyen. "Ne oldu burada, söyler misiniz, lütfen?"</p>

    <p>"Galiba," dedi Dwyer. "Bu numunelerin içinde olan bir şey atmosfe­rimizin tadını çok beğendi."</p>

    <p>"Aman Tanrım," dedi teknisyen.</p>

    <p>"Talihimiz varmış ki," dedi Dwyer. "Hem hastalığı, hem de tedavisini bulduk."</p>

    <p>"Bu şeyden daha var mı, yoksa?" diye sordu teknisyen korkuyla.</p>

    <p>"Elli kilo daha var."</p>

    <p>Çok yakında hacılar uçaklarla, Ürdün üstünden gelen otobüslerle ve Kızıldeniz'i aşan gemilerle Suudi Arabistan'a dolmaya başlayacaklardı. Suud El-Şeyh'in hâlâ ilgilenmesi gereken bin bir tane ayrıntı vardı, ama en önemlisi seccadelerin teslim alınmasını sağlamaktı. Fabrikanın yeni sahibi yarın telefon edecek diye ona söz vermişlerdi. Suudi Ulusal Hava­yollarına telefon edip iki gün sonraki 747 kargo uçağında seccadelerin nakli için yer ayırdı.</p>

    <p>Seccadeler buraya zamanında gelmezse, aile ilişkileri bile onu başına geleceklerden kurtaramazdı. Mekke'deki büyük deponun içinde bakındı. Yiyecek ve içecek dolu paletler tavana kadar yükseliyordu. Bir forklift geldi ve stadyuma gidecek olan kamyona yüklemek üzere içi çadır dolu konteyneri aldı.</p>

    <p>Yarın ilk çadırlar kurulacaktı.</p>

    <p>Ondan sonra da her şey çok hızla gelişecekti.</p>

    <p>El-Şeyh çadır direklerinin, kazıkların ve çadır kurma talimatlarının da götürüldüğünü kontrol etmesi gerektiğini düşünerek, depodan dışarı çıktı.</p>

    <p>Jeff Porte, Hickman'ın ofisinden alacağı belgeleri topladıktan sonra güvenlik şefine baktı. "Arama iznimiz incelemeye değer bulduğumuz her şeyi alma yetkisi veriyor."</p>

    <p>Porte'un elindeki büyük zarf içinde belgeler, askeri künyeler ve ça­lışma masası üstünden topladığı birkaç saç tanesi vardı."</p>

    <p>"Anlıyorum, Jeff," dedi güvenlik şefi.</p>

    <p>"İki adamım burada kalacak," dedi Porte. "Belki başka bir şeye daha ihtiyacımız olabilir."</p>

    <p>Güvenlik şefi başını salladı.</p>

    <p>Porte oturma odasına geçti, iki memuru orada bekliyorlardı. "Ben­den onay almadan kimse girip çıkmasın," diye talimat verdi.</p>

    <p>Porte binadan çıkıp kendi ofisine gelir gelmez künyelerin ve belgele­rin fotokopilerini çıkarıp CIA'ye faksladı.</p>

    <p>Overholt bunları alır almaz Oregon'a iletti.</p>

    <p>Halpert kontrol odasına girdiğinde Hanley önündeki belgeleri oku­maktaydı.</p>

    <p>"Bay Hanley," dedi Halpert. "Raporum hazır."</p>

    <p>Hanley, ona Overholt'un iletmiş olduğu belgeleri uzattı. Halpert bunları hemen okuyup geri verdi.</p>

    <p>"Bu benim bulgularımı doğruluyor," dedi Halpert. "Hunt'ın doğum sertifikasını buldum. Annesi Michelle, babasının adını yazdırmamış, fa­kat doğduğu hastanenin eski kayıtlarına ulaştım ve faturanın Hickman'ın bir şirketi tarafından ödendiğini öğrendim. Artık Hunt'ın Hickman'ın oğ­lu olduğuna kuşku yok."</p>

    <p>"Peki, bunun göktaşıyla ne ilgisi var?" diye sordu Hanley.</p>

    <p>"Şuna bir baksanıza," dedi Halpert, ona bir dosya uzatarak.</p>

    <p>Hanley yazıyı okuduktan sonra, "Hunt, Afganistan'da Taliban tara­fından öldürülmüş," dedi.</p>

    <p>"Bunun hemen ardından Hickman tuhaf davranışlar göstermeye baş­lamış," diye notlarından okudu Halpert.</p>

    <p>"Demek ki, tek oğlunun ölümünden. Arap dünyasını sorumlu tutu­yor," dedi Hanley.</p>

    <p>"O halde Grönland'a yapılan keşif gezisini neden finanse etti?" diye sordu Stone.</p>

    <p>"Göründüğü kadarıyla oğlunun ölümünden soma Hickman ülke ça­pında birçok üniversitenin arkeoloji bölümlerine para yardımı yapmış. Ackerman'm Las Vegas Üniversitesi adına yaptığı gezi o yıl finanse etmiş olduğu birkaç geziden sadece birisi. Asıl büyük para yardımı Muhammed'in peygamberliğini çürütme iddiasıyla Suudi Arabistan'a gidecek bir bilimadamına verilmiş. Ackerman'ınki ilgi alanı dışında, ama yine de ona kaynak sağlamış. Göktaşının bulunması ise bence sadece şans."</p>

    <p>"O halde Hickman önce Arap dünyasına tarihle saldırmayı düşün­müş," dedi Hanley. "Sonra da ilahlar göktaşını alıp kucağına bırakıvermişler."</p>

    <p>"Ama bunun İslamla falan hiçbir ilgisi yok ki," dedi Stone.</p>

    <p>"Doğru," dedi Halpert. "Bence o noktada Hickman daha dolaysız bir hamle yapmaya karar verdi. Ackerman'ın bulgusunu öğrendikten sonra internetten yapmış olduğu araştırmaların kayıtlarını buldum. İridyumun radyoaktif yapısını ve tehlikelerini öğrenmiş."</p>

    <p>'Tamam, göktaşını ele geçirmeye karar verdi, sonra ne?" dedi Han­ley. "Bir nükleer başlıklı bombayla birleştirip bir Arap ülkesini mi bom­balayacaktı?"</p>

    <p>"Bunu çözmek benim epey zamanımı aldı," dedi Halpert. "İlk başta ben de o yönde düşünüyordum... yani, göktaşı bir nükleer bombayla kul­lanılacak diye. Ama bunun sonu çıkmaza saplanıp kalıyordu. Hickman'ı kayıp Ukrayna bombasına bağlayacak hiçbir şey yoktu ortada. O zaman düşüncelerimde yan dallar geliştirmeye başladım."</p>

    <p>"Radyoaktif toz mu?" dedi Hanley.</p>

    <p>"Başka tek akla yatkın kullanma biçimi o," dedi Halpert.</p>

    <p>"Başka ne buldun?"</p>

    <p>"Hickman'ın İngiltere'de, Maidenhead kasabası yakınında bir tekstil fabrikası satın aldığını öğlendim."</p>

    <p>"Göktaşının son izlendiği yer de orası," dedi Stone.</p>

    <p>"Yani o tozu elbiselere serpiştirip Ortadoğu'ya göndermeyi mi düşü­nüyor?" diye sordu Hanley.</p>

    <p>"Pek sanmıyorum, efendim," dedi Halpert. "Bu fabrikaya Suudi Ara­bistan'dan muazzam miktarda yün örgü seccade siparişi verilmiş ve hâlâ teslimat gerçekleşmemiş."</p>

    <p>"O halde tozu seccadelere serpiştirecek ve namaz kılan Müslümanla­ra radyoaktif bulaştıracak," dedi Hanley. "Korkunç ve şeytanca bir plan."</p>

    <p>"Hickman bu sabah erkenden kendi jetiyle Londra'ya vardı," dedi Halpert. "Bana kalırsa..."</p>

    <p>Tam o anda Hanley'in telefonu çaldı ve Hanley, ona bir dakika bek­lemesini işaret etti. Arayan Overholt'tu ve hemen konuya girdi.</p>

    <p>"Bir sorunumuz var," diye başladı Overholt.</p>

    <p>"Hayır," dedi Dreamworld'ün güvenlik şefi. "Evimdeki telefondan arıyorum. Bunu dinlediklerini sanmam."</p>

    <p>Adam devam ederek arama emriyle gelen dedektiflerin evden neler aldıklarını anlattı.</p>

    <p>Hickman dinliyordu.</p>

    <p>"Şu anda neredesiniz, efendim?" diye sordu güvenlik şefi. "Sizinle konuşmayı çok istiyorlar."</p>

    <p>"Bilmemen daha iyi olur," dedi Hickman.</p>

    <p>"Bizim yapmamızı istediğiniz bir şey var mı?"</p>

    <p>"Şu anda benden başka kimsenin yapabileceği bir şey yok," dedi Hickman.</p>

    <p>Telefonu kapattıktan sonra Maidenhead Mills'deki ofisinde arkasına yaslanıp düşünmeye başladı.</p>

    <p>Demek ki, peşinde devlet vardı. Şu anda nerede olduğunu bulmaları uzun sürmezdi. Telefona uzanıp bir numara çevirdi.</p>

    <p>Free Enterprise kuzeye gitmeden önce Calais'de kalan mürettebat o akşam Londra'ya varmıştı. Dört kişi kalmışlardı, bunlar Hickman'ın son adamlarıydı. Hickman telefon açıp onlara talimatlarını verdi.</p>

    <p>"Üç tane kamyon çalmanız gerekecek," dedi Hickman. "Tatil nede­niyle kiralamak mümkün değil."</p>

    <p>"Ne tip kamyon?" diye sordu adamların lideri.</p>

    <p>"Yükümüz standart on metrelik nakliye konteynerleri, düz yataklı treyler üzerinde kaydırılarak yükleniyor," dedi Hickman. "Global Hava Kargo Şirketi'ndeki adamımı aradım, bana birkaç değişik tip kamyon tav­siye etti."</p>

    <p>Hickman, adama listesini okudu.</p>

    <p>"Kamyonları aldıktan sonra nereye gideceğiz?"</p>

    <p>"Haritana bak," dedi Hickman. "Winsdor'un hemen kuzeyinde Ma­idenhead adında bir kasaba var."</p>

    <p>"Görüyorum," dedi adam.</p>

    <p>"Maidenhead'e vannea bu adrese gelin," dedi Hickman adresi verip yolu tarif etti.</p>

    <p>"Ne zaman gelmemizi istersiniz?" diye sordu adam.</p>

    <p>"En kısa zamanda," dedi Hickman. "Heathrow'da Global Hava Kar­go'nun 747 jeti bu yükü almak için bekliyor."</p>

    <p>"Yılbaşı arifesinde bunu nasıl ayarlayabildiniz?" diye sormadan ede­medi adam.</p>

    <p>"Şirketin sahibi benim."</p>

    <p><a id="bookmark53">"Bize en az bir saat süre verin," dedi adam.</a></p>

    <p><a id="bookmark54">&nbsp;"Ne kadar çabuk olursa o kadar iyi."</a></p>

    <p>Etrafındaki çember daralıyordu, fakat Hickman kendisini sıkıştırıl­mış hissetmiyordu.</p>

    <p>Judy Michacls amfibik uçağı Oregon'un bordasına yanaştırdıktan sonra motoru kapatıp yük kapısına yürüdü. Geminin güvertesinde birini görene kadar bekledi; birisini görünce de halatı fırlattı. Güverte görevlisi uçağı küpeşteye bağlarken Cliff Hornsby de merdivenlerden aşağıya indi.</p>

    <p>"İyi akşamlar, Judy," dedi Hornsby, ona uzatılan kolileri almaya baş­layarak. "Yukarıda havalar nasıl?"</p>

    <p>"Kar ve sulu kar," dedi Michaels kendisi de birkaç kutu alarak.</p>

    <p>Rick Barrett elinde bir torbayla uçağa geçti ve Michaels'e, "İçinde yiyecek ve kahve var," dedi. "Ben yaptım."</p>

    <p>"Sağ ol," dedi Michaels son paketi de alarak.</p>

    <p>Halpert ve Rcycs de uçağa geçtiler.</p>

    <p>"İçinizde pilotluk tecrübesi olan var mı?" diye sordu Michaels kokpite girmeden önce.</p>

    <p>"Ben ders alıyorum," dedi Barrett.</p>

    <p>"Şef aşçı ve pilot," dedi Michaels. "Ne müthiş bileşim. Gel öne o za­man, telsiz ve navigasyonda yardımcı olursun."</p>

    <p>"Bizim ne yapmamızı istiyorsun?" diye sordu Halpert.</p>

    <p>"Güverte elemanı halatı çözdükten sonra şu kancayla bizi geriye itin. Sonra kapıyı kapatıp yerlerinize oturun. Gemiden yeterince açıldığımızı söylediğiniz zaman havalanırım."</p>

    <p>Hornsby gemiden atılan halatı aldı, Halpert kancayla uçağı gemiden öteye itti, Rcyes de kapıyı kapadı. "Kalkabiliriz," dedi Halpert.</p>

    <p>Michaels motoru çalıştırdı ve uçağı ilerleterek Oregon'dan uzaklaş­tırdı. 50 metre açıldıktan sonra da kolu iterek hız verdi. Deniz uçağı bir süre su üstünde hızla gittikten sonra havalandı.</p>

    <p><a id="bookmark55">Michaels, Londra'nın banliyölerine vardığında hâlâ yükseliyordu.</a></p>

    <p><a id="bookmark56">Hanley dış kameralardan amfibik uçağın uzaklaşmasını izledikten sonra Stone'a döndü.</a></p>

    <p>"Nasıl gidiyor?"</p>

    <p>"Şimdi Hickman'ın şirketlerini araştırıyorum," dedi Stone.</p>

    <p>"Ben de, Hickman'ın pilotu başka uçuş planı kaydettirmiş mi, ona bakayım," dedi Hanley.</p>

    <p>Heathrow Havaalanında Global Hava Kargo Şirketi'nin geniş han­garında iki pilot salon bölümünde çaylarını yudumlayıp televizyon seyret­mekteydiler.</p>

    <p>"Son hava durumunu aldın mı?" diye sordu pilot, yardımcısına.</p>

    <p>"On beş dakika önce aldım," dedi yardımcı pilot. "Fırtına Fransa üze­rinde patlıyor. Akdeniz açık, Riyad'a kadar da açık kalacakmış."</p>

    <p>&nbsp; &nbsp;&nbsp;&nbsp;"İzin belgeleri ve diğer formlar tamamlandı mı?" diye sordu pilot. "Her şeyimiz tamam, gitmeye hazırız," dedi yardımcı pilot.</p>

    <p>"Bir de yükümüz gelmiş olsaydı," dedi pilot.</p>

    <p>"Eğer uçak sahibi bekle, diyorsa, bekleyeceksin," dedi yardımcı pilot.</p>

    <p>Pilot başını salladı. "Bu gece televizyonda ne var?"</p>

    <p>"Elton John'un Hyde Park konserini tekrar gösteriyorlar," dedi yar­dımcı pilot.</p>

    <p>Pilot koltuğundan kalkıp mutfak olarak kullanılan alana yürüdü. "Mikrodalgada biraz mısır patlatayım."</p>

    <p>"Benimki bol tereyağlı olsun," dedi yardımcı pilot.</p>

    <p>Michaels nehri hizaladıktan sonra iniş yaptı ve kıyıya yanaştı. Adam­lar halatları yakındaki ağaçlara bağlayarak uçağı emniyete aldıktan sonra yüklerini boşaltıp kıyıya çıktılar.</p>

    <p>MI5'in bütün elemanları Londra'da görevde oldukları için onları karşılayan kimse yoktu.</p>

    <p>"İçinizde düz kontakla otomobil çalıştırmayı bilen var mı?" diye sor­du Halpert.</p>

    <p>"Ben biliyorum," dedi Reyes.</p>

    <p>"Cliff," dedi Halpert. "Tom'la gidin ve hem bizi hem malzemelerimi­zi alacak büyüklükte bir şey bulun."</p>

    <p>"Tamam," dedi Hornsby. Reyes'le birlikte bankın üstünden atlayıp kasabaya doğru yürümeye başladılar.</p>

    <p>Halpert beklerken haritayı inceledi. Gelirken Michaels'in Maiden­head Mills üzerinden uçmasını sağlamıştı... şimdi yapması gereken şey, haritada oraya giden yolu bulmaktı. Bulduktan sonra hâlâ uçakta olan Michaels'e döndü.</p>

    <p>"O kahveden bana da bir fincan çıkar mı?" diye sordu.</p>

    <p>Michaels kokpite girip bir fincana kahve boşalttı ve kıyıdaki Hal- pert'a uzattı. "Plan nedir?"</p>

    <p>"Önce izliyoruz," dedi Halpert. "Sorn-a vuracağız."</p>

    <p>O sırada Reyes eski bir düz yataklı Ford kamyonu bankın yanına park etti. Kamyonun kasasında birkaç tane tavuk kümesi, paslı gereçler ve bir miktar zincir vardı.</p>

    <p>"Kusura bakmayın," dedi Rcycs dışarı çıkarak. "Dilencilerin seçme lüksü olmuyor."</p>

    <p>"Hadi yükleyelim," dedi Halpert. İşaretlediği haritayı Reyes'e verdi.</p>

    <p>"Ben telsize bakarım," dedi Michaels, adamlar malzemeleri kamyona yüklerken. "İyi şanslar."</p>

    <p>Halpert gülümseyerek karşılık verdi, fakat bir şey söylemedi. Herkes kasaya çıktıktan sonra kasa yatağına vurup, "Hadi gidelim," dedi.</p>

    <p>Hafif kar yağışı altında kamyon fabrikaya doğru yola koyuldu.</p>
  </div>
</body>
</html>
