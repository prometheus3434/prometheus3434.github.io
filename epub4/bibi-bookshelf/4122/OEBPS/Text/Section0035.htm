<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body link="navy" vlink="purple" xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h2><a id="bookmark45">34</a></h2>

    <p>"Anlıyorum, Sayın Başbakan," dedi başkan. "Bunu hemen onlara bil­diririm."</p>

    <p>Telefonu kapadıktan sonra sekreterini aradı. "Bana hemen CLA'den Langston Overholt'u bulun."</p>

    <p>Sonra arkasına yaslanıp bağlantının kurulmasını bekledi.</p>

    <p>"Buyurun, başkanım," dedi Overholt bağlanınca.</p>

    <p>"Az önce İngiltere Başbakanı ile görüştüm," dedi başkan. "Durum­dan hiç memnun değiller. Anladığım kadarıyla sen ve Şirket onları o mi­nik adalarında oradan oraya koşturup durmuşsunuz ve başbakanın ifade­siyle, hep son anda elinizden kaçırmışsınız, başbakan İskoçya'da iki şeh­rin giriş yollarını kapattırmış; sizin, içinde göktaşı olduğunu söylediğiniz minibüse girmişler ve boş olduğunu görmüşler. Artık Şirket'in çekilmesi­ni istiyorlar; bu işi kendileri üstleneceklermiş."</p>

    <p>"Başkanım," dedi Overholt. "Şu anda bunu yapmak büyük bir hata olur. Cabrillo ve adamları çok çetin bir durumla karşılaştılar. Göktaşını mutlaka bulacaklar. Henüz ele geçiremediler,.ama kaybetmiş de değiller. Cismin Londra güzergâhında bir trende olduğunu öğrendiler. Cabrillo şu anda helikopterde ve son hamleyi yapmaya hazırlanıyor."</p>

    <p>"Elinizdeki bilgileri MI5'e geçirin," diye emretti başkan. "Bırakın on­lar uğraşsın."</p>

    <p>Overholt cevap vermeden önce bir süre düşündü. "Ukrayna bombası hâlâ bulunamadı. Şu sıralarda Şirket'in bir ekibi Londra'da onu arıyor... bu işe devam etmeleri uygun mu?"</p>

    <p>"Şirket'i o iş için Ukraynalılar tuttu," dedi başkan. "Amerika Birleşik Devletleri değil. Onlara işi bırakmalarını istemek gibi bir yetkimiz yok."</p>

    <p>"MI5'e onlarla işbirliği yapmalarını rica ettim," dedi Overholt. "Bir bakıma bu da Şirket'e yasallık kazandırıyor."</p>

    <p>Başkan bir süre düşündü. "Başbakan nükleer bomba konusunda bir şey söylemedi," dedi yavaş yavaş. "Daha çok İskoçya'da olanlar onu ra­hatsız ediyordu."</p>

    <p>"Anlıyorum, efendim," dedi Overholt.</p>

    <p>"O hakle onlara aramaya devam etmelerini söyle," de:!i başkan. "Eğer bombayı bulurlarsa, göktaşını kullanarak kirli bomba yapılması tehdidi or­tadan kalkar."</p>

    <p>"Sanırım ne demek istediğinizi anlıyorum, başkanım.'</p>

    <p>"Pek göze çarpmadan çalışsınlar," dedi başkan.</p>

    <p>"Hiç merak etmeyin, başkanım," dedi Overholt telefon kapanırken.</p>

    <p>Adams yirmi yedi numaralı trenin arkasından uçmaktaydı. İyice so­kulup Cabrillo'yu trenin üstüne bırakacağı sırada telsizdi Hanley'in sesi duyuldu.</p>

    <p>"Geri çekilmemiz emredildi," dedi Hanley. "İngilizler Middlesbrough yakınında tenha bir yerde treni durduracaklarmçış."</p>

    <p>"İşin ucuna geldik, Max," dedi Cabrillo. "Beş dakika sonra trenin içinde, göktaşını arıyor olacağım."</p>

    <p>"Emir başkandan geliyor, Juan," dedi Hanley. "Başkanın emrine kar­şı çıkarsak bir daha Oval Ofis'ten hiç iş alamayız. Üzgünüm, ama Şirket açısından şu anda böyle bir şey yapmaya değmez."</p>

    <p>Konuşmayı işiten Adams helikopterin hızını kesmişti zaten, ama bel­ki Cabrillo devam etmek ister diye, tren yolundan uzaklaşmadı. Cabril­lo'ya baktı.</p>

    <p>"Çekiliyoruz, George," dedi Cabrillo.</p>

    <p>Adams tren yolundan ayrıldı ve güvenli bir irtifaya yükseldi.</p>

    <p>"Pekâlâ," dedi Cabrillo. "Haklısın. Bize mevkiinizi bildir de gemiye gelelim."</p>

    <p>"Edinburgh açıklarını geçtik, güneye doğru tam yel ilerliyoruz," dedi Hanley. "Ama yerinde olsam Adams'a seni Londra'ya götürmesini söyler­dim. Seng ve Meadows oraya gidiyorlar; kayıp nükleer bombayla ilgili il­ginç ipuçları bulmuşlar."</p>

    <p>"O işe devam etme iznimiz var mı?" diye sordu Cabrillo.</p>

    <p>"Aksi söylenene kadar, evet," dedi Hanley.</p>

    <p>"Demek bombayı Şirket bulacak," dedi Cabrillo. "Göktaşı işini de İn­gilizlere bırakıyoruz. Bunda bir terslik var gibi."</p>

    <p>"Şu anda elimizdeki tek şey bu terslik," dedi Hanley.</p>

    <p>Göteborg - Newcastle upon Tyne seferini yapan feribotun yağmur­dan sırılsıklam güvertesinde Lassiter uydu telefonuyla konuşmaktaydı. Lassiter birkaç yıl önce, Filipinler'de büyük miktarlarda parayı zimmeti­ne geçirdiği ortaya çıkıp da kovuluna kadar CIA adına çalışıyordu. Bu paraların terörist gruplar hakkında bilgi sağlayan muhbirlere verilmesi gerekirken, Lassiter tamamını Hong Kong kumarhanelerinde kaybetmiş­ti.</p>

    <p>CIA, onu kovduktan sonra hakkında bazı gerçekler daha öğrenmişti. Lassiter hiç yetkisi olmadığı halde işkenceler uygulannş, devletin kaynak­larını kendi çıkarları için kullanmış, bir sürü dolandırıcılığa adı karışmıştı. CIA merkezinin çok fazla kontrolü olmayan bu bölgece, yetkilerini kötü­ye kullanmıştı. Çin hesabına da çalışarak ikili ajan olduğu konusunda da söylentiler vardı, fakat kovulduktan sonra bu konunun üstüne gidilme­mişti.</p>

    <p>Lassiter artık İsviçre'de yaşıyordu ve kim daha çok para verirse onun hesabına çalışırdı.</p>

    <p>İsveç'te, deniz cihazları üreten bir Şirket'in itki sistemlerinde devrim yaratacak bir buluşunun projesini çalmıştı. Onu bu iş için tutanlar Malez­yalıydı. Projeyi Londra'da teslim edecekti.</p>

    <p>"Evet," dedi Lassiter. "Sizinle konuştuğumu hatırlıyorum. Bana ihti­yacınız olmadığını söylemiştiniz."</p>

    <p>Hawker 800XP uçak Atlantik'i aşmadan önce yakıt ikmali yapmak için New Jersey'e varmak üzereydi. Hickman yolculuk sırasında plan ya­pıyordu.</p>

    <p>"Şimdi ihtiyaç oldu, işte," dedi Hickman.</p>

    <p>"İş nedir?" diye sordu Lassiter. O sırada güverteye çıkan bir turiste kuşkuyla baktı. Adam tekrar içeri girdi.</p>

    <p>"Bir paketi teslim alıp Londra'ya, bana getireceksin."</p>

    <p>"Bu benim yolumun çok dışında," diye yalan söyledi Lassiter.</p>

    <p>"Seni İsveç'te takip eden adamım öyle demiyor," dedi Hickman. "Ba­na birkaç saat önce İngiltere'nin doğusuna giden bir feribota bindiğini söyledi. Yoksa bu başka birisi miydi?"</p>

    <p>Lassiter üstelemedi. İki yalancı karşılıklı konuşurken kısa kesmek gerekirdi. "Paket nerede?"</p>

    <p>"Tren istasyonundan alacaksın," dedi Hickman. "Kiralık dolapta ola­cak."</p>

    <p>"Uçakla mı getirmemi istiyorsunuz, kara yoluyla mı?" diye sordu Lassiter.</p>

    <p>"Kara yoluyla," dedi Hickman.</p>

    <p>"Demek x-ışınlarından geçmesi sakıncalı bir şeyden bahsediyoruz," dedi Lassiter. "Bu da işin riskini artırır."</p>

    <p>"Elli bin dolar," dedi Hickman. "Teslim sırasında ödemek üzere."</p>

    <p>"Yarısı şimdi," dedi Lassiter. "Yarısı da iş bitince."</p>

    <p>"Üçte bir şimdi, üçte iki sonunda," dedi Hickman. "Zamanında tes­lim çok önemli."</p>

    <p>Lassiter bunu bir süre düşündü. "İlk ödememi ne zaman alırım?"</p>

    <p>"Hemen şimdi havale edebilirim," dedi Hickman. "Hesap numaranı söyle."</p>

    <p>Lassiter Manş Denizi adalarından birindeki banka hesap numarasını verdi. "Yarın sabaha kadar paranın yatırıldığını kontrol edemem. Sana güvenebilir miyim?"</p>

    <p>"Yarın sabah Londra yakınlarına gelene kadar barkana telefon ede­bilirsin," dedi Hickman. 'Teslimattan önce paranın yatırılmış olduğunu öğrenmiş olursun."</p>

    <p>"Son üçte ikiliği nasıl alacağım?"</p>

    <p>"Ben elden vereceğim," dedi Hickman.</p>

    <p>"Güneşi ve kumu bırakıp sisli İngiltere'ye kadar geliyorsunuz," dedi Lassiter. "Çok önemli bir şey olmalı."</p>

    <p>"Sen kendi işine bak, beni dert etme," dedi Hickman.</p>

    <p>"İngilizlerin haberleşme sistemine girdik," dedi Hickman trendeki adama. "Middlesbrough'da treni durduracaklarmış."</p>

    <p>"Demek yaptığımız değişikliği öğrenmişler," dedi adam.</p>

    <p>"Edinburgh'a girerken partnerini yakalamışlar," dedi Hickman. "Seni ele vermiş olmalı."</p>

    <p>Adam bir an bunu düşündükten sonra, "Hiç sanmam," dedi. "En azın­dan bu kadar çabuk değil. Peşimizde biri daha var herhalde."</p>

    <p>Hickıran ofisine birisinin girmiş olduğunu söylemedi adama. Adam ne kadar az şey bilse o kadar iyiydi. O ana kadar Free Enterprise'deki ekibini ve İngiltere'deki adamını kaybetmiş durumdaydı. Kullanacağı kozlar giderek azalıyordu. Maidenhead'deki adama da çok ihtiyacı olacaktı.</p>

    <p>"Her ne olmuşsa," dedi Hickman. "Ben sorunu hallettim. Sen New- castle upon Tyne'de trenden ineceksin ve kutuyu bir kiralık dolaba bıra­kacaksın. Sonra tuvalete gidip anahtarı kapıya en uzak olan sifonun üstü­ne koyacaksın. Birisi gelip kutuyu alacak ve bana getirecek."</p>

    <p>"Peki, ben ne yapacağım?" diye sordu adam tren penceresinden dışa­rı bakarken. Tren Bedlington'a gelmişti. Yeni durağına elli kilometrelik yol kalmıştı.</p>

    <p>"Bir otomobil kirala ve Maideııhead'de şimdi vereceğim adrese git," dedi Hickman bir adres söyleyerek. "Orada Calais'ten gelecek ekiple bu­luşursun."&nbsp;&nbsp;&nbsp;</p>

    <p>"Çok iyi,' dedi adam.</p>

    <p>"Elbette," dedi Hickman.</p>

    <p>Adams ve Cabrillo, Londra'ya doğru uçarlarken, Oregon da New- castle upon Tyne açıklarında yoluna devam etmekteydi. Michael Halpert, Truitt'in gönderdiği dosyalardan aldığı çıktıları inceliyordu. Bazı cümle­lerin altını keçeli kalemle çizdiği sırada odasındaki bilgisayarlardan birin­den uyarı sesi geldi ve yazıcı çıkış vermeye başladı.</p>

    <p>Halpert gelen bilginin tamamı çıkana kadar bekledikten sonra alıp baktı.</p>

    <p>Truitt'in çalmış olduğu resimlerden biri Amerikan askeri veri tabanın­daki bir resimle uyuşmuştu. Resimdeki yüz California, Beverly Hills'den Chrislopher Ilunt'a aitti. Ilunt, Afganistan'da öldürüldüğünde Amerikan Kuvvetleri'nde yüzbaşıydı. Halifax Hickman ölmüş bir askerin resmini ne­den ofisinde bulunduruyordu acaba? Göktaşının çalınmasıyla bunun ne il­gisi olabilirdi?</p>

    <p>Hanley'e haber vermeden önce bu işi biraz daha kurcalamaya karar verdi.</p>

    <p>Nebile Lababiti el fenerinin ışığında bombaya hayranlıkla bakıyor­du. Strand'da, üst katında Lababiti'nin kaldığı binanın zemin katındaki bir showroom ofısindeydi. Aylardan beri boş olan bu ofisin kilidini açtık­tan sonra kilit göbeğini değiştirmişti. Artık tek anahtar ondaydı. Birkaç gün daha ofis görücüye çıkmazsa, emniyette sayılırdı.</p>

    <p>Showroom'un üst kısmında bir garaj kapısı varcı. Buradaki boşluk bombayı parka götürecek bir taşıta yerleştirilmesi için çok uygundu. Hem gözlerden uzaktı hem de kolay ve hızlı çıkış sağlıyordu. Her şey Lababi­ti'nin isteciği gibiydi.</p>

    <p>El fenerini söndürüp kapıdan çıktı ve sokağın karşısındaki bara gir­di. Birasını yudumlarken yaratacağı felaket ve ölümleri düşünmeye başla­dı.</p>
  </div>
</body>
</html>
