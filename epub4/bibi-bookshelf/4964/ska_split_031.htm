<?xml version='1.0' encoding='utf-8'?>
<html xmlns:o="urn:schemas-microsoft-com:office:office" xmlns="http://www.w3.org/1999/xhtml">
  <head>
    <meta content="Word.Document" name="ProgId"/>
    <meta content="Microsoft Word 15" name="Generator"/>
    <meta content="Microsoft Word 15" name="Originator"/>
    <link rel="File-List" href="filelist.xml"/>
    <link rel="Preview" href="preview.wmf"/>
    <!--[if gte mso 9]><xml>
 <o:DocumentProperties>
  <o:Author>Selim SIR</o:Author>
  <o:LastAuthor>Selim SIR</o:LastAuthor>
  <o:Revision>44</o:Revision>
  <o:TotalTime>1532</o:TotalTime>
  <o:Created>2015-01-25T16:24:00Z</o:Created>
  <o:LastSaved>2015-02-07T13:22:00Z</o:LastSaved>
  <o:Pages>230</o:Pages>
  <o:Words>92910</o:Words>
  <o:Characters>529587</o:Characters>
  <o:Lines>4413</o:Lines>
  <o:Paragraphs>1242</o:Paragraphs>
  <o:CharactersWithSpaces>621255</o:CharactersWithSpaces>
  <o:Version>15.00</o:Version>
 </o:DocumentProperties>
 <o:OfficeDocumentSettings>
  
 </o:OfficeDocumentSettings>
</xml><![endif]-->
    <link rel="dataStoreItem" target="ska_dosyalar/props009.xml" href="item0008.xml"/>
    <link rel="themeData" href="themedata.thmx"/>
    <link rel="colorSchemeMapping" href="colorschememapping.xml"/>
    <!--[if gte mso 9]><xml>
 <w:WordDocument>
  <w:View>Print</w:View>
  <w:Zoom>179</w:Zoom>
  
  <w:GrammarState>Clean</w:GrammarState>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
    <!--[if gte mso 9]><xml>
 <w:LatentStyles DefLockedState="false" DefUnhideWhenUsed="false"
  DefSemiHidden="false" DefQFormat="false" DefPriority="99"
  LatentStyleCount="371">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
    <!--[if gte mso 10]>
<style>
 /* Style Definitions */
 table.MsoNormalTable
	{mso-style-name:"Normal Tablo";
	mso-tstyle-rowband-size:0;
	mso-tstyle-colband-size:0;
	mso-style-noshow:yes;
	mso-style-priority:99;
	mso-style-parent:"";
	mso-padding-alt:0cm 5.4pt 0cm 5.4pt;
	mso-para-margin:0cm;
	mso-para-margin-bottom:.0001pt;
	mso-pagination:widow-orphan;
	font-size:10.0pt;
	font-family:"Times New Roman","serif";}
</style>
<![endif]-->
    <!--[if gte mso 9]><xml>
 
</xml><![endif]-->
    <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body vlink="purple" link="blue" class="calibre">
<div class="wordsection">
<p class="calibre2">
<span class="font1">
<span class="calibre4">
<br clear="all" class="calibre6" id="calibre_pb_39"/>
</span></span></p>

<p class="calibre28"><span class="calibre19">26</span></p>

<p class="calibre2"><span class="font1"><span class="calibre4">Giyindim.
Parfüm kokan odayı güneş ışığı dolduruyordu. O koca pencerenin yanına gidip Jacqueline’in
yaptığı gibi dışarıya baktım. Koyu renkli, kozalaklı ağaçlar solgun
plaj hattına doğru iniyor, deniz ışıldıyordu. Hava bulutsuz
ve masmaviydi. Hâlâ Avrupa’da, hâlâ martta olmamıza rağmen Londra’da
yağan kar bir ömür ve bir yüzyıl ötedeydi. Seks bizi akşamüzeri vaktine
taşımıştı. Omuzlarım ağrıyordu. Yediğim esrarkeşin hayatı akıl almaz bir
biçimde içimde kendine bir boşluk buluyordu. Somut, kulakları sağır
eden yaşayan ölüler kalabalığının hıncahınç doldurduğu arenadaki son
koltuk. Onların arasında bir yerde armut büyüklüğünde, olgunlaşmamış bir cenin
de vardı. Kızım, oğlum.</span></span></p>

<p class="calibre2"><span class="font1"><span class="calibre4">Burada ne aradığımın iki açıklaması vardı. İlki,
Jacqueline Delon’un bir kuradamı erotik bir hayvan niyetine tutmayı
gençleştirici bir yenilik olarak görecek kadar sıkılmış ve kafayı yemiş olma
ihtimaliydi. İkincisiyse beni kaçırmasına ve kendini cinayetle süslemesine
ek olarak geçici bir gizlilik gerektiren, ne olduğunu hâlâ bilmediğim bir <span>motivasyona</span> sahip olmasıydı. Quinn’in kitabını yem
olarak kullanmadan dahi merak uyandıracak derecede aşırı muğlak bir
kadındı.</span></span></p>

<p class="calibre2"><span class="font1"><span class="calibre4">Ah, Tanrım. Quinn’in kitabı.</span></span></p>

<p class="calibre2"><span class="font1"><span class="calibre4">Otuz yedi yaşındaki Alexander Quinn, 1863’ün bahar
aylarında üçüncü ve son defa Mezopotamya’ya gitmiş. Oxford Üniversitesi’nin hem
klasik hem de antik çağ araştırmaları bölümlerinden kazandığı çifte birincilik
akademiye kazık çakması için yeterliymiş, ama 1848 yılında
Kraliyet Toprakları’nı terk ettiğinde üniversite duvarlarının ötesindeki
diyarlara büyük bir açlık duyuyormuş. Britanya Müzesi, Dışişleri Bakanlığı
ve Doğu Hindistan Şirketi’nde (Bombay) yaptığı kısa süreli ve başarısız
görevler, Eton Üniversitesi’nin eski mezunlarından olan babasını
onu masa başında oturtmanın beyhude bir çaba olduğuna dair ikna
etmeye yetmiş. Böylece, 1854 yılında, okültist bir zampara olarak tanınan Lord
William Greaves’in gözetimi altında Orta Doğu’daki ilk arkeolojik keşfine
çıkmış. Kendisi de kadınlar konusunda girişken biri olan Quinn,
onunla Kate Hamilton’ın</span></span><a href="ska_split_068.htm#_edn26" title="" class="pcalibre1 pcalibre" id="_ednref26"><span class="msoendnotereference"><span class="calibre4"><span><!--[if !supportFootnotes]--><span class="msoendnotereference"><span class="calibre20">[xxvi]</span></span></span></span></span></a><span class="font1"><span class="calibre4"> yerinde tanışıp arkadaş olmuş. <span>Hem eski zamanlardan kalma dini eser koleksiyonculuğu yapan hem de
bir Karanlık Sanatlar öğrencisi olan Greaves, Botta’nın<a href="ska_split_068.htm#_edn27" title="" class="pcalibre1 pcalibre" id="_ednref27"><span class="msoendnotereference"><span><!--[if !supportFootnotes]--><span class="msoendnotereference"><span class="calibre20">[xxvii]</span></span></span></span></a> Ninova
ile Horsâbad’ta yaptığı keşifleri okuduğunda heyecanlanmış, buraların tılsımlı
güçlere sahip nesnelere ev sahipliği yaptığına kendini ikna etmiş ve parası,
boş vakti ve hevesi olan birinin sadece gidip kazarak onlara sahip
olacağına inanmış. </span>Ellerini toza bulamayı ve günlük
konuşma Arapçasını kullanmayı çaresizce arzulayan Quinn,
şeytani sanatlarla ilgileniyormuş gibi yapmış ve hem bir tercüman hem
de sağ kolu olarak hizmetlerini ona sunmuş. Sonraki dokuz yıl boyunca da
tam olarak bu rolü üstlenmiş. Quinn, kazı alanı yöneticiliğinin ve bulunan
nesnelerinin kataloglanmasının yanı sıra işlerine yarayacak politikacılara,
arazi sahiplerine, kabile reislerine ve gümrük memurlarına da rüşvet
veriyormuş ve buna rağmen hâlâ afyon çekip kızlarla yatmak için vakit
bulabiliyormuş.</span></span></p>

<p class="calibre2"><span class="font1"><span class="calibre4">Bütün bunları nereden mi biliyorum?</span></span></p>

<p class="calibre2"><span class="font1"><span class="calibre4">Çünkü öğrenebilmek için vakit harcadım.</span></span></p>

<p class="calibre2"><span class="font1"><span class="calibre4">Neden öğrenebilmek için vakit harcadım?</span></span></p>

<p class="calibre2"><span class="font1"><span class="calibre4">Çünkü Quinn 1863 yılında, ölmeden önce, kurtadamların
kökenini keşfettiğini iddia etti.</span></span></p>

<p class="calibre2"><span class="font1"><span class="calibre4">Bu saçma bir hikâye elbette, ama tarih saçma
hikâyelerle doludur. Görünüşte sıkıcı olan yaşlı dünya, üzerindeki eşzamanlılık
örtüsünü kaldırdığında, <i class="calibre5">Bu <span>boktan</span> şeyi uydurmama
imkân yok,</i> der insan kendi kendine. Aynı esnada, görünüşte sıkıcı olan
yaşlı dünya omuzlarını silkip şöyle der: Hey, bana sorma. Ben sadece
buranın bir çalışanıyım.</span></span></p>

<p class="calibre2"><span class="font1"><span class="calibre4">Tüm büyük buluşlarda olduğu gibi, sırrı bulan kişi
aslında başka bir şeyi bulmaya çalışıyordu. El-Kuseyr kasabasının yirmi beş
kilometre açığında bir yeraltı tapmağı bulunduğu rivayeti arkeologlara
ulaştığında (emekli bir keçi çobanı kelimenin tam anlamıyla içine düşmüş) Quinn
oraya gitmiş. Kuşkulanan Greaves (yerel halk, <span>eksantrik</span>
Avrupalılara “bilgi” satarak para kazanabileceklerini çabucak öğrenmiş) bu
alanı bir yan proje olarak Quinn’e bırakmış ve çırağı birkaç deve, bir
rehber ve iki de hizmetkâr eşliğinde El-Kuseyr’deki kamptan ayrılmış.
Rivayetlerin doğru çıkması halinde hizmetkârlardan biri rehberle geri
dönüp Lord hazretlerinden yardım ve <span>ekipman</span> talep
edecekmiş.</span></span></p>

<p class="calibre2"><span><span class="font1"><span class="calibre4">Ve,</span></span></span><span class="font1"><span class="calibre4"> herkesi şaşırtan bir şekilde,
çıkmış da. Gharab’ta yapılan sonraki kazılarda sadece bir tapınak değil, M.Ö.
3000 yılından kalma, koca bir batık köy keşfedilmiş. Lord Greaves kendisine
çekidüzen verip kazıların yönetimini devralmış. Bunu kısmen ortaya çıkan
nesnelerin zenginliği onu şoka soktuğu ve içinde gerçek bir ilgi
uyandırdığı için yapmış. Kısmense kaybettiği iyi adamı onurlandırmak için…</span></span></p>

<p class="calibre2"><span class="font1"><span class="calibre4">Çünkü Alexander Quinn bir daha asla kampa dönememiş.
Geri dönüş yolculukları sırasında o ve küçük ekibi haydutların saldırısına
uğramış. Quinn, rehber ve hizmetkârlardan biri öldürülmüş. Diğer hizmetkâr,
yani John Fletcher, ölüme terk edilmesine rağmen omzuna aldığı bıçak yarasından
sağ kurtulmayı başarmış ve bir gün boyunca çölde hezeyan içinde
dolandıktan sonra bir ticaret kervanı tarafından bulunmuş. Anladıktan tek
kelimenin -Kuseyr- ışığında tüccarlar onu iki günlük mesafedeki Greaves’e geri
götürmüşler. Fletcher, ateşi düştükten ve <span>enfeksiyon</span>
kapmaktan mucizevi bir şekilde kurtulduktan sonra bütün hikâyeyi Lord
hazretlerine aktarmış.</span></span></p>

<p class="calibre2"><span class="font1"><span class="calibre4">Fletcher’ın verdiği rapora göre, saldırıdan önceki gece
tapınağın kazı alanının yanında kamp kuran ekip, şaşkınlık uyandıracak kadar
yaşlı ve paçavralar içindeki bir adamın karanlığın içinden emekleyerek
çıkmasıyla ürkmüş. Bir iskelet kadar zayıf ve yarı kör olan ihtiyar,
rehberin bile kısmen anlayabildiği bir lehçeyle konuşuyormuş; fakat adamın
ölmek üzere olduğunu anlamak için bir tercümana ihtiyaçları yokmuş. Quinn
yardım çağırmaları için adamlarından birini göndermeye davrandığında
ihtiyar onu durdurmuş. Anlamı yok. Ölme vakti. Ama dinle.
Hikâyeyi koru. Çocuk yok, ondan anlatıyor sana. Yaz. Hikâyeyi
koru. Bunu söyledikten sonra da gülmüş; görünüşe bakılırsa kendi
kendine… Fletcher onun deli olduğunu düşünmüş. Adamı öylece ölümüne terk
etmeye gönlü razı olmayan Quinn, hizmetkârlarını yardım getirmeleri için köye
yollamış; ama onlar geri dönene dek ihtiyarın süresi çoktan
dolmuş. Quinn’in dediğine göre yaşlı adam o iki saat içerisinde sıradışı
bir hikâye anlatmış. Eğer aslı varsa Sümerlerin efsanevi kralı Etana’nın
günlerinden önce bile nesilden nesle aktarılan, neredeyse dünya çapındaki
bir efsanenin kökenini ortaya çıkaran bir hikâye… <span>kurda</span>
dönüşen adamların hikâyesi.</span></span></p>

<p class="calibre2"><span class="font1"><span class="calibre4">Quinn, tercümanın aracılığıyla adamın anlattığı her
şevi günlüğüne aktarmış.</span></span></p>

<p class="calibre2"><span class="font1"><span class="calibre4">Hepsi bu değilmiş. Sırtındaki paçavralar haricinde
adamın sahip olduğu tek şey bir çuvaldan geriye kalanlara sarılmış, yirmi beş
santime yirmi santim ebatlarında, daha büyük bir tabletin parçası olduğu bariz
olan bir taş parçasıymış. Üzerinde Quinn’in çözemediği hiyeroglifler
varmış, ama yaşlı adama göre bunlar hikâyesinin doğruluğunun kanıtıymış.</span></span></p>

<p class="calibre2"><span class="font1"><span class="calibre4">Çok fazla bir şey değil, değil mi? Kırk yıllık bir
zaman diliminin büyük bölümünü kapsayacak nevrotik bir takıntının temelini
oluşturamayacak kadar yetersiz olduğunu düşünürsünüz. Çünkü kırk yıl
boyunca enerjimi Quinn’in kayıp günlüğünü ve Kurda Dönüşen Adamların
hikâyesini düşünmeye harcadım.</span></span></p>

<p class="calibre2"><span class="font1"><span class="calibre4">Yapabileceklerinizin bir sının vardır. John
Fletcher’la, Lord Greaves’le ve 1863’teki keşfin hâlâ hayatta olan diğer
üyeleriyle konuştum. Bir tercüman tutup El-Kuseyr’e ve Gharab’ta gün
yüzüne çıkarılan tapmağa gittim. Eşkıya liderleriyle görüşüp bilgi karşılığında
para teklif ettim. Quinn’in günlüğünün beş para etmez, çöl kumlarının
uzun zaman önce yutup tükürdüğü bir şey olması ihtimaline rağmen
antika ve nadir kitap satan birçok tüccarı gözlerini dört açmaları için tuttum.
Hepsi de zamana, paraya ve zihinsel rahatsızlıklara mal oldu. Bunun saçma
sapan bir saplantı olduğunu biliyordum. <span>(</span>İnsan
genellikle delirdiğini anlar. Bilgi genellikle aptallıktır. Canavarı ele
geçirmek için onu isimlendirme hevesi, psikoterapinin aptalca
iyimserliğinin ta kendisidir.<span>)</span> Times Gazetesi 1863’ün
mayıs ayında gerçekleşen o olayı sayfalarına taşıdığında bir
kurtadama dönüşmemin üzerinden yirmi bir yıl geçmişti. Görünüşe göre büyük
soru hâlâ geçerliliğini koruyordu. Ayda bir kez kısmen insan kısmense kurt
olan bir canavara dönüşüyordum. Yeterince adil. Karım başta olmak üzere pek
çok insanı öldürüp yemiştim. Pekâlâ. <span>Peki</span> ama tüm
bunlar ne <i class="calibre5">demekti</i>? Benim türümü Tanrı mı yaratmıştı, yoksa Şeytan mı?
Darwin’in dört yıl önce yayımlanan <i class="calibre5">Türlerin Kökeni</i> adlı kitabı
kesin bir dille ikisi tarafından da yaratılmadığımızı söylüyordu, ama eski
alışkanlıklar kolay ölmez. Öldüğümde bana ne olacaktı? Hâlâ bir ruhum var
mıydı? Kurtadamlar nerede ve ne zaman ortaya çıkmıştı?</span></span></p>

<p class="calibre2"><span class="font1"><span class="calibre4">Bir sürü kitap <i class="calibre5">okudum</i> elbette. Halk hikâyeleri,
efsanelerle batıl inançlar üzerine özetler, akademik çalışmalar. Üstünkörü bir
incelemenin bile ortaya çıkaracağı üzere, Likantropi pek çok kültürde yer alır.
<span>Kuzey Amerika’ya gidip <i class="calibre5">Wendigo</i><a href="ska_split_068.htm#_edn28" title="" class="pcalibre1 pcalibre" id="_ednref28"><span class="msoendnotereference"><i class="calibre5"><span><!--[if !supportFootnotes]--><span class="msoendnotereference"><b class="calibre16"><span class="calibre20">[xxviii]</span></b></span></span></i></span></a>
ile şekil değiştiriciler hakkında edinebileceğim tüm bilgileri topladım;
köylülerin gümüşü hâlâ el altında bulundurduğu ve kurtboğana (hem insanlar
hem de neredeyse bütün hayvanlar için zehirli, bizim türümüz
içinse tamamen etkisiz olan bitkiye) saygı duyduğu Almanya’yı ziyaret
ettim; Sırbistan’a gidip <i class="calibre5">vulkodlak</i><a href="ska_split_068.htm#_edn29" title="" class="pcalibre1 pcalibre" id="_ednref29"><span class="msoendnotereference"><i class="calibre5"><span><!--[if !supportFootnotes]--><span class="msoendnotereference"><b class="calibre16"><span class="calibre20">[xxix]</span></b></span></span></i></span></a>
hakkındaki öyküleri dinledim, Haiti’de de je-rouges<a class="pcalibre1 pcalibre" id="footnote16"></a><a class="pcalibre1 pcalibre" id="footnote17"></a><a class="pcalibre1 pcalibre" id="footnote18"></a><a href="ska_split_068.htm#_edn30" title="" class="pcalibre1 pcalibre" id="_ednref30"><span class="msoendnotereference"><span><!--[if !supportFootnotes]--><span class="msoendnotereference"><span class="calibre20">[xxx]</span></span></span></span></a>
ile ilgili bulabildiğim bütün bilgileri edindim. </span>Hiçbiri beni tam
olarak ikna edemedi. Ben bir kurtadamdım, yine de kurtadam hikâyeleri bana
hâlâ birer çocuk masalı gibi geliyordu. Kuşkuculuğumun yaratılıştan gelen
bir şey olup olmadığını, uluyan çocuğun kendi gerçek kökenine ya da en
azından sahte biyografi yazarlarına karşı duyarlı bir burunla donatılıp
donatılmadığını merak etmeye başladım. O hikâyeleri dinledikçe
büyümeye başlayan çocukların Noel Baba ve Leylekler -dünyanın tam <i class="calibre5">olarak
böyle bir yer</i> olmadığını söyleyen ve eşsiz bir şekilde yıkılan imalar- için
hissettiklerine benzer, moral bozucu bir kuşkuya kapıldım. <span>(</span>Tüm bunlar başka kurtadamlarla tanışmadan önceydi bu
arada. Gerçi sayısı altıyı geçmeyen bu adamların da bana pek bir yardımı
dokunmadı. Bir tanesi dört yüz üç yaşındaydı ve konuşmayı reddediyordu. Bir
diğeri Norveç‘teki bir kurtadam cemiyetinin, Loki ile Angrboda’nın gayri
meşru çocuğu Kurt Fenrir’e tapan bir mezhebin kurucusuydu. (Doğal olarak
başarısız olmuştu.) Bu da onu ciddi bir konuşma yapılamayacak kişiler
listesine ekliyordu. Bir kurtkadınla tanışmayı saplantı derecesinde arzulayan
diğer dördü içinse -biriyle İstanbul’da, biriyle Los Angeles’ta, biriyle
Pireneler’de ve biriyle de, inanılmaz bir şekilde, 1909’da Nil Nehri’ndeki
bir gemide tanıştım-sadece istenmeyen bir seks rakibinden ibarettim ve hayatımı
kurtardığım için şanslıydım.<span>)</span> Bununla birlikte,
tüm benzerliklerine karşın, John Fletcher’ın Quinn’in
yaşadığı karşılaşmaya dair anlattığı hikâye aklıma yattı. Doğru olmasa
bile tamamen yanlış da değildi. En uygunsuz kısmı -Mezopotamya’daki
kurtadamlar mı?- ona delicesine bir inanılırlık kırıntısı katıyordu.</span></span></p>

<p class="calibre2"><span class="font1"><span class="calibre4">Fletcher’la gerçekleştirdiğim tek bir görüşme <i class="calibre5">onun </i>hikâyesinin
doğru olduğuna ikna olmama yetti (bize anlattığı şeyler, Quinn’in ona anlattıklarıydı)
ve bunun en büyük kanıtı da adamın bu tarz şeyleri öylece kafasından
uyduramayacak olmasıydı. Fletcher’ın ifadesi doğruysa Quinn günlüğüne ne
yazmıştı o halde? Kurda Dönüşen Adamların beş bin yıllık hikâyesi neydi?</span></span></p>

<p class="calibre2"><span class="font1"><span class="calibre4">Hissetmeyi umduğum şey, “Quinn’in kitabı bende,”
sözcükleri ev sahibemin dudaklarından döküldüğünde <i class="calibre5">uzun zamandır</i>
hissetmeyi umduğumu fark ettiğim şey, artık o kitabı önemsemediğimi
gösteren derin, somut bir katiyetti. O koduğumun kitabını hâlâ
önemsediğimi düşünmene sebep olan nedir? Çünkü şöyle bir düşündüm de,
umurumda bile değil. Cesurca sözler. Aslında kendimi hasta hissediyordum.
Kitapta ne yazdığını öğrenmek için artık çok geç olduğunu ama aynı zamanda
da hâlâ çok geç olmadığını bilmenin karışımı beni <i class="calibre5">hasta</i> ediyordu. ‘Quinn’in
kitabı’ aynı anda hem büyüyünce vazgeçilmiş bir çocukluk saplantısı hem de
mucizevi bir şekilde yeniden hayata dönmüş bir sevgiliydi. Ayağa kalkıp
yüzüme hüzünlü bir tebessüm yerleştirerek uzaklaşmanın sağlayacağı
kurtuluşun, huzur verici feragatin nasıl bir şey olacağını biliyordum.</span></span></p>

<p class="calibre2"><span class="font1"><span class="calibre4">Müzmin kararsızlığın güzelliği, detaylardaki en küçük
değişikliğin bile terazinin dengesini bozabilme gücüne sahip olmasıdır.
Jacqueline duşu kapatıp derin bir soluk verdi ve bu ses içinde bulunduğum uyuşukluktan
çabucak sıyrılmamı sağladı. Aniden, buradaki durumumun belirsizliği -bir mahkûm
muydum, değil miydim?-gözüme dayanılmaz geldi. <i class="calibre5">Quinn’in kitabı bende.</i>
Yalan söylemiyordu (ve bunca yıl sonra bile kitabın ulaşabileceğim bir
yerde olduğunu düşünmek tansiyonumun aniden düşmesine neden oluyordu) ama <i class="calibre5">sadece
bekleyip olayların nasıl gelişeceğini görme</i> fikrine de
katlanamıyordum. Suyun akışının aniden kesilişini ve o kadınsı iç çekişin
sesini duymak hiçbir şey yapmadan geçirdiğim haftaların yakama yapışıp ani bir
kendinden tiksinme duygusu eşliğinde beni ayağa kaldırmasına yetti.
(Aslında öyle bir niyetim yoktu, çoktan yatağa dönerdim.)
Yumuşak halıyı boydan boya geçtim, kapının eşiğinde yere
attığım pardösümü aldım ve odayı sessizce terk ettim.</span></span></p>

</div>

</body></html>
