<?xml version='1.0' encoding='utf-8'?>
<html xmlns:o="urn:schemas-microsoft-com:office:office" xmlns="http://www.w3.org/1999/xhtml">
  <head>
    <meta content="Word.Document" name="ProgId"/>
    <meta content="Microsoft Word 15" name="Generator"/>
    <meta content="Microsoft Word 15" name="Originator"/>
    <link rel="File-List" href="filelist.xml"/>
    <link rel="Preview" href="preview.wmf"/>
    <!--[if gte mso 9]><xml>
 <o:DocumentProperties>
  <o:Author>Selim SIR</o:Author>
  <o:LastAuthor>Selim SIR</o:LastAuthor>
  <o:Revision>44</o:Revision>
  <o:TotalTime>1532</o:TotalTime>
  <o:Created>2015-01-25T16:24:00Z</o:Created>
  <o:LastSaved>2015-02-07T13:22:00Z</o:LastSaved>
  <o:Pages>230</o:Pages>
  <o:Words>92910</o:Words>
  <o:Characters>529587</o:Characters>
  <o:Lines>4413</o:Lines>
  <o:Paragraphs>1242</o:Paragraphs>
  <o:CharactersWithSpaces>621255</o:CharactersWithSpaces>
  <o:Version>15.00</o:Version>
 </o:DocumentProperties>
 <o:OfficeDocumentSettings>
  
 </o:OfficeDocumentSettings>
</xml><![endif]-->
    <link rel="dataStoreItem" target="ska_dosyalar/props009.xml" href="item0008.xml"/>
    <link rel="themeData" href="themedata.thmx"/>
    <link rel="colorSchemeMapping" href="colorschememapping.xml"/>
    <!--[if gte mso 9]><xml>
 <w:WordDocument>
  <w:View>Print</w:View>
  <w:Zoom>179</w:Zoom>
  
  <w:GrammarState>Clean</w:GrammarState>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
    <!--[if gte mso 9]><xml>
 <w:LatentStyles DefLockedState="false" DefUnhideWhenUsed="false"
  DefSemiHidden="false" DefQFormat="false" DefPriority="99"
  LatentStyleCount="371">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
    <!--[if gte mso 10]>
<style>
 /* Style Definitions */
 table.MsoNormalTable
	{mso-style-name:"Normal Tablo";
	mso-tstyle-rowband-size:0;
	mso-tstyle-colband-size:0;
	mso-style-noshow:yes;
	mso-style-priority:99;
	mso-style-parent:"";
	mso-padding-alt:0cm 5.4pt 0cm 5.4pt;
	mso-para-margin:0cm;
	mso-para-margin-bottom:.0001pt;
	mso-pagination:widow-orphan;
	font-size:10.0pt;
	font-family:"Times New Roman","serif";}
</style>
<![endif]-->
    <!--[if gte mso 9]><xml>
 
</xml><![endif]-->
    <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body vlink="purple" link="blue" class="calibre">
<div class="wordsection">
<p class="calibre2">
<span class="font1"><span class="calibre4"><br clear="all" class="calibre6" id="calibre_pb_61"/>
</span></span></p>

<p class="calibre2"><span> </span></p>

<p class="calibre7"><span class="font8"><span class="calibre19">41</span></span><span class="calibre19"></span></p>

<p class="calibre2"><span class="font1"><span class="calibre4">Büyük
ve açık alanlar Amerikan tanrılarını zayıflatır: Elvis, John Wayne, Marilyn,
Charles Manşon, JFK. Buradayken hepsi de incelen bulutlar kadar
kırılgandır; arkalarında mavi bir boşluk haricinde hiçbir şey yoktur. Bu
gerçek bazı insanları çıldırtır. Amerikalılar bunun farkındadır ve kolektif
bir sezgiyle sahil yörelerinde toplanırlar.</span></span></p>

<p class="calibre2"><span class="font1"><span class="calibre4">Hayat, bir arabanın boyutlarına kadar küçüldü.
Uykusuzluk ve geçip giden kilometrelerin artışı Tom Cruise’un kariyerinden
DOKET’in genetik bilimine, Obama’dan feminizmin parçalanmasına, Av’ın geçmişinden
Yüzüklerin Efendisi’nin film <span>versiyonuna</span> kadar
tüm kategorilerimizin birbirine girmesine neden oldu. Tüm bunlar olurken
bir Texaco benzin istasyonunu geride bıraktık, İncil’den bahsettik,
fırtına bulutlarıyla karşılaştık, korkuluklara rastladık, Jack Daniels içtik,
filtreli Camel tüttürdük (markaların kutsallığı şaşırtıcı bir şekilde
dirençli olduklarını kanıtladı), düzüştük, yıldızları seyrettik, otomatlardan
alışveriş yaptık ve açlığın giderek artan sıkıştırışını hissettik. Talulla
her şeyi bilmek istiyordu; Harley’yi, Jacqueline Delon’u, Cloquet’yi,
Ellis’i, Grainer’ı ve Elli Vampir Ailesi’ni. Ve bunlar sadece güncel
meselelerdi. İki yüzyıl boyunca gördüğüm yerler, tanıştığım insanlar ve
gördüğüm şeyler vardı.</span></span></p>

<p class="calibre2"><span class="font1"><span class="calibre4">Ona
ne kadar çok şey anlatırsam anlatayım hâlâ bahsedilecek çok şey vardı. Ama o da
konuşmak istiyordu. Lanet, hatıralarına el sürmemiş fakat onlarla övünme
hissiyatını elinden almıştı. Ağza <i class="calibre5">alınamaz</i> hale gelmişlerdi. Ama
artık yanında ben vardım ve görünüşe göre ne geçmişimden vazgeçiyordum ne
de onu konuşmaktan. Talulla’nın merhem bulamamış yarası, ailevi
samimiyetini kaybetmekti. Annesinin tarafı geniş, İrlandalıların karakteristik
özelliklerine sahip, bazı durumlarda klişe bir İrlandalılık sergileyen,
çok içki içen, aşırı duygusal ve her şeyi Katolikliğin kan
lekeli duvar halısıyla saran insanlardan oluşuyormuş.
Amcaları… Talulla henüz küçük bir çocukken bu adamlar sosis gibi devasa
elleriyle onu kucaklayıp viski kokusu ve darmadağınık saçlar eşliğinde
omuzlarına oturtur, muhteşem saçmalıklardan bahsedermiş. Ailenin kadınları ona
dedikoduyu ve erkeklerin havasını boşaltma sanatını öğretmiş. Tüm
bunlar Talulla için mutluluğun resmi haline gelmiş. Hem bu hem de
uzun zamandır acı çeken babasıyla kurduğu gizli bağ… Talulla onun küçük
perisiymiş ve Nikolai onu çekinmeden şımartırmış; kızını eğlendirmek için
sadece kahramanlarla Tanrı’lardan değil ama aynı zamanda kara deliklerden,
kuyrukluyıldızlardan ve güneşin tam ağırlığından bahsedermiş. Nikolai’ın
zaten görmezden gelinen Yunan Ortodoksluğu Gilaley ailesinin arasında
hepten yok olup gitmiş.</span></span></p>

<p class="calibre2"><span class="font1"><span class="calibre4">“Daha en başından şartlı olarak teslim olmuştu,” dedi
Talulla. “Annemle evlenmek için din değiştirme maskaralığına katlanmıştı. Bu
onu annemin gözünde küçültmüştü elbette ama bunu yapmadığı takdirde onunla asla
evlenmez-di. Annem her tür ikileme gelişi güzel bir şekilde
inanırdı. Gerçi bu konuda konuşmak bana düşmez, aynı saçmalığı bugün
bile devam ettiriyorum ne de olsa.” </span></span></p>

<p class="calibre2"><span class="font1"><span class="calibre4">“O halde Tanrı’ya inanıyorsun?”</span></span></p>

<p class="calibre2"><span class="font1"><span class="calibre4">Nebraska’daydık, Middle Loup Nehri’nin güneyinde,</span></span></p>

<p class="calibre2"><span class="font1"><span class="calibre4">Sand
Hills’in batısında. Akşam vaktiydi, hava soğuktu ve bir saat önce benzin almak
için durduğumuzdan beri sulu sepken yağıyordu. Yüzü sivilcelerle dolu
kasiyerin bize yan yan, uzun uzun baktığını görmüştüm. Bu yeni bir şeydi. İnsan
biçimimdeyken sıradan biri gibi görünmeyi başaramadığım hiç olmamıştı.
Beraberken ‘farklı’ olduğumuz daha mı aşikârdı acaba?</span></span></p>

<p class="calibre2"><span class="font1"><span class="calibre4">“Buna inanmak denemez,” dedi. <span>“Sadece
bağlanıp kaldığın bir şey. </span>Tıpkı bir türlü değiştiremediğin <span>dandik</span> mobilyalar gibi. Eğitimli yanım cehennemin bir hiç,
bana miras kalan uydurma bir şey olduğunu biliyor. Öteki yanımsa oraya
gideceğimi biliyor. Bugünlerde bir düzine yanım var galiba, sırayla
kontrolü ele alıp öteki tarafa bakıyorlar.” </span></span></p>

<p class="calibre2"><span class="font1"><span class="calibre4">“Post-modem çözüm bu,” dedim. <span>“Çoklu
kişilik karmaşası tarafından kontrol edilmek. </span>Uydurma bir hayal seç ve
bunu bakış açılarından birine tahsis et.” </span></span></p>

<p class="calibre2"><span class="font1"><span class="calibre4">“Ama Quinn’in kitabının uydurma olduğunu düşünmüyorsun,
değil mi?” Ona bildiklerimi anlatmış, Jacqueline Delon’un evinde kitabı ele
geçirmeye ne kadar yaklaştığımdan bahsetmiştim. Kurda Dönüşen Adamlar.</span></span></p>

<p class="calibre2"><span class="font1"><span class="calibre4">“Çok saçma, öyle değil mi?” dedim. “Geri kalan her şeyi
amaçsız evrime mal et, ama kendi yazgını bunun dışında tut. Bu sadece-” Az
kalsın ‘insan olduğum günlerden kalma bir alışkanlık’ diyecektim fakat
bunun kısırlık meselesini tekrar gündeme getireceğini hissettim. “Bu
sadece <span>boktan</span> bir alışkanlık,” diye düzelttim.
“Nereden geldiğimizi öğrenmeyi arzuluyor ve bunun neden burada olduğumuzu,
nereye gittiğimizi açığa kavuşturacağını umuyorum. Hayatın rastgele bir
atomaltı saçmalıktan ibaret olmamasını arzuluyorum.” </span></span></p>

<p class="calibre2"><span class="font1"><span class="calibre4">“Ve kitap artık vampirlerin elinde,” dedi. “Tabii
gerçekten onlarda olduğuna inanıyorsan?”</span></span></p>

<p class="calibre2"><span class="font1"><span class="calibre4">“Gerçekten onlarda olduğuna inanıyorum.” </span></span></p>

<p class="calibre2"><span class="font1"><span class="calibre4">‘Bunun çılgınca olduğunu biliyorum fakat vampirleri
hâlâ tam olarak kabullenemiyorum. Gerçek olduklarım.” </span></span></p>

<p class="calibre2"><span><span class="font1"><span class="calibre4">“Bu gündüzleri uyumak zorunda
olmalarından kaynaklanan bir eksiklik. </span></span></span><span class="font1"><span class="calibre4">Hem bundan hem de seks
yapmamalarından.” </span></span></p>

<p class="calibre2"><span class="font1"><span class="calibre4">“Yapmıyorlar mı?”</span></span></p>

<p class="calibre2"><span class="font1"><span class="calibre4">“Yapmıyorlar. Arzularını kaybediyorlar. Demek
istediğim, düzüşmenin kurbanının enerjisini boşa harcamaktan başka bir işe
yaramayacağını söylerler ama bu her zaman ümitsiz bir bahane gibi
gelmiştir bana. Bizden nefret etmelerinin sebeplerinden biri de bu.” </span></span></p>

<p class="calibre2"><span class="font1"><span class="calibre4">Bizden. Bu kelimenin Talulla için bir kabile, bir aile,
bir soy çağrıştırdığını hissettim… Derken sözcüğün etkisi yok oldu.
Bütün türümüz gümüşi tozlara dönüşmüştü.</span></span></p>

<p class="calibre2"><span class="font1"><span class="calibre4">“Sahiden de bizden başka hiç kurtadam olmadığını
nereden biliyoruz?” dedi, derisinin altında toplanmaya başlayan kurdun neden
olduğu tutulmaları gevşetmek amacıyla boynunu hafifçe çevirerek. “Alfonse beni
dönüştürdü, tamam. Benim içimde <span>enfeksiyonun</span>
gerçekleşmesini mümkün kılan bir tür anormallik olması gerektiğini söyledin. <span>Peki</span> ama ya bu anormallik Alfonse’deyse? Eğer <span>enfeksiyonu</span> engelleyen şey gerçekten de bir virüsse belki de
<i class="calibre5">Alfonse’nın</i> buna bağışıklığı vardı. O halde başkalarını da
dönüştürmediğini kim söyleyebilir ki? Onlarca, hatta belki de yüzlerce-”</span></span></p>

<p class="calibre2"><span class="font1"><span class="calibre4">“Yüzlerce olamaz. DOKET bunu bilir. Harley bunu
bilirdi.” </span></span></p>

<p class="calibre2"><span class="font1"><span class="calibre4">“Birkaç kişi o zaman. Bu mümkün, öyle değil mi?”</span></span></p>

<p class="calibre2"><span class="font1"><span class="calibre4">Bunu ben de düşünmüştüm. Fakat iki yüzyıl yaşındaki
hislerimin otoritesi dışında hiçbir dayanağım olmaksızın buna inanmamayı
seçtim. “Mümkün,” dedim. <span>“Tabii ki mümkün.” </span></span></span></p>

<p class="calibre2"><span class="font1"><span class="calibre4">“Ama öyle olduğunu düşünmüyorsun.” </span></span></p>

<p class="calibre2"><span class="font1"><span class="calibre4">“Hayır. Sebebinden emin değilim.” </span></span></p>

<p class="calibre2"><span class="font1"><span class="calibre4">Bir başka sessizlik yaşandı. Talulla aklım
çalıştırıyordu. Derken çok hafif bir şekilde gülümsedi. “Çünkü diğer türlüsü bu
kadar romantik olmazdı,” dedi.</span></span></p>

<p class="calibre2"><span class="font1"><span class="calibre4">Gecenin geç saatlerine kadar araba sürdük, böylece en
azından direksiyon sallayan kişiye açlık dışında ilgilenebileceği bir şey
çıkıyordu. Kokularımız arabanın içinde pis bir karışım oluşturmuş, içimize
işlemiş ve şehvetimizin uyumasına izin vermeyi kesinlikle reddetmişti. Seks
yapmak, davul gümbürtülerini bir veya iki saatliğine
bastırıyordu. Ardından darbeler tekrar geliyordu… <span>daha</span>
kötü bir biçimde. Dönüş aralıkları giderek kısalıyordu. Bazen Talulla’nın
geriye, benimle tanışmadan önceki kurtkadın haline baktığını ve bu kadar uzun
zamandır tek başına hayatta kalabildiği için bir tür geçmişe yönelik baş
dönmesi veya mide bulantısı çektiğini hissedebiliyordum. Sanki güneş bir
anda ortaya çıkmıştı da karanlıkta yürürken binlerce metre derinliğindeki
bir uçurumdan düşmesine ramak kaldığım ona göstermiş gibi. Bu
düşüncelerine rağmen her gün estetik veya yatkınlık açısından değişim
geçiriyordu (bunu da hissedebiliyordum). İntihar etmeyi düşünmeye devam
ettiğiniz sürece lanet de bir trajedi rolüne bürünebilir. Bir kez yaşamaya
karar verdiniz mi geriye yalnızca komedi kalır.</span></span></p>

<p class="calibre2"><span class="font1"><span class="calibre4">Âşık olmadığın takdirde Jacob.</span></span></p>

<p class="calibre2"><span><span class="font1"><span class="calibre4">(</span></span></span><span class="font1"><span class="calibre4">Bu konuşan Harley’nin hayaleti
miydi? Yoksa Arabella’nın mı? Her kimse görmezden geldim.<span>)</span></span></span></p>

<p class="calibre2"><span class="font1"><span class="calibre4">İhtiyacımız olan şeyleri satın aldım. <span>Hafif bir sırt çantası. </span>Dürbün. Kancalı halatlar. Talulla
hiçbir şey sormadı. Kaçındığı için değil, artık bunu yapmıyordu; sadece
dokuz aydır ilk kez başkasının ellerine emanet olmanın tadını çıkarıyordu.</span></span></p>

<p class="calibre2"><span class="font1"><span class="calibre4">New York’tan ayrılışımızın sekizinci gününün erken
saatleri, bizi Wyoming’teki Süper-8 motelinde yakaladı.</span></span></p>

<p class="calibre2"><span class="font1"><span class="calibre4">“Bu konuyu ne kadar çok düşünürsem,” dedi Talulla,
“benden haberdar olmamaları gözüme o kadar imkânsız görünüyor. DOKET’i
kastediyorum.”<span>  </span>Şafak sökmek üzereydi.
Başımı kalçalarına yaslamıştım. Odanın ince perdeli, baklava biçimli tek
penceresinden grimsi mavi bir ışık giriyordu içeri. İkimiz de son derece
uyanıktık. Açlık sıradan yiyecekleri tüketmemize izin vermiyordu. Şüphesiz
Jacqueline Delon’un da bildiği gibi, bu iş böyle yürür: İnsan yanınızın iştahı,
aylık döngünün ortasındaki on dört günlük kısmı anca karşılar. Geri kalan
süre boyunca ya işlediğiniz cinayetten sonra dinlenirsiniz ya da yeni bir
cinayete hazırlanırsınız. Şu anda, yani dolunaya (şişkin aya) dört
gün kala ise suyu, kahveyi, likörü ve sigarayı azaltmıştık.
Sakız çiğnemek bile kategorik olarak yanlış geliyordu.</span></span></p>

<p class="calibre2"><span class="font1"><span class="calibre4">“Bu beni de rahatsız ediyor,” dedim. “Harley’nin
bildiğinden eminim ve eğer o biliyorsa teşkilatın geri kalanının bilmemesi için
hiçbir neden yok. <span>Peki</span> izlendiğini veya
takip edildiğini hiç hissetmedin mi?”</span></span></p>

<p class="calibre2"><span class="font1"><span class="calibre4">“Hisseder miydim? Eğer bu işte azıcık bile iyilerse
kesinlikle hayır.” </span></span></p>

<p class="calibre2"><span class="font1"><span class="calibre4">Oldukça iyilerdi. Takip edildiğimi anlamak için
kullandığım hislerimin gelişmesi çok uzun bir zaman almıştı. Talulla ise henüz
bir çocuktu. Motelin etrafının sarıldığına, kapının her an tekmelenerek
açılacağına dair bir inanç aniden beni ele geçirdi. Yataktan sıçrayarak
kalktım, kapıyı açtım ve dışarı baktım. Hiçbir şey yoktu. <span>Park alanının göz kırpan yalıtkan zemini. </span>Yol.
Tepelerine ak düşmüş dağlar. Temiz ve soğuk hava. <span>Dünyanın
şafaktan önceki masumiyeti. </span>Tekrar içeri girdim.</span></span></p>

<p class="calibre2"><span class="font1"><span class="calibre4">“Belki de Haris konusunda yanılıyorumdur,” dedim, Talulla
her ikimiz için de birer dal Camel yakarken. “Sadece</span></span></p>

<p class="calibre2"><span class="font1"><span class="calibre4">Heathrow
Havaalanı’nda seni gördüğümde, seni gördüğüm o anda Harley’nin yarım kalmış
mesajı tamamlanmış gibi geldi. Tonlamasıyla alakalı bir şeydi, anlamak
için sesini tanıman gerek. Ama belki de bana söylemeye çalıştığı şey
bu değildi. Vampirlerin virüs için peşime düştüğünü öğrenmiş olması
da gayet mümkün. Ya da kimliğinin deşifre olduğunu ve iş arkadaşlarının peşine
düştüğünü de öğrenmiş olabilir. Tanrım, her şey olabilir.” </span></span></p>

<p class="calibre2"><span class="font1"><span class="calibre4">“O gece çölde beni görüp görmediklerini merak
ediyorum,” dedi. “Yani her şey birkaç saniye içinde gerçekleşti. Helikopter,
ışığını Alfonse’nin üzerinde tutmakta zorlanıyordu. Beni gözden kaçırmış
olabilirler. <i class="calibre5">Olabilirler.</i> Aksi takdirde benim için geri dönmezler
miydi?”</span></span></p>

<p class="calibre2"><span class="font1"><span class="calibre4">“Gördüğüm raporda senden hiç bahsedilmiyordu,” dedim.
“Zaten her halükârda on iki saat içinde öleceğini düşünürlerdi. Geri dönmeleri
için bir sebep yoktu. Onlara göre dönüşeceğin tek şey bir cesetti.” </span></span></p>

<p class="calibre2"><span class="font1"><span class="calibre4">Birkaç saniye boyunca tavana bakarak bunu kafasında
tarttı. Çocuk sahibi olamıyoruz cümlesinin etkisi hâlâ devam ediyordu.
Üzüntüsünün ne yöne gideceğini, ne şekil alacağını merak ediyordu. Öfkeye
-ya da daha doğrusu gareze- dönüşmesi mümkündü. Bunu göz önünde
bulundurduğunu, kendini yalnızca bir avuç olan safhalarına tamamen adamayı
düşündüğünü hissedebiliyordum: zekâ, zalimlik, yıkım. Kali’ye
dönüşebilirdi. “Eh,” dedi, “bu onlara dikkatsiz olmamayı öğretir, değil mi?”</span></span></p>

<p class="calibre7"><span class="font1"><span class="calibre4">* * *</span></span></p>

<p class="calibre2"><span class="font1"><span class="calibre4">Takip edilme korkusu, ters orantılı bir şekilde takip
edildiğimizi ispat etme arzusuna dönüştü. Başımın arka tarafı ile ensem kör bir
aşın duyarlılık geliştirdi. Durmadan dikiz aynasını kontrol etmekten
gözlerim ağrımaya başlamıştı. Her resepsiyoniste, her kat görevlisine, her
mağaza yöneticisine ve her garsona anormal bir dikkatle bakar oldum.</span></span></p>

<p class="msonormal"><span class="font1"><span class="calibre4">Tüm dünya suçsuzluğu
ispatlanana kadar bir vampir ya da DOKET ajanıydı.</span></span></p>

<p class="calibre2"><span class="font1"><span class="calibre4">Ama kilometreler ne izlendiğimize ne de takip
edildiğimize dair bir emare olmadan akmaya devam ediyordu.</span></span></p>

<p class="calibre2"><span class="font1"><span class="calibre4">Rocky Dağları’ndan geçerek batıya yöneldik. Kötü bir
fikirdi, <i class="calibre5">kurt</i> çok yakınımızdaydı. Görünmez yaratık, tamamen boş olan
araziye özlem duyuyor ve ona ulaşmak için çaba sarf ediyordu. Kar,
dağların dışa doğru yayılan kenarlarını bıçaklamıştı. Taştan ibaret büyük
dizler kıvrılarak orman havuzlarından çıkıyordu. Durup arabadan indiğimizde hava
hafif ve canlıydı. Talulla ateş nöbetlerine tutuldu; en şiddetlileri
esnasında bir battaniyeye sarınarak terleyip titredi fakat bu unutkanlık
dönemlerini atlatıp tıpkı akşam banyosunu yapan küçük bir çocuk gibi
tertemiz bir farkındalığa ulaştı. Konuşma ihtiyacımız giderek
azalıyordu. Alacakaranlık göğü, ilk yıldız serpintileriyle birlikte
ana unsurumuz oldu. Dolambaçlı kilometreler boyunca araçta yoğun bir
sessizlik vardı. Arabayı Talulla kullanırken hem onu hem de koyu renk gözlerinin
yaklaşmakta olan şeye, olduğu şeye, giderek daha fazla teslim oluşunu
izledim. Yetişkinlerin dünyasını yerle bir edeceğini bildiği bir
sırrı özümsemiş, küçük bir kızın bakışlarıydı bu.</span></span></p>

<p class="calibre2"><span class="font1"><span class="calibre4">Artık seks yapmıyoruz. Sözlü bir anlaşma olmaksızın
kendimizi uyuşmuş hissetmeye başladık. Belki de tüm aşırılıkların yapması
gerektiği gibi zıddını dirsekleyen veya üst üste binen, aşırı yoğun bir
arzuydu duyumsadığımız. Ona çok az dokunuyordum, o da bana. Buna ikimiz de
şaşırmadık. <i class="calibre5">Kurdun</i> da kendi büyülü ihtiyaçtan vardı ve şimdi, büyük
gayeye bu kadar yaklaşmışken bir parça saflık, görkemli iğrençlik salonuna
girmeden önce azıcık süpürülmüş bir koridor talep ediyordu.</span></span></p>

<p class="calibre7"><span class="font1"><span class="calibre4">* * *</span></span></p>

<p class="calibre2"><span class="font1"><span class="calibre4">New York’tan ayrılışımızın onuncu gününün erken
saatlerinde, yol yanığı vücutlarla ve kızarmış gözlerle, açlık insan yanımızın
tükenmişliği aracılığıyla kurdu hayata dönmeye zorlarken, dağların
Nevada’ya düşen payını geride bırakıp havası güzel Tahoe Gölü nün tam
güneyinden California’ya geçtik.</span></span></p>

<p class="calibre2"><span class="font1"><span class="calibre4">Dönüşüme bize sadece iki gecelik bir uzaklıktaydı.</span></span></p>

</div>

</body></html>
