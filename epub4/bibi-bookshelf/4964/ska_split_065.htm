<?xml version='1.0' encoding='utf-8'?>
<html xmlns:o="urn:schemas-microsoft-com:office:office" xmlns="http://www.w3.org/1999/xhtml">
  <head>
    <meta content="Word.Document" name="ProgId"/>
    <meta content="Microsoft Word 15" name="Generator"/>
    <meta content="Microsoft Word 15" name="Originator"/>
    <link rel="File-List" href="filelist.xml"/>
    <link rel="Preview" href="preview.wmf"/>
    <!--[if gte mso 9]><xml>
 <o:DocumentProperties>
  <o:Author>Selim SIR</o:Author>
  <o:LastAuthor>Selim SIR</o:LastAuthor>
  <o:Revision>44</o:Revision>
  <o:TotalTime>1532</o:TotalTime>
  <o:Created>2015-01-25T16:24:00Z</o:Created>
  <o:LastSaved>2015-02-07T13:22:00Z</o:LastSaved>
  <o:Pages>230</o:Pages>
  <o:Words>92910</o:Words>
  <o:Characters>529587</o:Characters>
  <o:Lines>4413</o:Lines>
  <o:Paragraphs>1242</o:Paragraphs>
  <o:CharactersWithSpaces>621255</o:CharactersWithSpaces>
  <o:Version>15.00</o:Version>
 </o:DocumentProperties>
 <o:OfficeDocumentSettings>
  
 </o:OfficeDocumentSettings>
</xml><![endif]-->
    <link rel="dataStoreItem" target="ska_dosyalar/props009.xml" href="item0008.xml"/>
    <link rel="themeData" href="themedata.thmx"/>
    <link rel="colorSchemeMapping" href="colorschememapping.xml"/>
    <!--[if gte mso 9]><xml>
 <w:WordDocument>
  <w:View>Print</w:View>
  <w:Zoom>179</w:Zoom>
  
  <w:GrammarState>Clean</w:GrammarState>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
    <!--[if gte mso 9]><xml>
 <w:LatentStyles DefLockedState="false" DefUnhideWhenUsed="false"
  DefSemiHidden="false" DefQFormat="false" DefPriority="99"
  LatentStyleCount="371">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
    <!--[if gte mso 10]>
<style>
 /* Style Definitions */
 table.MsoNormalTable
	{mso-style-name:"Normal Tablo";
	mso-tstyle-rowband-size:0;
	mso-tstyle-colband-size:0;
	mso-style-noshow:yes;
	mso-style-priority:99;
	mso-style-parent:"";
	mso-padding-alt:0cm 5.4pt 0cm 5.4pt;
	mso-para-margin:0cm;
	mso-para-margin-bottom:.0001pt;
	mso-pagination:widow-orphan;
	font-size:10.0pt;
	font-family:"Times New Roman","serif";}
</style>
<![endif]-->
    <!--[if gte mso 9]><xml>
 
</xml><![endif]-->
    <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body vlink="purple" link="blue" class="calibre">
<div class="wordsection">
<h2 class="calibre22" id="calibre_pb_94"><a class="pcalibre1 calibre23 pcalibre" id="bookmark62"></a><span class="font2"><span class="calibre24">59</span></span><span class="calibre24"></span></h2>

<p class="calibre2"><span class="font1"><span class="calibre4">Poulsom
titreyerek, kan ter içinde uyandı. Buzlu camdan giren kısıtlı ışığın altında
görebildiğim kadarıyla minibüsün içinde geçirdiği bir gün bir gece ona
yaramamıştı. Ağzındaki bandın ardından boş yere mırıldandı, sonra da
saatine baktı.</span></span></p>

<p class="calibre2"><span class="font1"><span class="calibre4">Dönüşüme ne kadar az kaldığını fark edebilmek için
gördüğü şeye verdiği tepkiye ihtiyacım yoktu. Son bir saattir, sondan bir
önceki safhanın içindeydim; kurt, insan gözlerimin ardından hayvanlara
özgü o sessiz ve alevli dikkatle etrafa bakıyordu. Açlık spazmları nedeniyle el
ve ayak bileklerimin kelepçelere temas eden noktalan kan
toplamış, fakat uzuvlarım çektiğim acıya rağmen gevşemişti.</span></span></p>

<p class="calibre2"><span class="font1"><i class="calibre5"><span class="calibre4">Gevşemişti.</span></i></span><span class="font1"><span class="calibre4"> Sondan bir önceki safha geride kalıyordu. Son safha
-kramplar, mide bulantısı, sıcak, soğuk, sonsuz bir dakikanın yansı boyunca
rastgele yırtılan kaslar ve yeniden şekillenen eklemler- her an başlayabilirdi.
Kelepçeler ya parçalanacak ya da etime saplanacaktı. Değiştiğimi
ama ellerimle ayaklarım olması gereken yerde dört kanlı kesik uzva
sahip olduğumu hayal ettim. Kesilen uzuvlanmm yere düşerken ve minibüsün
duvarlarına çarparken çıkaracağı sesi çok iyi biliyordum.</span></span></p>

<p class="calibre2"><span class="font1"><span class="calibre4">Poulsom’a baktım. Başını iki yana sallayıp duruyordu,
hayır, hayır, hayır. Çok yakında, bana gözle görülür bir şeyler olmaya
başladığında, tepinmeye ve ağzındaki banda rağmen çığlık atmaya başlayacaktı;
bütün hayatı etinin yüzeyine çıkacak ve canını almam için tatlı bir şekilde
yanımda bekliyor olacaktı. Açlığı, onun pazarlık kabul etmez inatçılığını
hissetmek ve o belirsizlik anında tutunabileceğim somut bir şeye sahip
olmak rahatlatıcıydı.</span></span></p>

<p class="calibre2"><span class="font1"><span class="calibre4">Aniden Jake’in kokusunu aldım. Neredeyse dizlerim
çözülüyordu. Eğilip bükülerek elimden geldiğince arka kapıya yanaştım.
Çıkarabileceğim kadar gürültü çıkarma dürtüsüne karşı geldim. <i class="calibre5">Benim!
Buradayım! Jake!</i></span></span></p>

<p class="calibre2"><span class="font1"><span class="calibre4">Bekle. Kafanı çalıştır. Dinle. Sesler vardı.</span></span></p>

<p class="calibre2"><span class="font1"><span class="calibre4">“Yalnız olacağımızı söylediğini sanıyordum,” dedi
Ellis.</span></span></p>

<p class="calibre2"><span class="font1"><span class="calibre4">“Biliyorum,” dedi ikinci bir ses. “Ama son konuşmamızın
ardından aklıma bir şey geldi.” </span></span></p>

<p class="calibre2"><span class="font1"><span class="calibre4">Ellis’in sesini tanıyan Poulsom tepinmeye başladı.</span></span></p>

<p class="calibre2"><span class="font1"><span class="calibre4">“Minibüste kim var?” diye sordu Jake. “Ne <span>boklar</span> <i class="calibre5">dönüyor burada?”</i></span></span></p>

<p class="calibre2"><span class="font1"><span class="calibre4">Minibüsün arka kapısı açıldı. Bizden yirmi adım ötede
Jake, Ellis ve Av <span>kamuflajları</span> giymiş üçüncü bir adam
duruyordu. Kırklarının ortasındaydı. Kara saçlarına aklar düşmüştü. Çene
kemikleri genişti. <i class="calibre5">Bir Kızılderili gibi görünür</i>, dediğini
hatırladım Jake’in bana… <span>ve</span> Grainer’la yüz
yüze olduğumu anladım.</span></span></p>

<p class="calibre2"><span class="font1"><span class="calibre4">‘Patron’ dediğinde Grainer’ı kastettiğim yeni anladığım
diğer Avcı, kafesin yakınında durarak makineli tüfeğini tam üstüme
doğrultmuştu.</span></span></p>

<p class="calibre2"><span class="font1"><span class="calibre4">“Aptalca bir şey yapayım deme Jake,” dedi Grainer… <span>ardından</span> oldukça sıradışı bir şey gerçekleşti.</span></span></p>

<p class="calibre2"><span class="font1"><span class="calibre4">Grainer geriye doğru bir adım attı, ardından yarım adım
soluna ilerledi. Sanki muntazam bir dans adımını ruhsuzca canlandırıyormuş gibi
bir hali vardı. Bir saniyeliğine her şey dondu. Jake’in ağzı hafifçe
açıktı. Gömleği hâlâ yanlış ilikliydi. Ellis çok yavaş bir şekilde omuz
askısından sırtına asılmış tüfeğine ulaşmaya çalışıyormuş gibi
görünüyordu. Grainer’ın eli başının üzerinden arkasına uzandı. Hafif
bir sürtünme sesi duyuldu ve ani bir metal ışıltısı çaktı.
Parlak kılıcın yalımı savrulur ve yaş dalların kırılmasını
andıran bir sesle Ellis’in boynuna saplanırken sanki aynı anda hepimize
ufak bir elektrik şoku vermişler gibi olduğumuz yerde sıçradık.</span></span></p>

<p class="calibre2"><span class="font1"><span class="calibre4">Baş, bacaklardan bir salise kadar önce düştü. Uzun san
saçları tüfeğe dolanmıştı. Ceset hayret verici derecede düzgün bir şekilde
yıkıldı. Önce dizlerinin üzerine düştü, bir an tereddüt etti, ardından
eksiksiz bir tapınma hareketi gerçekleştiriyormuşçasına boylu boyunca yere
kapaklandı. Saçları hâlâ tüfeğe dolanmış olan kafaysa sanki o
andan itibaren başka hiçbir şey görmek istemiyormuşçasına yüzü aşağı
gelecek şekilde kalçasının yanma devrildi.</span></span></p>

<p class="calibre2"><span class="font1"><span class="calibre4">“Lu?” dedi Jake. “Sen iyi misin?”</span></span></p>

<p class="calibre2"><span class="font1"><span class="calibre4">“İyiyim,” dedim.</span></span></p>

<p class="calibre2"><span class="font1"><span class="calibre4">“Nasıl bildin?” diye sordu Jake, Grainer’a.</span></span></p>

<p class="calibre2"><span class="font1"><span class="calibre4">“Her zaman nasıl biliyoruz? Aralarında yetenekli bir
kızımız var. En iyi ajanların kadınlardan çıktığını her zaman söylemişimdir.
Aldatmak onlar için doğal bir şey. Bu hiç de şaşırtıcı değil; eğer dünya
nüfusunun yarısının canları her istediğinde penislerini sokabileceklerini
sandığı küçük bir delikle doğsaydın hilekâr olmayı sen de öğrenirdin.
Biyoloji kaderdir. Kadınları suçlayamazsın.” </span></span></p>

<p class="calibre2"><span class="font1"><span class="calibre4">Grainer kılıcını sol eline geçirdi ve sağ eliyle
silahını çekip Jake’e doğrulttu. Dizlerimin üzerine yığılıp safra kustum.
Geliyordu.</span></span></p>

<p class="calibre2"><span class="font1"><span class="calibre4">“Gözünü ondan ayırma Morgan,” dedi Grainer. Kafesin
dibinde duran Avcı silahını yeniden bana doğrulttu. Grainer, Ellis’in kafasını
kestiğinde namlu hafifçe yön değiştirmişti.</span></span></p>

<p class="calibre2"><span class="font1"><span class="calibre4">“Üzgünüm meleğim,” dedi Jake. “Aptallık ettim.” </span></span></p>

<p class="calibre2"><span class="font1"><span class="calibre4">Konuşamadım. Aralarında yetenekli bir kızımız var.
Gö-tü-sıkı olmak zorunda değildi. Beyaz hapishanede başka kadınlar da vardı.
Ama o anın çirkinliği tersini ima ediyordu. Bu <i class="calibre5">gece</i> sevgilini <i class="calibre5">göreceğini
biliyorum.</i> Ve ben de ranzamda bir <span>salak</span> gibi
ağlamıştım. O olmak zorunda değildi. Ama Ockham’ın Usturası’nın</span></span><a href="ska_split_068.htm#_edn50" title="" class="pcalibre1 pcalibre" id="_ednref50"><span class="msoendnotereference"><span class="calibre4"><span><!--[if !supportFootnotes]--><span class="msoendnotereference"><span class="calibre20">[l]</span></span></span></span></span></a><span class="font1"><span class="calibre4"> alaycı <span>versiyonu</span>
işbaşındaydı: Her şeyin birbirine eşit olduğu bir ortamda en boktan
açıklama doğruya en yakın olanıdır.</span></span></p>

<p class="calibre2"><span class="font1"><span class="calibre4">“Çok üzgünüm,” dedi Jake.</span></span></p>

<p class="calibre2"><span class="font1"><span class="calibre4">“Bu senin-” Vücuduma bir kramp saplandı ve refleksif
olarak iki büklüm olmaya çalıştım, ama hâlâ kafese kelepçeli olduğumdan bunu
yapamadım, “-suçun değil,” demeyi başardım. “Benim suçum. Özür
dilerim.”<span>  </span>Her şeye
rağmen Poulsom’un korkuya bulanmış, aşırı sıcak tenini minibüsün kapalı
alanının içinde kuvvetli bir nabız gibi hissedebiliyordum. Morgan bana bakarak
gülümsedi. “Partiye hazır mısın?”</span></span></p>

<p class="calibre2"><span class="font1"><span class="calibre4">Grainer saatine baktı. “Çok uzun beklememiz
gerekmeyecek çocuklar,” dedi. “Aklıma gelmişken, ölmeden önce seni tebrik etmek
isterim Jake. Eminim baba olmak sana çok yakışırdı.” </span></span></p>

<p class="calibre2"><span class="font1"><span class="calibre4">Poulsom kıvranıp kükredi.</span></span></p>

<p class="calibre2"><span class="font1"><span class="calibre4">“Ne?” dedijake… <span>sonra</span> da bir
dizinin üzerine düştü, titredi ve dört ayak üzerinde durdu. Dişlerini sıktı.
Elbiseleri dikiş yerlerinden yırtılmaya başladı. Kılları çıkıyordu. Benim
de.</span></span></p>

<p class="calibre2"><span class="font1"><span class="calibre4">“Evet,” diye devam etti Grainer, “anlaşılan
anti-virüsün büyük bir yan etkisi var. Görünüşe göre sevgilin iki
aylık hamile. Poulsom’a sor. Bunu öğrendiğinde havalara
uçmuş. Kurtadamların üremesini sonsuza dek değiştiren adam olarak tarihe
geçmek üzere. Artık hiçbir yere gidemeyeceğini saymazsak elbette. En azından
iyi bir yere.” </span></span></p>

<p class="calibre2"><span class="font1"><span class="calibre4">Jake başını kaldırıp bana baktı. Omurgam biçim
değiştirdi. Bluzumun omuzları parçalandı. Kafatasımın tepesi hareketlendi.
Görünüşe g<i class="calibre5">öre sevgilin iki aylık hamile.</i> Bu imkânsızdı ve
kelimeleri duyar duymaz kendimi bir uçurumdan düşüyormuş gibi hissettim. Sigara
yok. İçki yok. Ultrason çekimleri. Harrods’tan alınmış havlular,
televizyon, verilen güvenceler. Gözümün önüne o ‘şaşı bak
şaşır’ bilmeceleri, iki boyutlu bir resmin rahatsız edici bir biçimde üç
boyutluya dönüştüğü o an geldi. Bu imkânsızdı. Öte yandan aynı şey
ısırıktan sağ kurtulmanızı sağlayan anti-virüs için de geçerliydi.</span></span></p>

<p class="calibre2"><span class="font1"><span class="calibre4">“Tahılla!” diye bağırdı Jake. Dönüşümünün yansından
fazlasını tamamlamıştı. Gözleri küçülüyordu. Elbiseleri yırtık parçalar halinde
üzerinden sarkıyordu. Çok geçmeden konuşması imkânsız olacaktı.</span></span></p>

<p class="calibre2"><span class="font1"><span class="calibre4">Grainer ifadeden yoksun bir yüzle silahının namlusunu
Jake’in kafasına doğrulttu. Kelepçelerimden biri kırıldı. Diğeri giderek şişen
derimi keserek koluma saplandı. Jake şiddetle sarsılmaya başladı.
Uzaklarda bir yerde benim de kıyafetlerim parçalanıyor ve Poulsom ağzı
bantlı olduğu halde çığlık atıyordu. Morgan’ın etrafındaki korku bir
sinek sürüsünden farksızdı.</span></span></p>

<p class="calibre2"><span class="font1"><span class="calibre4">“Sevgilini gözlerinin önünde öldürmek mi daha iyi
olur,” dedi Grainer, “yoksa seni onun önünde öldürmek mi? Hazırlıksız bir
sezaryene ne dersin? Morgan bıçak kullanma konusunda çok iyidir.” </span></span></p>

<p class="calibre2"><span class="font1"><span class="calibre4">Minibüsün içi, geçirdiğim dönüşüm yüzünden ateş gibi
olmuştu. Son spazmların neden olduğu bulanıklığın arasında beni kafese bağlayan
kabloyu koparıverdim. Sol bileğimdeki kelepçe gitmişti. Sağ bileğimdekiyse
sıkılganlıktan doğan bir şevkle etimi kesmişti. Buna rağmen içim
neşeyle doldu. Ağzımın içi ateş gibiydi. Jake hâlâ sancılanıyordu.</span></span></p>

<p class="calibre2"><span class="font1"><span class="calibre4">Poulsom’un
bacakları onu güçlükle ayağa kaldırdı. Vücudundan korkunun ve etin kokusu
yayılıyordu.</span></span></p>

<p class="calibre2"><span class="font1"><span class="calibre4">“Kız arkadaşın seni geçti Marlowe,” dedi Grainer. “Onun
yanında bir amatör gibi kalıyorsun.” </span></span></p>

<p class="calibre2"><span class="font1"><span class="calibre4">Pençelerinin ve kulaklarının ucu belirginleşen Jake
cenin pozisyonu aldı… <span>ardından</span> değişim sona ererken
o uzun ve yumuşak boğazı havaya kaldırdı. Doğrulmaya başladı.</span></span></p>

<p class="calibre2"><span class="font1"><span class="calibre4">“Elveda Jake,” dedi Grainer… <span>derken</span>
aynı anda iki şey birden gerçekleşti.</span></span></p>

<p class="calibre2"><span class="font1"><span class="calibre4">Ayak bileğimdeki ikinci kelepçe, bir kan dalgası ve hoş
bir rahatlama hissi eşliğinde parçalandı. Ve gümüş bir mızrak hızla uçarak
Grainer’ın göğsüne saplandı. Avcı geriye doğru bir adım tökezledi,
silahını düşürdü ve dizlerinin üzerine çöktü.</span></span></p>

<p class="calibre2"><span class="font1"><span class="calibre4">Morgan hızla o tarafa dönüp makineli tüfeğiyle çılgınca
ateş etti, çalılıkları ve ağaçları vurdu, istemsiz bir şekilde geriye
doğru bir adım attı. Kendimi parmaklıklara doğru fırlattım.</span></span></p>

<p class="calibre2"><span class="font1"><span class="calibre4">Geriye doğru attığı adım ucu ucuna da olsa onu erişim
mesafesine sokmuştu. Kolumu sonuna kadar uzatarak ceketinin yakasını ve
ensesindeki terli saçları yakaladım, sertçe asıldım, savurdum, kafese
çarptırdım, bir elimle boğazını sıktım, diğeriyle de makineli tüfeği elinden
söküp aldım ama dengemi kaybettim ve silahı düşürdüm. Morgan kıvrandı,
fakat ya yoğun eğitiminin ya da sıradışı iradesinin etkisiyle boğazını
sıkan ele uzanmak yerine kemerine takılı bıçağı kınından çekti ve koluma
sapladı. Acıdan doğan refleksle tutuşumu gevşettim, elimden kurtuldu, bir
dizinin üstüne çöktü ve silaha uzandı.</span></span></p>

<p class="calibre2"><span class="font1"><span class="calibre4">Jake öne atılarak havada Grainer’ı garip bir canlılıkla
görmemi sağlayan bir yay çizdi. Hâlâ dizlerinin üzerinde duruyor, göğsüne
saplı mızrak düşmesine engel oluyor, kollan her iki yanından tembelce
sarkıyordu. Gözleri yan yarıya kapalıydı; açık ağzından bir miktar kıvamlı,
koyu renkli kan sızıyordu. Manzara, dini bir ikonanın mesafeli berraklığını
andırıyordu. Derken Jake sıçrayışını tamamladı, ayla bilenmiş akşam rüzgârı
eşliğinde Morgan’ın tepesine bindi ve tek bir darbeyle -bir tür erkeksi zarafet
yansıtan bir hareketle- tüm vücudunu boğazından karnına dek
yardı. Avcı’nın bedeni ipleri kesilmiş bir kukla gibi devrildi.</span></span></p>

<p class="calibre2"><span class="font1"><span class="calibre4">Jake ellerini kafesin parmaklıklarına dolayıp asılmaya
hazırlandı ama yaşadığı kafa karışıklığının arasından -zihninin içi giderek
artan bir neşeyle ve <i class="calibre5">hamile olamaz mızrak aşk ile aşk Cloquet hamile olamaz ama
lütfen lütfen olsun </i>tarzı düşüncelerle doluydu- zihinsel olarak ona
Morgan’ın avucunun bir resmini gönderdim, içindeki <span>kaosun</span>
ortasında bir çiçek gibi açtığını hissettim ve Avcı’nın cesedine gider,
kolunu yerinden koparır, eli panele bastırır, karşılığında -sihir
yaparmışçasına- bir dizi bip sesiyle fısıltı elde ederek kapıyı açarken
duyduğu devasa, hayvani coşkuyu duyumsadım.</span></span></p>

<p class="calibre2"><span class="font1"><span class="calibre4">Birbirimize sarıldık. İkimiz de konuşma yetimizi
kaybetmiştik, ama kurt bizimle kaynaşmışken, bedenlerimiz özgürken ve rahmimdeki
yeni yaşamın mucizevi hayaleti kırpışırken (yoksa bunu ben mi hayal
ediyordum?) buna ihtiyacımız yoktu. Çok kısa bir süreliğine birbirimize
sarıldık ve ortak doğamızın, müşterek kanımızın, türdeşliğimizin en saf
katiyeti dışında her şey kayboldu. Çok kısa bir süreliğine dünya
kusursuzdu.</span></span></p>

<p class="calibre2"><span class="font1"><span class="calibre4">Eğer gözlerimi kapatmamış olsaydım…</span></span></p>

<p class="calibre2"><span class="font1"><span class="calibre4">Jake <i class="calibre5">eğerler</i> hakkında yazılabilecek her şeyi
kaleme almış.</span></span></p>

<p class="calibre2"><span class="font1"><span class="calibre4">Sıcak kollarını etrafımda hissetmenin, kalbinin
benimkinin üzerinde attığını duyumsamanın verdiği mutlulukla gözlerimi kapadığım
için hiçbir şey görmedim. Sadece darbenin inişi ile yarattığı irkilmeyi
hissettim ve çok uzun gibi gelen bir sürenin ardından patlayan bir silahın
sesini duydum.</span></span></p>

</div>

</body></html>
