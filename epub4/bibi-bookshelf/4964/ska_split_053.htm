<?xml version='1.0' encoding='utf-8'?>
<html xmlns:o="urn:schemas-microsoft-com:office:office" xmlns="http://www.w3.org/1999/xhtml">
  <head>
    <meta content="Word.Document" name="ProgId"/>
    <meta content="Microsoft Word 15" name="Generator"/>
    <meta content="Microsoft Word 15" name="Originator"/>
    <link rel="File-List" href="filelist.xml"/>
    <link rel="Preview" href="preview.wmf"/>
    <!--[if gte mso 9]><xml>
 <o:DocumentProperties>
  <o:Author>Selim SIR</o:Author>
  <o:LastAuthor>Selim SIR</o:LastAuthor>
  <o:Revision>44</o:Revision>
  <o:TotalTime>1532</o:TotalTime>
  <o:Created>2015-01-25T16:24:00Z</o:Created>
  <o:LastSaved>2015-02-07T13:22:00Z</o:LastSaved>
  <o:Pages>230</o:Pages>
  <o:Words>92910</o:Words>
  <o:Characters>529587</o:Characters>
  <o:Lines>4413</o:Lines>
  <o:Paragraphs>1242</o:Paragraphs>
  <o:CharactersWithSpaces>621255</o:CharactersWithSpaces>
  <o:Version>15.00</o:Version>
 </o:DocumentProperties>
 <o:OfficeDocumentSettings>
  
 </o:OfficeDocumentSettings>
</xml><![endif]-->
    <link rel="dataStoreItem" target="ska_dosyalar/props009.xml" href="item0008.xml"/>
    <link rel="themeData" href="themedata.thmx"/>
    <link rel="colorSchemeMapping" href="colorschememapping.xml"/>
    <!--[if gte mso 9]><xml>
 <w:WordDocument>
  <w:View>Print</w:View>
  <w:Zoom>179</w:Zoom>
  
  <w:GrammarState>Clean</w:GrammarState>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
    <!--[if gte mso 9]><xml>
 <w:LatentStyles DefLockedState="false" DefUnhideWhenUsed="false"
  DefSemiHidden="false" DefQFormat="false" DefPriority="99"
  LatentStyleCount="371">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
    <!--[if gte mso 10]>
<style>
 /* Style Definitions */
 table.MsoNormalTable
	{mso-style-name:"Normal Tablo";
	mso-tstyle-rowband-size:0;
	mso-tstyle-colband-size:0;
	mso-style-noshow:yes;
	mso-style-priority:99;
	mso-style-parent:"";
	mso-padding-alt:0cm 5.4pt 0cm 5.4pt;
	mso-para-margin:0cm;
	mso-para-margin-bottom:.0001pt;
	mso-pagination:widow-orphan;
	font-size:10.0pt;
	font-family:"Times New Roman","serif";}
</style>
<![endif]-->
    <!--[if gte mso 9]><xml>
 
</xml><![endif]-->
    <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body vlink="purple" link="blue" class="calibre">
<div class="wordsection">
<h2 class="calibre22" id="calibre_pb_73"><a class="pcalibre1 calibre23 pcalibre" id="bookmark49"></a><span class="font2"><span class="calibre24">47</span></span><span class="calibre24"></span></h2>

<p class="calibre2"><span class="font1"><span class="calibre4">Ellis
yatağın ayakucuna çektiği hasır sandalyelerden birinde oturuyordu, sırtını
verandaya açılan Fransız usulü pencerelere vermişti. Ellerini göbeğinin
üzerinde kavuşturmuş, bir bacağını geniş bir açıyla diğerinin üstüne atmıştı.
Artık alâmetifarikası haline gelen siyah deri pantolonu, uçları çelik
kaplı çizmeleri ve açık mavi kot ceketi yine üzerindeydi. Beline kadar inen
beyaz saçlarını bugün toplamamıştı. Hafif bir esinti, ayaklarının o
bataklığımsı kokusunu burnuma kadar getirdi. Dişlerimin su arama çatalı
gibi sızlamasına bakılırsa omuz kılıfına astığı silah gümüş mermilerle
doluydu. Onunla yüzleşmek için ayağa kalktım.</span></span></p>

<p class="calibre2"><span class="font1"><span class="calibre4">“Kız elimizde,” dedi. “Bunu soru-cevap yöntemiyle mi
halletmek istersin, yoksa döküleyim mi?”</span></span></p>

<p class="calibre2"><span class="font1"><span class="calibre4">“Konuş,” dedim.</span></span></p>

<p class="calibre2"><span class="font1"><span class="calibre4">Ellis sanki vereceğim tepkiyi doğru tahmin etmişçesine
başını olumlu anlamda, kısaca salladı, sonra ayağa kalktı, <i class="calibre5">bir saniye
bekle</i> dermişçesine bir hareket yaptı, verandaya çıktı ve kısa bir
sürenin ardından iki fincan taze kahveyle geri geldi. Birini bana verdikten
sonra sandalyesine geri döndü.</span></span></p>

<p class="calibre2"><span class="font1"><span class="calibre4">“Öncelikle içini rahatlatmama izin ver,” dedi. “Talulla
hayatta, iyi durumda ve kesinlikle zarar görmedi. Buradan çok uzakta, henüz
sana açıklayamayacağım bir mekânda fakat onun rahatı için endişelenmene
kesinlikle gerek yok. Bu konuda sana söz veriyorum Jake.” </span></span></p>

<p class="calibre2"><span class="font1"><span class="calibre4">Kahveyi yatağın yanındaki komodinin üzerine bıraktım.
Ellerim titriyordu. Geçen gece yıldızların altında plajdan dönerken
Talulla elimi tutmuştu. İkimiz de tek kelime bile etmemiştik ama bu
hareket ölüm hakkında düşünmemize neden olmuştu. Şimdiyse penceresiz bir
hücredeki basit bir ranzada, dizlerini kendine çekmiş bir vaziyette
oturduğunu hayal ediyordum. <i class="calibre5">Hayatta, iyi durumda</i> ve <i class="calibre5">kesinlikle
zarar görmedi.</i> Ona inanmak zorundaydım çünkü bunu yapmadığım takdirde
elimde hiçbir şey kalmayacaktı.</span></span></p>

<p class="calibre2"><span class="font1"><span class="calibre4">“Bu konuşmaya çıplak olarak devam edemem,” dedim.</span></span></p>

<p class="calibre2"><span class="font1"><span class="calibre4">“Anlıyorum. İşine bak.” </span></span></p>

<p class="calibre2"><span class="font1"><span class="calibre4">Ayağa kalktım, yanımda başka biri olsaydı çıplaklığımın
sağlayacağı imtiyazın ve ilginin kusursuz çekimini üzerimde hissettim ve
çabucak dünkü giysilerimi giydim. Ardından yatağın ucuna oturup bir Camel
yaktım. İçimdeki âşık, O <i class="calibre5">ellerinde. O ellerinde. O ellerinde,</i> diye
ağlayan ve hızlı hızlı ileri geri sallanan, deli ceketi giydirilmiş bir kaçık
gibiydi. Boynumda ovalamadan duramadığım, sızlayan bir nokta vardı.</span></span></p>

<p class="calibre2"><span class="font1"><span class="calibre4">“Hâlâ acıyor mu?” diye sordu Ellis. “Uyuşturucu ok.
Kendine Kedi diyen yeni bir elemanımız var. Sizi uyandırmadan balkonunuza tırmanabildiğine
göre bu ismi taşımakta haklı. Hiçbir şey duymadın mı?”</span></span></p>

<p class="calibre2"><span class="font1"><span class="calibre4">Bir haşere tarafından ısırıldığımı gördüğüm rüya. İşe
yaramazın teki olduğum gerçeği, sızmış bir sarhoş gibi üzerime yığıldı.</span></span></p>

<p class="calibre2"><span class="font1"><span class="calibre4">“Sadede gel,” dedim.</span></span></p>

<p class="calibre2"><span class="font1"><span class="calibre4">“Haklısın. Kız elimizde. Onu geri alabilir ve sonsuza
dek mutlu yaşayabilirsin. Yapman gereken tek şey Grainer’ı öldürmek.” </span></span></p>

<p class="calibre2"><span class="font1"><span class="calibre4">Başımı kaldırıp ona baktım. Yüzü huzur doluydu, gözleri
de berrak. Bakışlarıma karşılık verdi. “Beni doğru duydun,” dedi.</span></span></p>

<p class="calibre2"><span class="font1"><span class="calibre4">“Neden Grainer?” diye sordum.</span></span></p>

<p class="calibre2"><span class="font1"><span class="calibre4">Ellis kahvesinden bir yudum aldı, yutkundu, boğazındaki
<span>Adem</span> elması küçük bir dirsek gibi hareket etti.
“Jake,” dedi, “durum şu. Bir süredir teşkilatın içindeki bir hareketin
parçasıyım. Bazıları Av’dan, bazıları teknoloji <span>departmanından</span>,
bazılarıysa finans bölümünden olan bu bir grup insan tehlike işaretini
gören kişiler. Kastettiğim çok büyük bir tehlikenin çok büyük bir işareti.
Sana ihtiyacımız var. Sen kelimenin tam anlamıyla varoluş sebebimizsin.
Sadece sen değil elbette. Vampirler, iblisler, yaşayan ölüler,
vuducu çocuklar, satanistler, cinler, öcüler, bütün hepsi. Sorun
şu ki sayınız giderek <i class="calibre5">azalıyor.</i> Bunu sen de görüyorsun,
değil mi?”</span></span></p>

<p class="calibre2"><span class="font1"><span class="calibre4">11 Eylül’ün ardından çıkan delice dedikodular bu
saldırıyı gerçekleştirenin Bush yönetimi olduğunu, ödülünün de petrolle ilgili
taarruzlarda sınırsız çek kazanmak ve şimdiden steroid kullanmaya başlamış olan
askeri-endüstriyel <span>kompleksi</span> ayağa kaldırmak
olduğunu söylemişlerdi. Sonuçta, korku yoksa sermaye de yoktu. Aynı prensip
burada da geçerliydi.</span></span></p>

<p class="calibre2"><span class="font1"><span class="calibre4">“Herifler işlerini o kadar iyi yapıyorlar ki
kendilerini işsiz bırakmak üzereler,” dedim.</span></span></p>

<p class="calibre2"><span class="font1"><span class="calibre4">“Aynen öyle. Arkadaşlarım ve ben bunun gerçekleşmesine
hazır değiliz. Grainer için sorun yok, o zaten zengin ve tüm bu <span>boktan</span> şeylerden sıkılmış durumda. <span>Peki</span>
ama benim gibi birine ne olacak? Hamburger mi satacak?”</span></span></p>

<p class="calibre2"><span class="font1"><span class="calibre4">Demek ki konu sadece para değildi. Kimlik bunalımı da
işin içindeydi. Ellis başka bir iş yapmayı bilmiyordu. Pomo yıldızları o
endüstriden sevimli bir aile gibi bahseder. Av’ın da aynı rolü oynadığını
gayet iyi hayal edebiliyorum.</span></span></p>

<p class="calibre2"><span class="font1"><span class="calibre4">“Bilgin olsun diye söylüyorum,” diye devam etti Ellis,
“artık iki DOKET var. Doğaüstü Olayları Kontrol Etme Teşkilatı ve Doğaüstü
Olayları Kalkındırma Teşkilatı. Henüz ortaya çıkmadık. Büyük bir ihtimalle
de asla çıkmayacağız. Ama bizim sayemizde işler değişecek. Sonsuza dek
kaybolma tehlikesi altında olan şeyleri kurtaracağız.” </span></span></p>

<p class="calibre2"><span class="font1"><span class="calibre4">“Grainer’ı öldürerek mi?”</span></span></p>

<p class="calibre2"><span class="font1"><span class="calibre4">“O herifin ne kadar büyük bir <span>prestij</span>
sahibi olduğu hakkında hiçbir fikrin yok Jake. Sadece onun değil. Çekirdek bir
kadromuz, kahrolasıca <i class="calibre5">cuntamız</i> var. Parayı, eleman alımlarını,
araştırmaları, politikamızı ve medyayı onlar idare ediyorlar. Yansı teşkilatı
göz göre göre soyan kötümserler, diğer yarısıysa kendilerini gereksiz bir
kalabalık olmaya coşkuyla sürüklediklerinin farkında olmayan bağnazlar.” </span></span></p>

<p class="calibre2"><span class="font1"><span class="calibre4">“Ben seni bağnaz sanırdım,” dedim.</span></span></p>

<p class="calibre2"><span class="font1"><span class="calibre4">Ellis bir tür hayal kırıklığıyla başını iki yana
salladı. “Ben bir pragmatistim Jake. Her zaman da öyleydim. Bunu bildiğini
sanıyordum.” </span></span></p>

<p class="calibre2"><span class="font1"><span class="calibre4">“<span>Peki</span> sen Grainer’ı öldürmeyi
başardıktan… <span>pardon</span>, Grainer’ı öldürmemi <i class="calibre5">sağlamayı</i>
başardıktan sonra ne yapacaksınız? Darbe mi? Yoksa generalleri birer birer mi
indireceksiniz?”</span></span></p>

<p class="calibre2"><span class="font1"><span class="calibre4">“İstediğimiz şey kanlı bir devrim değil,” dedi,
ardından kahvesinin son yudumunu içip fincanı yere koydu. “Teşkilat çok
dengesiz, sayımız da çok az. Birleşik Krallıktaki gruptan üç, bilemedin
dört kilit şahsı öldürmeyi planlıyoruz. Birleşik Devletler’den de bir düzine
kadarını. Dozunu kaçırmak istemiyoruz. <i class="calibre5">Varlığımızı</i> sessizce <i class="calibre5">hissettirmeyi </i>planlıyoruz.
Kibarca bir yönlendirme. Kabul edersin ki bağnazların gitmesi gerek ve Grainer
sapına kadar bir bağnaz ama kötümserler ikna edilebilirler. Ya gönüllü
olarak giderler ya da teşkilatı kötüye kullanmaktan vazgeçerler. Kanlı bir
devrim olmayacak ama tamamen yumuşak olacağını da söyleyemem.” </span></span></p>

<p class="calibre2"><span class="font1"><span class="calibre4">“O halde bana ihtiyacınız yok,” dedim. “Grainer’ı
kendin öldür. Aslına bakarsan grubunuzun oluşturduğu tehdidi ciddiye alınabilir
kılmak için yapmalısın da.” </span></span></p>

<p class="calibre2"><span class="font1"><span class="calibre4">“Onu zaten <i class="calibre5">ben</i> öldüreceğim,” dedi. “Benim için
gümüş kurşunları <span>boktan</span> mermilerle değiştirmekten
ibaret olacak. Sen sadece <span>kamuflaj</span> sağlayacaksın
Jake. Kusursuz bir kılıf olacak. Bunu bizim yaptığımızı bilmelerini
sağlayacağız ama ellerinde ispat edebilecekleri hiçbir şey
olamayacak. Normal dünyayla bağlantılara sahipler. Eğer bu işi
doğru bir şekilde halledemezsek <i class="calibre5">yasal</i> yollarla uğraşmak
zorunda kalırız.” </span></span></p>

<p class="calibre2"><span class="font1"><span class="calibre4">“Teşkilatı terk etmek için biraz geç kaldın, öyle değil
mi?” dedim. “Demek istediğim, geriye yalnızca ben kaldım. Beni hayatta
tutman neyi değiştirecek ki?”</span></span></p>

<p class="calibre2"><span class="font1"><span class="calibre4">Neredeyse gülümseyerek baktı bana. “İyi deneme Jake.
Ama senin dışında bir de Talulla var. Ondan haberimiz olup olmadığını
bilmiyordun. Bunu öğrenmek zorundaydım <span>Haberdardık</span>.” </span></span></p>

<p class="calibre2"><span class="font1"><span class="calibre4">Zayıf bir ümitti ama denemeye değerdi.</span></span></p>

<p class="calibre2"><span class="font1"><span class="calibre4">“Grainer da biliyor mu peki?”</span></span></p>

<p class="calibre2"><span class="font1"><span class="calibre4">“Hayır. Sadece bizimkiler.” </span></span></p>

<p class="calibre2"><span class="font1"><span class="calibre4">Stratejist yanım duyduğum korkuya rağmen çalışmaya
koyuldu. Grainer’ın Talulla’dan haberi yok. <span>Peki</span> bu
iyi bir şey mi? Bunu kullanabilir miyiz? Emin değilim. Bana
biraz zaman ver.</span></span></p>

<p class="calibre2"><span class="font1"><span class="calibre4">“Tamam,” dedim. “Ben ve bir de Talulla var. <span>Sadece iki kişi. </span>Büyük marifet. Av’da Rönesans başlatmak
için çok yetersiz.” </span></span></p>

<p class="calibre2"><span class="font1"><span class="calibre4">Ellis bir süre cevap vermedi, sadece kendisinin
duyabildiği bir frekansı dinliyormuş gibi gözüküyordu. Ardından kısa bir iç
çekişle bana döndü. “Jake,” dedi. <span>“Ah be oğlum. </span>Neler
olduğu hakkında en ufak bir fikrin bile yok. Nereden başlayacağımı bile
bilemiyorum.” </span></span></p>

<p class="calibre2"><span class="font1"><span class="calibre4">Kafa derim büzüldü. Başlamasını istemiyordum.
Detayların hiçbir önemi yoktu. Önemli olan tek şey Temel Prensipler’de oluşan
devasa bir arızanın fantastik bir biçimde yanlış bir dallanıp budaklanmaya
neden olduğuydu. Artık bildiğini sandığın her şey… Emin olduğun her
şey… Bunun olacağını görememiş miydin? Sana diyorum, büyük <i class="calibre5">okur?</i></span></span></p>

<p class="calibre2"><span class="font1"><span class="calibre4">“Anti-virüsü çözdük,” dedi Ellis.</span></span></p>

<p class="calibre2"><span class="font1"><i class="calibre5"><span class="calibre4">‘Ne?’</span></i></span><span class="font1"><span class="calibre4"> demek için içimde büyük bir dürtü hissettim, ama onu
son derece iyi duymuştum. Karşı koydum, ucu ucuna.</span></span></p>

<p class="calibre2"><span class="font1"><span class="calibre4">“Üstelik rastlantı eseri,” dedi. “Sanırım bu bütün
büyük buluşlar için geçerli. Bir parça çiğ et ateşe düşer ve voila<span>)</span> yemek pişer. Her neyse, bunun için senin hatuna bir
teşekkür borçluyuz.” </span></span></p>

<p class="calibre2"><span class="font1"><i class="calibre5"><span class="calibre4">Kurtadam için atmışlardı ama beni vurdular Baldırımdan.
Büyük ihtimalle uyuşturucuydu, çünkü bir dakika sonra kendimden geçtim.</span></i></span></p>

<p class="calibre2"><span class="font1"><span class="calibre4">Hayır meleğim. Uyuşturucu değildi. Tanrı’m.</span></span></p>

<p class="calibre2"><span class="font1"><span class="calibre4">“Alfonse Mackar öldü mü ölmedi mi?” diye sordum.</span></span></p>

<p class="calibre2"><span class="font1"><span class="calibre4">“Öldü,” dedi Ellis. “Çölde Talulla’ya rastladığı gece
öldü ama onu öldüren biz değildik. Kahrolasıca bir ciple dolaşan, amatör
bir yerel ekipti. Buna inanabiliyor musun? Çenelerini kapamalarını
sağlayabilmek için onları işe aldık. Cidden Jake, teşkilat herkese
ücretsiz bir sirke döndü. Bir gümüş eritme teçhizatına ve <i class="calibre5">Buffy</i>
diplomasına sahip olan tüm yeni yetmeler bizde. Hatırlıyorum da bir
zamanlar-”</span></span></p>

<p class="calibre2"><span class="font1"><span class="calibre4">“Sadece neler olup bittiğini anlatamaz mısın?”</span></span></p>

<p class="calibre2"><span class="font1"><span class="calibre4">Ellerini havaya kaldırdı. “Haklısın. Üzgünüm. Biraz
daha kahve alacağım. Sen de ister misin?”</span></span></p>

<p class="calibre2"><span class="font1"><span class="calibre4">İstemedim. Ellis fincanını yeniden doldururken ben de Talulla’nın
birkaç parça kıyafetini toplayıp göz önünden kaldırdım. Yatağı da
düzelttim. Ellis’in artık yerle bir olan mahremiyetimizi görmesi korkunç
bir şeydi. Talulla’nın geçen gece elimi tutuşunu ve ikimizin de söyleyecek bir
şey bulamayışımızı düşünmeden edemiyordum. Sanki yaşanacak bir kaybı
önceden sezmiş gibiydik.</span></span></p>

<p class="calibre2"><span class="font1"><span class="calibre4">Ellis başını pencereden içeri uzattı. “Burada oturmak
ister misin? <span>Hava çok güzel.” </span></span></span></p>

<p class="calibre2"><span class="font1"><span class="calibre4">Dişlerimi sıkarak verandanın baş döndürücü ışığında ona
katıldım. Güneşe bakılırsa saat üç civarıydı. Altımızda küçük beyaz evlerden
oluşan bir dağınıklık köye kadar uzanan tepeyi noktacıklarla donatıyor,
Konia kasabası absürtlük derecesinde <span>pitoresk</span> görünen
işlerine devam ediyordu. Bir bocurgatın üzerinde oturan esmer tenli bir
adam balık ağını yamıyordu. Bir elektrik direğine yaslanan
garson sigarasını tüttürüyordu. Dört genç, turuncu renkli bir mobiletin
etrafına toplanmıştı. Işığı arkama alarak Ellis’in karşısındaki sandalyeye
oturdum. Güneşin sıcaklığı, başımın arkasını cehennemden fırlamış bir
takke gibi örtüyordu.</span></span></p>

<p class="calibre2"><span class="font1"><span class="calibre4">“Pekâlâ,” dedi Ellis. “Kurtadam <span>enfeksiyonuyla</span>
ilgili araştırmalar resmi olarak beş yıl önce sona erdi.
Gayrıresmi olarak, bizim çocuklar devam ettiler. Canlı numune
sayımız az olduğundan zordu… <span>ama</span> Alfonse Mackar
elimizdeydi. Alfonse bizim altın yumurtlayan tavuğumuzdu. Ta ki kaçana
dek… <i class="calibre5">Kaçtı,</i> Tanrı aşkına. Bu kadar gevşek davranabildi-ğimize
inanamıyorum. <span>Şu genç çocuklar yok mu…”<span>  </span></span>Bakışlarını başka tarafa çevirip
başını iki yana salladı. “Her neyse,” diye devam etti, “çöldeki o gece onu
yeniden yakalamaya çalışıyorduk. Başaramayacağımızı anlayınca da
anti-virüsün son halini ona okla enjekte etmeye karar verdik. Peki ne
oldu? Okçumuz yanlışlıkla Talulla’yı vurdu.”<span> 
</span>Öne doğru eğilip kaşlarını havaya kaldırdı. “<span>Peki</span>
oku atan kimdi? Ben! Kahrolasıca Keskin Nişancı Dick!” Rahatladı ve
gülümseyerek arkasına yaslandı. “Rastlantılar Jake, her seferinde. Başından
beri kurtadamı tedavi etmeye çalışıyorduk. Derken, kazara kurbanı tedavi
ediverdik. Tahılla yüz elli yıldan daha uzun bir süredir ısırıktan sağ kurtulan
ve dönüşen ilk kişi. Hayatta kalıp dönüştü çünkü bizim yumurta kafalıların
tasarladığı ilaçlar işe yaradı. Uzun zamandır kurtadam olan birindeki
virüsü öldürüp öldüremediklerini hâlâ bilmiyoruz fakat yeni dönüşüm geçiren
birindekileri öldürdükleri kesin. Isırıldığında bundan bir doz alıyorsun
ve bingo! Yepyeni bir kurtadam. En azından Poulsom öyle düşünüyor. Kendisi
takımın beynidir. Heyecan verici zamanlardayız.” </span></span></p>

<p class="calibre2"><span class="font1"><span class="calibre4">“Bu çok mantıksız,” dedim. “Wolfgang’ı sen öldürdün.
Sen. Sen Grainer’ın manevi oğlusun. <i class="calibre5">Onlarca</i> kurtadam öldürdün.” </span></span></p>

<p class="calibre2"><span class="font1"><span class="calibre4">Tekrar kafa salladı, başını eğdi ve saçma sapan bir
şekilde <i class="calibre5">içini çekti.</i> “Haklısın Jake,” dedi. “Anlamam çok uzun sürdü.
Grainer’ın etkisine kapılmıştım. Karizmatik biri, bunu biliyorsun. Bu
konuda Tanrı vergisi bir yeteneği var. <i class="calibre5">Eskiden</i> benim için bir baba
gibiydi. Ama teşkilattaki kilit oyuncuların kim olduğunu öğrenebilmek için
ona yakın olmalıydım. Grainer’ın herkesle bağlantısı var. Artık etrafta
olmayacağını düşünmek şimdi bile kendimi az da olsa kötü hissetmeme neden
oluyor, üstelik asilere katılalı bir yıl oldu. Çelişkinin hayaleti, bir
türlü göçüp gidememiş bir ruh gibi. İki taraflı oynamanın bedeli de işte
bu.” </span></span></p>

<p class="calibre2"><span class="font1"><span class="calibre4">Ben de kendimi kötü hissettim. Özellikle de Ellis
delinin teki olduğu için. Adamın iç galaksisi akıl almazdı.
Doğruyu söylüyor olabilirdi. Uzun süreli bir halûsinasyonun pençesinde de
olabilirdi. Üzerine konuştuğu temel konular ve değişkenlerden aslında hiç
bahsetmiyordu. Dış görünüşüne göre değerlendirmek için bir karara varmanız
gerekiyordu. Bir başka açıklamanın olması gereken yerde bir boşluk
olduğundan bunu yapmak da yeterince kolaydı.</span></span></p>

<p class="calibre2"><span class="font1"><span class="calibre4">“Aklıma gelmişken,” dedi, “sana bunu söylemek adilce
olur. Anti-virüsü sen de kullandın. Hem de bir kereden fazla.” </span></span></p>

<p class="calibre2"><span class="font1"><span class="calibre4">“Ne?”</span></span></p>

<p class="calibre2"><span class="font1"><span class="calibre4">“Zetter Oteli’ndeki içkiler. Caernarfon
Kasabası’ndakiler de. Poulsom hâlâ ısırıcıdaki virüsü yok etmenin bir
yolunu arıyor. Talulla ısırıldı, anti-virüsü aldı ve sonuç olarak dönüştü.
Ama kendi başına bir başkasını dönüştürüp dönüş-türemeyeceğini hâlâ bilmiyoruz.
Ek olarak, ısırılan kurbanın başarıyla <span>enfeksiyon</span>
kapmasını sağlayan bir ilaca sahip olmak bizi asıl amacımızın yakınına
bile yaklaştırmıyor. Yani düşünsene, biri her <i class="calibre5">ısıtıldığında</i> ilacı
zerk etmek için orada olmamız gerekiyor. Bu hiç de pratik değil.” </span></span></p>

<p class="calibre2"><span class="font1"><span class="calibre4">Zetter Oteli’nde içtiğim viskinin tadının hatalı
olduğuna dair bir şeyler hatırlıyorum. “Oban siparişi vermiştim. Sanırım bana
Laphroaig vermişler,” demiştim Harley’ye.</span></span></p>

<p class="calibre2"><span class="font1"><span class="calibre4">Harley.</span></span></p>

<p class="calibre2"><span class="font1"><span class="calibre4">Hayatım; yitirdiğim insanların listesinden ibaret, diye
düşündüm.</span></span></p>

<p class="calibre2"><span class="font1"><span class="calibre4">“Buradaki sorun senin hiç kimseyi ısırmamış olman
elbette,” diye devam etti Ellis. <span>“Anlayacağın üzere
anlaşmanın diğer koşulu da bu. </span>Arkanda ısırılmış kurbanlar
bırakmaya başlayacaksın. Her cinayet başına iki kişi olarak düşünüyoruz.
Sayınız yeniden arttığında rahatınız yerinde olacak.” </span></span></p>

<p class="calibre2"><span class="font1"><span class="calibre4">Beyaz verandayı kaplayan ışık gözlerimi kamaştırıyordu
ve sıcaklık öfkeli bir bilinç gibiydi. Konuyla alakalı olmamalarına rağmen
detaylar birer solucan gibi beynimde kıvranıyordu.</span></span></p>

<p class="calibre2"><span class="font1"><span class="calibre4">“Neden onu ele geçirmediniz?”</span></span></p>

<p class="calibre2"><span class="font1"><span class="calibre4">“Anlamadım?”</span></span></p>

<p class="calibre2"><span class="font1"><span class="calibre4">“Talulla’yı diyorum. Çölde. Neden onu o zaman ele
geçirmediniz?”</span></span></p>

<p class="calibre2"><span class="font1"><span class="calibre4">Ellis’in telefonu çaldı. Numaraya baktı. Görmezden
geldi. “Yapabilirdik,” dedi. “Ama başka bir ekip çıkageldi. Yanlarında o lanet
yöneticilerden biri olan, sıradan bir DOKET grubu. Belli ki aşağıda neler
döndüğünü bilmiyorlardı, işin içine bir sivil karıştığından haberleri yoktu ama
Alfonse’nin cesedini oradan çabucak uzaklaştırmamızı istediler. Poulsom,
Talulla’yı cer-fişlemek için geri gitmişti ancak bunun haricinde kendi
başına yapabileceği bir şey yoktu. Yönetici, helikopterimize Alfonse’nin
bedenini Phoenix’teki merkeze götürme emri verdi. Poulsom, Talulla’yı
olduğu yerde bırakmaya ve çabucak geri dönmeye mecburdu. Onu otoyolun iki
kilometre kadar uzağından aldık.” </span></span></p>

<p class="calibre2"><span class="font1"><span class="calibre4">“Cer-fiş ile kastettiğin şey nedir?”</span></span></p>

<p class="calibre2"><span class="font1"><span class="calibre4">“Bir izleme cihazı,” dedi Ellis. “Bir verici. Serçe
parmağının tırnağının yarısı kadardır. Cerrahi olarak yerleştiriliyor.
Talulla’nın göğsünde. Poulsom anti-virüsün onun üzerinde nasıl bir etki
yaratacağını merak ediyordu. Sanırım daha o zamandan itibaren bir
şeylerden şüpheleniyordu. <span>Herif bu tür konularda bayağı
tekinsiz. </span>Her neyse, Talulla’yı kaybettik. Onun da diğerleri gibi
öldüğünü düşündük çünkü uzun bir süre boyunca ondan sinyal alamadık.
Derken, iki ay önce, <i class="calibre5">bip… bip… bip.</i> Onu hemen üsse getirmek
istedim ama diğerleri aynı fikirde değildi. İçimizde bir köstebek olduğuna
dair bolca söylenti vardı. Ortama tam bir paranoya havası hâkimdi. Poulsom’un
adamlarından biri ortadan kaybolmuştu. Tüm harekât neredeyse yerle bir
olmuştu. Böylece ortaya çıkmasını bekledik.” </span></span></p>

<p class="calibre2"><span class="font1"><i class="calibre5"><span class="calibre4">Aslına bakarsan ara sıra hâlâ göğsümden hafif bir acı
hissediyorum. Sanki içinde bir kıymık</span></i></span><span class="font1"><span class="calibre4"> varmış <i class="calibre5">gibi. Tanrım, bu tekila beni iyice ayılttı.</i>
Tüm bu süre boyunca, eyaletlerde teptiğimiz tüm o kilometreler sırasında
nerede olduğumuzu bildiklerini düşünmek, bütün o anlamsız önlemlerimi
hatırlamak ruhsal anlamda çöküntüye uğramama neden oldu.</span></span></p>

<p class="calibre2"><span class="font1"><span class="calibre4">“Neden bunları Zetter Oteli’nde beni görmeye geldiğinde
anlatmadın? Ya da Cornwall’daki evimde?”</span></span></p>

<p class="calibre2"><span class="font1"><span class="calibre4">Dudaklarını büzüp gözlerini kıstı ve sanki bir
zayıflığını kabulleniyormuşçasına başını olumlu anlamda salladı</span></span></p>

<p class="calibre2"><span class="font1"><span class="calibre4">“Korku
ve hazırlıksızlık,” dedi. “O sabah Grainer’ın Zetter’de benimle buluşması
gerekiyordu. Harley’nin gizli kimliğinin güvende olup olmadığım merak
etmeye başlayacağını biliyorduk. Takım elbiseliler, Fransız aptalın hikâyesinin
pekiştirilmesi gerektiğini düşünüyordu. Derken son dakikada ofisten bir
telefon aldım ve bana Grainer’ın işinin çıktığını, bu meseleyi tek başıma
halletmem gerektiğini söylediler. Bugün bile beni test edip etmediklerini
bilmiyorum. Odaya dinleme cihazı yerleştirmiş olabilirlerdi ya da senin
şu fahişeyi… <span>neydi</span> adı? Madeline… <span>bizden</span> biri olabilirdi. Her neyse, ortamı beğenmedim ve
kellemi tehlikeye atmaya hiç niyetim yoktu. Çok riskliydi.” </span></span></p>

<p class="calibre2"><span class="font1"><span class="calibre4">“Madeline DOKET’ten değil, değil mi?” diye sordum, gerçek
bir kırılganlık hissiyle. Maddy’nin göründüğü kişi olmaması benzersiz, iç
karartıcı bir hayal kırıklığı olurdu. <i class="calibre5">Tanrı m,</i> özel <i class="calibre5">hayat diye
bir şey kalmadı mı?</i> <span>diye</span> sormanıza neden
olacak bir şeydi bu.</span></span></p>

<p class="calibre2"><span class="font1"><span class="calibre4">“Köküne kadar sivil,” dedi Ellis. <span>“Bir
hiç kimse. </span>Unut onu.” </span></span></p>

<p class="calibre2"><span class="font1"><span class="calibre4">Küçük lütuflar.</span></span></p>

<p class="calibre2"><span class="font1"><span class="calibre4">“Tamam, peki ya Cornwall’daki gözetleme?”</span></span></p>

<p class="calibre2"><span class="font1"><span class="calibre4">“O sadece <span>boktan</span> bir şanstı.
Ekiptekiler bana iki vampir daha tespit ettiklerini söylemeden önce eteğimdeki
taşlan dökmek üzereydim. Gitmek zorundaydım. Bil diye söylüyorum, o gece
üç tane daha öldürdük ama bu <i class="calibre5">bütün gecemizi</i> aldı. Sabah olduğundaysa
seninle konuşma fırsatı bulamadan önce <span>kıçını</span> kaldırıp
Londra’ya dönmüştün bile.” </span></span></p>

<p class="calibre2"><span class="font1"><span class="calibre4">“Anladığım kadarıyla bu işin başındaki kişi sen
değilsin,” dedim.</span></span></p>

<p class="calibre2"><span class="font1"><span class="calibre4">“Ben mi? Hayatta olmaz. O baş ağrısına katlanamam.” </span></span></p>

<p class="calibre2"><span class="font1"><span class="calibre4">Şeffaf bir yalandı bu, ikimiz de Ellis’in uzaktan
egemenlik yolunda olduğunu biliyorduk ama bunu görmezden geldim. “<span>Peki</span> kim o zaman?”</span></span></p>

<p class="calibre2"><span class="font1"><span class="calibre4">“Hadi ama Jake, bu gizli bir bilgi. Zaten neden
umurunda olsun ki?”</span></span></p>

<p class="calibre2"><span class="font1"><span class="calibre4">Maddine burada olsaydı, şöyle derdi; Çünkü seninle
değil, <i class="calibre5">feriştahınla muhatap olurum.</i></span></span></p>

<p class="calibre2"><span class="font1"><span class="calibre4">“Emin değilim,” dedim. “Belki de bazen çok mantıklı
bazen de tam bir kaçık gibi göründüğün içindir.” </span></span></p>

<p class="calibre2"><span class="font1"><span class="calibre4">Başıyla onayladı. “Bu bir davranış bozukluğu,” dedi.
“Dolambaçlı biri olduğumu söylerler. Bir yetim olduğumu biliyorsun, değil
mi?”</span></span></p>

<p class="calibre2"><span class="font1"><span class="calibre4">“Hayır, bilmiyordum.” </span></span></p>

<p class="calibre2"><span class="font1"><span class="calibre4">“Henüz bir yaşıma bile girmemişken annem beni Los
Angeles’taki bir alışveriş merkezinde terk etti. Bazen hâlâ orayı
rüyalarımda görüyorum. <span>Bulanık bir Noel anısı gibi.” </span></span></span></p>

<p class="calibre2"><span class="font1"><span class="calibre4">Bilinci, ölümcül bir okyanus akıntısı gibiydi. Farkına
bile varamadan sizi sahilden uzaklaştırıp soğuk sulara sürükleyebilirdi. Ayağa
kalktım. “Daha fazla saçmalık istemiyorum,” dedim. “Ne yapmam gerektiğim söyle
yeter.” </span></span></p>

<p class="calibre2"><span class="font1"><span class="calibre4">“Ağır ol Jacob. Şimdilik hiçbir şey yapmayacaksın.
Dolunaya on yedi gün var. Grainer hâlâ hayvanı istiyor. Bildiği kadarıyla
radarımızın dışındasın. İki hafta içerisinde onunla iletişime geçip planı
harekete geçireceksin. Harley’nin için intikam olacak bu. Sadece sen ve o.
Kazanan her şeyi alır. Galler ormanında seçtiğin yere sadık kal. Orası
için hazırız. Vampirlerin izini bulması ihtimaline karşın yanında üç
adamımı bırakacağım ama sen de tetikte kalmaya devam et, anlaştık mı? Ah,
aklıma gelmişken, Talulla’nın yerini öğrenebilmek için çocuklarımın aklını
boşuna para verip çelmeye kalkma. Bilmiyorlar. Bu gece Londra’ya
uçacaksın. Al sana yeni bir telefon ve şarj aleti. 7/24 telefonu açık
tut. Seni arayan tek kişi ben olacağım. Şimdilik sadece eve git ve
sabırlı ol.” </span></span></p>

<p class="calibre2"><span class="font1"><span class="calibre4">“Hepsi bu mu?”</span></span></p>

<p class="calibre2"><span class="font1"><span class="calibre4">“Hepsi bu. Güven bana Jake, her şey yolunda gidecek.
Her ikimiz de bundan galip olarak çıkacağız.” </span></span></p>

<p class="calibre2"><span class="font1"><span class="calibre4">Yine telefonu çaldı. Bu kez cevap verdi <span>ve,</span> “Gidin,” dedi. Ardından bir süre duraksadı ve telefonu
bana uzattı. “Al,” dedi. “Hatununla konuş.” </span></span></p>

</div>

</body></html>
