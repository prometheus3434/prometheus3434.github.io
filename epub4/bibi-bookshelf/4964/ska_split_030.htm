<?xml version='1.0' encoding='utf-8'?>
<html xmlns:o="urn:schemas-microsoft-com:office:office" xmlns="http://www.w3.org/1999/xhtml">
  <head>
    <meta content="Word.Document" name="ProgId"/>
    <meta content="Microsoft Word 15" name="Generator"/>
    <meta content="Microsoft Word 15" name="Originator"/>
    <link rel="File-List" href="filelist.xml"/>
    <link rel="Preview" href="preview.wmf"/>
    <!--[if gte mso 9]><xml>
 <o:DocumentProperties>
  <o:Author>Selim SIR</o:Author>
  <o:LastAuthor>Selim SIR</o:LastAuthor>
  <o:Revision>44</o:Revision>
  <o:TotalTime>1532</o:TotalTime>
  <o:Created>2015-01-25T16:24:00Z</o:Created>
  <o:LastSaved>2015-02-07T13:22:00Z</o:LastSaved>
  <o:Pages>230</o:Pages>
  <o:Words>92910</o:Words>
  <o:Characters>529587</o:Characters>
  <o:Lines>4413</o:Lines>
  <o:Paragraphs>1242</o:Paragraphs>
  <o:CharactersWithSpaces>621255</o:CharactersWithSpaces>
  <o:Version>15.00</o:Version>
 </o:DocumentProperties>
 <o:OfficeDocumentSettings>
  
 </o:OfficeDocumentSettings>
</xml><![endif]-->
    <link rel="dataStoreItem" target="ska_dosyalar/props009.xml" href="item0008.xml"/>
    <link rel="themeData" href="themedata.thmx"/>
    <link rel="colorSchemeMapping" href="colorschememapping.xml"/>
    <!--[if gte mso 9]><xml>
 <w:WordDocument>
  <w:View>Print</w:View>
  <w:Zoom>179</w:Zoom>
  
  <w:GrammarState>Clean</w:GrammarState>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
    <!--[if gte mso 9]><xml>
 <w:LatentStyles DefLockedState="false" DefUnhideWhenUsed="false"
  DefSemiHidden="false" DefQFormat="false" DefPriority="99"
  LatentStyleCount="371">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
    <!--[if gte mso 10]>
<style>
 /* Style Definitions */
 table.MsoNormalTable
	{mso-style-name:"Normal Tablo";
	mso-tstyle-rowband-size:0;
	mso-tstyle-colband-size:0;
	mso-style-noshow:yes;
	mso-style-priority:99;
	mso-style-parent:"";
	mso-padding-alt:0cm 5.4pt 0cm 5.4pt;
	mso-para-margin:0cm;
	mso-para-margin-bottom:.0001pt;
	mso-pagination:widow-orphan;
	font-size:10.0pt;
	font-family:"Times New Roman","serif";}
</style>
<![endif]-->
    <!--[if gte mso 9]><xml>
 
</xml><![endif]-->
    <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body vlink="purple" link="blue" class="calibre">
<div class="wordsection">
<h2 class="calibre22" id="calibre_pb_38"><span class="calibre24">25</span></h2>

<p class="calibre2"><span class="font1"><span class="calibre4">Repertuarı
genişti; seksüel şahsiyetlerle dolu bir sergisi vardı ve kendimizi kokainle
desteklememize rağmen onların birkaçıyla flört ettik. Uyuma benzer bir şey
yakaladığımızda onun üzerine çıktım ve içine girdiğimde bana
görmeyen gözlerle baktı. Duyarlılık ve lanetten-kalmalık beni
histerik kahkahalar atmak ile ağlama krizine girmek arasında hızlı
geçişler yapma tehlikesine sokuyordu. Boşaldığımda bile (Jacqueline bana
kaşlarını kaldırarak baktı ve yüzüne tekinsiz, annelere özgü bir zafer
tebessümü yerleşti) bu hüzünlü bir kırılganlık; zavallı ve eski hayat
yaralarımın, keşkelerimin, kaybettiklerimin acınası listesinin neden olduğu
bir zayıflık hissi gibiydi. Hemen ardından derin bir
sahtekârlık hissi geldi. O dokunaklı anın haricinde bu kokuşmuş dünyadan
şu yıpranmış, küçük halimin olacağı kadar bıkkındım.</span></span></p>

<p class="calibre2"><span class="font1"><span class="calibre4">Buna rağmen inceliğe dair eski alışkanlıklar kolay
ölmüyor. Jacqueline’e oral seks yaparak boşalmasını sağladım. Bunun umurunda
olduğuna dair en ufak bir hayale bile kapılmadım ama o başımı kavradı,
kasık kemiğiyle dudaklarımı zedeledi ve boşaldığında memnuniyetini belirten,
erkeksi bir ses çıkardı.</span></span></p>

<p class="calibre2"><span class="font1"><span class="calibre4">“Biraz yemek getirmelerini isteyeceğim,” dedi. “Sen bir
şey istemiyorsun, biliyorum.”<span>  </span>Villanın
güneş ışığına boğulmuş en üst katındaki büyük yatak odasındaydık. Geniş bir
dikdörtgen şeklinde, boydan boya halı kaplı, Chanel kokan bir oda; bir
duvarı yine camdandı. Dekor fildişi rengindeydi, oraya buraya birkaç eşya
serpiştirilmişti: deri kaplı bir divan, kırmızı camlı bir avize, orijinal
bir Miro tablosu. Akşamüzeri daha yeni olmuştu ama <i class="calibre5">Hekate</i> adlı gemide
olanlar daha şimdiden bir hafta önce yaşanmış gibi geliyordu. Harley’nin
kesik başını ellerimin arasında tutmamın üzerinden kırk sekiz saatten daha az
bir zaman geçmişti. Zaten bütün hayatım böyleydi benim. Çok kısa bir
zamana sıkıştırılmış çok fazla tecrübe… İki yüz yıl mı yaşadınız? İki bin gibi
hissedersiniz.</span></span></p>

<p class="calibre2"><span class="font1"><span class="calibre4">“Biliyor musun?” diye sordum.</span></span></p>

<p class="calibre2"><span class="font1"><span class="calibre4">“Hâlâ toksun. Tekrar acıkıncaya dek en az bir hafta
geçecek. O yüzden bu kadar çok içki ve sigara içiyorsun. Ağız sıkıntısı. Bu
arada, seni izliyordum. Bunu söylememek şerefsizlik olur gibi görünüyor.” </span></span></p>

<p class="calibre2"><span class="font1"><span class="calibre4">Gemi ambarında çektiğim ziyafeti izlediğini
kastediyordu. Şimdi de arkadaşlık edecek olmamız şerefsizlik gibi görünüyordu.</span></span></p>

<p class="calibre2"><span class="font1"><span class="calibre4">“Biz arkadaş değiliz,” dedim.</span></span></p>

<p class="calibre2"><span class="font1"><span class="calibre4">“Değil miyiz? En azından bir içki daha alırsın
sanırım?”</span></span></p>

<p class="calibre2"><span><span class="font1"><span class="calibre4">Dahili</span></span></span><span class="font1"><span class="calibre4"> telefonla hizmetçisini aradı.
Muhtemelen on üç yaşındaki siyah tenli, altın küpeli, beyaz entarili bir
oğlan <i class="calibre5">pâte de foie gras,</i></span></span><a href="ska_split_068.htm#_edn24" title="" class="pcalibre1 pcalibre" id="_ednref24"><span class="msoendnotereference"><i class="calibre5"><span class="calibre4"><span><!--[if !supportFootnotes]--><span class="msoendnotereference"><b class="calibre16"><span class="calibre20">[xxiv]</span></b></span></span></span></i></span></a><span class="font1"><span class="calibre4"> taze meyve, yoğurt, birkaç çeşit
tütsülenmiş et ve peynir getirdi. Hiç konuşmadan, sadece tebessüm ederek
tepsiyi cam duvarın yanındaki işlemeli Japon sehpasının üzerine koydu. Hiç
konuşmadan, sadece tebessüm ederek odadan çıktı. İnci renkli, ipek bir
sabahlığın içindeki Jacqueline (örtün; erkeğin çiftleşme sonrası hayal
gücüne yeni bir teşvik ver) sade görünümlü barda içkileri
hazırladı. Bir Camel yaktım.</span></span></p>

<p class="calibre2"><span class="font1"><span class="calibre4"><span> </span>“Söylesene,”
dedi, “Quinn’in günlüğünü aramayı neden bıraktın?”</span></span></p>

<p class="calibre2"><span class="font1"><span class="calibre4">Ah, Tanrım.</span></span></p>

<p class="calibre2"><span class="font1"><span class="calibre4">“Ne?”</span></span></p>

<p class="calibre2"><span class="font1"><span class="calibre4">“Beni duydun. Quinn’in günlüğü. Neden vazgeçtin?”
Avuçlarım kaşındı. Boşa harcanan kırk yıl. Ben o lanet kitabı aramaya
başladığımda İngiltere tahtında Viktorya oturuyordu, Moskova’da olan
Çaykovski’yse 1812 uvertürünü yeni besteliyordu. Kitabı aramayı bıraktığımdaysa
tacı Beşinci George giymişti ve <i class="calibre5">Çorak Ülke</i> Avrupa için
büyük çaplı bir aydınlanma tümörü haline gelmişti.</span></span></p>

<p class="calibre2"><span class="font1"><span class="calibre4">“Kim vazgeçmezdi ki?” dedim. “İnsan aradığı şeyi
bulamayınca yoruluyor.” </span></span></p>

<p class="calibre2"><span class="font1"><span class="calibre4">“Ama inanıyordun. Yoksa neden zahmet edesin ki?” “Neye
inandığımı bilmiyorum. Cevap istiyordum. Hikâyeyi bilmek istiyordum. Kim
istemez ki? Eğer birisi bana Sibirya’da kurtadamların kökenini bilen kör,
sağır ve tek bacaklı bir çamaşırcı kadın olduğunu söyleseydi
hemen bir sığır bulur ve yola çıkardım. Kafanı büyük sorulara yorduğun bir
safha var. Çok uzun sürmüyor.” </span></span></p>

<p class="calibre2"><span class="font1"><span class="calibre4">“Ben hâlâ kafa yoruyorum,” dedi.</span></span></p>

<p class="calibre2"><span class="font1"><span class="calibre4">“Sen Fransızsın. Bir kısmınız bile endişelenmeyi
bıraktığı takdirde kahve ve tütün endüstrisi iflas eder.” </span></span></p>

<p class="calibre2"><span class="font1"><span class="calibre4">Kıkırdadı. Bana içkimi getirdi, tırnaklarıyla hafifçe
kalçalarımı okşadı, sonra da ipeksi adımlarla Japon işi sehpanın yanına gitti.
Diz çöküp zarafetten uzak bir şekilde yemeğini yemeye koyuldu. Ellerindeki ve
bileklerindeki damarlar gözüktü; aletim aptalca, sinir bozucu bir
refleksle kıpırdandı. Jacqueline’de âşık olunacak bir malzeme
yoktu ama onu yediğimi düşünmek şimdiden gözüme çekici gelmeye başlamıştı.</span></span></p>

<p class="calibre2"><span class="font1"><span class="calibre4">“Kurtadamlar akademik çalışmaların konusu değildir,”
dedi, “ama eğer öyle olsaydı profesörlerin bu konu hakkında neler söyleyeceğini
biliyorsun. ‘Canavarlar, kolektif hayal gücünün onlarla işi bittiği anda ölür.
Buna benzer türlerin soylarının tükenmesi, toplu bilincin gündemindeki
değişimden başka bir şey değildir. Geçmiş çağlarda insanın içindeki canavar karanlıklara
gizlenmiş, doğruluğu inkâr edilmiştir. Modern tarihin şeffaflığıysa bunu
imkânsız kılmaktadır; bizler kendimizi toplama kamplarında, Sovyetlerin
çalışma kamplarında, ormanlarda ve savaş meydanlarında gördük. Gerçek suçlara
dair yazılan araştırma kitaplarında kendimizi okuduk. Teknoloji ışıklan
açtı ve gerçeklerden kaçabileceğimiz bir yer kalmadı:
Canavar abartılı bir ifadeden başka bir şey değildi. Asıl canavar başından
beri bizdik.’”</span></span></p>

<p class="calibre2"><span class="font1"><span class="calibre4">“Evet,” dedim. “Durmadan kendime modası geçmiş bir
inanış olduğumu hatırlatıp duruyorum. Ama biliyor musun, kendini bir çocuğun
göğsünü yarıp kalbini yerken bulduğunda… <span>kendi</span>
gerçekliğinin somutluğu karşısında şaşkına dönmemek zor. “</span></span></p>

<p class="calibre2"><span class="font1"><span class="calibre4">Yine gülümsedi. Bu sohbet hoşuna gidiyordu. Daha da
kötüsü, az da olsa benim de hoşuma gidiyordu. Yine de Quinn’in günlüğünün
bahsi ve Anlam’ın hâlâ bir şeyler anlam ifade ettiği hararetli yıllarımın
hatırası uzun zamandır hareketsiz olan tozları kaldırmıştı.</span></span></p>

<p class="calibre2"><span class="font1"><span class="calibre4">“Buna karşın,” dedi, “bir de vampirler var. Eğer insan
ruhu kendisiyle bu kadar barışıksa, o halde <i class="calibre5">vampirler</i> nasıl bu
kadar iyi idare edebiliyorlar?”</span></span></p>

<p class="calibre2"><span class="font1"><span class="calibre4">“Vampirler beni bağlamaz,” dedim.</span></span></p>

<p class="calibre2"><span class="font1"><span class="calibre4">“Onlar sizi ilkel buluyor,” dedi. Sonra, bakışlarını
kaçırarak, “Bunu karşılayacak bir kelime var olmadığından, aslında,” diye
ekledi.</span></span></p>

<p class="calibre2"><span class="font1"><span class="calibre4">İkinci içkimi utanç verici bir rahatlıkla bitiriverdim.
“Kahrolasıca başın donacak seni <span>salak</span>,” demişti Harley
Zavallı Haris. Bir keresinde göz alıcı, bağımlılık yapıcı ve genç bir oğlancı
tarafından kalbi kırılmış, yarı alkol komasına girmiş ve iki gün o durumda
kalmıştı. Kendine geldiğinde ve tüm bu süre zarfında başında beklediğimi
fark ettiğinde kafası karışmış bir halde, “Tanrım, ne şefkatli şeysin
sen öyle?” demiş, sonra da yeniden uykuya dalmıştı.</span></span></p>

<p class="calibre2"><span class="font1"><span class="calibre4">“Pardon, duyamadım,” dedim, Jacqueline’in
söylediklerini kaçırınca. “Tekrarlar mısın?”</span></span></p>

<p class="calibre2"><span class="font1"><span class="calibre4">“Kurtadamlar konuşamaz. <i class="calibre5">Les vampyres</i> bunu komik
buluyor.” </span></span></p>

<p class="calibre2"><span class="font1"><span class="calibre4">“Evet,” dedim. “Tabii ki komik bulurlar.”<span>  </span>Lanetin en büyük alt-lanetlerinden biri
konuşma yetinizi kaybetmenizdir. Tam bir canavara dönüşmenize mani olur.
Kurbanınızın kamını işaret parmağınızın tırnağıyla açmanın verdiği haz bir
başka elbette, ama hem bunu yapıp hem de onunla konuşabilmenin vereceği
zevk kadar büyük değil. Şensin, demişti Arabella… <span>ve</span>
hayvanlara özgü dilsizliğim, “Evet, benim,” demenin görkeminden mahram
kalmama neden olmuştu. Kusursuz zalimliğe giden yol, kurbanınızın
ona isteyerek zarar verdiğinizi bilmesini sağlamaktan geçer. Şensin. <span>Evet</span> hayatım, benim. Şimdi izle.</span></span></p>

<p class="calibre2"><span class="font1"><span class="calibre4">“Onlar da her şeyden önce züppeliğe meyilli,” dedi Jacqueline.
“Şu kurtadamların konuşma özrü işi bunun en büyük kanıtı. Çok geniş bir edebi
altyapıları var.” </span></span></p>

<p class="calibre2"><span class="font1"><span class="calibre4">Vampirlerle ilgili en büyük tartışma konusu buydu, yani
uygar olmaları. Onlar sanattan anlarlar, kültürlüdürler, işbölümü yaparlar,
siyasi ve kanuni yasaları vardır. Kurtadamlarla bir benzerlikleri yoktur. Bunun
için yapılan <i class="calibre5">Yuppi! </i><span>açıklamasını</span> bizim çok
fazla et ve vajina peşinde koşturmamıza bağlarlar; ama işin aslı <i class="calibre5">kurt</i>
tarafınızın <i class="calibre5">adam</i> yanınızın lisanından nefret etmesidir. Birkaç
dönüşümün ardından insan kısmınız kitaplara olan ilgisini kaybeder. <i class="calibre5">Okumak</i>
size kan kahverengisi bir baş ağrısı verir. İnsanlar sizi az ama
öz konuşan biri olarak bellemeye başlar. Cümleleri sesli olarak ifade
etmek iğrenç ve büyük bir çabaya dönüşür. Neredeyse tek bir kelime bile
etmeksizin onlarca yıl yaşayan kurtadamlarla ilgili söylentiler duymuşluğum
var.</span></span></p>

<p class="calibre2"><span class="font1"><span class="calibre4">“Evet,” dedim Jacqueline’e, bir Camel daha yakarken.
“Bizim aramız <i class="calibre5">belles-lettres</i></span></span><a href="ska_split_068.htm#_edn25" title="" class="pcalibre1 pcalibre" id="_ednref25"><span class="msoendnotereference"><i class="calibre5"><span class="calibre4"><span><!--[if !supportFootnotes]--><span class="msoendnotereference"><b class="calibre16"><span class="calibre20">[xxv]</span></b></span></span></span></i></span></a><span class="font1"><span class="calibre4"> ile <span>pek iyi</span>
değildir.” </span></span></p>

<p class="calibre2"><span class="font1"><span class="calibre4">“Sen hariç.” </span></span></p>

<p class="calibre2"><span class="font1"><span class="calibre4">Şey, evet. Açıkça görüldüğü üzere ben, anormal bir
şekilde, o lanet olası çenemi hâlâ kapatamıyorum. Sigara dumanından bir halka
üfledim. “Günlüğümü okuduğuna göre bunu inkâr etmemin bir anlamı yok,” dedim.</span></span></p>

<p class="calibre2"><span class="font1"><span class="calibre4">“<span>Peki</span> bunu nasıl
açıklıyorsun?”</span></span></p>

<p class="msonormal"><span class="font1"><span class="calibre4">“içini kelimelerle döken
bir fahişe gibi olmalıyım.”<span>  </span>“Elbette,
ama neden?”</span></span></p>

<p class="calibre2"><span class="font1"><span class="calibre4">“Doğuştan gevezelik.” </span></span></p>

<p class="calibre2"><span class="font1"><span class="calibre4">“Jake, <i class="calibre5">lütfen.</i> <span>Bu çok açık.” </span></span></span></p>

<p class="calibre2"><span class="font1"><span class="calibre4">“Öyleyse bile ben bunun sebebini bilmiyorum.”<span>  </span>Gülümseyerek başım iki yana salladı. Ağzına
bir çilek attı, çiğnedi ve yuttu. Ellerini kalın bir peçeteye sildi.
“Evet, biliyorsun. Sadece bunu itiraf etmeye utanıyorsun. Konuşmaya devam
ediyorsun çünkü dil olmadan ahlak diye bir şeyin olmayacağını da
biliyorsun.” </span></span></p>

<p class="calibre2"><span class="font1"><span class="calibre4">“Ah, evet, ahlak konusunu düşünmek çok fazla vaktimi
alır. İnsanları katledip mideye indirmediğim zamanlarda elbette…” </span></span></p>

<p class="calibre2"><span class="font1"><span class="calibre4">“Ben tanıklıktan bahsediyorum. <span>Kendi <i class="calibre5">yaptıklarına</i>
şahit olmaktan. </span>Tüm bunlar, tüm o günlükler gerçekte ne olduğunu dile
getirme mecburiyeti değildir de nedir? Ne olduğunu dile getirme mecburiyeti,
ahlaki bir mecburiyet değildir de nedir peki? <span>Bu kusursuz bir
Kant felsefesi.” </span></span></span></p>

<p class="calibre2"><span class="font1"><span class="calibre4">Orada ipekler içerisinde, bacaklarını altına almış bir
vaziyette otururken can sıkıcı derecede çekici bir kadın izlenimi veriyordu.
“Neydi şu kurduğun cümle? ‘Tanrı yitti, </span></span><a class="pcalibre1 pcalibre" id="footnote15"></a></p>

<p class="calibre2"><span class="font1"><span class="calibre4">Anlam
da öyle; fakat estetik hilekârlık hâlâ mahcup etme gücüne sahip…’ Estetik
hilekârlık, dikkatini çekerim. Çirkin olsa da gerçeği söylemek güzel bir
harekettir… <span>ve</span> sen, hayatım, güzelliği
önemsemekten asla vazgeçemiyorsun. <span>Senin gerçek
ikilemin, gerçek <i class="calibre5">lanetin</i> işte bu.” </span></span></span></p>

<p class="calibre2"><span class="font1"><span class="calibre4">“Başkalarının olaylara bakış açısını görmek heyecan
verici,” dedim. “Ama artık cidden gitmeliyim.”<span> 
</span><i class="calibre5">Bacaklarımı </i>yatağın kenarından sarkıttım ve pantolonuma uzandım.</span></span></p>

<p class="calibre2"><span class="font1"><span class="calibre4">“Quinn’in kitabı bende,” dedi.</span></span></p>

<p class="calibre2"><span class="font1"><span class="calibre4">Yalanların kendine has, işitsel bir niteliği olur. Jacqueline’in
ağzından çıkan cümledeyse böyle bir şey yoktu. Bu beyan, pantolonuma yönelik
amacıma sıkı sıkıya tutunabilmem için, kısa bir tereddüdün ardından biraz
çaba sarf etmeme neden oldu. Ayağa kalkıp pantolonumu belime kadar çektim.
Bu hareketi her yapışınızda her şey bir parça daha az ümitsiz görünür.
Buna rağmen kendimi kötü hissettim. Hiç kimsenin sizin isteyebileceğiniz
herhangi bir şeye sahip olmamasına alışıyorsunuz. <span>(Etleri
ve kanları hariç, <i class="calibre5">hayatları</i> hariç.) </span>Kendi kendinize yeteceğinize
garanti gözüyle bakıyorsunuz. Bunun koşullu olduğunu unutuyorsunuz. Bir
lüks olduğunu da öyle…</span></span></p>

<p class="calibre2"><span class="font1"><span class="calibre4">“Güzel,” dedi, hareketlerimi gözlemleyerek. “Doğruyu
söylediğimi bildiğini görebiliyorum. Bu bize biraz zaman kazandıracak.” </span></span></p>

<p class="calibre2"><span class="font1"><span class="calibre4">“Onu nasıl ele geçirdin?” diye sordum, bildiğimden
oldukça emin olmama rağmen. Harley’nin hatırası -üç ay önce birileri
Mübarek’in mekânlarından birine saldırmış-en can alıcı noktası memnuniyetsiz
iniltilere yol açan bir fıkra gibiydi.</span></span></p>

<p class="calibre2"><span class="font1"><span class="calibre4">“Ah, bu şu anda anlatılamayacak kadar uzun bir hikâye.
Eğer akşam yemeğine kalırsan anlatırım. Ama şu anda mutlaka bir duş almam
gerek.”<span>  </span>Ayağa kalktı.</span></span></p>

<p class="calibre2"><span class="font1"><span class="calibre4">“Tekniğin bu o halde, değil mi? Beni oyalamak.” </span></span></p>

<p class="calibre2"><span class="font1"><span class="calibre4">“Eh, madem yola gelmiyorsun<span>..</span></span></span></p>

<p class="calibre2"><span class="font1"><span class="calibre4">“O koduğumun kitabım hâlâ önemsediğimi düşünmene sebep
olan nedir? Çünkü şöyle bir düşündüm de, umurumda bile değil.” </span></span></p>

<p class="calibre2"><span class="font1"><span class="calibre4">“O zaman gitmekte özgürsün. Eğer gerçekten de
ilgilenmiyorsan geldiğimiz yolu takip ederek çık git. Kapıda şoförümü
bulacaksın. Seni canının istediği herhangi bir yere götürme talimatı aldı.” </span></span></p>

<p class="calibre2"><span class="font1"><span class="calibre4">“Benden ne istiyorsun?” diye sordum ona.</span></span></p>

<p class="calibre2"><span class="font1"><span class="calibre4">Bir elini elbisesinin cebine attı, arkasını döndü ve
cam duvardan dışarı bakarken, “Sana söyledim,” dedi. “Yaşamanı istiyorum.” </span></span></p>

</div>

</body></html>
