<?xml version='1.0' encoding='utf-8'?>
<html xmlns:o="urn:schemas-microsoft-com:office:office" xmlns="http://www.w3.org/1999/xhtml">
  <head>
    <meta content="Word.Document" name="ProgId"/>
    <meta content="Microsoft Word 15" name="Generator"/>
    <meta content="Microsoft Word 15" name="Originator"/>
    <link rel="File-List" href="filelist.xml"/>
    <link rel="Preview" href="preview.wmf"/>
    <!--[if gte mso 9]><xml>
 <o:DocumentProperties>
  <o:Author>Selim SIR</o:Author>
  <o:LastAuthor>Selim SIR</o:LastAuthor>
  <o:Revision>44</o:Revision>
  <o:TotalTime>1532</o:TotalTime>
  <o:Created>2015-01-25T16:24:00Z</o:Created>
  <o:LastSaved>2015-02-07T13:22:00Z</o:LastSaved>
  <o:Pages>230</o:Pages>
  <o:Words>92910</o:Words>
  <o:Characters>529587</o:Characters>
  <o:Lines>4413</o:Lines>
  <o:Paragraphs>1242</o:Paragraphs>
  <o:CharactersWithSpaces>621255</o:CharactersWithSpaces>
  <o:Version>15.00</o:Version>
 </o:DocumentProperties>
 <o:OfficeDocumentSettings>
  
 </o:OfficeDocumentSettings>
</xml><![endif]-->
    <link rel="dataStoreItem" target="ska_dosyalar/props009.xml" href="item0008.xml"/>
    <link rel="themeData" href="themedata.thmx"/>
    <link rel="colorSchemeMapping" href="colorschememapping.xml"/>
    <!--[if gte mso 9]><xml>
 <w:WordDocument>
  <w:View>Print</w:View>
  <w:Zoom>179</w:Zoom>
  
  <w:GrammarState>Clean</w:GrammarState>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
    <!--[if gte mso 9]><xml>
 <w:LatentStyles DefLockedState="false" DefUnhideWhenUsed="false"
  DefSemiHidden="false" DefQFormat="false" DefPriority="99"
  LatentStyleCount="371">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
    <!--[if gte mso 10]>
<style>
 /* Style Definitions */
 table.MsoNormalTable
	{mso-style-name:"Normal Tablo";
	mso-tstyle-rowband-size:0;
	mso-tstyle-colband-size:0;
	mso-style-noshow:yes;
	mso-style-priority:99;
	mso-style-parent:"";
	mso-padding-alt:0cm 5.4pt 0cm 5.4pt;
	mso-para-margin:0cm;
	mso-para-margin-bottom:.0001pt;
	mso-pagination:widow-orphan;
	font-size:10.0pt;
	font-family:"Times New Roman","serif";}
</style>
<![endif]-->
    <!--[if gte mso 9]><xml>
 
</xml><![endif]-->
    <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body vlink="purple" link="blue" class="calibre">
<div class="wordsection">
<p class="calibre2">
<span class="font1">
<span class="calibre4">
<br clear="all" class="calibre6" id="calibre_pb_40"/>
</span></span></p>

<p class="calibre2"><span> </span></p>

<p class="calibre7"><span class="font6"><span class="calibre19">27</span></span><span class="calibre19"></span></p>

<p class="calibre2"><span class="font1"><i class="calibre5"><span class="calibre4">Geldiğimiz yolu takip ederek git,</span></i></span><span class="font1"><span class="calibre4"> elimdeki tek şeydi. Çok fazla değildi, ama yeterliydi.
Jacqueline’nin sözüne güvenip biri beni durdurmadan önce ne kadar
uzaklaşabildiğime bir bakacaktım. Biri beni durdurmayı <i class="calibre5">denemeden</i>
önce. Aslında istediğim şey buydu; kendimi üzerine atabileceğim somut bir şey.
Fiziksel olarak… Kısmen düşünmek zorunda kalmamanın getireceği
rahatlama, kısmense içimde biriken utancın ağırlığından kurtulmak için.
Kadın seni aptal yerine koydu, sen de onun elini yaladın. Quinn’in kitabım
bir çocuk oyuncağı gibi salladı, sen de salyalarını akıtıp cilveleştin.
Ha, unutmadan… <span>acısız</span> da değildi, çabuk da.</span></span></p>

<p class="calibre2"><span class="font1"><span class="calibre4">Eve tam bir sessizlik hâkimdi. Eğer etrafta
hizmetkârlar varsa bile gizleniyorlardı, fakat ben odalardan boş
odalara geçerken KDKS’nin beni takip ettiğini gösteren o tuhaf
ön-farkındalık hissi şüpheye yer bırakmayacak şekilde oradaydı. Maço
görünümümün ardında hâlâ Quinn’in günlüğüne bakınmamak için kendimle
tartışıyordum. Görünür bir yerde olmayacaktı, öyle olsa bile erişilebilir
olmayacaktı. Hem bunun ne anlamı vardı ki zaten? Onu bulduğumu ve
kurtadamların beş bin yıl önce gümüş gemilerle gökyüzünden geldiğini ya da
Sümerli bir büyücünün toprağa açtığı ateş çukuruna yaptığı büyüler sonucu
ortaya çıktıklarını veya kurt <span>dölüyle</span> hamile bırakılan
kadınlar tarafından doğrulduklarını söylediğini farz edelim… <span>ne</span> olmuş yani? Türümün kökeni ne olursa olsun bana başka bir
ırkın kökeninden daha fazla kozmik anlam ifade etmeyecek. Kozmik olsun ya da
olmasın, bir şeylerin hâlâ bir anlam ifade ettiği günler çok geride kaldı.
Bu dünya ne canavar ne solucan ne de insan için gerçek bir neşe, sevgi,
ışık, kesinlik, huzur ya da acınızı giderecek bir yardım barındırıyor
içerisinde ve burada hepimiz karanlık bir vadide gibiyiz… Salonu buldum,
cam kapılardan birini açtım ve dışarıya çıktım.</span></span></p>

<p class="calibre2"><span class="font1"><span class="calibre4">Ev, artık gördüğüm üzere, bir dizi düzenlenmiş terastan
oluşan düz bir zirvenin üstüne inşa edilmişti. On taraftaki küçük, kırmızı
topraklı bir kaktüs bahçesi, beyaz basamaklar vasıtasıyla (bir sıra merdiven
doğuya, diğer sıra batıya doğru iniyordu) zeytin ve servi ağaçlarının
lavanta ve kekikle karıştığı bir başka kata açılıyor, daha fazla
basamak yardımıyla da garajların üzerindeki asfalt kaplı bir
asma kata iniliyordu. Bunun ötesindeyse koyu renkli çam ağaçlarının
başladığı yere doğru uzanan, beyaz çakıllarla kaplı garaj yolu
bulunuyordu.</span></span></p>

<p class="calibre2"><span class="font1"><span class="calibre4">İlk merdivenin tepesinde durup gözlerimle araziyi
taradım. Görünürde kimsecikler yoktu. Evin içindeki takip edilme hissiyle dolu,
her şeye gebe sessizlik burada da devam ediyordu. Kapalı devre bir konsolu
idare eden iri kıyımları hayal ettim. Az önce salondan çıktı Madam.
Yolunu keselim mi? Henüz değil. <span>Herkes yerinde mi?
Güzel. </span>Emrimi bekleyin.</span></span></p>

<p class="calibre2"><span class="font1"><span class="calibre4">Yarım dakikadan daha kısa bir süre içinde, rahatsız
edilmeden garaj yoluna vardım. Güneş evin en üst katının arkasına inmişti ve
kendimi aşağılayarak döktüğüm azıcık ter sırtımda soğuyordu. Önümde uzanan
kozalaklı ağaçlar koyu yeşil, reçineli bir tünel oluşturuyordu. Dozu <span>kabusumsu</span> derecede fazla kaçırılmış bir Noel’in
kokusu… Yürümeye başladım.</span></span></p>

<p class="calibre2"><span class="font1"><span class="calibre4">Garaj yolunu terk ettiğimde ölü iğne yapraklarıyla dolu
bir zemin karşıladı beni; köknar ağaçları, yas tutan kimseler misali,
başımın üzerinde birbirlerine sarılıyorlardı. Çocukken annemin dolabında
saklandığıma dair bir hatıra, gizli bir yerde saklanmanın heyecanı düştü
aklıma. Muhtemelen Freudyen bir ana rahmine dönme isteğiydi bu. Bir anda
annemi yıllardır düşünmediğimi fark ettim. Ölümden sonra yaşamın olmadığı
bir evrende ölüler çok geçmeden göz ardı edilebilir bir şeye dönüşüyor.
Onları öldürüp yemediğiniz takdirde… Çünkü o zaman siz ölümden sonra
yaşama dönüşüyorsunuz. Aşın kalabalık bir ruh hapishanesine, tıklım tıklım
dolu bir hayalet oteline…</span></span></p>

<p class="calibre2"><span class="font1"><span class="calibre4">Düşüncelerle dolu başım önümde, yavaş adımlarla çıkışa
doğru ilerledim… <span>yine</span> de saldırıya uğradığım anda buna
hazırlıklıydım. Son yaşanan olaylar elimde olmadan kendimi koruma sistemlerimi
yeniden başlatmış, savaş planlarımın üzerindeki tozu silkelemişti. Düşünceler
içindeki Jake ağırbaşlı bir şekilde yürüyordu, evet, ama delicesine
uyanık bir aurası vardı, acil durum düğmesine basılmıştı,
harekete duyarlı ve tetikteydi. O nedenle ağaç gölgelerinin
arasından bir siluet fırladığında buna saçmalık derecesinde hazırdım.</span></span></p>

<p class="calibre2"><span class="font1"><span class="calibre4">Saldırı çok çabuk bir şekilde tersine döndü. <span>Bir an için adam benden sadece bir kol boyu mesafesi kadar
uzaklıktaydı ve gümüş uçlu bir mızrak göğsüme doğru yol alıyordu; bir saniye
sonraysa (gümüşün görüntüsü, sanki aşağı bakmışım da ayaklarımın bir
uçurumun kıyısından sadece birkaç santim uzakta olduğunu görmüşüm gibi, ani
bir mide bulantısına neden oldu) çakılların üzerinde yüzüstü yatarak
inliyordu. </span>Baş döndürücü bir saniye boyunca, elimi yakmasına rağmen
silahı kavramış, onu rakibimin elinden kurtarmış, Robin Hood’daki Küçük
John gibi etrafımda çevirmiş ve alçaktan savurarak saldırganın ayaklarını
yerden kesmiştim. Yüzüstü düştüğünde bacakları davetkârca açık kalmıştı,
ben de yumurtalıklarına sert bir tekme savurdum ve kemiğe yapışan testislerin o
korkunç sesi duyuldu. Ardından bunun rahatlamam için yeterli olmamasına
biraz sinirlenerek bir ayağımı ensesine koyup mızrağın sivri ucunu bir ya
da iki milim kadar sol kalçasına batırdım. Nefes alamadığı için sessizce
kıvrandı. Silahı geri çekip ilkinin hemen yanına tekrar batırdım. Sessizce
biraz daha kıvrandı. Mızrağı ikinci kez çekip ayağımı kalçasının altına
soktum, sonra da onu sırtüstü çevirdim. Dana önceden Magnum taşıyan, iri
dudaklı genç adamı hemen tanıdım; Paul Cloquet. Aynı pardösüyü giyiyordu,
gözlerinin altında da aynı saçma rimel vardı. Sağ eline kirli bir bandaj
sarılmıştı.</span></span></p>

<p class="calibre2"><span class="font1"><span class="calibre4">“Of, <span>Tanrı<span>  </span>aşkına</span>,” dedim. “Yine mi sen?”</span></span></p>

<p class="calibre2"><span class="font1"><span class="calibre4">Testisleri incindiği ve <span>kıçından</span>
şişlendiği için konuşacak durumda değildi. Dizlerini kamına çekip yan tarafının
üzerine yuvarlandı; yüzü ayakkabılarımın ucuna bakıyordu. Üzerini arayıp başka
silah taşıyıp taşımadığım kontrol ettim ama öyle bir şey bulamadım. Onun
yerine altın renkli bir kokain kutusu, bir kaşık, buruşuk bir kırmızı
Marlboro paketi, bir Zippo çakmak, kibrit, bir iPhone, bir dürbün,
bir matara, kredi kartlarıyla dolu bir cüzdan ve beş yüz euro nakit
para buldum. Bir de, acıklı bir şekilde, bir paket ceviz. Bir yere
kıpırdayamayacağım bildiğimden etrafta gizlenen suç ortaklarının olup
olmadığını anlamak için çevreme bakınmaya zaman ayırdım. Ormanın gür
bilinci, bu kaçık haricinde hiç kimsenin olmadığını söylüyordu. Orman
ile benim aramda, bütünüyle insan olanlara karşı oldukça başarılı bir
ortaklık vardı. Doğa içinizdeki gizli hayvanı canlandırır; panteistik bir
bütünün kutsal bir parçası olduğunuzu kabullenmenizi sağlar. <span>Ya
da en azından ormanın bir parçası. </span>Evcil bir köpek bile ormanda
dolaşırken bunu hissedip mutlu olur.</span></span></p>

<p class="calibre2"><span class="font1"><span class="calibre4">“Eee?” dedim, Cloquet’ye dönerek. “Anlat bakalım.” </span></span></p>

<p class="calibre2"><span class="font1"><span class="calibre4">Rimel çekilmiş gözlerini kapadı ve kusursuz, iri
dişlerini örten Mickjagger dudaklarını aralamak, ardından yeniden kapatmak
için bana oldukça uzun görünen bir süre harcadı. Başını yavaşça iki yana
salladı: Henüz konuşacak durumda değilim. <span>Hayalarım</span>.
<span>Hayalarımdaki</span> acının geçmesini beklemem gerek.</span></span></p>

<p class="calibre2"><span class="font1"><span class="calibre4">Çömelip yavaşça sırtını sıvazladım. Ellis, Zetter
Otelindeki o sabah testislerimi dümdüz ettiğinde birinin de bana aynen bunu
yapmasını isterdim. Cloquet bu hareketi oldukça doğal karşıladı. Sanki bir
zamanlar şiddetin mahremiyetini paylaşan iki adam arasında böyle şeyler
normalmiş gibi. Gözlerini açtı.</span></span></p>

<p class="calibre2"><span class="font1"><span class="calibre4">“Beni neden öldürmeye çalışıyorsun?” diye sordum ona, Fransızca.
“Ve neden bu işte insanüstü derecede <span>boktansın</span>?”</span></span></p>

<p class="calibre2"><span class="font1"><span class="calibre4">Yaran yoktu. Yutkunmaya devam etmek dışında başka bir
şey yapamıyordu. Nefes alış verişleri düzensizdi. Göz önünde olduğumuzu
bildiğimden onu yarı taşıyıp yarı sürükleyerek garaj yolundan çekip ağaçların
arasına soktum. Sigaramı Jacqueline’in özel odasında bırakmıştım, bu
yüzden Marlboro paketinden bir dal çekip yaktım. Cloquet, akıl almaz bir
şekilde, titreyen ellerle kokain malzemelerini buldu ve birkaç iri nefes
çekti. Bu önce başının dönmesine, sonra da sakinleşmesine neden oldu.</span></span></p>

<p class="calibre2"><span class="font1"><span class="calibre4">“Daha iyisin ya?”</span></span></p>

<p class="calibre2"><span class="font1"><span class="calibre4">Başını
olumlu anlamda salladı. “Beni öldürme,” dedi İngilizce. Ardından, incinmiş bir
sesle ekledi: “Seni lanet <span>göt</span>.” </span></span></p>

<p class="calibre2"><span class="font1"><span class="calibre4">Uzun zamandır gülmeme sebebiyet verecek bir şey
duymamıştım. Ama bu güldürdü. Bir de Fransızların standart aşağılaması vardı
tabii: Fransızcanızı hiçe sayıp İngilizce cevap vermeleri. “Sana bir
öğüt,” dedim. “Eğer birinin seni öldürmesini engellemeye çalışıyorsan ona
‘seni lanet <span>göt</span>’ deme.” </span></span></p>

<p class="calibre2"><span class="font1"><span class="calibre4">Gülümsedi ve tekrar kokaine uzandı. Kutuyu elinden
kapıp cebime attım. “Bu kadar yeter,” dedim. <i class="calibre5"><sup class="calibre26">“</sup>Quid pro quo,</i></span></span><a href="ska_split_068.htm#_edn31" title="" class="pcalibre1 pcalibre" id="_ednref31"><span class="msoendnotereference"><i class="calibre5"><span class="calibre4"><span><!--[if !supportFootnotes]--><span class="msoendnotereference"><b class="calibre16"><span class="calibre20">[xxxi]</span></b></span></span></span></i></span></a><span class="font1"><span class="calibre4"> Anladın mı? Bilmek istediğim
şeyleri söyleyene kadar bunu geri alamayacaksın.” </span></span></p>

<p class="calibre2"><span class="font1"><span class="calibre4">Cloquet’nin içindeki bir şey bariz bir şekilde sona erdi.
Hâlâ vücudunun aşağı yukarı yan tarafının üzerine yatmasına rağmen artık bir
ağacın geniş gövdesine yan yanya, kamburu çıkmış bir biçimde yaslanıyordu.
Parlak makyajlı gözleri uzun zamandır uyku uyumadığına işaret
ediyordu. ”Qui<i class="calibre5">d pro quo</i>, Clarice,” dedi, Hopkins’in Hannibal
rolünü şaşırtıcı ve gerçekçi bir şekilde taklit ederek.</span></span></p>

<p class="msonormal"><span class="font1"><span class="calibre4">“Anlamışsın. Pekâlâ. Neden
beni öldürmek istiyorsun?” “Çünkü Jacqueline yaşamanı istiyor.” </span></span></p>

<p class="calibre2"><span class="font1"><span class="calibre4">“Jacqueline mi?”</span></span></p>

<p class="calibre2"><span class="font1"><span class="calibre4">“Onu becerdin mi?”</span></span></p>

<p class="calibre2"><span class="font1"><span class="calibre4">Nedenini ancak Tanrı bilir, ama yalan söyledim.
“Hayır,” dedim.</span></span></p>

<p class="calibre2"><span class="font1"><span class="calibre4">“Jacqueline’in vajinasının kendi aklı var. Seni
tanıyor. Hakkındaki her şeyi biliyor. Lucifer gibi. <span>Tanrı<span>  </span>her</span> şeyi bilir ama işe yarar
bilgileri ayıklayamaz. Bunu biliyor muydun? Aralarındaki farkı <i class="calibre5">anlayamaz.</i>
Böyle bir şeyi sadece Şeytan yahut Jacqueline’in vajinası yapabilir.” </span></span></p>

<p class="calibre2"><span class="font1"><span class="calibre4">“Jacqueline neden yaşamamı istiyor ki?”</span></span></p>

<p class="calibre2"><span class="font1"><span class="calibre4">“Vampirler için.” </span></span></p>

<p class="calibre2"><span class="font1"><span class="calibre4">“Ne?”</span></span></p>

<p class="calibre2"><span class="font1"><span class="calibre4">“Hiçbir <span>boktan</span> haberin yok. Bu
kadar uzun süre yaşadığına inanamıyorum. Seninle daha fazla konuşmayacağım. Sen
benim seviyemde değilsin.” </span></span></p>

<p class="calibre2"><span class="font1"><span class="calibre4">Doğrulup garaj yoluna, mızrağı bıraktığım yere geri
döndüm. “Bu silahı çeşitli şekillerde kullanabilirim,” dedim, geri döndüğümde.
“Seni öldürmezler ama canını yakarlar. Sağ gözüne düşkünsün sanırım?
Üzerine bu kadar çok rimel sürmekle uğraştığına göre…”<span>  </span>Mızrağın ucunu gözüne doğrulttum.</span></span></p>

<p class="calibre2"><span class="font1"><span class="calibre4">Gözlerinde yaşlar birikip yanaklarından aşağı akmaya
başlayınca şaşırdım. Silahın sivri ucunu görmezden gelerek (sanki orada
olduğunu gerçekten de bilmiyormuş gibi bir hali vardı) elleriyle gözlerini
kapattı. “Of Tanrım,” dedi, usulca. “Jacqueline’le birlikte olmanın <i class="calibre5">nasıl</i>
bir şey olduğunu bilmiyorsun.” </span></span></p>

<p class="calibre2"><span class="font1"><span class="calibre4">“Tanrı aşkına,” dedim. “Anladık, hoş bir vajinası var.
Bana bilmek istediklerimi anlattıktan sonra yukarı çıkıp yeniden içine girmeyi
deneyebilirsin. Vampirlerin bu işle ne alakası var?”</span></span></p>

<p class="calibre2"><span class="font1"><span class="calibre4">Ellerini indirdi, burnunu çekti ve ortada sadece
kendisinin görebildiği bir ironi varmışçasına güldü. Rimeli aktığı için artık
Alice Cooper gibi görünüyordu. “Aykırı biri olduğumu düşünürdüm. <span>Onunla tanışana kadar. </span>Gurur duyduğun o küçük günahlar. Onlar
birer hiç. Jacqueline için masasındaki kırıntılardan farksızlar. Ve artık
geriye dönüş yok.” </span></span></p>

<p class="calibre2"><span class="font1"><span class="calibre4">“Sana gerçek bir zarar vermeme neden olacağına
inanamıyorum,” dedim, mızrağı kaldırarak. “Ama eğer tek yolu buysa…” </span></span></p>

<p class="calibre2"><span class="font1"><span class="calibre4">“Helios Projesi,” dedi. “Helios Projesi’ni biliyor
musun?”</span></span></p>

<p class="calibre2"><span class="font1"><span class="calibre4">“Eh, <i class="calibre5">ne</i> olduğunu biliyorum,” dedim. Sır olduğu
söylenemezdi. Helios Projesi, vampirlerin güneşin yok edici gücüne karşı
kendilerini koruyabilmek için yürüttüğü bir deneydi. Neredeyse On Emir’den beri
üzerinde çalışıyorlardı.</span></span></p>

<p class="calibre2"><span class="font1"><span class="calibre4">“Eh, <i class="calibre5">ne</i> olduğunu biliyorum,” diyerek papağan
gibi beni taklit etti, alaycı bir sesle. “<span>Peki</span> artık
ellerinde günışığına bağışıklılık gösteren üç vaka olduğunu da biliyor
musun <i class="calibre5">loup-garou</i>?”</span></span><a class="pcalibre1 pcalibre" id="footnote19"></a><a href="ska_split_068.htm#_edn32" title="" class="pcalibre1 pcalibre" id="_ednref32"><span class="msoendnotereference"><span class="calibre4"><span><!--[if !supportFootnotes]--><span class="msoendnotereference"><span class="calibre20">[xxxii]</span></span></span></span></span></a></p>

<p class="calibre2"><span class="font1"><span class="calibre4">“Hayır.” </span></span></p>

<p class="calibre2"><span class="font1"><span class="calibre4">“Hayır. Tabii ki bilmiyorsun. Şimdiye kadar yetmiş iki
saatten fazla sürmedi, ama ne kadar heyecanlandıklarını tahmin
edebilirsin. <span>Peki</span> bu üç vakanın ortak yanı ne
biliyor musun?”</span></span></p>

<p class="calibre2"><span class="font1"><span class="calibre4">“Neymiş?”</span></span></p>

<p class="calibre2"><span class="font1"><span class="calibre4">“Kurtadam saldırıları. Güneş ışığına karşı olağanüstü
bir dayanıklılık gösteren vampirlerin hepsi kurtadamlar tarafından
ısırılmıştı.” </span></span></p>

<p class="calibre2"><span class="font1"><span class="calibre4">Derin bir nefes aldım. Muhtemelen otuz yıldır bu
hareketi yapmamıştım, ama o anda bunun tam sırasıydı. <i class="calibre5">Gördün mü Jake?</i> <span>dedi</span> Hayat. Yeterince uzun süre etrafta
takıldığın zaman işlerin nasıl yoluna girmeye başladığını gördün
mü? Noktalar görünür olmaya başladı; önümüzdeki birkaç dakika içerisinde
onları birleştirip <span>boktan</span> bir resim elde edeceğimi
bezgin bir kesinlikle biliyordum. Yine de, insan güdülerine göre hareket eder.</span></span></p>

<p class="calibre2"><span class="font1"><span class="calibre4">“Bu çok mantıksız,” dedim. “Yıllar boyunca pek çok kez
ısırılmış olmalılar. Kedi köpek gibiyizdir.” </span></span></p>

<p class="calibre2"><span class="font1"><span class="calibre4">“<span>Evet</span> Clouseau, peki ya iki
yüzyıl önce ne oldu? Kurtadamlar çoğalmayı bıraktı. Kurbanlar ısırıktan sağ
kurtulamamaya başladı. DOKET buna neden olan şeyin bir virüs olduğunu söylüyor.
Kim bilir? Ama her ne olursa olsun bir vampire geçtiğinde, düşük bir
seviyede de olsa, güneş ışınlarına karşı dayanıklılık bahşediyor.”<span>  </span>Marlboro paketine uzandı. Bir sigara
yakmasına izin verdim. Akşamüzeri vakti alacakaranlığa dönüşmüştü.
Etrafımızdaki orman aniden kararmıştı. Dolambaçlı garaj yolunun üzerindeki
beyaz çakılların ışığı en son yitecekti. “Vampirler bunu fark etmeleri bu kadar
uzun sürdüğü için dövünüp duruyorlar,” diye devam etti Cloquet. “Ama artık
fark etmelerine rağmen…”  O koca dudakları at gibi bir sırıtışı özgür
bırakmak için gerildi. <i class="calibre5">“Kahpe kader!</i> Geriye sadece bir kurtadam kaldı!”
Kıs kıs güldü, kalçalarının üzerine ağırlık bindirmemesi gerektiğini
unutunca nefesi kesildi, acıyla inledi ve bana sessiz bir küfür savurup yan
tarafının üzerine döndü. Onu bu kadar garip olmayan bir yerinden şişlemiş
olmayı diledim.</span></span></p>

<p class="calibre2"><span class="font1"><span class="calibre4">“Bak,” dedim, “Vampirlerden pek çakmam ama onlar aptal
değildirler. Bunu çözmelerinin bu kadar uzun sürmesi mümkün değil.” </span></span></p>

<p class="calibre2"><span class="font1"><span class="calibre4">Ceplerini karıştırmaya başladı… <span>ve</span>
aradığı şeyin matarası olduğu ortaya çıktı. Kapağı açmasına yardım ettim. Bir
yudum alıp yüzünü buruşturduktan sonra, “Tabii ki mümkün,” dedi.
“Öncelikle, vakaların arasında çok fazla zaman farkı var. Biri 1786, biri
1860, biri de 1952 yılında. 1952 yılındaki olayda vampir hiç kimseye bir
kurtadam tarafından ısırıldığını söylememiş. Bundan
utanıyormuş. Geçen yıl vampirlerin yardakçılarından biri bu
ayrıntıyı onun günlüklerinde bulmuş ve rapor etmiş. Ek olarak,
kurtadam-vampir kapışmalarını abartıyorsun. Gerçekte birbirinizle
karşılaştığınızda sadece arkanızı dönüp öbür tarafa yürüyorsunuz, öyle
değil mi? Hakiki savaşlar çok nadiren gerçekleşiyor.”<span>  </span>Başını iki yana salladı. <span>“Bu
çok komik. </span>Vampirler çok öfkeli.” </span></span></p>

<p class="calibre2"><span class="font1"><span class="calibre4">Yeniden diz çöktüm. <i class="calibre5">Tanrı aşkına, Jake, dinle.</i>
Muhtemelen şöyle devam edecekti. <i class="calibre5">Vampirler seni yakalamak istiyor.
Kurtadamların çoğalamamasına sebep olan şey bir virüs ve ısırık yoluyla
bir vampire geçtiğinde ona güneş ışınlarına karşı bağışıklık bahşediyor</i>
İçimden kahkaha atmak geldi, ama bu dürtü çabucak yok oldu. Gözlerimi
kapadım. Küçük dövüşün verdiği coşku yerini adrenalin-sonrası bitkinliğe
bırakıyordu ve noktaları birleştirdiğimde ortaya çıkacak olan resim
giderek tahmin ettiğimden de kötüleşiyordu. “Yaşlanmaya başlayan Jacqueline
beni kenelere satıyor,” dedim. ”Ölümsüzlük karşılığında.” </span></span></p>

<p class="calibre2"><span class="font1"><span class="calibre4">“Ölümsüz vajina. <i class="calibre5">Le con immortel.” </i></span></span></p>

<p class="calibre2"><span class="font1"><span class="calibre4">“Sen de ortada satılacak bir şey kalmaması için beni
öldürmek istiyorsun. Tanrım, yardım et. Peki ya sonra? Ona bir buket çiçek ve bir
kutu botoks yollayacaksın, o da seni affedecek, öyle mi?”</span></span></p>

<p class="calibre2"><span class="font1"><span class="calibre4">Ufak bir pürüzü kabullenirmişçesine burnunu kırıştırdı.
Ardından gülümsedi. İnsanın hoşuna giden, inatçı bir ahmaklığa sahipti.</span></span></p>

<p class="calibre2"><span class="font1"><span class="calibre4">“Quinn’in kitabı,” dedim. “Onda mı?”</span></span></p>

<p class="calibre2"><span class="font1"><span class="calibre4">“Ah, Kurda Dönüşen Adamlar. Her şeyin başladığı yer!
Duyduğum kadarıyla pek de bütünlüğü olan bir hikâye değil. Vahşi köpekler ve
cesetler. İğrenç.” </span></span></p>

<p class="calibre2"><span class="font1"><span class="calibre4">Yüzüm alev alev yandı. Mızrağın sivri ucunu boğazının
hassas noktasına dayadım.</span></span></p>

<p class="calibre2"><span class="font1"><span class="calibre4">“Tamam, tamam. Kahretsin. Ah!”</span></span></p>

<p class="calibre2"><span class="font1"><span class="calibre4">“Kitap onda mı değil mi?”</span></span></p>

<p class="calibre2"><span class="font1"><span class="calibre4">“Onda. Tablet de onda.” </span></span></p>

<p class="calibre2"><span class="font1"><span class="calibre4">“Tablet mi? Orijinal tablet mi?”</span></span></p>

<p class="calibre2"><span class="font1"><span class="calibre4">“Ona ulaşamazsın. Bir yeraltı kasasında tutuluyor.
Nasıl bir yer olduğunu tahmin bile edemezsin. Orası Fort Knox’tan</span></span><a href="ska_split_068.htm#_edn33" title="" class="pcalibre1 pcalibre" id="_ednref33"><span class="msoendnotereference"><span class="calibre4"><span><!--[if !supportFootnotes]--><span class="msoendnotereference"><span class="calibre20">[xxxiii]</span></span></span></span></span></a><span class="font1"><span class="calibre4"> farksız.” </span></span></p>

<p class="calibre2"><span class="font1"><span class="calibre4">“Kitabı nasıl elde etti?”</span></span></p>

<p class="calibre2"><span class="font1"><span class="calibre4">“İstediği diğer her şeyi nasıl elde ediyor? Neyle
uğraştığını biliyorsun. <span>Hatun esrarengiz bir havaya sahip. </span>Crowley’yi
tanıyor musun? ‘içinden geleni yap’ sözünü duydun mu hiç? Jacqueline… <span>işlerin</span> <i class="calibre5">onun istediği gibi</i> şekil almasını
sağlayabiliyor. Savaş sırasında Irak’tan gelen <span>boktan</span>
ganimetlerin büyük bir kısmını satın aldı. Orduda, Blackwater’da,
ClA’de ve Amerikan Dışişleri Bakanlığı’nda bağlantıları var.
Sana söyledim, vajinası koca bir istihbarat şebekesi gibi. Şimdi ne
yapacaksın?”</span></span></p>

<p class="calibre2"><span class="font1"><span class="calibre4">Marlboro’yu söndürdüm. Tam işitme eşiğinin kıyısında,
yaklaşan bir arabanın gürültüsü duyuldu. “Eh,” de<a class="pcalibre1 pcalibre" id="footnote20"></a>dim.
“buradan çekip gitmek hâlâ son derece iyi bir fikir gibi görünüyor.”<span>  </span>Ama <i class="calibre5">o zaman da kitabı, tableti ve</i> başlangıç
<i class="calibre5">hikâyesini elde edemeyeceksin.</i> Mide bulantım, kitapta yazanları
öğrenmek için artık çok geç olduğunu ama aynı zamanda da hâlâ çok geç
olmadığını bilmenin verdiği o tahammül edilemez his, yeniden canlandı. Beş
bin yıllık hikâye. Bir hikâye. Kahrolasıca bir <i class="calibre5">hikâye.</i> Vahşi
köpekler ve cesetler. Kendi kendime iliklerimde hissettiğim, hücrelerimde
duyumsadığım utancın o kanlı tadını hayal ettiğimi söyledim. Efsanevi
tınılarla, ırksal hafızayla, hatıralarla ya da çağrışımlarla uğraşan Jake
yoktu. Sadece kendi gizemini çözmeden ölmemeyi umutsuzca arzulayan Jake
vardı. Vahşi köpekler ve cesetler. İğrenç bir hikâyeye sahip olmak,
bir hikâyeye sahip olmamaktan daha iyidir.</span></span></p>

<p class="calibre2"><span class="font1"><span class="calibre4">“Buraya nasıl girdin?”</span></span></p>

<p class="calibre2"><span class="font1"><span class="calibre4">“Güney kapısındaki iki muhafızı vurdum.” </span></span></p>

<p class="calibre2"><span class="font1"><span class="calibre4">“Neyle?”</span></span></p>

<p class="calibre2"><span class="font1"><span class="calibre4">“Tabancamla. Sanırım şu tarafta bir yerde. Onu
düşürdüm.”<span>  </span>Tuzağının başarısızlığa
uğradığı yeri gösterdi. Hızlıca yapılan bir arama silahı ortaya çıkardı; seri
numarası silinmiş, susturuculu, 9 mm kalibreli bir CZ 75B Luger. Şarjörü kontrol
ettiğimde karşıma gümüş mermiler çıktı.</span></span></p>

<p class="calibre2"><span class="font1"><span class="calibre4">“Neden bunu kullanmadın ki? Şu anda bir ölü
olabilirdim.” </span></span></p>

<p class="msonormal"><span class="font1"><span class="calibre4">“Biliyorum.
Ama mızrağı özel olarak yaptırdım. Sapındaki şu işlemeyi görüyor musun? Semavi
dilde benim ve Jacqueline’in adı yazılı.” </span></span></p>

<p class="calibre2"><span class="font1"><span class="calibre4">Araç iyice yaklaşmıştı. Bir otomobil olduğuna şüphe yoktu
ve buraya geliyordu. “Bunlar onlar,” dedi Cloquet, ayağa kalkmaya
çalışırken. Ama sadece dört ayak üzerinde durabilmeyi becerdi; kusacak
gibi görünüyordu. Tabancayı cebime atıp Cloquet’yi peşim sıra sürükleyerek
ağaçların daha da derinliklerine girdim. Araç -siyah renkli, aynalı camlı
bir mirlivan- solgun çakılların üzerinden yavaş yavaş geçti; karanlık
artık iyice çökmüştü. “Neden beni gemiden almadılar?” dedim. “Zaten
kafesteydim.” </span></span></p>

<p class="calibre2"><span class="font1"><span class="calibre4">Cloquet başım iki yana salladı. “Bilmiyorum. Planın bu
olduğunu sanmıştım. <span>Güneş batana kadar seni
güvertede tutacaklarını. </span>Jacqueline, Sahil Güvenliğe verdiği
rüşvetin yeterli olmayacağından endişelenmiş olmalı. Belki de yakınlarda
bir DOKET gemisi vardı. Bilmiyorum. Belki de sadece seni becermek istemiştir.
Daha en başından itibaren sana karşı hiçbir şey hissetmediğini
göstereceğinden ona âşık olacaktın.” </span></span></p>

<p class="calibre2"><span class="font1"><span class="calibre4">Eve tepeden bakan bir yer bulabilmek için ormanın
içinden dolaşmamız gerekti. Bir eliyle şişlenmiş kıçını, diğeriyle de
ahenksizce şakıyan <span>hayalarını</span> tutup sekerek ilerleyen
Cloquet için oldukça zahmetli bir işti bu. Evin ön cephesinden çok da uzak
olamayan bir ağaç korusunun altında durduğumuzda dizlerinin üzerine düştü
ve sessizce kustu. Ona hırlayıp çenesini kapamasını söyleyene kadar da
sessizce <i class="calibre5">merde, merde, merde</i></span></span><a href="ska_split_068.htm#_edn34" title="" class="pcalibre1 pcalibre" id="_ednref34"><span class="msoendnotereference"><i class="calibre5"><span class="calibre4"><span><!--[if !supportFootnotes]--><span class="msoendnotereference"><b class="calibre16"><span class="calibre20">[xxxiv]</span></b></span></span></span></i></span></a><span class="font1"><sup class="calibre32"><span class="calibre3"></span></sup></span><span class="font1"><span class="calibre4"> deyip durdu.</span></span></p>

<p class="calibre2"><span class="font1"><span class="calibre4">Arabadan beş vampir indi. <span><i class="calibre5">Üçü
erkek, ikisi kadın.</i> </span>Etraf daha fazlasını seçebilmek için fazla
karanlıktı. Her iki yanında da silahlı birer adam bekleyen (mermileri hangi
maddeden yapılmıştı ki, tahtadan mı?) Jacqueline Delon, onları karşılamak
için açık renkli bir elbiseyle merdivenlerin tepesinde belirdi.</span></span></p>

<p class="calibre2"><span class="font1"><span class="calibre4">“Ne oldu?” diye sordu vampirlerden biri. Sesinde o
karakteristik bıkkınlıktan, şu hayatta her şeyi gördüğünü sanan gençlere
özgü o bezginlikten (gerçekten de her şeyi gördükleri için affedilebilir
bir tavır) eser yoktu.</span></span></p>

<p class="calibre2"><span class="font1"><span class="calibre4">“Yukarı gelin,” dedi Jacqueline. “Sadece yukarı gelin.
Konuşmamız gerek.” </span></span></p>

<p class="calibre2"><span class="font1"><span class="calibre4">Dördü merdivenlere doğru yöneldi. Beşincisi, kadınlar<a class="pcalibre1 pcalibre" id="footnote21"></a>dan biri, yan yolda durup arkasına döndü. Tam bizim
olduğumuz yere bakıyordu. Cloquet’nin nefesini tuttuğunu işittim. Benim de aynı
şeyi yapmakta olduğumu fark ettim. Kurallara göre, ben onu hissetmediğime
göre onun da beni hissetmemesi gerekiyordu. Aramızda yeterince mesafe
bırakmıştım. Rüzgâr onlardan yana esmesine rağmen kokusunu neredeyse hiç
alamıyordum; benimki algılanamaz olmalıydı. Ama yine de orada, tetikte bir
şekilde bekliyordu. Yoksa Cloquet’nin kusmuğunun kokusunu mu almıştı?</span></span></p>

<p class="calibre2"><span class="font1"><span class="calibre4">Ah, kahretsin: yarasından sızan kanın kokusu.</span></span></p>

<p class="calibre2"><span class="font1"><span class="calibre4">Aklınıza gelmeyen şeyler her zaman en bariz olanlardır.</span></span></p>

<p class="calibre2"><span class="font1"><span class="calibre4">Vampir tereddüt etti, başını kaldırdı, ellerini
ceplerinden çıkardı, bir adım öne attı ve karanlığa doğru eğildi.</span></span></p>

<p class="calibre2"><span class="font1"><span class="calibre4">“Mia, buraya gel.” </span></span></p>

<p class="calibre2"><span class="font1"><span class="calibre4">Kadının ileriye uzanan hisleri bir an için auramızın
kıyısını yokladı. Ardından bizi <span><i class="calibre5">ıskalayıp</i></span>
yanımızdan geçti, sonra da küçülerek geldiği yere geri döndü. Arkasını
dönüp basamakları aceleyle tırmandı.</span></span></p>

</div>

</body></html>
