<?xml version='1.0' encoding='utf-8'?>
<html xmlns:o="urn:schemas-microsoft-com:office:office" xmlns="http://www.w3.org/1999/xhtml">
  <head>
    <meta content="Word.Document" name="ProgId"/>
    <meta content="Microsoft Word 15" name="Generator"/>
    <meta content="Microsoft Word 15" name="Originator"/>
    <link rel="File-List" href="filelist.xml"/>
    <link rel="Preview" href="preview.wmf"/>
    <!--[if gte mso 9]><xml>
 <o:DocumentProperties>
  <o:Author>Selim SIR</o:Author>
  <o:LastAuthor>Selim SIR</o:LastAuthor>
  <o:Revision>44</o:Revision>
  <o:TotalTime>1532</o:TotalTime>
  <o:Created>2015-01-25T16:24:00Z</o:Created>
  <o:LastSaved>2015-02-07T13:22:00Z</o:LastSaved>
  <o:Pages>230</o:Pages>
  <o:Words>92910</o:Words>
  <o:Characters>529587</o:Characters>
  <o:Lines>4413</o:Lines>
  <o:Paragraphs>1242</o:Paragraphs>
  <o:CharactersWithSpaces>621255</o:CharactersWithSpaces>
  <o:Version>15.00</o:Version>
 </o:DocumentProperties>
 <o:OfficeDocumentSettings>
  
 </o:OfficeDocumentSettings>
</xml><![endif]-->
    <link rel="dataStoreItem" target="ska_dosyalar/props009.xml" href="item0008.xml"/>
    <link rel="themeData" href="themedata.thmx"/>
    <link rel="colorSchemeMapping" href="colorschememapping.xml"/>
    <!--[if gte mso 9]><xml>
 <w:WordDocument>
  <w:View>Print</w:View>
  <w:Zoom>179</w:Zoom>
  
  <w:GrammarState>Clean</w:GrammarState>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
    <!--[if gte mso 9]><xml>
 <w:LatentStyles DefLockedState="false" DefUnhideWhenUsed="false"
  DefSemiHidden="false" DefQFormat="false" DefPriority="99"
  LatentStyleCount="371">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
    <!--[if gte mso 10]>
<style>
 /* Style Definitions */
 table.MsoNormalTable
	{mso-style-name:"Normal Tablo";
	mso-tstyle-rowband-size:0;
	mso-tstyle-colband-size:0;
	mso-style-noshow:yes;
	mso-style-priority:99;
	mso-style-parent:"";
	mso-padding-alt:0cm 5.4pt 0cm 5.4pt;
	mso-para-margin:0cm;
	mso-para-margin-bottom:.0001pt;
	mso-pagination:widow-orphan;
	font-size:10.0pt;
	font-family:"Times New Roman","serif";}
</style>
<![endif]-->
    <!--[if gte mso 9]><xml>
 
</xml><![endif]-->
    <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body vlink="purple" link="blue" class="calibre">
<div class="wordsection">
<p class="calibre2">
<span class="font1">
<span class="calibre4">
<br clear="all" class="calibre6" id="calibre_pb_43"/>
</span></span></p>

<p class="calibre29"><span class="calibre19">30</span></p>

<p class="calibre2"><span class="font1"><span class="calibre4">Doğal
olarak birbirimize bakakaldık. Doğal olarak aramızda geçen o bir saniye
katıksız tanışıklığın keyfini çıkarmak, birbirimizle ilgili detayları fark
etmek ve geçmişimizin yükünü tamı tamına hissetmek için fazlasıyla yeterliydi.
Doğal olarak, tartışmaya yer bırakmayacak şekilde çıplak kalan ruhlarımız
taş kesmiş bir vaziyette karşılıklı bakıştı.</span></span></p>

<p class="calibre2"><span class="font1"><span class="calibre4">Sonra onu alnının ortasından vurdum.</span></span></p>

<p class="calibre2"><span class="font1"><span class="calibre4">Çok yakındı. Demek istediğim, önce onun beni vurmuş
olması işten bile değildi. Silahının namlusu bana doğru kalkmaya
başlamıştı elbette. Empatik olarak bunun farkındaydım; sanki tabancasını
kaldıran kollar bana aitmiş gibiydi. Aslına bakarsanız, başka birinin
kaldırdığı bir jimnastik aletinin ucundaki ağırlıklardan farksız olan
kollarım 45 derecelik, kusursuz bir yay çizerek Luger’ı onun
başının hizasına kaldırdı ve yine başka birinin kontrolünde
olan hassasiyet mekanizmasının bir diğer parçası tetiği çekti.</span></span></p>

<p class="calibre2"><span class="font1"><span class="calibre4">Susturucudan çıkan mermi Marcel’in alnına saplanıp
orada geniş, darmadağınık bir bindi</span></span><a href="ska_split_068.htm#_edn37" title="" class="pcalibre1 pcalibre" id="_ednref37"><span class="msoendnotereference"><span class="calibre4"><span><!--[if !supportFootnotes]--><span class="msoendnotereference"><span class="calibre20">[xxxvii]</span></span></span></span></span></a><span class="font1"><span class="calibre4"> oluşturdu ve adam neredeyse hiç ses
çıkarmadan yere yığıldı. Beyaz renkli, ipek bir elbisenin içindeki
Jacqueline Delon onun birkaç adım gerisinde, odanın içindeydi. Sanki biri
az önce paha biçilmez bir cam eşyayı düşürmüşçesine yüzünü buruşturmuş ve
omuzlarını yukarı kaldırmıştı. Sağıma doğru hızlıca attığım bir bakış zeminde
dolaşan iki güvenlik görevlisinin artık gece görüş gözlüğü taktığını ve
ağaçların arasında dolaştıklarını görmemi sağladı. Hiçbir şey duymamışlardı.</span></span></p>

<p class="calibre2"><span class="font1"><span class="calibre4">Düşünmek için zaman yoktu. Terası koşarak geçtim,
Marcel’in cesedini çekerek içeriye sürükledim ve cam kapıyı arkamdan kapadım. O
sabah ilk içkilerimizi içtiğimiz salondaydık; içerisi benim, Jacqueline’in ve
rahmetli Marcel’in haricinde boştu. Madam Delon’un omuzları hafifçe aşağı
indi. Luger’ın onu içinde bıraktığı pozisyonu anladığını gösteren bir hareket:
Eğer ses çıkarırsa onu vururdum. Daha önce de birilerini vurmuştum. Marcel
buna şahitti. Jacqueline’in gözleri anladığını gösteriyordu. Omuzlan
tamamen aşağı indi. Rahatladı. “Tanrım,” dedi. “Seni sonsuza dek kaybettiğimi
sanmıştım.” </span></span></p>

<p class="calibre2"><span class="font1"><span class="calibre4">“Saçmalamayı kes lütfen. Vampirlerle yaptığın
anlaşmadan haberim var. Quinn’in kitabını ve tableti almaya geldim. Bodrumdaki
kasadan. Kaybedecek vaktim yok. Kıpırda. Çaktın mı?”</span></span></p>

<p class="calibre2"><span class="font1"><span class="calibre4">Kaşlarını kaldırdı. Bir yerlerden kısık bir müzik sesi
geliyordu. Dusty Springfield’ın ‘No Easy Way Down,’ adlı parçası. Bir de
alışılmadık bir biçimde yoğun bir paçuli kokusu vardı. Sabahleyin odada böyle
bir koku yoktu.</span></span></p>

<p class="calibre2"><span class="font1"><span class="calibre4">“Bu o kadar basit değil,” dedi. Bana dimdik bakmamak ya
da herhangi bir şey yapmamak için çaba sarf ediyor gibi görünüyordu.
Dışarıdaki güvenlik görevlilerinden biri, ”Hayır, Marcel onun yanında. Tam
bir alan taraması yapabilmek için acilen iki kişiye daha ihtiyacımız var.
Anlaşıldı mı?” dedi. Jacqueline’in yanma gidip saçlarını kavradım
ve silahı çenesinin altına dayadım; bu hareketi yapabilmek
için mızrağın yere düşmesine razı olmam gerekmişti. “Sakın
bir saçmalık yapayım deme. <i class="calibre5">Lütfen.</i> Gidelim. Şimdi.” </span></span></p>

<p class="calibre2"><span class="font1"><span class="calibre4">“Beni yanlış anladın,” dedi. “Kitap bende değil. Tablet
de öyle.” </span></span></p>

<p class="calibre2"><span class="font1"><span class="calibre4">“Bu sabahtan beri mi? Hiç sanmıyorum.” </span></span></p>

<p class="calibre2"><span class="font1"><span class="calibre4">“Doğruyu söylüyorum. Başka birinin elindeler.” </span></span></p>

<p class="calibre2"><span class="font1"><span class="calibre4">“Aman ne güzel,” dedim. “Kimin?”</span></span></p>

<p class="calibre2"><span class="font1"><span class="calibre4">Belirli bir gerilim seviyesine ulaştığınızda altıncı
hissiniz kuvvetlenir. Jacqueline’in omzumun üzerinden geriye, yukarıya
bakacağını biliyordum. Omzumun üzerinden geriye, yukarıya baktı. “Onun,”
dedi.</span></span></p>

<p class="calibre2"><span class="font1"><span class="calibre4">Bu numarayı yutacağımı sanmıyorsun, değil mi? dememin
hiçbir anlamı olmadığını kabullenmek için bir saniye bekledim, sonra da arkama
döndüm.</span></span></p>

<p class="calibre2"><span class="font1"><span class="calibre4">Adam başından beri oradaydı. ‘Adam’ kelimesi bir
vampiri, ‘orada’ kelimesiyse kapının on metre üzerinde, sırtı tavana yapışık
bir vaziyette durduğunu temsil ediyor. Kıdemli bir vampir olduğu sonucuna
vardım; çünkü yerçekimine bu şekilde karşı koymak, ustalaşması yüzyıllar alan
seçkin bir spordu. Ben izlerken yavaşça aşağı indi. Gösterişli
bir şekilde kesilmiş gri saçları ve zarif, sakin, küçük bir yüzü olan
zayıf bir adamdı; ellili yaşlarının başında gösteriyordu. (Ama muhtemelen
zamanında Ramses’le sıkı fıkı olmuşlardır.) Grimsi yeşil gözler ve ince dudaklar.
<span>Zarif çenesinde küçük bir çukur. </span>Üzerine yapışan
siyah bir pantolon ve siyah bir balıkçı yaka kazak. Birinin havada bu şekilde
hareket ettiğini görmenin beni şok edeceği günleri hatırladım; filmlerde
her şeyi sayısız kez görmeden önceki günleri. Modernlik taklitçiliği
tersine döndürür; olağanüstü bir şey görür ve titizlikle hazırlanmış bir
özel <span>efekte</span> ne kadar benzediğine şaşırırsınız.</span></span></p>

<p class="calibre2"><span class="font1"><span class="calibre4">“Madem vampirlerle yapılan anlaşmadan haberin var,”
dedi vampir, ayakları meşe odunundan yapılma cilalı zemine temas ettiğinde, “o
halde hiç vakit kaybetmeyelim. Quinn’in kitabına erişim kazanmak ve
hayatının geri kalanı boyunca Elli Aile’nin dostluğunu elde etmek için
hizmetlerini bize gönüllü olarak sun.” </span></span></p>

<p class="calibre2"><span class="font1"><span class="calibre4">Ya sunmazsam, demenin bir anlamı yoktu. Artık vampiri
görebildiğim için kokusunu da alabiliyordum. Melez algılama yeteneği, kolay
etkilenen bir aptaldı. İçimdeki kurdun inatçı hücreleri titreyip kabardı.
Kenenin kafasını koparmak için karşı koyulamaz bir zihinsel dürtü
hissettim. İçimdeki hayaletsi hayvanın sıkıştırılmış baldırlarındaki kaçma
arzusunu da. Hakla onu. Kaç. Hakla onu. Kaç. <span>Migrene
sebebiyet veren bir çelişki. </span>Dışarıdan bir makineli tüfeğin
gürültüsü geldi; sanırım ateş eden kişi çatıdaki güvenlik görevlisiydi.</span></span></p>

<p class="calibre2"><span class="font1"><span class="calibre4">“Neler oluyor orada?” diye sordu Jacqueline. Saçları
hâlâ elimdeydi. Sıcak kafa derisi ve şampuan kokusu alıyordum. Odadaki yoğun
paçuli kokusunun amacı <i class="calibre5">parfüm de vamp’ı</i> gizlemekti. Kene yalnızca
bir pantomimcide ya da hokkabazda göreceğiniz türden, tahammül edilmez bir
soğukkanlılıkla ve kendi türüne has bir fiziksel ekonomiyle, kusursuz bir
hareketsizlikle dikiliyordu; gülümsemiyordu, ayaklan bitişikti ve elleri
her iki yanında sallanıyordu. İngilizcesi İtalyan aksanına sahipti. Acaba
Mangiardi ailesinden miydi? Bunun bir önemi yoktu. Önemli olan minivana
binenlerin kafalarım saymamış olmamdı. Dördü gitmiş, biri geride kalmıştı.
Kısacık bir süre içerisinde hamlesini gerçekleştirmişti; o kadar hızlı bir
hamleydi ki gerçekleştiğinin bile farkına varamadan (sersemlemiş, dili
tutulmuş, ağzı bir karış açılmış ve eli ayağı birbirine dolanmış bir
halde) sonucunu yaşıyordum. Kurt biçimimdeyken ona kafa tutabilirdim.
İnsan biçimimdeyken ise şişme bir bebekten farksızdım.</span></span></p>

<p class="calibre2"><span class="font1"><span class="calibre4">“Jacob, lütfen,” dedi Jacqueline. “Canımı yakıyorsun.” </span></span></p>

<p class="calibre2"><span class="font1"><span class="calibre4">Teslimiyet duygusu arkamdan gizlice yaklaşan, kollarını
etrafıma dolayan, vücudunu benimkine bastıran ve kulağıma fısıldayan bir
sevgili misali kendini hisse dilebil ir kıldı. Eğer istersem kendimi daha
büyük bir iradenin akıntısına bırakmanın getireceği huzur karşımdaydı işte.
Cloquet’nin huzuru Madam Delon’du şüphesiz.</span></span></p>

<p class="calibre2"><span class="font1"><span class="calibre4">“Jacob, lütfen,” diye yineledi Jacqueline.
“Lütfen.”<span>  </span>Saçlarını kavrayan elimi
gevşettim ve onu bıraktım. Jacqueline benden uzaklaştı. Minik bir kafası ve
mücadeleyi kaybetmeye başlayan bir vücudu olan, küçük bir kadındı sadece. Cloquet’nin
onun vajinasına duyduğu hevesi düşünüp gülümsedim.</span></span></p>

<p class="calibre2"><span class="font1"><span class="calibre4">“Çok güzel,” dedi vampir. “Gidelim mi?”</span></span></p>

<p class="calibre2"><span class="font1"><span class="calibre4">Yanılsamaya yer yoktu. Ya kendi rızamla gidecektim ya
da acınası derecede kısa sürecek bir mücadelenin ardından. <span>..</span>
<span>ama</span> her halükârda onunla gidecektim.
Kafamın içinde çılgınca, sinematik bir montaj filizlendi. Bir
vampir kampına götürüldüğümü, bir mahkûm olmama rağmen medenice
muamele edildiğimi, akşamleyin kamp ateşinin başında canavar hikâyeleri
anlattığımızı, duygularımın giderek değiştiğini, ortak bir zemin bulduğumuzu ve
her şeye -türler arasındaki aşka yasak getiren doğaya- rağmen yalnızca
bilim adına Helios projesini finanse ettiğimi gördüm. Buzulları andıran
Mia’yı ve güzel bacaklarını… Derken görüntü aniden değişti ve kurtadam
biçimimde olduğumu; kollarımla bacaklarım iki yana açılmış vaziyette
zımparalanmış bir çelik levhanın üzerinde yattığımı; uzuvlarımın zincire
vurulduğunu; başımın mengeneye alındığım; çığlık attığımı; beyaz önlüklü
keneler ile son teknoloji ürünü <span>zamazingolar</span> tarafından
incelendiğimi; kulaklarımdan, burnumdan ve kıçımdan kan aktığını gördüm…</span></span></p>

<p class="calibre2"><span class="font1"><span class="calibre4">Dışarıdan daha fazla silah sesi geldi. Bağrışmalar. Bir
helikopter. Zavallı Cloquet’nin tüm bu karmaşanın neresinde olduğunu merak
ettim. Artık bu gürültüye sebep olan şey her neyse… Ayrıca vampir
harekete geçmeden önce son birkaç dakikadır ayağımın dibinde duran mızrağı
kaparak ona fırlatıp fırlatamayacağımı da merak ettim. Gerçi bunun bana
sağlayacağı fayda, ona orta parmağımı göstermemle eşdeğerdi (çünkü mızrak metaldi,
tahta değil) ama içinde bulunduğum nazik durumda bu hareketin punkçılara
özgü manasızlığı gözüme çekici görünüyordu.</span></span></p>

<p class="calibre2"><span class="font1"><span class="calibre4">“Beni de götür,” dedi Jacqueline ona. “İşlerin plana
uygun gitmediğini biliyorum, ama her şeye rağmen istediğinizi almış
olacaksınız. Pişman olmayacaksın, yemin ederim.” </span></span></p>

<p class="calibre2"><span class="font1"><span class="calibre4">“Konuşma,” dedi vampir, ona bakmadan. Ardından büyük
bir süratle aynı anda pek çok şey gerçekleşti.</span></span></p>

<p class="calibre2"><span class="font1"><span class="calibre4">Bir patlama cam duvarı paramparça etti, duman ve
ateşten oluşan bir kütle vu/ sesi eşliğinde odaya doluştu ve neredeyse anında geri
çekildi. Patlamanın gücü üçümüzün de ayaklarını yerden kesti. Bann önündeki
taburelerden birine sertçe çarptığımda kaburgalarımdan birinin
çatladığını hissettim. Mızrak da yerden havalanmış, başımın
birkaç santim üzerinden geçmiş ve arkamdaki barın mozaikli kanadına
saplanmıştı. Patlamaya en yakın kişi olan vampir, barın üzerinden
gösterişli bir biçimde uçmuş, gürültülü bir şangırtı eşliğinde aynanın
önünde bulunan parlak şişelerin üzerine düşmüştü.</span></span></p>

<p class="calibre2"><span class="font1"><span class="calibre4">İki sandalye yanımdaki Jacqueline Delon, dört ayak üzerinde
duruyordu. İri ve kanlı bir cam parçası kalçasından çıkıntı yapıyordu. Bir tane
de bacağında vardı. Bir tane de başının yan tarafında. Elini uzatarak
sonuncusunu kibarca çekip çıkardı, sonra da ona boş boş baktı. O anda
benim de aynı durumda olabileceğimi fark ettim. Sersemlemiş bir vaziyette
yaptığım küçük bir araştırma, gerçekten de sol omzumdan bir parçanın çıktığını
gösterdi. Jacqueline’i taklit ederek onu kibarca çıkarttım. Kan, önce
yaramın üzerinde birikti, sonra da hızla aktı. Soyut bir kayıtsızlıkla
mızrağı aldım. Görünürde olmayan helikopter, <i class="calibre5">Kıyamet</i> filminin sağır
edici bir çağrışımı gibiydi. Patlama odayı çok kısa bir anlığına
sıcaklıkla doldurmuştu; şimdiyse serin hava bir melek gibi içeriye akın
ediyordu. Mızrağı saplandığı yerden çıkaramadım. Güçlükle ayağa kalktım.
Jacqueline ya anormal derecede sakin olduğu ya da derin bir şok geçirdiği
için sessizce, yanındaki taburelerden destek alarak ayağa kalktı. Topuklu
ayakkabılarından biri yoktu. O haldeyken bile dengede duramamak katlanılmazdı.
Eğilip diğer tekini de çıkardı. Orada öylece dikilip sanki az önce
doğmuşuz gibi birbirimize baktık.</span></span></p>

<p class="calibre2"><span class="font1"><span class="calibre4">Vampir, Jacqueline’in arkasında belirdi. Bir saniye
önce orada değildi, bir saniye sonraysa oradaydı. Onlar böyle hareket
ederler. Hızlı. Çok hızlı. Zarif, küçük suratı cam parçacıklarıyla ve <span>kan damlalarıyla</span> kaplıydı. Yüzünü sildi, daha doğrusu,
sanki çıldırtıcı sineklerle doluymuşçasına, hızlı bir el hareketiyle
temizledi; fakat o yoğun aydınlanma ifadesi değişmeden kalmıştı. “Gidelim
mi?” dedi.</span></span></p>

<p class="calibre2"><span class="font1"><span class="calibre4">Derken helikopter göründü. Bayan Muffet’ın örümceği</span></span><a href="ska_split_068.htm#_edn38" title="" class="pcalibre1 pcalibre" id="_ednref38"><span class="msoendnotereference"><span class="calibre4"><span><!--[if !supportFootnotes]--><span class="msoendnotereference"><span class="calibre20">[xxxviii]</span></span></span></span></span></a><span class="font1"><span class="calibre4"> gibi <span>profilden</span>
iniverdi görüntüye. Pervanesinin ve odanın içinde çılgınca dönmeye
başlayan ölümcül enkazın gürültüsü birbirine karıştı. Bir DOKET helikopteriydi
bu; hafif, hızlı ve kolay idare edilir. Füme camla kaplı, kavisli
başı sanki kibarca selam verircesine bir kez öne doğru eğildi
ve pilot koltuğunda oturan Ellis bana bakıp gülümsedi, ardından 45 derece
dönerek acımasız ışıklarıyla bize baktı.</span></span></p>

<p class="calibre2"><span class="font1"><span class="calibre4">Neyin gelmek üzere olduğunu biliyordum. Vampir de öyle.
Muhtemelen Jacqueline de. Bu mermiye dolu yağmuru’ diyorlardı: saniyede otuz
kez ateşlenen, ceviz ağacından yapılma, 20 santimetrelik kısa oklar.
Silahın adıysa, doğal olarak, ‘Meryem’di.</span></span></p>

<p class="calibre2"><span class="font1"><span class="calibre4">Vampir saldırıdan tam anlamıyla kaçamadı. Vücuduna en
az on iki ok saplandı -birinin boğazına, bir başkasının <a class="pcalibre1 pcalibre" id="footnote24"></a>gözünün
tam altına girdiğini gördüm- <span>ama,</span> ucu ucuna da olsa,
savunmasız kalbini korumaya yetecek kadar hızlıydı.</span></span></p>

<p class="calibre2"><span class="font1"><span class="calibre4">Erişim mesafesindeki en yakın kalkanla.</span></span></p>

<p class="calibre2"><span class="font1"><span class="calibre4">Her şey sadece iki saniye içerisinde <span>olup
bitti</span>. Jacqueline’in ışıkla yıkanan bedeninin sihirli bir
şekilde oklarla kaplandığını, vampirin hem onu hem de
kendisini geriye atıp barın parçalanmış kalıntılarının üzerinden geçtiğini
ve odanın diğer ucundaki pencereden atlayıp geceye karıştığını gördüm göz
ucuyla.</span></span></p>

<p class="calibre2"><span class="font1"><span class="calibre4">Ellis ışıkları kapattığında sakallan hafiften uzamış,
tam teçhizatlı bir şekilde giyinmiş Grainer’ın erkeksi ve azametli bir
kayıtsızlıkla yanındaki koltuğun ucunda oturduğunu görmek beni şaşırtmadı.
Kucağında bir Vampir Kazığı vardı; ağzının köşesinden yarı hicivsel bir
şekilde bir sigara sarkıyordu. Acısız değildi. Çabuk da değildi. İşaret
parmağını alnına değdirerek bana bir selam verdi, gülümsedi, sonra da
Ellis’e dönüp kafa salladı. O da helikopteri geri çekti, havada yavaşça
döndürdü ve ağaçların üzerine doğru havalanarak uzaklaştılar.</span></span></p>

<p class="calibre2"><span class="font1"><span class="calibre4">Yağmur yağmaya başladı.</span></span></p>

</div>

</body></html>
