<?xml version='1.0' encoding='utf-8'?>
<html xmlns:o="urn:schemas-microsoft-com:office:office" xmlns="http://www.w3.org/1999/xhtml">
  <head>
    <meta content="Word.Document" name="ProgId"/>
    <meta content="Microsoft Word 15" name="Generator"/>
    <meta content="Microsoft Word 15" name="Originator"/>
    <link rel="File-List" href="filelist.xml"/>
    <link rel="Preview" href="preview.wmf"/>
    <!--[if gte mso 9]><xml>
 <o:DocumentProperties>
  <o:Author>Selim SIR</o:Author>
  <o:LastAuthor>Selim SIR</o:LastAuthor>
  <o:Revision>44</o:Revision>
  <o:TotalTime>1532</o:TotalTime>
  <o:Created>2015-01-25T16:24:00Z</o:Created>
  <o:LastSaved>2015-02-07T13:22:00Z</o:LastSaved>
  <o:Pages>230</o:Pages>
  <o:Words>92910</o:Words>
  <o:Characters>529587</o:Characters>
  <o:Lines>4413</o:Lines>
  <o:Paragraphs>1242</o:Paragraphs>
  <o:CharactersWithSpaces>621255</o:CharactersWithSpaces>
  <o:Version>15.00</o:Version>
 </o:DocumentProperties>
 <o:OfficeDocumentSettings>
  
 </o:OfficeDocumentSettings>
</xml><![endif]-->
    <link rel="dataStoreItem" target="ska_dosyalar/props009.xml" href="item0008.xml"/>
    <link rel="themeData" href="themedata.thmx"/>
    <link rel="colorSchemeMapping" href="colorschememapping.xml"/>
    <!--[if gte mso 9]><xml>
 <w:WordDocument>
  <w:View>Print</w:View>
  <w:Zoom>179</w:Zoom>
  
  <w:GrammarState>Clean</w:GrammarState>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
    <!--[if gte mso 9]><xml>
 <w:LatentStyles DefLockedState="false" DefUnhideWhenUsed="false"
  DefSemiHidden="false" DefQFormat="false" DefPriority="99"
  LatentStyleCount="371">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
    <!--[if gte mso 10]>
<style>
 /* Style Definitions */
 table.MsoNormalTable
	{mso-style-name:"Normal Tablo";
	mso-tstyle-rowband-size:0;
	mso-tstyle-colband-size:0;
	mso-style-noshow:yes;
	mso-style-priority:99;
	mso-style-parent:"";
	mso-padding-alt:0cm 5.4pt 0cm 5.4pt;
	mso-para-margin:0cm;
	mso-para-margin-bottom:.0001pt;
	mso-pagination:widow-orphan;
	font-size:10.0pt;
	font-family:"Times New Roman","serif";}
</style>
<![endif]-->
    <!--[if gte mso 9]><xml>
 
</xml><![endif]-->
    <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body vlink="purple" link="blue" class="calibre">
<div class="wordsection">
<h2 class="calibre22" id="calibre_pb_7"><a class="pcalibre1 calibre23 pcalibre" id="bookmark5"></a><span class="font2"><span class="calibre24">3</span></span><span class="calibre24"></span></h2>

<p class="calibre2"><span class="font1"><span class="calibre4">Zihinsel
yığılma. <span>Bir yandan gerçekten de üzerime ateş açıldığından
emin olmak için algısal gerçekleri -yılbaşı fişeklerini andıran bir çatırtı,
tozların uçuşması, kesintili bir mermi sekme sesi- kataloglamakla meşguldüm,
diğer yandan da bu tarz laf kalabalıklarını çoktan geçmiş ve siper
almak için eski bir Bradford &amp; Bingley bankasının eşiğine
doğru yaylanıyordum; <i class="calibre5">evet, yaylanmak</i> doğru fiil.</span></span></span></p>

<p class="calibre2"><span class="font1"><span class="calibre4">İnsan böyle zamanlarda kusursuz, 007 tarzı reflekslere
sahip olmak istiyor. İnsan böyle zamanlarda <i class="calibre5">her tür</i> şeyi istiyor. Buna
rağmen, o sidik kokan kapı eşiğinin arkasında saklanırken kendimi
aralarında B &amp; B’nin de bulunduğu finansal kuruluşların ekonomik kriz
karşısında çöküşünün ferahlatıcı tutarsızlığını düşünürken buldum (<i class="calibre5">Lanet
<span>olsun,</span> </i>ve, <i class="calibre5">Harley günlükleri
yayınlayabilir</i> veya Bizden <i class="calibre5">geriye hiçbir şey kalamayacak</i> gibi
şeylerin yanı sıra elbette). Bankaların ve inşaat şirketlerinin reklamları
başarılı işletmeler battıktan günler, hatta bazen haftalar sonra bile
yayınlanmaya devam eder. Aynı anda hem cinsel hem de finansal uzmanlığı
ifade eden bir gülümsemeye sahip yeşil ceketli ve siyah şapkalı kadını
izlerken, onun temsil ettiği firmanın artık var olmadığına inanmak çoğu
kimse için imkânsızdır. Ben bu tür şeylere, yani değişmez sanılan olguların
ölümüne daha önce de tanık oldum elbette. Nietzsche ve Darwin kendi aralarında
Tanrı’nın kökünü kazırken Avrupa’daydım. Wall Street, Amerikan Rüyası’nı
kırık bir bavula ve yıpranmış ayakkabılara indirirken de Amerika’da. Şu an
içinde bulunduğumuz krizin farkı, dünyanın depresyonunun benimkiyle örtüşmesi.
Tekrar ediyorum; daha fazla yaşamak, buna daha fazla katlanmak
istemiyorum.</span></span></p>

<p class="calibre2"><span class="font1"><span class="calibre4">İkinci bir susturuculu mermi, bir patırtı eşliğinde B
&amp; B’nin tuğlalarına gömüldü. Gümüş kurşun muydu? Eğer öyle değilse
korkmam yersizdi, ama göğsüme bir mermi yiyip ölüp ölmediğime bakmak dışında
bunu öğrenmemin bir yolu yoktu. <span>(</span>Bu, evrenin
tipik insafsızlığıydı. Yapmam gereken şeyi gerçekleştirebilmem için ihtiyaç
duyduğum birkaç günün <i class="calibre5">haricinde</i> daha fazla yaşamak istemiyordum. İki yüzyılın
yanında birkaç günün lafı mı olurdu? Ama evren böyledir işte; onlarca yıl
boyunca size adil davranır, sonra birdenbire <i class="calibre5">anlaşmaya</i> bile yanaşmaz.<span>)</span> Yüzüstü uzandım. Betonun üzerindeki eskimiş <span>çiş</span> kokusu zalimce bir keyif veriyordu. Yerden kalkmadan,
başımı çok hafif bir şekilde kaldırıp eşiğin köşesinden etrafa hızlı bir
bakış attım.</span></span></p>

<p class="calibre2"><span class="font1"><span class="calibre4">Trençkotlu süper model benden yirmi metre kadar ötede,
sırtı bana dönük bir vaziyette dikiliyordu. Sol eli cebindeydi. Ya bana ateş
etmiş ve şimdi de karşı saldırım için intihar niteliğinde bir hedef
oluşturuyordu ya da başka bir yerden ateş edilmişti. Bu durumda, böyle bir
şeyi fark etmemesi ancak klinik bir ahmak olduğu takdirde mazur görülebilirdi.
Pardösülü silueti, kar ve garip açılarla park etmiş arabalar… Manzara
seksenli yılların kaset kapaklarını andırıyordu. İçimden ona seslenmek geldi,
ama ne diyeceğimi sadece <span>Tanrı<span>  </span>bilirdi</span>. Muhtemelen sevgi sözcükleri;
çünkü ölümünüzün an meselesi olması, içinizi en yakınınızdaki canlıya
karşı sevecenlikle dolduruyor.</span></span></p>

<p class="calibre2"><span class="font1"><span class="calibre4">Orada o şekilde ne kadar durduğunu söylemek zor.
Herkesin heyecanla beklediği anlar gerilerek uzar ve entelektüel açılıma
müsaade eder… <span>kullanılmayan</span> bir Londra kapı eşiği,
göz açıp kapayıncaya kadar umumi bir tuvalete dönüşür; daha soylu
fonksiyonlarınız bakışlarını başka tarafa çevirirken hayvani ve düşük
olanlar üstünüze atılır; medeniyet, hayvanla beraber Manişeizm</span></span><a href="ska_split_068.htm#_edn6" title="" class="pcalibre1 pcalibre" id="_ednref6"><span class="msoendnotereference"><span class="calibre4"><span><!--[if !supportFootnotes]--><span class="msoendnotereference"><span class="calibre20">[vi]</span></span></span></span></span></a><span class="font1"><span class="calibre4"> çıkmazında kalır… <span>derken</span> takipçim en sonunda bana döndü ve üzerime
doğru yürümeye başladı.</span></span></p>

<p class="calibre2"><span class="font1"><span class="calibre4">Duvara yaslanıp ayağa kalktım; zihnim hesaplamalarla
dolup taşıyordu. Yumruk yumruğa dövüşte bu kukla karşımda üç saniyeden fazla
dayanamazdı, ama her nasılsa işlerin oraya varmayacağını biliyordum. Bulunduğum
yerle Collingham Yolu’nun kesiştiği nokta arasındaki otuz metrelik mesafe
boyunca siper alabileceğim pek çok yer vardı. Kaldırımın benim olduğum
tarafına dört araba park edilmişti ve köşede bir çift, eski moda telefon
kulübesi bulunuyordu. Riskliydi. Ama kapı eşiğinde, silahsız bir
şekilde dikildiğim müddetçe keklik gibi avlanmam kaçınılmazdı.</span></span></p>

<p class="calibre2"><span class="font1"><span class="calibre4">Bu esnada oldukça genç olan adam ve elmacık kemikleri,
aramızdaki mesafeyi yarılamış ve tekrar durmuştu. Bir anlığına, ne yapacağını
unutmuş gibi hafifçe kaşlarım çattı. Akabinde, tam da ağzımı açıp “Ne
istiyorsun <span>lan</span>?” dediğim anda, sol elini cebinden
yavaşça çıkardı. Susturuculu bir 44’lük Magnum taşıyordu; silah öylesine
şaşırtıcı bir cüsseye sahipti ki adamın onu doğrultup nişan alacak kadar
kuvvetli olduğuna inanmak güçtü. Buna rağmen bana gülümsedi; büyük ve güzel bir
ağza, parlak dişlere, siyah maskara çektiği gözleriyle canlılık katılmış
kemiksi bir yüze sahipti. Ardından silahını şaşırtıcı derecede sabit bir
kolla, yavaşça kaldırıp bana nişan aldı.</span></span></p>

<p class="calibre2"><span class="font1"><span class="calibre4">Bilinciniz ipleri elinden kaçırdığında kontrolü bedeni<a class="pcalibre1 pcalibre" id="footnote5"></a>niz ele alır. <span>Farkında olmaksızın sıçramak
üzere dizlerimi büktüm (koca, faydasız kurdun hayaletimsi baldırları
da oradaydı işte; hassas, işe yaramaz bir anıdan kalan bir his) ve
parmaklarımı iyice açarak ellerimi öne uzattım; zihnimse hızla çene çalıp
duruyordu: <i class="calibre5">ilk çiğdemleri göremeyecek olmam çok yazık, peki ya ölümden
sonra hayat varsa, ama hayır, sadece ağzının</i> içi <i class="calibre5">toprakla dolacak
ve ondan sonrası bir </i>hiçlik…</span></span></span></p>

<p class="calibre2"><span class="font1"><span class="calibre4">Takipçimin eline bir mermi isabet etti, sarsıldı ve
silahı bir tarafa doğru savrulurken kan fışkırdı. Adam aynı anda çatlak,
küçük bir acı çığlığı atarak olduğu yerde sıçradı, bileğini kavrayıp ileriye
doğru bir-iki adım tökezledi, sonra da dizlerinin üzerine düşerek karlı
zemine yığıldı. Beklenilenin aksine hiç de trajedi maskesini</span></span><a href="ska_split_068.htm#_edn7" title="" class="pcalibre1 pcalibre" id="_ednref7"><span class="msoendnotereference"><span class="calibre4"><span><!--[if !supportFootnotes]--><span class="msoendnotereference"><span class="calibre20">[vii]</span></span></span></span></span></a><span class="font1"><span class="calibre4"> andırmayan yüzünde afallamaya
ve hayal kırıklığına benzer bir ifade vardı; ben onu izlerken ağzı ardına
kadar açıldı ve öylece kalakaldı. Bir salya sarkacı (tamamen modern
pornografiye münhasır bir <span>fenomen</span>) alt dudağından
sallandı, uzadı, koptu ve yere düştü. Mermi elini delip geçmişti, bu da
kanamanın sadece orta toplardamardan kaynaklandığı anlamına
geliyordu. Eğer orta sinirleri zarar gördüyse, bu kalıcı bir hasara neden
olabilirdi ama günümüzün modem tıp oyuncakları söz konusu olduğunda bundan
şüpheliydim. Dizlerinin üzerine oturarak ve boş boş, sanki şapkasını
kaybetmişçesine etrafına bakındı. Bir tabancadan ziyade, bir sigara izmaritini
arıyormuş gibi bir hali vardı.</span></span></p>

<p class="calibre2"><span class="font1"><span class="calibre4">O anda keskin nişancının mesajının farkına vardım: Eğer
bulunduğum yerden arkadaşımızın elini vurabiliyor-sam, seni de <i class="calibre5">istediğim</i>
an öldürebilirdim. Sanki karşılıklı sohbet ediyorduk da o bunu sessiz bir
şekilde telaffuz etmiş gibiydi.</span></span></p>

<p class="calibre2"><span class="font1"><span class="calibre4">“Kimsin sen?” diye sordum genç adama.</span></span></p>

<p class="calibre2"><span class="font1"><span class="calibre4">Cevap vermedi, fakat oldukça üzgün bir şekilde ayağa
kalktı ve sol kolunu vücuduna bastırdı. Acı, uzuvlarınızı büyük, sıcak ve
teskin edilemeyecek bir şeye dönüştürebilir. Adam dikkatli bir şekilde eğildi,
Magnum’u yerden aldı ve paltosunun cebine geri yerleştirdi. Sonra da tek
kelime bile etmeden, bana ikinci kez bakmadan arkasını döndü
ve güçlükle yürüyerek uzaklaşmaya başladı.</span></span></p>

<p class="calibre2"><span class="font1"><span class="calibre4">Çıkardığım yorumdan, risk değerlendirmemden ve geçici
güvenliğimden şüphe etmiyordum; yine de eşiğin güvenliğinden çıkmak üzere
attığım ilk birkaç adım ciddi bir irade gücü gerektirdi. Üç adım ilerleyip
durdum. Keskin nişancının, tüfeğinin dürbününden bakarak beni
izlediğini ve her karşılıklı mutabakat bir tür <i class="calibre5">keyif</i> verdiğinden
gülümsediğini hayal ettim. Sırtım, gümüş bir kurşunun arkamdan uçarak
üzerime gelebileceği berrak, soğuk hava karşısında ürperdi. Yağan karın
kokusunu alabilmek bir lütuftu, gerçi kapı aralığındaki o berbat <span>sidik</span> kokusunun giysilerime sindiğinden emindim. Dört
adım daha attım; beş, altı… <span>on</span>. Hiçbir şey
olmadı.</span></span></p>

<p class="calibre2"><span class="font1"><span class="calibre4">İzlendiğime dair duyduğum o sıcaklık hissi peşimi
bırakmadı, fakat hiçbir sorunla karşılaşmadan Gloucester Yolu’na kadar yürüdüm
ve Çember Hattı’ndan Farringdon’a kalkan son yeraltı trenine bindim.</span></span></p>

<p class="calibre2"><span class="font1"><span class="calibre4">Ben yeraltındayken Harley aramış, sonra da bana bir
mesaj bırakmıştı. Vakıf’a sağ salim varmıştı.</span></span></p>

</div>

</body></html>
