<?xml version='1.0' encoding='utf-8'?>
<html xmlns:o="urn:schemas-microsoft-com:office:office" xmlns="http://www.w3.org/1999/xhtml">
  <head>
    <meta content="Word.Document" name="ProgId"/>
    <meta content="Microsoft Word 15" name="Generator"/>
    <meta content="Microsoft Word 15" name="Originator"/>
    <link rel="File-List" href="filelist.xml"/>
    <link rel="Preview" href="preview.wmf"/>
    <!--[if gte mso 9]><xml>
 <o:DocumentProperties>
  <o:Author>Selim SIR</o:Author>
  <o:LastAuthor>Selim SIR</o:LastAuthor>
  <o:Revision>44</o:Revision>
  <o:TotalTime>1532</o:TotalTime>
  <o:Created>2015-01-25T16:24:00Z</o:Created>
  <o:LastSaved>2015-02-07T13:22:00Z</o:LastSaved>
  <o:Pages>230</o:Pages>
  <o:Words>92910</o:Words>
  <o:Characters>529587</o:Characters>
  <o:Lines>4413</o:Lines>
  <o:Paragraphs>1242</o:Paragraphs>
  <o:CharactersWithSpaces>621255</o:CharactersWithSpaces>
  <o:Version>15.00</o:Version>
 </o:DocumentProperties>
 <o:OfficeDocumentSettings>
  
 </o:OfficeDocumentSettings>
</xml><![endif]-->
    <link rel="dataStoreItem" target="ska_dosyalar/props009.xml" href="item0008.xml"/>
    <link rel="themeData" href="themedata.thmx"/>
    <link rel="colorSchemeMapping" href="colorschememapping.xml"/>
    <!--[if gte mso 9]><xml>
 <w:WordDocument>
  <w:View>Print</w:View>
  <w:Zoom>179</w:Zoom>
  
  <w:GrammarState>Clean</w:GrammarState>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
    <!--[if gte mso 9]><xml>
 <w:LatentStyles DefLockedState="false" DefUnhideWhenUsed="false"
  DefSemiHidden="false" DefQFormat="false" DefPriority="99"
  LatentStyleCount="371">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
    <!--[if gte mso 10]>
<style>
 /* Style Definitions */
 table.MsoNormalTable
	{mso-style-name:"Normal Tablo";
	mso-tstyle-rowband-size:0;
	mso-tstyle-colband-size:0;
	mso-style-noshow:yes;
	mso-style-priority:99;
	mso-style-parent:"";
	mso-padding-alt:0cm 5.4pt 0cm 5.4pt;
	mso-para-margin:0cm;
	mso-para-margin-bottom:.0001pt;
	mso-pagination:widow-orphan;
	font-size:10.0pt;
	font-family:"Times New Roman","serif";}
</style>
<![endif]-->
    <!--[if gte mso 9]><xml>
 
</xml><![endif]-->
    <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body vlink="purple" link="blue" class="calibre">
<div class="wordsection">
<h2 class="calibre22" id="calibre_pb_77"><a class="pcalibre1 calibre23 pcalibre" id="bookmark52"></a><span class="font2"><span class="calibre24">49</span></span><span class="calibre24"></span></h2>

<p class="calibre2"><span><span class="font1"><span class="calibre4">Ellis’in yanımda üç koruma bırakması fikrinden onu bir
türlü vazgeçirtemedim ama Londra karargâhına vardığımızda bir boşluk yakalamayı
başardım; gösteriyi yöneten adamla yaptığı kısık sesli bir telefon
görüşmesinin ardından Harley’nin Earl’s Court’taki mekânında kalmama
izin çıktı ve böylece, yersiz bir kuşkuculukla dolu ilk
saatleri atlattıktan sonra, on yedi günün on üçünü burada; kapanarak,
ajanlara dışarıdan yemek getirterek (tavan arasındaki pencereleri
keşfettiklerinde bir dördüncüsünü çatı nöbeti için görevlendirdiler),
Harley’nin viskilerini tüketerek, bu günlüğü güncelleyerek ve Talulla’yla
yaptığım ve süreleri sınırlanmış telefon görüşmeleri için yaşayarak
geçirdim.</span></span></span></p>

<p class="calibre2"><span class="font1"><span class="calibre4">“Sorunlarımın yarısı can sıkıntısı yüzünden,” dedi bana
Talulla, dün. “Öbür yansının nedenini zaten biliyorsun.”  Bir sonraki
dolunaya kadar olan zamanın dörtte üçlük kısmını geride bırakmıştık ve Talulla
da benim gibi yemeden içmeden kesilmişti. Ellis’e onun sigaraya, içkiye ve
suya ihtiyacı olacağını söyledim; o da bunları almasını sağlayacağına dair,
samimi görünen bir söz verdi. Ama daha yüksek konumdakiler buna engel oldu.
Sanırım Poulsom… <span>o</span> adamın sesinden giderek daha
az hazzetmeye başlıyorum. Su <i class="calibre5">tamam ama alkol</i> ve nikotin <i class="calibre5">olmaz.</i>
Bunların yerine ona uyku ilacı ile kas gevşetici teklif ettiler ve açlığın
eziyetiyle geçen iki gecenin ardından ikisini de kabul etti. Talulla’nın
dediğine göre, özgürlüğünü elinden almalarının dışında, onların gözetimi
altındayken katlanmak zorunda kaldığı ilk zorluktu bu. (Üç kez çektirdiği
böbrek <span>ultrasonunu</span> saymazsak tabii.) Ellis vasıtasıyla
durumu ona açıklamışlar (Talulla kendisine saçma bir ortaçağ kibarlığıyla hitap
ettiğini söyledi), kendisine (bariz) bir zarar vermek istemediklerini
anlamasını sağlamışlar ve ben anlaşmanın üzerime düşen kısmım yerine
getirir getirmez serbest bırakılacağını söylemişler. İkimizin de bu işten
sağ çıkıp çıkamayacağı kadar, dolunay çıktığında Talulla’ya ne yapacakları
da gizemini korumaya devam ediyordu.</span></span></p>

<p class="calibre2"><span class="font1"><span class="calibre4">“Poulsom o işi hallettiklerini söylüyor,” dedi Talulla
bana. “Artık o ne demekse.”<span>  </span>Kuşkularımız
sahteydi. İkimiz de ne demek olduğunu biliyorduk. Ya onu öldürecekler
ya bir yere bağlayacaklar ya da canlı bir kurbanla birlikte
bir kafese kapatacaklardı… <span>ve</span> muhtemelen
yaşanacak gösteriyi DOKET ayrılıkçılarının arşivleri için kaydedeceklerdi.</span></span></p>

<p class="calibre2"><span class="font1"><span class="calibre4">“Her neyse, benimle ilgileniyorlar,” dedi. “Harrods’tan</span></span><a href="ska_split_068.htm#_edn47" title="" class="pcalibre1 pcalibre" id="_ednref47"><span class="msoendnotereference"><span class="calibre4"><span><!--[if !supportFootnotes]--><span class="msoendnotereference"><span class="calibre20">[xlvii]</span></span></span></span></span></a><span class="font1"><span class="calibre4"> alınmış lüks bir küvetim, duş
jelim ve bir çift yepyeni, kocaman havlularım var. Bir de yüzden fazla
televizyon kanalım. Artık tam bir <i class="calibre5">EastEnders</i> ve <i class="calibre5">Coronation</i> <i class="calibre5">Street</i>
müptelasıyım, ayrıca-”</span></span></p>

<p class="calibre2"><span class="font1"><span class="calibre4">Hat kesildi. Kimin patron olduğunu, kimin lütfu
sayesinde yaşadığımızı ve bitirilmesi gereken bir iş olduğunu unutmayalım diye
yapılan ani bir kesilme.</span></span></p>

<p class="calibre2"><span class="font1"><span class="calibre4">Önce bariz olan meseleyle ilgilenmem gerekiyordu.
Ellis’in Talulla’yı bırakmak gibi bir niyeti yoktu. Onun olsa bile
Poulsom’un yoktu. Gündemlerinde gerçekten de yeni bir kurtadam kuşağı
başlatma arzusunun olduğunu varsa<a class="pcalibre1 pcalibre" id="footnote31"></a>yarsak (ki bunun doğru
olduğuna <i class="calibre5">inanabiliyorum</i>) bunun başlangıcı belli ki bilim olacak. Talulla
ısırıktan sağ kurtuldu ve görünüşe göre anti-virüsün sayesinde dönüştü.
Çok güzel. Ama Ellis’in de bizzat kabul ettiği gibi büyük soru
şu: Kurbanlarını kendi başına dönüştürebilecek mi? Ve bu
soru laboratuvarda ele alınacak. Poulsom ve arkadaşları,
kontrol edilebilir bir ortamda kurban edilebilir deneklerle
besleyebildikleri sürece Talulla’yı serbest bırakmayacak.</span></span></p>

<p class="calibre2"><span class="font1"><span class="calibre4">Bu da -gülmemeye çalışın- onu kurtarmam gerektiği
anlamına geliyor.</span></span></p>

<p class="calibre2"><span class="font1"><span class="calibre4">Ve bu da onu oradan ya kaba kuvvet kullanarak
çıkaracağım ya da kurnazlık edip gizlice kaçıracağım demek oluyor.</span></span></p>

<p class="calibre2"><span class="font1"><span class="calibre4">Eşittir: Para. Para tam da bu noktada devreye gidiyor.
Kısa süre önce askeri taşeron firmalarının sayısında yaşanan patlama sağ olsun,
yeterli kaynağı olan herkes kendisine küçük bir ordu satın alabiliyor. Bush
yönetimi onlardan birinin, yani Blackwater’ın hizmetlerini satın aldı ve
yasaların tam üzerinde tüm Irak’a serpişirdi. Yeterli kaynağa sahibim ama hâlâ <i class="calibre5">onu
nerede tuttuklarım bilmiyorum.</i></span></span></p>

<p class="calibre2"><span class="font1"><span class="calibre4">Bulmanın tek bir güvenilir yolu var.</span></span></p>

<p class="calibre2"><span class="font1"><span class="calibre4">Bu esnada hayatım bir dişçinin bekleme odasından
farksız. Çok geçmeden belli bir ritim başladı: yerlerini gece nöbetçilerine
devreden gündüz ajanları, kütüphanede geçirilen akşamlar, bölük pörçük uykular,
sabahları kıpkırmızı gözler, nöbet değişimi, yürüyerek veya kanepede
uzanarak geçirilen gündüz vakti. Harley hiçbir zaman bir TV satın
almamıştı, o yüzden dizi diyarlarında sevgilime eşlik edemiyorum fakat her
yanım kitaplarla dolu elbette. Bu öğleden sonra Ovidius’un <i class="calibre5">Metamorfozlar’nın</i>
Crispijn de Passe tarafından resimlendirilmiş, 1607 tarihli,
Felemenkçe-Almanca bir baskısını okudum. 2006 listelerine bakılırsa piyasa
değeri 8.000 sterlindi. Harley’nin koleksiyonuyla ne yapmaya</span></span> <span class="font1"><span class="calibre4">niyetli olduğuna, bir vasiyet yazıp
yazmadığına ya da bu yere ne olacağına dair hiçbir fikrim yok. Gerçi dünya
onun öldüğünden henüz habersiz. Grainer Ve Ortakları, cinayeti örtbas
etme işini halletmişlerdi (Vectra’nın bagajındaki kesilmiş kafaya ne olduğunu
sadece Tanrı bilir) fakat kamu hizmeti veren bir şirketinin ya da vergi
dairesinin ödenmemiş bir borcun peşine düşmesi an meselesiydi. Harls’ın yaşayan
akrabası yoktu. Holborn’da bir avukatı vardı ama cinayet soruşturmasına
karışmak istemediğim için onunla iletişime geçmek anlamsızdı. Onun yerine
rahmetli arkadaşımın giysilerini giyiyor, içkilerini içiyor ve sıkıcı
vakitlerimi kitaplarını okuyarak geçiriyorum. Hatta son zamanlarda, ne
yaptığımın farkında olmadığım anlarda, kendimi onun kemik saplı bastonuna
yaslanırken bulmaya başladım.</span></span></p>

<p class="calibre2"><span class="font1"><span class="calibre4">Ketum olma konusunda eğitim almış muhafızlarım benimle
çok az konuşuyordu, zaten muhabbet etmeye hevesli de değilim. Sigaralarım ya da
yakacak odunlarım geldiğinde karşılıklı birkaç kelime ediyoruz ancak onun
dışında sessizliğimi koruyorum ve onlar da kulaklıktan yardımıyla kendi
aralarında, usulca konuşuyorlar. Her katta bir adam var. Kimse çatıdaki
sefil görevi üstlenmek istemediği için oradaki nöbet sırası durmadan değişiyor.
Nöbeti devralmayı teklif ettim (Açlık, temiz hava almadığınız takdirde
cehennemden farksız oluyor) ama kabul etmediler. Üzgünüm şef ama olmaz.
Bunu söyleyen Russell’dı, yani Comwall’dayken Laura Mangiardi adlı vampirin
kafasının kesilmesinden sorumlu olan kişi. Hoş bir canlılığı var ve eğer
yalnız bırakılmak istediğimi açıkça belli etmeseydim benimle <i class="calibre5">bile </i>konuşacak
kadar canı sıkılmıştı. O da bunun yerine sigara içiyor, sudoku oynuyor,
arkadaşlarına işkence ettiği berbat şakalar düşünüyor -Küçük bir robot
vampire ne denir? Nosferatu-D2- ve günde iki veya üç kez kişisel
cephaneliğini söküp, temizleyip yeniden birleştiriyor. Ekibin ateş gücü
alışılagelmiş otomatik silahların ve anti-vampir teçhizatlarının karışımından
oluşuyor: gece görüş gözlükleri, uzun ve kısa menzilli kazıklar, ultraviyole
çubuklar ve çatıda nöbet tutan kişi için Meryem’in minyatür bir hali.
Russell’da küçük bir alev silahı da var, gerçi Harley’nin bana bu
silahların -‘kene-kızartıcıların’ (kısaca ‘KK’)- portatif <span>versiyonunun</span> bile pek çok Avcı tarafından eski moda
görüldüğünü anlattığını hatırlıyorum. Sigourney Weaver’ın oynadığı <i class="calibre5">Alien</i>
filmi sayesinde 80’li yıllarda yeniden popüler olmuşlardı
fakat ağırlığıyla tesiri arasında yapılan zorlu matematiksel hesaplamalar
çok geçmeden tekrar öne çıkmıştı ve artık gösteriş malzemesi olarak
görülüyorlar. Her halükârda genç Russell onlardan birini zaman zaman
sırtına geçiriyor ve bu yüzden arkadaşlarının ağır alaylarına maruz
kalıyor. Tüm bu teçhizatlar beni korumaları ve kendimi güvende
hissetmemi sağlamaları için tahsis edildi. Ama hissetmiyorum.</span></span></p>

<p class="calibre2"><span class="font1"><span class="calibre4">Dışarıdaysa Londra, cinsel anlamda cozutmuş yaşlı bir
adam misali kendi işine bakıyordu. Şöminenin ışığında, elimde bir bardak
sek Macallan viski (raftaki on iki şişeden geriye iki tane kaldı) ve bir dal
Camel’la pencerenin önündeki koltuğa oturuyorum, trafiği izliyorum -karmaşık bir
kapakçığın içinden geçen kanı andıran ani duruşlar ve dalgalanmalara
benziyor- ve gelip geçen insanlara bakarak kendimi oyalıyorum. Her zamanki
gibi çoğu enerji dolu, kafaları kendi sorunlarıyla karışmış ve içten içe
planlarla, pişmanlıklarla, korkularla, sırlarla, açlıklarla ve
günahlarla kaynıyorlar. Ara sıra da aşkla. Dükkânların birinden
siyah saçlı, çok genç bir çift çıktı. Ne rüyada gibiydiler ne el
ele tutuşuyorlardı ne de mest olmuş gibi bir halleri vardı fakat koyu
bir muhabbete dalmışlardı ve birbirlerinin varlığını paylaştıkları için
gözlerinin içi gülüyordu. Âşık yanımın kalbi bunu görünce gerildi. Âşık
yanım. Ah, bu dertten muzdaribim. Son derece, her şeyimle, <span>absürt</span> bir şekilde hastayım, okur. Hayat, büyük bir beyaz
köpekbalığı gibi sırıtarak şakanın tadını çıkarıyor: Sen kalk yıllarca,
adım adım ölüme hazırlan, sonra da yaşamak iste. Hadi ama
Jake, gülmen gerek.</span></span></p>

<p class="calibre2"><span class="font1"><span class="calibre4">Ama gülemiyorum. Âşık yanımın kalbi sürekli yalvarmayı
kendine görev edinmişken bunu yapamam. Kendimi meşgul etmeyi her bırakışımda
sesini içimde duyabiliyorum. <i class="calibre5">Lütfen… Lütfen… Lütfen…</i> Çeşitli
şekilleri var: Lütfen ona zarar vermelerine izin verme, lütfen onu bir
daha görmeme izin ver, lütfen onu nerede tuttuklarını bulmama izin
ver… Ama bu yalvarışlar, parçalarının toplamından çok daha büyük olan
duygusal bir bütünü oluşturuyorlar ve olmayan Tanrı’ya, lütufkâr bir
kayıtsızlığa sahip evrene, bugünlerde karanlık sonlara karşı zaafı
olduğunu bildiğimiz hikâye ruhuna yöneltilmiş vaziyette. <i class="calibre5">Lütfen…
Lütfen… Lütfen…</i></span></span></p>

<p class="calibre2"><span class="font1"><span class="calibre4">İçimdeki ölüler uyuyor, rahatsız bir şekilde uyuyor ve
rüyalarında serbest kaldıklarını görüyor. Görünüşe göre aşkın onları
bastırma gücü var. Yattıkları yerde yuvarlanıp tepiniyorlar. Mırıltıları
bir araya toplanıyor, uyanıklığa akın edecek gibi oluyor, sonra da
diniyor. Aşkın zalim büyüsü onları bastırıyor ama yok edemiyor.
Arabella’nın hayaleti dağlanmış bir uyanıklıkla buna karşı koyuyor, bir
şeylerin sona erdiğinin farkında. Ona sırtımı dönüp duruyorum.
Yüz altmış yedi yıldır ilk defa, yüz altmış yedi yıl önce gerçekleşen şey
daha dün gibi gözümün önünde değil. Yüz altmış yedi yıldır ilk defa
bugünün meseleleri geçmişinkilerden daha önemli.</span></span></p>

<p class="calibre2"><span class="font1"><span class="calibre4">Görünen o ki, son on üç gün boyunca gerçek zamanı
geride bırakmış ve saniyelerin şiştiği, dakikaların eğrildiği bir
durgunluğa ya da döngüye geçmiştim. Ve yalnızca telefonda Talulla’nın sesini
duyduğumda hepsi normal haline dönüyor…</span></span></p>

<p class="calibre2"><span class="font1"><span class="calibre4">Görünen o ki. <span>Birkaç saat önceye
kadar. </span>Ellis gelene dek.</span></span></p>

<p class="calibre2"><span class="font1"><span class="calibre4">Kütüphanenin kapısını açıp üzerinde Londra’nın
rutubetli kokusuyla birlikte içeri girdiğinde kendime içki dolduruyordum. Sol
gözünde acı verici gözüken bir arpacık, dudaklarındaysa aşırı sürülmüş dudak
nemlendiricisi vardı. Bu da ona korkutucu şekilde insansılaştırılmış bir
balmumu heykel görüntüsü katıyordu. “İçki içerken sana eşlik etmeye hiç itirazım
olmaz Jake,” dedi, kanepenin karşısındaki koltuğa oturmadan önce. Mobilya
onu bir deri gıcırtısıyla karşıladı. “Dışarısı berbat.”<span>  </span>Bir bardak viski daha doldurup ona
uzattım ve parmak uçlarımız camın üzerinde birbirine temas ettiğinde
ürpermemeye çalıştım. “Jimmy,” dedi, bardağı bir dikişte kafasına dikip
dudaklarını şaplattıktan sonra. <span>“Böylesi çok daha iyi.” </span></span></span></p>

<p class="msonormal"><span class="font1"><span class="calibre4">Adama
saldırma dürtüsü güçlü, refleksif ve -Tahılla ranzasında oturuyor, gözleri
televizyonun ışığında irileşmiş, duvarların arkasını görmeye çalışıyor, gece,
bilinmez kilometrelerce uzağımda- tamamen kontrol altındaydı. Şömineye bir
odun daha attım, maşayla bir müddet boş yere dürtükledim, sonra da
kanepeye oturup onunla yüzleştim, itaat. Talulla’yı itaat ederek hayatta
tutuyorsun.</span></span></p>

<p class="calibre2"><span class="font1"><span class="calibre4">“Pekâlâ,” dedi. “Operasyon talimatları. Bundan iki gün
sonra, çarşamba sabahı saat tam dokuzda Marylebone’daki DOKET ofisini bununla
arayacaksın… <span>al</span>. Bu, içerisinde yerinin tespit
edilmesini engelleyen bir cihaz bulunan, tamamen güvenli bir telefon.
Sakın öbürüyle karıştırma. Grainer ofiste olacak. Ona ulaşamayacaksın
elbette, o anda <span>resepsiyonda</span> kim varsa ondan her
zamanki saçmalıkları duyacaksın. Onlara Grainer’ın bir saat içinde sana
verdiğim güvenilir numaradan seni aramasını söyle ve kapat.
Grainer arayacaktır.” </span></span></p>

<p class="msonormal"><span class="font1"><span class="calibre4">“Nereden
biliyorsun?”</span></span></p>

<p class="calibre2"><span class="font1"><span class="calibre4">“Tanrım! Jacob, <i class="calibre5">sadece</i> dinle, tamam mı? Arayacak
çünkü <i class="calibre5">düşündüğü</i> tek kahrolasıca şey sensin. Tüm bunları benim
uydurduğumu mu sanıyorsun?”</span></span></p>

<p class="calibre2"><span class="font1"><span class="calibre4">“Tamam, tamam,”</span></span></p>

<p class="calibre2"><span class="font1"><span class="calibre4">“Baskı altındayım dostum.” </span></span></p>

<p class="calibre2"><span class="font1"><span class="calibre4">“Tamam dedim. Üzgünüm.” </span></span></p>

<p class="calibre2"><span class="font1"><span class="calibre4">Bir anlığına gözlerini kapattı. Elinin ayasım arpacığa
bastırdı. “Seni aradığında buluşmayı ayarla. Dolunay cuma günü, saat
18.07’de doğuyor. Bunu biliyorsundur elbette. Yeri değiştirmesine izin
verme. Galler. Senin ormanın, tamam mı? Bunun için hazırlıklıyız. Pireneler’e
ya da bir başka yere gidersen <span>boku</span> yeriz. Anladın mı?”</span></span></p>

<p class="calibre2"><span class="font1"><span class="calibre4">“Anladım. Talulla’yı ne zaman görebileceğim?”</span></span></p>

<p class="calibre2"><span class="font1"><span class="calibre4">Cevap vermedi. Yüzümdeki kan çekildi. Dizlerimle
ellerim adrenalinle dolu ve sersemce bir şeyler yapmaya hazırdı. Ama yapabileceğim
hiçbir şey yoktu. “Onu görmem gerek,” dedim. Ardından, çaresizlik numarası
yapmama gerek kalmadan ekledim. <span>“Lütfen, Tanrı aşkına.” </span></span></span></p>

<p class="calibre2"><span class="font1"><span class="calibre4">Ellis derin bir soluk verdi. Parlaklık ve olaylara
yükseltilmiş bir duyarlıktan bakmak halsizleştiriciydi, artık bunu
görebiliyordum. Daha önce aklını kaçırmaya ne kadar yakın olduğunu hiç fark
etmemiştim. “Ah, Jake,” dedi, başını iki yana sallayarak, zayıf iradem
yüzünden hayal kırıklığına uğramış bir haham gibi. “Sabırsızsın. Cidden.
Bunun senin için zor olduğunu biliyorum…”<span>  </span>Bakışları donuklaştı. Zihni bir anlığına
başka bir yere kaydı. Akıl sır ermez iç dünyasında bir şeyleri gözden
geçirdi… “Aslına bakarsan bunun senin için zor olduğunu <i class="calibre5">gerçekten</i>
biliyorum. Üzgünüm. Hayal gücümü çalıştırmıyorum. Bu benim yeni yıl
karanındı işte. <span>Kendini başka birinin yerinde koymak. </span>Bir
bu, bir de her gün bir şiir okumak.” </span></span></p>

<p class="calibre2"><span class="font1"><span class="calibre4">Az evvel kullandığım şömine maşasını hâlâ avuçlarımda
hissedebiliyordum. Bir insanın kafatasını paramparça etmek için kusursuz bir
araçtı. Kıpırdamadım.</span></span></p>

<p class="calibre2"><span class="font1"><span class="calibre4">“Pekâlâ, dinle,” dedi. “Caernarfon’da kaldığın yere
gideceksin, Castle Otel’e. Perşembe gecesi için orada bir rezervasyonun var.
Aynı oda. Caddeye bakan. Perşembe günü oraya gidip telefonumu bekleyeceksin.
Odadan çıkma. Hiçbir yere gitme ve hiç kimseyle görüşme. Fahişeler de
buna <span>dahil</span>.” </span></span></p>

<p class="calibre2"><span class="font1"><span class="calibre4">Bir kez daha Maddy’yi hatırladım… <span>ya</span>
da kendisini son duygusal anılarımda hatırladığım üzere Zavallı
Maddy’yi. Grainer, ‘O bir kurtadam tatlım,’ dediğinde yaşadığı korkunç
kavrayışı (ve kusurlu inkârı)… Bu hatıranın arkasında kalan bir şey aniden
beynimi kemirmeye başladı ama bunun için vaktim yoktu.</span></span></p>

<p class="calibre2"><span class="font1"><span class="calibre4">“Talulla’yı otele mi getireceksiniz?”</span></span></p>

<p class="calibre2"><span class="font1"><span class="calibre4">“<span>Hayır</span> Jake, getirmeyeceğiz.
Sadece otele yerleşip bekleyeceksin.” </span></span></p>

<p class="calibre2"><span class="font1"><span class="calibre4">“Benimle <span>taşak</span> geçme Ellis.
Ciddiyim. Yoksa-” Sustum. Ellis hareketsiz bir şekilde oturuyordu; uzun
parmaklı, çirkin ve beyaz elleri dizlerinin üzerindeydi. “Üzgünüm,” dedim.
“Üzgünüm. Duygularım beni ele geçirdi. Lanet olsun.” </span></span></p>

<p class="calibre2"><span class="font1"><span class="calibre4">Boynunu birkaç kez yuvarlayıp gerilimi azalttı. Dilimi
ısırdım. Benim şansıma Russell tam o sırada kapıda belirdi. Ellis
bakışlarım ona çevirdi.</span></span></p>

<p class="calibre2"><span class="font1"><span class="calibre4">“Land Rover yine geçti efendim,” dedi Russell. “Haber
vermemizi istemiştiniz.” </span></span></p>

<p class="calibre2"><span class="font1"><span class="calibre4">“Tamam,” dedi Ellis. “Plakasını kontrol ettirin.
Muhtemelen önemsizdir.” </span></span></p>

<p class="calibre2"><span class="font1"><span class="calibre4">“Tamamdır patron.” </span></span></p>

<p class="calibre2"><span class="font1"><span class="calibre4">“Ve Chris’e dışarı çıkmak üzere olduğumu söyle, olur
mu?”</span></span></p>

<p class="calibre2"><span class="font1"><span class="calibre4">“Anlaşıldı.” </span></span></p>

<p class="calibre2"><span class="font1"><span class="calibre4">“Ne Land Rover’ıymış bu?” diye sordum, Russell
gittikten sonra.</span></span></p>

<p class="calibre2"><span class="font1"><span class="calibre4">“Önemli bir şey değil,” dedi Ellis. “İki kez görülmüş.</span></span></p>

<p class="calibre2"><span class="font1"><span class="calibre4">Şimdi
de üç oldu. <span>Muhtemelen komşulardan biri. </span>Çocuklar
sıkılmaya başladı.”<span>  </span>İçkisinin son
yudumunu içti, sandalyesinde geriye yaslandı, kısa bir süreliğine ateşe baktı
ve şöminenin içindeki alevlerin dans edişini izledi. “İki arabayla yan yana,
yavaşça gideceğiz Jake. Talulla’yı göreceksin. Onunla telefonla
konuşacaksın. Hepsi bu. Şansını zorlama. <span>Bu bir iyilik.
Bu bir iyi niyet. Gelecekteki ortak çalışmalarımıza karşılık olarak.” </span></span></span></p>

<p class="calibre2"><span class="font1"><span class="calibre4">“Anlıyorum. <span>Ama,</span> Ellis?”</span></span></p>

<p class="calibre2"><span class="font1"><span class="calibre4">Bana baktı.</span></span></p>

<p class="calibre2"><span class="font1"><span class="calibre4">“Seninle bir konuda açık konuşmak istiyorum.” </span></span></p>

<p class="calibre2"><span class="font1"><span class="calibre4">Sarı kaşları havaya kalktı. Koyu mavi gözleri küçüldü.
“Öyle mi?”</span></span></p>

<p class="calibre2"><span class="font1"><span class="calibre4">“Evet. Dinle… <span>ve</span> sinirlenme.
Talulla’yı serbest bırakmayacaklarını biliyorum. Bekle-” Ağzını açtığında
itiraz ettim. “Bekle. Önce ne diyeceğimi bir dinle. Ben bitirene kadar bir
şey söyleme. İkimiz de yumurta kafalıların Talulla’yı laboratuvarda tutmak
istediklerini biliyoruz. Kurtadamların geri dönmesini istediğine
inanıyorum ama Poulsom gibi insanlar bu işi akışına bırakmayı göze almak
istemez. Onu bir daha asla görmeme ihtimalim olduğunu biliyorum, hatta
Grainer’ın elinden kurtulsam bile… <span>beni</span> de
laboratuvara kapatmadığınız sürece. Bak, planın bu olduğuna
eminim. Ben Grainer’ı haklar haklamaz sizin çocuklar
uyuşturucu oklarla ve bir kafesle ortaya çıkacaklar. Eğer durum
buysa benim için sorun değil. Eğer durum buysa bir itirazım yok. Eğer
geriye kalan günlerimi Talulla’yla geçirmemin tek yolu onunla birlikte
kobaylık etmekten geçiyorsa varsın öyle olsun. Onsuz yaşamaktansa onun kaderini
paylaşmayı tercih ederim. Şimdi istiyorsan gülebilirsin.” </span></span></p>

<p class="calibre2"><span class="font1"><span class="calibre4">Gülmedi ama kaşlarının aşağı inmesi hayli uzun sürdü.
Sonunda gülümsedi. “Sana bir şey diyeyim mi Jake?” dedi. ”Senden
hoşlanıyorum. Gerçekten. Net birisin. Uğraşmak zorunda kaldığım <span>boktan</span> heriflerin çoğu bir sis bulutunun içinde
debeleniyordu.’’ Omuzlarını silkti. “Haklısın elbette. Bulaşmanın gerçekten
işleyip işlemediğini anlayana kadar Talulla’yı ellerinde tutmak
istiyorlar. Ellerinde tuttukları kurtadamların sayısını elliye çıkarmak,
sonra hepsini dışarı salmak ve oyunu yeniden başlatmayı istiyorlar. Dürüst
olmam gerekirse, sana neden başka bir şey teklif etmeye çalışmakla
uğraştıklarını bilmiyorum. Ben buna karşı çıktım. Ama işler böyle
yürümeyecek. Ben-” Kendine hâkim oldu. <i class="calibre5">Neredeyse</i> kızardı. <i class="calibre5">Ben
başa geçtiğimde,</i> diyecekti.</span></span></p>

<p class="calibre2"><span class="font1"><span class="calibre4">“Peki ya ben?” dedim. “Bana ne olacak?”</span></span></p>

<p class="calibre2"><span class="font1"><span class="calibre4">“Eğer güvenli bir şekilde yakalayabilirsek seni de
istiyorlar elbette.” </span></span></p>

<p class="calibre2"><span class="font1"><span class="calibre4">“O zaman beni güvenli bir şekilde <i class="calibre5">yakala,</i> olur
mu?”</span></span></p>

<p class="calibre2"><span class="font1"><span class="calibre4">Yüzünde gizlice yapılan bir anlaşmadan keyif
almışçasına bir ifadeyle bana baktı. “Söz veriyorum Jake. Bu konuda bana
güvenebilirsin.” </span></span></p>

<p class="calibre2"><span class="font1"><span class="calibre4">Operasyona dair konuşulacak çok fazla şey yoktu. Bu eve
varır varmaz Ellis’e Beddgelert Köyü’nün yerini söylemiştim, o da yüz altmış
yedi yıl önce kurtadam hayatımın başladığı noktanın bir buçuk kilometre
civarını gösteren, eski tarz bir harita hazırlatmıştı. O bölgenin içinde
kalmam gerekiyordu. Korumalar benimle birlikte Galler’e gelmeyecekti.
Ellis, ben DOKET’i arar aramaz Grainer’ın kendi ekibini bölgeye salacağına
kesin gözüyle bakıyordu. Beni DOKET ajanlarıyla yan yana görmeleri (ya da
buna dair bir söz işitmeleri) Grainer’ı şüphelendirmeye yeterdi.
Ortama tam bir paranoya havası hâkimdi. Yine de, perşembe sabahı özel bir
araç gelip beni alacak ve dosdoğru Caernarfon’a götürecekti. Yalnız
olarak. Evet, otelde birkaç saatliğine korumasız olacaktım fakat bu
kaçınılmazdı. Ellis, Grainer ile birlikte olacaktı.</span></span></p>

<p class="calibre2"><span class="font1"><span class="calibre4">“Seni orada isteyecek mi?” diye sordum.</span></span></p>

<p class="calibre2"><span class="font1"><span class="calibre4">“Her zaman bu iş biterken yanında olacağımı söylerdi.
Sanırım bir görgü şahidi istiyor. Şunu anlaman gerek, bu onun bütün
hayatı. Doruk noktası.” </span></span></p>

<p class="calibre2"><span class="font1"><span class="calibre4">Kafamın içinde pek çok şey olup bitiyordu. Çoğunlukla
kiminle iletişime geçeceğimi, gerekli parayı en çabuk nasıl transfer
edebileceğimi, Castle Oteli’ndeki telefon ve oda dinleme cihazlarını
atlatıp atlatamayacağımı düşünüyordum. Ama bir yandan da Ellis’in akıl hocasını
öldürmeyi gerçekten isteyip istemediğine dair bir kuşku vardı
içimde. Manasız bir kuşku. Talulla’yı geri almamın başka yolu yoktu.</span></span></p>

<p class="calibre2"><span class="font1"><span class="calibre4">“Marylebone’daki ofisimizin numarası bu,” dedi Ellis. <span>“Çarşamba günü, saat dokuzda. </span>Tamam mı?”</span></span></p>

<p class="calibre2"><span class="font1"><span class="calibre4">“Tamam.” </span></span></p>

<p class="calibre2"><span class="font1"><span class="calibre4">Gitmek üzere kapıya doğru döndü.</span></span></p>

<p class="calibre2"><span class="font1"><span class="calibre4">“Ellis?”</span></span></p>

<p class="calibre2"><span class="font1"><span class="calibre4">“Evet?”</span></span></p>

<p class="calibre2"><span class="font1"><span class="calibre4">“Talulla gerçekten de iyi mi? Yani, kimse ona bir şey
yapmıyor mu?”</span></span></p>

<p class="calibre2"><span class="font1"><span class="calibre4">Tekrar bana baktı. Bir anlığına bütün maskeler düştü ve
gerçekte ne düşündüğünü görebildim. Zayıf düştüğümü, bir açıdan onu
yüzüstü bıraktığımı düşünüyordu. Elbette aynı şey Grainer için de
geçerliydi. Ve ondan önce de annesi için. O anda Ellis’in hayatım boyunca
karşılaştığım en yalnız insan olduğunu fark ettim. Aramızdaki o arıtılmış
dakikada onun gelecekteki halini, yükselerek bir despot oluşunu, kendini tecrit
ettiğini, kaçınılmaz olarak çıldırdığını ve büyük bir ihtimalle de intihar
edeceğini gördüm. <span>İçinde hiç sevgi olmaksızın. </span>Bunu
ikimiz de gördük. Ve sanki evren, kalbin (hatta kurtadam kalbinin bile)
sapkınlığının sonsuz olduğunu kanıtlamak için görevlendirilmişçesine ona
bir parça acıdığımı hissettim. Bunu o da hissetti… <span>ve</span>
korkudan doğan bir refleksle bağlantıyı kopardı.</span></span></p>

<p class="calibre2"><span class="font1"><span class="calibre4">“O iyi Jake,’’ dedi. “Gayet iyi. Sözüm söz.
Endişelenmeyi bırak. Buradaki erzakların yeterli mi?”</span></span></p>

<p class="calibre7"><span class="font1"><span class="calibre4">***</span></span></p>

<p class="calibre2"><span><span class="font1"><span class="calibre4">Saat sabahın üçü. Gece nöbetindeki
çocukların can sıkıntısı asgari seviyede. </span></span></span><span class="font1"><span class="calibre4">Şöminedeki ateş sönmek üzere,
bacadan giren yağmur yüzünden arada bir tıslıyor. Günlerdir içine düştüğüm zor
durumun -zor durumumuzun; hem benim hem de Talulla’nın- içinden çıkmanın
daha iyi bir yolunu arıyorum. Ama yok. <span>Sonunda bunu
kabullenmek rahatlatıcı. </span>Otuz saat içinde, olmayan Tanrı’ya dua
ederek Marylebone ofisini arayacağım.</span></span></p>

</div>

</body></html>
