<?xml version='1.0' encoding='utf-8'?>
<html xmlns:o="urn:schemas-microsoft-com:office:office" xmlns="http://www.w3.org/1999/xhtml">
  <head>
    <meta content="Word.Document" name="ProgId"/>
    <meta content="Microsoft Word 15" name="Generator"/>
    <meta content="Microsoft Word 15" name="Originator"/>
    <link rel="File-List" href="filelist.xml"/>
    <link rel="Preview" href="preview.wmf"/>
    <!--[if gte mso 9]><xml>
 <o:DocumentProperties>
  <o:Author>Selim SIR</o:Author>
  <o:LastAuthor>Selim SIR</o:LastAuthor>
  <o:Revision>44</o:Revision>
  <o:TotalTime>1532</o:TotalTime>
  <o:Created>2015-01-25T16:24:00Z</o:Created>
  <o:LastSaved>2015-02-07T13:22:00Z</o:LastSaved>
  <o:Pages>230</o:Pages>
  <o:Words>92910</o:Words>
  <o:Characters>529587</o:Characters>
  <o:Lines>4413</o:Lines>
  <o:Paragraphs>1242</o:Paragraphs>
  <o:CharactersWithSpaces>621255</o:CharactersWithSpaces>
  <o:Version>15.00</o:Version>
 </o:DocumentProperties>
 <o:OfficeDocumentSettings>
  
 </o:OfficeDocumentSettings>
</xml><![endif]-->
    <link rel="dataStoreItem" target="ska_dosyalar/props009.xml" href="item0008.xml"/>
    <link rel="themeData" href="themedata.thmx"/>
    <link rel="colorSchemeMapping" href="colorschememapping.xml"/>
    <!--[if gte mso 9]><xml>
 <w:WordDocument>
  <w:View>Print</w:View>
  <w:Zoom>179</w:Zoom>
  
  <w:GrammarState>Clean</w:GrammarState>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
    <!--[if gte mso 9]><xml>
 <w:LatentStyles DefLockedState="false" DefUnhideWhenUsed="false"
  DefSemiHidden="false" DefQFormat="false" DefPriority="99"
  LatentStyleCount="371">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
    <!--[if gte mso 10]>
<style>
 /* Style Definitions */
 table.MsoNormalTable
	{mso-style-name:"Normal Tablo";
	mso-tstyle-rowband-size:0;
	mso-tstyle-colband-size:0;
	mso-style-noshow:yes;
	mso-style-priority:99;
	mso-style-parent:"";
	mso-padding-alt:0cm 5.4pt 0cm 5.4pt;
	mso-para-margin:0cm;
	mso-para-margin-bottom:.0001pt;
	mso-pagination:widow-orphan;
	font-size:10.0pt;
	font-family:"Times New Roman","serif";}
</style>
<![endif]-->
    <!--[if gte mso 9]><xml>
 
</xml><![endif]-->
    <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body vlink="purple" link="blue" class="calibre">
<div class="wordsection">
<p class="calibre7">
<span class="font">
<span class="calibre17">
<br clear="all" class="calibre18" id="calibre_pb_4"/>
</span></span></p>

<p class="calibre7"><span class="font1"><span class="calibre19">I</span></span></p>

<p class="msonormal"><span class="font1"><span class="calibre4"><span> </span></span></span></p>

<p class="msonormal"><span class="font1"><span class="calibre4">“Bu resmi bir bilgi,” dedi
Harley. “Berlinliyi iki gece önce öldürmüşler. Sen sonuncusun.”<span>  </span>Kısa bir duraksamanın ardından ekledi:
“Üzgünüm.” </span></span><span class="calibre19"></span></p>

<p class="calibre2"><span class="font1"><span class="calibre4">Bu konuşma dün akşam yaşandı. Earl’s Court
mahallesindeki evinin üst katındaki kütüphanedeydik. Harley taş şömineyle koyu
kırmızı kanepenin arasında, gergin bir şekilde dikiliyordu. Bense bir
elimde bir bardak kırk beş yıllık Macallan viski, diğerindeyse filtreli
Camel sigaramla pencerenin önünde oturmuş dışarıya bakıyor ve
Londra’nın karanlığına hızla yağan karı izliyordum. Odaya
mandalina, deri ve yanan çam odunu kokusu hâkimdi. Aradan kırk sekiz saat
geçmesine rağmen lanetin neden olduğu halsizlik hâlâ üzerimdeydi. Kurt,
vücudumu en son bileklerimden ve omuzlarımdan terk eder. Az evvel duyduğum
şeylere rağmen aklımdan geçen şuydu: Madeline daha sonra o uzun tırnaklı,
manolya kokulu elleriyle ve şu hiç sevmediğim, hiçbir zaman da
sevemeyeceğim sıcak yasemin yağıyla bana masaj yapabilir.</span></span></p>

<p class="calibre2"><span class="font1"><span class="calibre4">“Ne yapacaksın?” diye sordu Harley.</span></span></p>

<p class="calibre2"><span class="font1"><span class="calibre4">İçkimden bir yudum aldım, yutkundum ve viski göğsümü
yakarken bir anlığına İskoç eteklerinin altındaki beyaz bacaklarıyla bataklık
sularını yara yara ilerleyen Macallan</span></span> <span class="font1"><span class="calibre4">klanını görür gibi oldum. <span>Bu <i class="calibre5">resmi
bir</i> bilgi. </span>Sen sonuncusun. Üzgünüm. Bana söylemek üzere olduğu şeyin
ne olduğunu tahmin etmem gerekirdi. Artık söylediğine göre sırada
ne vardı? <span>Hafif bir ontolojik baş dönmesi. </span>Kubrick’in
astronotu, hava hortumu kesilmiş halde sonsuzluğa doğru döne döne uzaklaşıyor…
Bir noktadan sonra insanın hayal gücü kabullenemiyor. Asıl cümle şu: Bunu <i class="calibre5">düşünmeye
bile katlanamıyor.</i> <span>Benimkinin katlanamadığı çok açık.</span></span></span></p>

<p class="calibre2"><span class="font1"><span class="calibre4">“Marlowe?”</span></span></p>

<p class="calibre2"><span class="font1"><span class="calibre4">“Bu oda senin için bir ölüden farksız,” dedim. “Ama
dünyadaki tüm kitap kurtlarım sevinç gözyaşlarına boğabilir.”<span>  </span>Abartmıyorum. Harley’nin altı milyon
değerinde bir koleksiyonu var. Kitap okumaktan vazgeçtiği bir hayat
safhasına girdiği için artık hiçbirinin kapağını açmıyor. Eğer on yıl daha
yaşarsa bir sonraki safhaya geçecek, yani tekrar okumaya başlayacak.
Okumayı bırakmak ilk başlarda olgunluğun zirvesi gibi görünür. Tıpkı tüm
göstermelik zirveler gibi. <span>Bu insanlara özgü bir şey. </span>Buna
sayısız kereler tanık oldum. İki yüzyıl yaşarsanız her şeye sayısız
kereler tanıklık edersiniz.</span></span></p>

<p class="calibre2"><span class="font1"><span class="calibre4">“Bu durumun senin için nasıl bir şey olduğunu hayal
dahi edemiyorum,” dedi.</span></span></p>

<p class="calibre2"><span class="font1"><span class="calibre4">“Ben de öyle.” </span></span></p>

<p class="calibre2"><span class="font1"><span class="calibre4">“Bir plan yapmamız gerekiyor.” </span></span></p>

<p class="calibre2"><span class="font1"><span class="calibre4">Cevap vermedim. Bıraktım sessizlik, plan yapmanın
alternatifini oluştursun. Harley bir Gauloise</span></span><a href="ska_split_068.htm#_edn1" title="" class="pcalibre1 pcalibre" id="_ednref1"><span class="msoendnotereference"><span class="calibre4"><span><!--[if !supportFootnotes]--><span class="msoendnotereference"><span class="calibre20">[i]</span></span></span></span></span></a><span class="font1"><span class="calibre4"> yakıp titreyen, bugünlerde mor
damarlarla ve karaciğer lekeleriyle bezeli bir elle bardaklarımızı
doldurdu. Yetmiş yaşında olmasına rağmen incelen, uzunca gri saçlara ve
nikotinle lekelenmiş, cilalanmış gibi duran posbıyıklara sahip. Eskiden
olsa erkek sevgilileri ona Buffalo Bili derlerdi. Şimdilerdeyse bu ismin
sadece <i class="calibre5">Kuzuların</i> Sessizliğindeki seri katile ait olduğunu sanıyorlar.
Doktoru ona bu alışkanlığının omuriliğini mahvettiğini söylemesine rağmen,
fiziksel bir zayıflık hissettiği zamanlarda kemik saplı bir bastona
yaslanıyor. ”Berlinli,” dedim. “Onu Grainer mı öldürmüş?”</span></span></p>

<p class="calibre2"><span class="font1"><span class="calibre4">“Hayır. Grainer’ın Californialı çırağı, Ellis.” </span></span></p>

<p class="calibre2"><span class="font1"><span class="calibre4">“Grainer kendini asıl gösteriye saklıyor desene. Benim
peşimden tek başına gelecek. “</span></span></p>

<p class="calibre2"><span class="font1"><span class="calibre4">Harley kanepeye oturdu ve gözlerini yere dikti. Onu
korkutan şeyin ne olduğunu biliyorum: Eğer ondan önce ölürsem kendisiyle
vicdanı arasında hiçbir teselli edici gerçeküstülük kalmayacak. Jake Marlowe
bir canavardır, gerçek. İnsanları öldürür ve yer, gerçek. Bu da onu,
Harley’yi, gerçek bir suç ortağı yapar, gerçek. Canlı olduğum, yürüdüğüm,
konuştuğum ve ayda bir kez dolunay kaçamağımı yaptığım sürece yozlaşmış
bir rüyadaymışçasına yaşayabilir. <i class="calibre5">Aklıma gelmişken, en iyi arkadaşımın
bir kurtadam olduğunu söylemiş miydim?</i> Ölürsem acımasız bir uyanış
yaşamasına neden olacağım. <i class="calibre5">Marlowe’a işlediği cinayetlerden yakayı
sıyırması için yardım ettim.</i> Muhtemelen ya intihar eder ya da hepten
kafayı üşütür. Sol üst dişlerinin tamamı altın kaplama ve bu antikalığı zaten
yarı-deli olduğunun bir göstergesi.</span></span></p>

<p class="calibre2"><span class="font1"><span class="calibre4">“Bir sonraki dolunayda,” dedi. “Av’ın geri kalanına
geriye çekilme emri verildi. Bu Grainer’ın partisi. Onun nasıl biri olduğunu
bilirsin.” </span></span></p>

<p class="calibre2"><span class="font1"><span class="calibre4">Bilmez miyim? Eric Grainer, Av’ın ağır ağabeyidir.
DOKET’in (Doğaüstü Olayları Kontrol Etme Teşkilatı) tüm yüksek rütbeli
üyeleri, uzmanlık alanlarını sergileyiş biçimlerine göre kollanır ya da
finanse edilirler. Grainer’ın uzmanlık alanıysa benim türümün izini sürüp
öldürmek. <i class="calibre5">Benim türümün.</i> Görünen o ki DOKET’in katilleri ve
son yüzyıldır mahalleye hiç yeni bir uluyan çocuğun katılmaması sayesinde
geriye bir tek ben kaldım. <span>Gerçek ismi Wolfgang<a class="pcalibre1 pcalibre" id="footnote1"></a><a href="ska_split_068.htm#_edn2" title="" class="pcalibre1 pcalibre" id="_ednref2"><span class="msoendnotereference"><span><!--[if !supportFootnotes]--><span class="msoendnotereference"><span class="calibre20">[ii]</span></span></span></span></a>
(Tanrı öldü, ironi hâlâ neşeli bir biçimde yaşamaya devam ediyor) olan
Berlinliyi düşündüm ve zihnimde onun son anlarını canlandırdım: Ay
ışığının aydınlattığı burnu ve terli kürküyle birlikte buzların üzerinde
sendeliyor, gözleri çok kısa bir süreliğine şüphe, korku, dehşet, üzüntü
ve rahatlama hislerinin hepsini birden aynı anda yansıtıyor… ardından</span>
gümüşün o beyaz ve son ışığı geliyor.</span></span></p>

<p class="calibre2"><span class="font1"><span class="calibre4">“Ne yapacaksın?” diye tekrarladı Harley.</span></span></p>

<p class="calibre2"><span class="font1"><i class="calibre5"><span class="calibre4">Kurt var, çete yok.</span></i></span><span class="font1"><span class="calibre4"> Mizah anlayışım giderek kararıyor.
Pencereden dışarı baktım. Kar, Eski Ahit’teki salgınların acımasızlığına
denk bir hızla yağıyordu. Earl’s Court Yolu’ndaki yayalar tökezliyor, ayakları
kayıyor ve fırıl fırıl dönen o soğuk, meleksi serinliğin içinde ya
çocukluklarının hâlâ orada bir yerde olduğunu hissediyor ya da
yüzlerine hızla çarpan bir ağaç dalının yarattığı etki misali, artık
birer çocuk olmadıklarını fark ederek şok geçiriyorlardı. İki
gece önce kırk üç yaşındaki bir serbest fon uzmanını
yemiştim. Kimsenin özlemeyeceği tipleri seçtiğim bir evredeyim. Görünüşe
göre son evrem.</span></span></p>

<p class="calibre2"><span class="font1"><span class="calibre4">“Hiçbir şey yapmayacağım,” dedim.</span></span></p>

<p class="calibre2"><span class="font1"><span class="calibre4">“Londra’yı terk etmelisin.” </span></span></p>

<p class="calibre2"><span class="font1"><span class="calibre4">“Ne amaçla?”</span></span></p>

<p class="calibre2"><span class="font1"><span class="calibre4">“Yine başlama.” </span></span></p>

<p class="calibre2"><span class="font1"><span class="calibre4">“Zamanı geldi.” </span></span></p>

<p class="calibre2"><span class="font1"><span class="calibre4">“Hayır, gelmedi.” </span></span></p>

<p class="calibre2"><span class="font1"><span class="calibre4">“Harley…” </span></span></p>

<p class="msonormal"><span class="font1"><span class="calibre4">“En az bizim kadar senin
de yaşamaya hakkın var.”<span>  </span>“Sizin kadar
olduğu pek söylenemez.” </span></span></p>

<p class="calibre2"><span class="font1"><span class="calibre4">“Her neyse. Yaşamaya devam edeceksin. Ve sakın yorgun
olmakla ilgili o şiirsel saçmalıklara başlayayım deme. Hepsi safsata. Boş
laf bunlar.” </span></span></p>

<p class="calibre2"><span class="font1"><span class="calibre4">“Boş laf falan değiller,” dedim. “Yoruldum.” </span></span><span class="calibre4"></span></p>

<p class="calibre2"><span class="font1"><span class="calibre4">“Çok uzun zamandır etrafta olmak, geçmiş tarafından
yıpratılmak, çok fazla şeyle dolmak, anlamsızca doymak… <span>bana</span> bunlardan bahsettin. Sana inanmıyorum. Zaten
her halükârda vazgeçmeyeceksin. Yaşamayı seviyorsun, çünkü ondan
ötesi yok. Tanrı diye bir şey yok ve onun bize verdiği tek emir yaşamak.
Bana söz ver.” </span></span></p>

<p class="calibre2"><span class="font1"><span class="calibre4">Harley bana havadisleri verdiğinden beri, dürüst olan
bir yanım şöyle düşünüp duruyordu: <i class="calibre5">Artık hikâyeyi anlatmalısın. Anlatılmaz
olan hikâyeyi. Ne kadar erteleme aldığını merak eder dururdun. Görünüşe
göre yüz altmış yedi yılmış. Bir kızı bekletmek için çok uzun bir süre.</i></span></span></p>

<p class="calibre2"><span class="font1"><span class="calibre4">“Bana söz ver Jake.” </span></span></p>

<p class="calibre2"><span class="font1"><span class="calibre4">“Ne için söz vereyim?”</span></span></p>

<p class="calibre2"><span class="font1"><span class="calibre4">“Grainer izini bulup seni öldürene dek orada ruh gibi
oturmayacağına söz ver.” </span></span></p>

<p class="calibre2"><span class="font1"><span class="calibre4">Ne zaman bu ânı hayal etsem saf bir rahatlama
hissedeceğimi düşünürdüm, işte o an sonunda gelip çatmıştı ve sahiden de
rahatlama hissediyordum, fakat hiç de saf değildi. Benliğimin çıkarcı, küçük
ateşi itiraz ederek titreşiyordu. Artık eskiden olduğu kişi olduğundan
değil. Bugünlerde hüzünlü bir tebessümü hak ediyor; yaşlı bir adamın
işlevini yitirmiş yumurtalıklarında bir şehvet sızısı hissetmeyi
hak ettiği kadar. “Onu vurdular, değil mi?” diye sordum.
“Herr Wolfgang’ı kastediyorum.” </span></span></p>

<p class="calibre2"><span class="font1"><span class="calibre4">Harley sigarasından huzursuz bir nefes aldı, sonra da
dumanını burun deliklerinden üflerken Gauloise’ı obsidiyenden yapılma, ayaklı
bir küllüğün içine bastırarak söndürdü. “Hayır, vurmadılar,” dedi. “Ellis onun
kafasını kesti.” </span></span></p>

</div>

</body></html>
