<?xml version='1.0' encoding='utf-8'?>
<html xmlns:o="urn:schemas-microsoft-com:office:office" xmlns="http://www.w3.org/1999/xhtml">
  <head>
    <meta content="Word.Document" name="ProgId"/>
    <meta content="Microsoft Word 15" name="Generator"/>
    <meta content="Microsoft Word 15" name="Originator"/>
    <link rel="File-List" href="filelist.xml"/>
    <link rel="Preview" href="preview.wmf"/>
    <!--[if gte mso 9]><xml>
 <o:DocumentProperties>
  <o:Author>Selim SIR</o:Author>
  <o:LastAuthor>Selim SIR</o:LastAuthor>
  <o:Revision>44</o:Revision>
  <o:TotalTime>1532</o:TotalTime>
  <o:Created>2015-01-25T16:24:00Z</o:Created>
  <o:LastSaved>2015-02-07T13:22:00Z</o:LastSaved>
  <o:Pages>230</o:Pages>
  <o:Words>92910</o:Words>
  <o:Characters>529587</o:Characters>
  <o:Lines>4413</o:Lines>
  <o:Paragraphs>1242</o:Paragraphs>
  <o:CharactersWithSpaces>621255</o:CharactersWithSpaces>
  <o:Version>15.00</o:Version>
 </o:DocumentProperties>
 <o:OfficeDocumentSettings>
  
 </o:OfficeDocumentSettings>
</xml><![endif]-->
    <link rel="dataStoreItem" target="ska_dosyalar/props009.xml" href="item0008.xml"/>
    <link rel="themeData" href="themedata.thmx"/>
    <link rel="colorSchemeMapping" href="colorschememapping.xml"/>
    <!--[if gte mso 9]><xml>
 <w:WordDocument>
  <w:View>Print</w:View>
  <w:Zoom>179</w:Zoom>
  
  <w:GrammarState>Clean</w:GrammarState>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
    <!--[if gte mso 9]><xml>
 <w:LatentStyles DefLockedState="false" DefUnhideWhenUsed="false"
  DefSemiHidden="false" DefQFormat="false" DefPriority="99"
  LatentStyleCount="371">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
    <!--[if gte mso 10]>
<style>
 /* Style Definitions */
 table.MsoNormalTable
	{mso-style-name:"Normal Tablo";
	mso-tstyle-rowband-size:0;
	mso-tstyle-colband-size:0;
	mso-style-noshow:yes;
	mso-style-priority:99;
	mso-style-parent:"";
	mso-padding-alt:0cm 5.4pt 0cm 5.4pt;
	mso-para-margin:0cm;
	mso-para-margin-bottom:.0001pt;
	mso-pagination:widow-orphan;
	font-size:10.0pt;
	font-family:"Times New Roman","serif";}
</style>
<![endif]-->
    <!--[if gte mso 9]><xml>
 
</xml><![endif]-->
    <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body vlink="purple" link="blue" class="calibre">
<div class="wordsection">
<h2 class="calibre22" id="calibre_pb_88"><a class="pcalibre1 calibre23 pcalibre" id="bookmark59"></a><span class="font12"><span class="calibre24">56</span></span><span class="calibre24"></span></h2>

<p class="calibre2"><span class="font1"><span class="calibre4">Kimse
ırzıma geçmedi. Birinci sebebi hepsinin Poulsom’dan korkması ve sanırım o da bu
tarz şeylerin hepsini menüden kaldırtmış. İkincisiyse ırzıma geçtikleri
takdirde beni öldürmek zorunda kalacak olmaları: Tecavüz ettiğiniz
bir kadının sizi takip etmesi ayrı, tecavüz ettiğiniz bir <i class="calibre5">kurtkadının</i>
takip etmesi apayrı bir şeydir. Kaçırılmamın ardından yaşanan ilk birkaç
saatte bu olasılıktan korkmayı bıraktım.</span></span></p>

<p class="calibre2"><span class="font1"><span class="calibre4">Derken ikinci kez kaçırıldım.</span></span></p>

<p class="calibre2"><span class="font1"><span class="calibre4">Jake’i görmek zordu. Korkunç görünüyordu. Yüzündeki o
tırnak izleri hakaretten farksızdı. Orada, otel penceresinde dururken çok
yalnız görünüyordu. Gömleğini yanlış iliklemişti; tek düğmesi sıranın dışında
kalmış ve hafif bir çarpıklık oluşturmuştu. Yüzümdeki makyaj
yakışıksız görünmeme neden oluyordu. İstediğim -milyonlarca
diğer şeyin yanı sıra- ona güzel görünmekti ve evren buna sapkınca
yardımcı olmuştu. O günün erken saatlerinde, beni tuttukları yerde -oraya
‘beyaz hapishane’ diyorum- kadın muhafızlardan biri bana içinde kozmetik
malzemeleri bulunan bir kese kâğıdı uzattı. Göz kalemi, maskara,
dudak parlatıcı, göz farı, allık. “Bu gece sevgilini göreceğini
biliyorum,” dedi. “Bunları nereden bulduğunu kimseye söyleme.”<span>  </span>Utanmıştı. Garip olan o âna dek son derece
soğuk davranmış olmasıydı. Ona <span>Götü</span>-sıkı adını
takmıştım. O kadar şaşırmıştım ki tek kelime bile edemedim. Daha sonra ranzama
oturup ağladım. Bir yerlerde çocukken sizi ağlatan şeyin insanların
zalimliği, yetişkinken sizi ağlatan şeyinse insanların merhameti olduğunu
okumuştum. O âna dek herhangi bir şeyi merhamet olarak adlandırmayı tamamen
bıraktığımı fark etmemiştim. Ama sonra Jake’i gördüğümde, bariz bir
şekilde tükendiğine ve tamamen yalnız gözüktüğüne şahit olduğumda
yüzümdeki makyaj değersiz, <i class="calibre5">kızlara</i> has ve aptalca bir hareket gibi
geldi. <span>(</span>O kız hâlâ içimde, beline kadar canavarın
aldığı kurbanların kanma ve bağırsaklarına batmış durumda. Orada kızı
öldürebilecek bir şeyler olabilir fakat ne olabileceğini hayal dahi edemiyorum.<span>)</span> <i class="calibre5">İyi misin? İyiyim. Ya sen? Ben de iyiyim.</i>
Haftalarca bekler, sonra da o an geldiğinde en basit cümleleri kurarsınız.
Ona yakın olmak kalbimi, başımı, göğüslerimi ve <i class="calibre5">rahmimi</i> acıttı;
sanki kurt, bedenimi yırtarak dışarıya çıkmaya başlamış gibi hissettim.
California’da paylaştığımız cinayet, göğsümden başlayıp dışarıya doğru açılarak
sert bir viski gibi içime yayıldı; ellerimde, dişlerimde ve kafa derimde
gizli bir coşku peyda oldu. <i class="calibre5">Dikkatli ol,</i> dedi Poulsom. <i class="calibre5">Kendine
zarar vereceksin. </i>Kelepçeleri kastediyordu. Onları zorladığımın
farkında değildim.</span></span></p>

<p class="calibre2"><span class="font1"><i class="calibre5"><span class="calibre4">Keşke şu anda yanma gelebilseydim.</span></i></span></p>

<p class="calibre2"><span class="font1"><i class="calibre5"><span class="calibre4">Ah, Tanrım,</span></i></span><span class="font1"><span class="calibre4"> Lu, <i class="calibre5">ben-</i></span></span></p>

<p class="calibre2"><span class="font1"><span class="calibre4">Bize otuz saniye sözü vermişlerdi. Bana üç gibi geldi.
Göz ucuyla şöyle bir bakış. Bir bulanıklık. <span>Aşk pahasına bir
şaka. </span>Ardından araba hareket etmeye başladı. Kafamı çevirip
arka pencereden bakmaya, aydınlık pencerede giderek küçülen Jake’i
görmeye çalıştım. Gidiyor. Gitti. Bu bana okuldaki ilk günümü, karnımda
oluşan boş bir yumruyu anımsattı; çünkü annem ağladığımı görmüş ama buna
rağmen sırtını dönüp arabaya doğru uzaklaşmıştı. O günden sonra görmeye
dayanamadığını, gümüş renkli Volvo’ya. Öğrendiğiniz ilk şeylerden biri
kaybetmektir. Ondan sonra hayatınızın geri kalanını bunu unutmaya
çalışarak geçirirsiniz.</span></span></p>

<p class="calibre2"><span class="font1"><span class="calibre4">Jake soyutlamayı bıraktığını söylüyor. Görünüşe göre
ben başladım. Bunu yazmak kolay değil. Üniversite yıllarımdan beri günlük
tutmamıştım. O zamanlar hepimiz tutardık. Genç bir kadının dikenli teller
misali, kilometrelerce uzanan el yazısı. Tam zamanlı bir kendini acındırma
mesleği. <i class="calibre5">Artık ne dediği umurumda değil.</i> Bu, o <i class="calibre5">piç kurusu tarafından
SON KULLANILIŞIM<span>!!!</span></i></span></span></p>

<p class="calibre2"><span class="font1"><span class="calibre4">Beni yeniden Caernarfon’daki beyaz hapishaneye
götürdüklerini sanıyordum (arabada Poulsom’um yanı sıra Merritt ve Dyson adlı
iki de muhafız vardı), artık orası her neredeyse. Galler’de olduğumuzu
biliyordum, ama hepsi bu kadardı. Her standart Amerikalı gibi, Avrupa
coğrafyasına dair bilgim rezaletti ve yolda gördüğüm tabelalar -Llandovery,
Rhayader, Dolgellau- pekâlâ Harikalar Diyarı’na da ait olabilirdi. Bir
şeyler yapmam gerekiyordu ama ne yapacağımı bilmediğimden yakalandığım ilk
günden beri başım ağrıyordu. Grainer, Jake’ten daha ölü olduğunda
serbest bırakılacağım martavalını yanmamıştım, ama oyuna
ayak uydurmak dışında bir seçeneğim yoktu. Telefondaki
sayalı dakikalarımız, Jake’in mesajını kelimelerin arasındaki boşluklardan
bana taşımıştı: Sabırlı ol. Seni oradan kurtaracağım. Kendimi iyi hissettiğim
zamanlarda bu kelimeler sanki cebimde kuvvetli bir tılsım varmış gibi
hissetmeme neden oluyordu. Kötü hissettiğim zamanlardaysa sanki bir ses
(aslına bakarsanız Sylvia Hala’mın, yani çocukken iyimserliğimin üzerine bir
asit yağmuru gibi inen o <span>kaltağın</span> sesi) durmadan,
Sevgilin gelmeyecek seni aptal kız, öldün sen, diyordu. Ve Jake’i
gördükten sonraki şu dakikalar kendimi <i class="calibre5">kötü</i> hissettiğim zamanlardı.
Çok yorgun görünüyordu. Yüzündeki o tırnak izleri ve yanlış iliklenmiş gömleği<span>.,.</span></span></span></p>

<p class="calibre2"><span class="font1"><span class="calibre4">Güzergâhımızın (her iki tarafında ağaçlar bulunan, dönemeçli
bir otoyol) bir trafik kazası nedeniyle tıkandığını fark ettiğimizde yaklaşık
yirmi dakikadır yol alıyorduk. Işıkları mahzunca ağaçlara sıçrayan, sessiz
bir ambulans; yerde yatan kasklı bir motosikletçiyle ilgilenen iki
doktor; hemen yakınlarında duran, devrilmiş bir motosiklet.</span></span></p>

<p class="calibre2"><span class="font1"><span class="calibre4">“Ee…”<span>  </span>dedi
Poulsom. Benimle ve Dyson’la beraber aracın arka tarafında oturuyordu.
Direksiyonun başında Merritt vardı.</span></span></p>

<p class="calibre2"><span class="font1"><span class="calibre4">“Sakıncalı bir durum,” dedi Dyson.</span></span></p>

<p class="calibre2"><span class="font1"><span class="calibre4">“Geri dön,” dedi Poulsom. “Hemen.” </span></span></p>

<p class="calibre2"><span class="font1"><span class="calibre4">Daha sonra olan her şey birdenbire oldu. Aynalı camdan
düzgünce geçen bir merminin cılız, belirgin sesi duyuldu… <span>ve</span> Merritt’in başı neredeyse aynı anda geriye doğru
savruldu.</span></span></p>

<p class="calibre2"><span class="font1"><span class="calibre4">Bunu yoğun, hülyalı bir bocalama takip etti: Poulsom
omuz kılıfındaki tabancayı çekmeye, Dyson atışın geldiği yönün aksi
tarafındaki kapıya ulaşabilmek için ikimizin üzerinden geçmeye çalışıyordu
ve ben de -bir işe yaramayacağını hayal meyal bilmeme rağmen- bağlarımdan
kurtulmaya çabalıyordum. Halimizi gören biri olsaydı bizi Üç Ahbap
Çavuşlara benzetirdi. Dyson arka kapıdan dışarıya atlarken bir ayağıyla
baldırlarımdan birine bastığı için bir an tüm ağırlığını üzerimde
hissettim… Derken dışarıdaydı, ağaçların arkasına ulaşmaya çalışıyordu.</span></span></p>

<p class="calibre2"><span class="font1"><span class="calibre4">Başaramadı. Henüz altı adım uzaklaşmıştı ki makineli
bir tüfekten çıkan kısa bir tarama sesi yere yığılmasına neden oldu. Bunu takip
eden sessizlik sırasında yanımda oturan Poulsom’un bedeninin
kabullenmişlikle gevşediğini hissettim.</span></span></p>

<p class="calibre2"><span class="font1"><span class="calibre4">“Dışan çık Poulsom, yavaşça,” dedi bir erkek sesi.
“Ellerin görebileceğimiz bir yerde olsun.” <span> </span>Merritt’in bedeninin üzerinden ön camdan
dışarıya baktım. Hem doktorlar hem de motosikletçi artık ayaktaydı, arka
kapılan açık olan ambulansın yanında duruyorlardı ve hepsinin elinde birer
tüfek vardı. Yağmur başladı.</span></span></p>

<p class="calibre2"><span class="font1"><span class="calibre4">“Eh, Talulla,” dedi Poulsom usulca, “sanırım bu iş
benim için kötü bitecek.”<span>  </span>Dışarı çıktı.
Hareketsiz bir biçimde oturmaya devam ettim. Zaten çok fazla seçeneğim de
yoktu; beyaz hapishanemdeyken gezinme özgürlüğüm vardı, ama araca
bindirildiğimde beni Guantanamo Kampı benzeri bağlarla ve yalnızca küçük
adımlar atmama izin veren, el ve ayak bileklerimi kısıtlayan 1 şeklindeki
bir aparatla bağlamışlardı. Ayak bileklerime taktıkları bir diğer kelepçe
çiftiyse beni koltuğun cıvatalı tabanına bağlıyordu.</span></span></p>

<p class="calibre2"><span class="font1"><span class="calibre4">“At silahını,” dedi ses, Poulsom’a. “Yüzükoyun yere
yat, ellerini arkanda birleştir. Hemen.” </span></span></p>

<p class="calibre2"><span class="font1"><span class="calibre4">Solumdaki açık kapıdan bakarak Poulsom’un talimatlara
uymasını seyrettim. O kendisinden istenilen pozisyonu aldıktan bir saniye sonra
ağaçların arasındaki karanlıktan atletik yapılı, siyah <span>kamuflajlı</span>
bir adam çıktı. Üzerindeki teçhizata, asker tıraşı yapılmış siyah saçlarına ve
ağırlaşmış gözkapaklarına bakılırsa bir Avcı‘ydı bu. Dizlerini Poulsom’un
ensesine bastırıp onu kelepçeledi, sonra da ayağa kalkmasına kibarca
yardım etti.</span></span></p>

<p class="calibre2"><span class="font1"><span class="calibre4">“Bayan?”</span></span></p>

<p class="calibre2"><span class="font1"><span class="calibre4">Ürktüm. Motosikletli adam -başlığını çıkardığı için
artık neşeli bir yüze, keçi sakala ve burnunda gümüş bir pirsinge sahip,
genç biri olduğunu görebiliyordum- sağımdaki açık kapının önünde
duruyordu; elinde ağır bir tel makası vardı. Soğuk, nemli hava yüzüme ve
boğazıma temas etti. Aniden kendimi çok susamış hissettim.</span></span></p>

<p class="calibre2"><span class="font1"><span class="calibre4">“Korkmayın. Sadece bacaklarınızı serbest bırakacağım.
Müsaadenizle.”<span>  </span>Eğildi ve neredeyse hiç
çaba harcamadan ayak bileklerimi koltuğa bağlayan kabloyu kesti. “Diğerleriyle
daha sonra ilgileneceğim,” dedi. “Eğer koluma girerseniz çıkmanıza yardım
edebilirim. İşte böyle.” </span></span></p>

<p class="calibre2"><span class="font1"><span class="calibre4">Adrenalin patlamasına ve çılgınca tahmin yürütmelerime
rağmen <span>(</span>bu Jake’in işi miydi? Kurtarılıyor muydum?<span>)</span> arabanın içinde geçirdiğim sıkışık saatlerin ardından
yeniden dik durabilmek güzeldi. Yüzümü yağan yağmura doğru kaldırdım. Rutubetli
orman rayihasıyla dolu olan, ıslak asfalt, barut, benzin ve motosiklet
derisinin baştan çıkarıcı kokusuyla bezeli gece havası nefisti. Dönüşüme
çok yakın olduğumdan açlık dalgalar halinde içimden
geçiyor, bacaklarımdaki tüm gücü alıp götürüyordu.
Sendeledim, neredeyse düşünüyordum. Dalgalanma hissi geçti. Kalın bir
bulutun altındaydık fakat ay orada olduğumu biliyordu. Damağıma, dişlerime,
avuçlarıma, karnıma ve vajinama işliyordu. <span>(</span>Hapishanede
katlandığım cehennemlerden biri de cinsel arzularımın aptalca ısrarıydı.
Etrafta beni izleyen kameralar olduğunu bildiğim halde yorganın altında ya
da yatakta mastürbasyon yapıyordum. Gerçi Poulsom izlenmediğim konusunda
beni temin etmişti. “Şişkin ay evresine girdiğimizde artan libidonun senin
için sorun olacağını biliyorum,” demişti. Bir an için adamlarım, bir vibratörü
ya da Tanrı korusun, kendisini kullanmamı önereceğinden korkmuştum. Ama
şöyle devam etti: “Lütfen şunu anla Talulla, kameralar odanın kapısından
öteye geçmiyor. O kapının arkasında kapladığın boşluk tamamen sana özel,
söz veriyorum. İşleri senin için gereğinden daha fazla zorlaştırmak gibi
bir arzumuz kesinlikle yok.”<span>  </span>Bu da
hapishanedeki bir diğer cehennemi doğuruyordu: Poulsom’a karşı medeni
olmaya çalışmak. Gerçek şu ki ondan ilk görüşte nefret etmiştim ve bunu o da
biliyordu, ama bildiği bir diğer şey de onu kızdırmayı göze
alamayacağımdı. Vaktiyle bir röportaj okumuştum. Birisi, bir aktris, Christopher
Walken’ın Qames Woods da olabilir<span>)</span> formaldehit
koktuğundan, hatta ona benzer bir <i class="calibre5">tadı olduğundan</i> şikâyet ediyordu. Her
halükârda ona inanıyorum, çünkü aynı şey Poulsom için de geçerliydi. Balık
gibi gözleri, balmumunu andıran cildi, çok uzun bir zamandır floresanların
altında yaşadığını ima eden o görünüş…<span>)</span></span></span></p>

<p class="calibre2"><span class="font1"><span class="calibre4">Avcı, kulaklıkları vasıtasıyla birileriyle konuştu. <span>“Tamam, her şey yolunda. </span>Gelebilirsiniz.”<span>  </span>Zırhlı bir minibüs, ağaçların arasındaki
gizlenmiş bir boşluktan yavaşça çıktı ve minivanın arkasına yanaştı.
Doktorlar ambulansın kapılarını kapatır ve motosikleti doğrulturken Poulsom ve
ben de minibüsün arka tarafına, motosikletçinin açtığı kapılara doğru
götürülüyorduk. Aracın içinde çelik bir kafes duruyordu; rahatça yerleştirilmiş
ve sıkıca sabitlenmişti. Ne bir kilidi ne de anahtarı vardı; kilidin
olması gereken yerde metal bir mahfazanın içindeki siyah cam gibi görünen,
gizemli bir levha bulunuyordu sadece.</span></span></p>

<p class="calibre2"><span class="font1"><span class="calibre4">Gizemi fazla uzun sürmedi. Avcı, avucunu levhanın
üzerine bastırdı. Bir dizi bip sesinin ve hidroliği andıran bir fısıltının
ardından kafesin kapısı pat diye açıldı.</span></span></p>

<p class="calibre2"><span class="font1"><span class="calibre4">“İçeri,” dedi Avcı. Poulsom zarafetten yoksun bir
şekilde, zorlukla içeri tırmandı ve kısa süre içinde yere oturtulup
parmaklıklara kelepçelendi. Motosikletçi içeri girmeme yardım etti, bileklerimi
kafese bağladı, ardından ayak bileklerimdeki kelepçeleri tamamen çıkardı.
“Böylesi sizin için daha iyi,” dedi. “Sizi bir marul gibi sağa sola
çarpmaktan kurtarır.” </span></span></p>

<p class="calibre2"><span class="font1"><span class="calibre4">Avcı bir sıçrayışta minibüsün arka bölmesine girdi ve
Poulsom’un tepesine dikildi. Makineli tüfeğini omzuna dayayıp belindeki
kılıftan bir tabanca çekti. Namluyu Poulsom’un alnına dayadı. “Telefon,”
dedi.</span></span></p>

<p class="calibre2"><span class="font1"><span class="calibre4">“Ne?”</span></span></p>

<p class="calibre2"><span class="font1"><span class="calibre4">“Ara onları. Peşinize polis takıldı. Onları atlatmaya
çalışacaksınız. Sen tekrar haber verene dek bekleyecekler ama Ellis harekete
geçmekte serbest. <span>Hepsi bu kadar.”  </span>”Anlayacaklardır-”</span></span></p>

<p class="calibre2"><span class="font1"><span class="calibre4">“Onları alarma geçirecek kelimeleri kullanmadığın
takdirde bir <span>bok</span> anlamayacaklar ve o kelimeleri <i class="calibre5">bildiğimi</i>
biliyorsun. Anlaştık mı?”</span></span></p>

<p class="calibre2"><span class="font1"><span class="calibre4">Bir duraksama yaşandı.</span></span></p>

<p class="calibre2"><span class="font1"><span class="calibre4">“İkinci kez sormayacağım.” </span></span></p>

<p class="calibre2"><span class="font1"><span class="calibre4">Poulsom telefonunun kapağını açtı.</span></span></p>

<p class="calibre2"><span class="font1"><span class="calibre4">“Numarayı ben tuşlayacağım,” dedi Avcı.</span></span></p>

<p class="calibre2"><span class="font1"><span class="calibre4">Alnına dayalı bir silah bulunmasına ve aynı anda hem
gergin hem bitkin hem de endişeli olmasına rağmen Poulsom’un performansı
şaşırtıcı derecede ikna ediciydi; <span>boktan</span> şansının
ve tüm evrenin beceriksizliğinin cefasını çeken, korkunç derecede fazla
mesai yapmış bir diktatör gibi konuşmuştu.</span></span></p>

<p class="calibre2"><span class="font1"><span class="calibre4">“Güzel,” dedi Avcı, telefonu cebine atarken.
Motosiklet-çiye bakıp kafasını olumlu anlamda salladı. Beni görmezden
geliyordu; vücudundan elle tutulur bir nefret yayılıyordu. Sadece bana değil,
tüm kadınlara yönelik. Küçük bir kızın ırzına geçtiğini ve onu boğduğunu hayal
ettim; yüzü bunun yeterli olmadığını, hiçbir şeyin yeterli
olmadığını itiraf ediyordu. Burnum böyle şeylerin kokusunu hemen alır.
Bildiğimi biliyordu ve bu da iğrenç, klostrofobik bir yakınlık
oluşturuyordu. İşte o zaman tecavüz konusunda yeniden endişelenmeye
başladım. Tecavüz etmek onun için sıradan bir şeydi. Onu durduran tek şey
gerçekçi engellerdi. Ama korku gerçekçi bir engeldir. Ne olduğumu
biliyordu. Ve bunun onu benden uzak tutacağını ummak zorundaydım. Kalça
kemiğimden bir başka açlık dalgası geçti. Yüzüm yanıyordu. Avcı arkasını
dönüp minibüsten indi.</span></span></p>

<p class="calibre2"><span class="font1"><span class="calibre4">Motosikletli adam cebinden ucu kapatılmış, küçük bir
şırınga çıkardı. “Uyku zamanı doktor,” dedi. Motosikletli</span></span> <span class="font1"><span class="calibre4">ona doğru yaklaşırken Poulsom’un
yüzü korku ve tiksintiyle çarpıldı. “Rahatla. <span>Bu sadece bir
yatıştırıcı. </span>Kıpırdama.”<span>  </span>“Her ne
yapıyorsan-” diye başladı Poulsom, ama motosikletli ona elinin tersiyle, sertçe
vurdu. Koltukaltlarım aniden ısındı.</span></span></p>

<p class="msonormal"><span class="font1"><span class="calibre4">“Şşşt.
Rahatla. İşte böyle.” </span></span></p>

<p class="msonormal"><span class="font1"><span class="calibre4">“Bizi
nereye götürüyorsunuz?” diye sordum. “Söyleyemem bayan. Üzgünüm. Ama çok uzağa
değil.”  Şırıngaya baktığımı görünce de ekledi: “Endişelenmeyin. Sizi
uyuşturmayacağım.”<span>  </span>Göz kırptı, sonra da
diğerlerine katılmaya gitti. Poulsom’un gözleri kapandı.</span></span></p>

<p class="calibre2"><span class="font1"><span class="calibre4">“Hadi gidelim beyler,” dedi Avcı. Minivanın kapılarının
kapandığını ve ambulansın motorunun çalıştığını duydum. Tüm bu tuzak iki
ya da üç dakikadan daha uzun sürmemişti.</span></span></p>

<p class="calibre2"><span class="font1"><span class="calibre4">Hafif bir ağırlık kayması bana şoförümüzün zırhlı
minibüsten indiğini haber verdi. Bir saniye sonra Avcı’nın yanında, kırklı
yaşlarının başında, bir güvenlik firmasının üniformasını giyen bir adam
belirdi. “Bilmeniz gerektiğini düşündüm efendim,” dedi. “Sanırım birkaç
kilometre arkamızda bizi takip eden biri var. Emin olamadım. Muhtemelen
paranoyadır.” </span></span></p>

<p class="msonormal"><span class="font1"><span class="calibre4">“Ne
tür bir araç?”</span></span></p>

<p class="calibre2"><span><span class="font1"><span class="calibre4">“Beyaz bir Land Rover. </span></span></span><span class="font1"><span class="calibre4">Plakası AL 255 JPR. <span>Sürücüsü yalnız bir erkek. </span>Muhtemelen önemli bir şey değil.
Bir kilometre içerisinde o araçtan birkaç tane olabilir.” </span></span></p>

<p class="calibre2"><span class="font1"><span class="calibre4">“Beyaz olduğu için,” dedi motosikletçi. “Beyazı daha
çok fark edersin. Buna Moby Dick reaksiyonu denir. Hangi <span>salak</span>
beyaz bir arabayla başkalarını takip eder ki?”</span></span></p>

<p class="msonormal"><span class="font1"><span class="calibre4">“Dünya
onlarla dolu,” dedi Avcı. “Yine de patrona haber vereceğim. Gidelim.” </span></span></p>

</div>

</body></html>
