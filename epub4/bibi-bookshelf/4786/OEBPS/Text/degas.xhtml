<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre5"><a id="bookmark0" class="calibre16"></a><span class="font4">Degas</span></h2>
<p class="calibre1"><span class="font">Bir tarafta aşk var, demiş bir keresinde, öteki tarafta hayatının mesleği ve sadece tek bir kalbin var. O da tercihini yapmış. Kalbini hayatının mesleğine vakfetmiş. Bunun nasıl bir neticeye yol açtığını anlatmaya çalışacağım.</span></p>
<p class="calibre1"><span class="font">New Orleanslı bir Fransız-Amerikalı olan annesi, onu doğurduktan on üç sene sonra ölmüş. Görünüşe göre bir daha hiçbir kadın duygusal hayatına girememiş. Bakımını hizmetçilerin üstlendiği bir bekâr olarak sürdürmüş hayatını. Ailesinin bankası olduğu için pek maddi sıkıntısı yokmuş. Resim koleksiyonu yapmaya başlamış. Çok geçimsizmiş. “Berbat bir adam” derlermiş arkasından. Mont-martre’da yaşamış. Dreyfus Davası sırasında ortalama burjuvanın geleneksel Yahudi karşıtlığını benimsemiş. Yaşlılık fotoğrafları, yalnızlıktan kurumuş, zayıf, ihtiyar bir adam gösteriyor bize. Edgar Degas.</span></p>
<p class="calibre1"><span class="font">Hikâyeyi ilginç kılan, Degas’nın sanatının daha ziyade kadınlar ve bedenleriyle alakalı olması. Bu alaka yanlış anlaşılmış. Yorumcular, kadın düşmanı ya da feminist önyargılarını güçlendirmek için onun desenleriyle heykellerini kullanmışlar. Şimdi, Degas çalışmayı bıraktıktan seksen yıl sonra, sanatçının geride ne bıraktığına bakmanın zamanı gelmiş olabilir. Sigortalı başyapıtlar olarak değil -eserlerinin piyasa değeri çoktan belirlenmiş- yaşamaya yardımcı bir şey olarak.</span></p>
<p class="calibre1"><span class="font">Pragmatik olarak. 1866’yla 1890 arasında küçük bronz at heykelleri yapmıştı. Hepsi de yoğun ve duru bir gözlem sergiler. Daha önce hiç kimse -Gericault bile- atları böyle ustalıklı bir doğalcılık ve akıcılıkla aktarmamıştır. Ama 1888 civarında nitel bir değişiklik meydana gelir. <sup class="calibre21">Ü</sup>slup tamamen aynıdır ama enerji farklıdır. Göze batan bir farktır bu. Bir çocukbile anında fark edebilir. Sadecebazı sanat ahlakçıları gözden kaçırır. İlk bronz heykeller, geçici, gözlemlenebilir dünyada hayranlıkla görülmüş gerçek atlara aittir. Sonrakilerse, sadece gözlemlenmemiş, bir iç titremesiyle derinden algılanmış atlardır. Enerjileri sadece kaydedilmemiştir, onlara boyun eğilmiş, maruz kalınmış, katlanılmıştır; heykeltıraşın elleri atın korkunç asabi enerjisini, şekillendirdiği kilin içinde hissetmiş gibi.</span></p>
<div class="calibre4"><img src="../Images/main-20.png" alt="" class="calibre29"/>
<p class="calibre1"><span class="font">DEGAS, SAĞ AYAĞINI BÜKMÜŞ DÖRTNALA KOŞAN AT</span></p>
</div>
<p class="calibre1"><span class="font">Bu değişimin tarihi, Degas’nın, atların dörtnala koşarken bacaklarının nasıl hareket ettiğini ilk olarak gösteren Muybridge’in fotoğraflarını keşfetmesiyle örtüşür. Degas’nın bu fotoğrafları kullanması, dönemin pozitivist ruhuyla tam bir uyum içindedir. Ancak </span><span class="font1">içkin</span><span class="font"> değişimi açığa çıkaran şey her türlü pozitivizmin ötesindedir. Doğa, incelenen bir nesne olmak yerine bir özneye dönüşür. Sonraki eserlerin hepsi sanatçının iradesinden ziyade modelin taleplerine uymuş gibidir!</span></p>
<p class="calibre1"><span class="font">Gerçi bu sanatçının iradesi konusunda yanılıyor olabiliriz. Mesela heykellerinin sergileneceğini asla düşünmemiştir: Bitirilip sunulacak şekilde yapılmamışlardır. Onlara duyduğu ilginin sebebi başkadır.</span></p>
<p class="calibre1"><span class="font">İzlenimcilerin sanat tüccarı Ambroise Vollard, Degas’ya heykelciklerini neden bronza dökmediğini sorduğunda, bronz denilen teneke ve bakır karışımının sonsuza kadar dayandığını ama kendisinin en çok sabitlenmiş şeylerden nefret ettiğini söylemiştir!</span></p>
<p class="calibre1"><span class="font">Günümüzde varlığını koruyan yetmiş dörtbronz Degas heykelinin biri hariç hepsi o öldükten sonra bronz olarak dökülmüştür. Kil ya da balmumundan yapılmış olan asıllannın çoğu bozulmuş ve dağılmıştır. Yetmiş civan figürse kurtanlamayacak kadarfazla bozulmuştur.</span></p>
<p class="calibre1"><span class="font">Bundan ne çıkarabiliriz? Heykelcikler maksatlarını yerine getirmişlerdi. (Degas hayatının sonuna doğru, yaptığı hiçbir şeyi sergilemez olmuştu.) Heykelcikler başka bir eser için skeç ya da hazırlık mahiyetinde yapılmamıştı. Asıl hedef onlardı ve istenilen şeye hizmet etmişlerdi: Ulaşabilecekleri zirveye ulaştıkları için terk edilmişlerdi.</span></p>
<p class="calibre1"><span class="font">Degas için zirve noktası, resmi çizilenin resme, heykeli yapılanın heykele intikal ettiği noktaydı. Onun ilgisini çeken yegâne buluşma ve aktarım buydu.</span></p>
<p class="calibre1"><span class="font">Resmi çizilenin, resme nasıl girdiğini açıklayamam. Sadece bunun mümkün olduğunu biliyorum. <sup class="calibre21">İ</sup>nsan en çok resim yaparken bunu anlamaya yaklaşıyor. Montmartre mezarlığında Degas’nın mezar taşında sadece şu sözler yazılı: </span><span class="font1">“II aimait beaucoup le dessin.” </span><span class="font">(“Resim çizmeyi çok severdi.”)</span></p>
<div class="calibre4"><img src="../Images/main-21.png" alt="" class="calibre30"/>
<p class="calibre1"><span class="font">DEGAS, YlKANAN KADlN</span></p>
</div>
<p class="calibre1"><span class="font">Şimdi de kadınları resmeden karakalem çizimleri, pastelleri, monotipleri ve bronz heykelleri düşünelim. Bu kadınlar bazen balerin, bazen süslenen bir kadın, bazen de (özellikle monotiplerde) fahişedir. Nasıl sunuldukları önemli değildir: Bale, küvet ya da kerhane Degas için sadece bahaneydi. Resim “senaryosuna” dair her türlü eleştirel tartışmanın asıl meseleyi kaçırmasının nedeni budur. Degas, yıkanan kadınlara neden bu kadar hayrandı? Anahtar deliğinden dikizcilik mi yapardı? Bütün kadınları fahişe gibi mi görürdü? (Wendy Lesser’ın, </span><span class="font1">His Other Half</span><span class="font"> [Öteki Yarısı] kitabında böyle soruları çözümlediği harika bir deneme var.)</span></p>
<p class="calibre1"><span class="font">İşin aslı Degas insan vücudu üzerindeki çalışmasını sürdürebilmek için her türlü fırsatı kullanır, fırsat yoksa yaratırdı. Genelde kadın bedenlerini çizerdi çünkü heteroseksüeldi ve erkeklerden ziyade kadınlara hayrandı; onun yaptığı türden resimler de ancak hayranlıktan doğar.</span></p>
<p class="calibre1"><span class="font">Çizdiği bedenlerin kusurlu, çirkin, hayvansı, çarpık çurpuk olduğundan şikâyet edenler çıkmıştı. Hatta resmini yaptığı kişilerden nefret ettiğini iddia edecek kadar ileri gittiler!</span></p>
<p class="calibre1"><span class="font">Bu yanlış anlamanın sebebi, resim ya da edebiyat tarafından geleneksel olarak aktarılan fiziksel güzellik kanunlarını hiçe sayma-sıydı. Pek çok sanat izleyicisi için bir beden ne kadar çıplaksa, gelenekle o kadar giydirilmelidir, ister sapkın ister idealize olsun normlara o kadar fazla uymalıdır; çıplağın, bir taburun üniformasını giymesi gerekir! Halbuki kendi hayranlığından yola çıkan Degas, hatırladığı ya da baktığı bedenin her profilinin şaşırtmasını, imkânsız olmasını istemiştir çünkü bedenin eşsizliği ancak bu şekilde elle tutulur bir hal alabilirdi.</span></p>
<p class="calibre1"><span class="font">Degas ’nın en güzel eserleri gerçekten de sarsıcıdır çünkü sıradanla -Wendy Lesser’ın hayatın “gündelikliği” dediği şeyle- başlayıp biterler ve orada daima beklenmedik ve katıksız bir şey bulurlar. Bu katıksızlığın içinde acının ya da muhtaç olma halinin bir anısı vardır.</span></p>
<p class="calibre1"><span class="font">Uzanmış bir kadının bacağına masaj yapan bir masajcı heykeli vardır ki onu kısmen bir itiraf gibi okurum. Zayıflayan gözlerinin ya da bastırdığı -kadınlara dokunma- ihtiyacının değil, bir sanatçı</span></p>
<div class="calibre4"><img src="../Images/main-22.png" alt="" class="calibre31"/></div>
<p class="calibre1"><span class="font">DEGAS, MASAJCI</span></p>
<p class="calibre1"><span class="font">olarak temas etmekle bir şeyleri hafifletme fantazisinin itirafıdır bu - o temas sadece kâğıda değen füzen çubuğunun teması olsa bile. Peki neyi hafifletir? Etin taşıdığı bütün yorgunluğu...</span></p>
<p class="calibre1"><span class="font">Pek çok kereler desenlerinin üzerine fazladan kâğıt parçaları yapıştırmıştır çünkü usta olmasına rağmen onların üzerindeki kontrolünü kaybetmiştir. İmge onu, gitmeyi tasarladığı yerden daha uzağa götürmüştür, tam sınıra, bir anlığına kendini ötekine teslim ettiği yere. Kadın konulu bütün geç dönem eserleri bitirilmeden bırakılmış gibidir. Bronz atlarda olduğu gibi onlarda da bunun sebebini anlayabiliriz: Belli bir noktada sanatçı kaybolmuş ve model devreye girmiştir. O zaman sanatçının çalışma arzusu dinmiş ve işi bırakmıştır.</span></p>
<p class="calibre1"><span class="font">Model “girdiğinde”, gizli olan da kâğıt üzerinde görünür olan kadar varlığını hissettirir.Arkadan görünen bir kadın, küvetin kenarına dayadığı ayağını kurular. Bu esnada vücudunun görünmeyen ön tarafı da oradadır, desen tarafından bilinmekte ve tanınmaktadır.</span></p>
<p class="calibre1"><span class="font">Degas’nın geç dönem eserlerinin bir özelliği de bedenlerin ve uzuvların dış hatlarının tekrar tekrar, yoğun bir şekilde çalışılmasıdır. Bunun sebebi basittir: Kıyıda (sınırda), öteki, görünmez taraftaki her şey tanınmak için haykırır ve çizgi onu arar... ta ki görünmez devreye girene kadar.</span></p>
<p class="calibre1"><span class="font">Tek ayağı üzerinde durmuş öteki ayağını kurulayan kadını seyrederken, tanınmış ve </span><span class="font1">içeri alınmış</span><span class="font"> olan şey bizi mutlu eder. Mevcut olanın kendi Yaratılışını hatırladığını hissederiz, yorgunluktan öncesini, ilk genelevden ya da ilk kaplıcadan öncesini, narsisizmin yalnızlığından öncesini, takımyıldızlara isimlerinin verildiği zamanları. Evet, dengesini korumaya çalışırken onu seyrettiğimizde bunu hissederiz.</span></p>
<p class="calibre1"><span class="font">Peki Degas bitirilmiş başyapıtlarbırakmadıysa, geriye ne bırakmıştır?</span></p>
<p class="calibre1"><span class="font">Hepimiz bilinmeyi istemez miyiz, sırtlarımız, bacaklanmız, kalçalarımız, omuzlarımız, dirseklerimiz, saçlarımızlabilinmeyi? Psikolojik olarak tanınmayı değil, sosyal olarak alkışlanmayı, övülmeyi değil, sadece tüm çıplaklığımızla bilinmeyi. Bir çocuğun annesi tarafından bilindiği gibi.</span></p>
<p class="calibre1"><span class="font">Belki şöyle ifade edilebilir: Degas çok tuhaf bir şey bırakmıştır geriye. İsmini. Desenleri sayesinde artık bir fiil olarak kullanılabilen ismini. “Degasla beni. Beni öyle bil! Tanı beni, sevgili Tanrım! Degasla beni.”</span></p>
</body>
</html>
