<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre5"><a id="bookmark0" class="calibre16"></a><span class="font4">Penelope</span></h2>
<p class="calibre1"><span class="font">Onları yakından görmeniz gerekir. Kelimeler etraflarından dolana-maz. Röprodüksiyon ise onları geldikleri yere geri gönderir. (Cel-mins’in eserlerinin çoğu fotoğraflardan çıkmadır.) Onlara dokunacak kadar yakın olmanız gerekir.</span></p>
<p class="calibre1"><span class="font">Velazquez’in onun için çok önemli olduğu söylenir. İnanırım. Ona dair söylemek istediğim şeylerin bir-ikisini Velazquez için de söyleyebilirim ama başka ressamlar için pek söyleyemem. Ortak duruşlarının önkoşulu, belli bir tür anonimlik, kendini kenara çekmedir.</span></p>
<p class="calibre1"><span class="font">Vija Celmins altmış üç yaşında. Riga’da doğmuş. Ailesi ABD’ye göç etmiş. Otuz yıl Califomia, Venice’te yaşamış. Şimdi New York’ ta.</span></p>
<p class="calibre1"><span class="font">Benim tahminim, Prado’da Velazquez'i keşfederken bir resim yüreğine işlemiş - </span><span class="font1">Duvar Halısı Dokumacıları.</span></p>
<p class="calibre1"><span class="font">Hem yağlıboya resim yapıyor, hem de karakalem desen çalışıyor. Üzerinde çalışılıp bitirilmiş, nesneleri olduğu gibi gösteren resimler bunlar - bir elektrik ocağı mesela, bir televizyon, bir tava, bir tabanca. Bunlar fotoğraftan çalışılmamış; gerçek boyutlarda, Rokeby Venüs’ü gibi boyanmış eserler. Bunu yetenek kıyaslaması için söylemiyorum, doğru tonu yakalamanın çok önemli olduğu bir gözlem türünü, sabırlı ve- ustalıklı bir araştırma tekniğini vurgulamak için söylüyorum.</span></p>
<p class="calibre1"><span class="font">Seçtiği diğer konular, havada uçan İkinci Dünya Savaşı uçakları, ayın yüzeyi, bomba atıldıktan sonra Hiroşima, çöllerin yüzeyi, okyanusun ortası, yıldızlı gece göğü. Gerçi bunları konu diye adlandırmak yanıltıcı olabilir belki. Venice’teki stüdyosunda haberini aldığı yerler daha ziyade. Bu haberler sıklıkla fotoğraf şeklinde geliyor. (Bazen, okyanusta olduğu gibi, kendi çektiği fotoğraflar yoluyla.)</span></p>
<p class="calibre1"><span class="font">Onu stüdyosunda, görmek için gözlerini kaparken hayal ediyorum, çünkü görmek istediği -ya da görmek durumunda olduğu-şeyler hep çok uzakta. Gözlerini sadece kendi resmine bakmak için açıyor. Gözlerini kapattığında yaptığı şey, denizin sesini dinlemek için kulağımıza deniz kabuğu kapatmamıza benziyor.</span></p>
<p class="calibre1"><span class="font">Galaktik uzayın resmini yapıyor, asla dışarı çıkmıyor ve kuvvetli hayal gücünü asla başıboş bır^mıyor. Hayal etmek çok kolay ve çok tüketici. Senelerce nöbet yerinde durması gerektiğini biliyor. Ne mi yapıyor? Bence bekliyor.</span></p>
<p class="calibre1"><span class="font">Velazquez’in </span><span class="font1">Duvar Halısı Dokumacıları</span><span class="font"> tablosu bize bir ipucu sunuyor. Vija Celmins, ressamın Penelope hali. Uzaklarda amansız Truva Savaşı sürüyor. Hiroşima yerle bir oluyor. Yanan bir adam koşuyor. Bir çatı tutuşuyor. Bu arada mesafeleri ayıran deniz ve aşağı bakan gökyüzü tamamen kayıtsız. Burada, Celmins'in durduğu yerdeyse hiçbir şey anlamlı değil, onun tuhaf ve muhtemelen saçma sadakati dışında.</span></p>
<p class="calibre1"><span class="font">Otuz yıl boyunca eğilimleri, modayı ve sanatsal abartıyı görmezden gelmiş. Kendini uzaklara adamış. Bu sadakati sürdürülebilir kılan iki şey var: resme dair derin bir şüphecilik ve fazlasıyla disiplinli bir sabır.</span></p>
<p class="calibre1"><span class="font">Celmins’in şüpheciliği resmin asıl görüntünün önüne geçemeyeceğini söylüyor ona. Resim daima geridedir. Ama şöyle bir fark var: Resim bittiğinde imge sabit kalır. Bu yüzden de imgenin </span><span class="font1">dolu </span><span class="font">olması gerekir - benzerlikle değil araştımıayla dolu. Bütün hileler açığa çıkar. Sadece beklenmeden gelen şey için bir umut vardır.</span></p>
<p class="calibre1"><span class="font1">İmgeyi Bellekte Sabitlemek</span><span class="font"> diye bir oyun oynar. Kumsaldan incelemek için on bir çakıltaşı toplar (hepimizin aylakken yaptığı gibi) sonra onların bronz kalıplarını alır ve boyar. Hangisi gerçek taş hangisi onun yaptığı? Ayırabilir misiniz? Emin misiniz? Peki nasıl? Bu yakın çekim bir şüphecilik idmanıdır. (Aynı zamanda asıl çakıl-taşlarına değer kazandırmanın bir yoludur.)</span></p>
<p class="calibre1"><span class="font">O ilk Penelope gibi gün boyunca dokuduğunu -taliplerini uzak tutmak için- gece boyunca sökmez. Yine de aynı kapıya çıkar çün-</span></p>
<div class="calibre4"><img src="../Images/main-17.png" alt="" class="calibre25"/>
<p class="calibre1"><span class="font">VIJA CELMINS, İMGEYİ BELLEKTE SABİTLEMEK, 1977-62</span></p>
</div>
<p class="calibre1"><span class="font">kü ertesi gün kalemiyle, asla durmayan panltılı su üzerinde ağır ağır dolaşmaya devam eder ve bir kâğıdı nihayet bitirdiğinde başka bir kâğıt alır. Yada resmini çizdiği gece göğüyse, galaksiden galaksiye geçer. Sabrı, aşması gereken mesafenin farkındalığından gelir.</span></p>
<p class="calibre1"><span class="font">“Kelimelerden daha güçlü ve biraz daha gizemli bir yeri anlatan bir malzemeyle çalışmanın derin bir yanı var bence,” demiş bir keresinde.</span></p>
<p class="calibre1"><span class="font">Onu tanımıyorsanız ve sevmiyorsanız bütün bunlar kendi başına ilginç gelmeyecektir. (Ben şahsen tanımıyorum.) Yaptığı katkı, tartışmaya yönelik değil; elle tutulur bir katkı ve camın ardında çerçevelenmiş gizemli imgelerde yatıyor: dokunacak kadar yakın olmanız gereken imgelerde.</span></p>
<p class="calibre1"><span class="font">Onu kendime Penelope olarak açıklıyorum çünkü bu imgeler fazlasıyla el yapımı (evde, başı öne eğik oturarak, seneler boyu çalışarak yapılmış), oysa getirdikleri haberler kötü ya da tehditkâr -savaş, dayanılmaz mesafeler, kayıplar, henüz ateşlenmiş bir silahtan çıkan duman.</span></p>
<p class="calibre1"><span class="font">Bu tuhaf evlilik, tuhaf bir dönüşüme yol açıyor. Denizin fotoğrafını santim santim karelere bölüyor ve kendini unutarak sadakatle tercüme ediyor. Kopyalayamayacak kadar zeki ve şüpheci, bildiği bütün sadakatle tercüme ediyor. Ve nihayet bitirdiğinde, acımasız denizin -ya da öldürücü bir anda fotoğrafı çekilmiş acımasız denizin- bir imgesi ortaya çıkıyor ve üzerinde, her yerde, sevgi dolu bir elin dokunuşunu görüyorsunuz. Gözle görülür bir şekilde ve tamamen el yapımı.</span></p>
<p class="calibre1"><span class="font">Bütün yağlıboyaları ve karakalemleri böyle. Olana, insanın yaptıklarına, yalnızlığın boyutlarına gözlerini kırpmadan bakıyorlar ve hepsine sistematik bir sevgiyle dokunulmuş.</span></p>
<p class="calibre1"><span class="font">Homeros’un bir açık iki kapalı dizeden meydana gelen altı ayaklı vezinle yaptığını, parmaklarının basıncıyla yapıyor Celmins - kalemin mors alfabesi gibi bir şey. Bu şaşmaz ölçü sayesinde, ürpertici mesafe imgeleri ısınıyor ve bu bizi duraklatıyor, şaşırtıyor.</span></p>
<div class="calibre4"><img src="../Images/main-18.png" alt="" class="calibre26"/>
<p class="calibre1"><span class="font">VIJA CELMINS, DENİZ YÜZEYİ, 1983</span></p>
</div>
</body>
</html>
