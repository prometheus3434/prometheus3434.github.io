<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre5"><a id="bookmark0" class="calibre16"></a><span class="font4">Rembrandt ve Beden</span></h2>
<p class="calibre1"><span class="font">Altmış üç yaşında öldüğünde, kendi zamanının standartlarına göre bile çok yaşlı görünüyordu. İçki, borçlar, en yakınlarının veba salgınına kurban gitmesi gibi açıklamaları var bu harabiyatın. Ama otoportreleri başka bir şeyin daha ipucunu veriyor. Ekonomik fanatizm ve kayıtsızlık ikliminde yaşlanmıştı - şu anda yaşadığımız dönemin iklimine benzer bir iklimde. İnsan artık (Rönesans’ta olduğu gibi) sadece kopya edilemiyordu, artık insan apaçık ortada değildi: Karanlıkta bulunması gerekiyordu. Rembrandt’ın kendisi inatçı, dogmatik, kurnaz, belli bir tür şiddete yatkın bir adamdı. Onu aziz yapmanın âlemi yok. Yine de karanlıktan çıkmanın bir yolunu arıyordu.</span></p>
<p class="calibre1"><span class="font">Resim yapmayı sevdiği için resim yapardı. Etrafını kuşatan şeyleri günbegün ona hatırlatan bir şeydi resim. Özellikle hayatının ikinci yarısında resim onun için çok farklı bir şey olmuştu: karanlıktan çıkış yolunu bulmak için bir arayış. Belki de desenleri -olağanüstü ışıklarıyla- aslında nasıl yağlıboya yaptığını görmemizi engellemişti.</span></p>
<p class="calibre1"><span class="font">Nadiren taslak çizer, resme doğrudan tuval üzerinde başlardı. Tablolarında doğrusal mantık ya da mekânsal süreklilik pek yoktur. Resimlerinin bizi ikna etmesinin nedeni, ayrıntıların, parçaların öne çıkıp kendilerini gözümüze sunmasıdır. Ruysdael ya da Verıneer gibi çağdaşlarının eserlerinde olduğu gibi hiçbir şey önümüze serilmez.</span></p>
<p class="calibre1"><span class="font">Desenlerinde tam bir espas ve oran ustası olduğu halde, yağlıboya tablolarında sunduğu fiziksel dünya ciddi anlamda çivisinden çıkmıştır. Sanatı üzerine yapılan çalışmalarda bu husus yeterince vurgulanmamıştır. Belki de bunu açık bir şekilde algılamak için insanın akademisyenden ziyade ressam olması gerekir.</span></p>
<p class="calibre1"><span class="font">Bir stüdyoda, resim sehpası önünde duran bir adamı (kendisini) resmeden bir erken dönem tablosu vardır. Adam olması gereken büyüklüğün neredeyse yarısı kadardır! Son dönemlerinde yaptığı harika </span><span class="font1">Açık Kapı Önündeki Kadın</span><span class="font"> (Berlin) tablosunda Hendrickje’ nin sağ kolu ve eli, adeta Herkül ebatlarındadır! </span><span class="font1">İbrahim’in İshak'ı Kurban Etmesi</span><span class="font"> (St Petersburg) tablosunda, <sup class="calibre21">İ</sup>shak’ın fizyolojisi genç bir erkek gibidir ama babasına orantılandığında sekiz yaşın üstünde olamaz!</span></p>
<p class="calibre1"><span class="font">Barok resim, kısaltımları ve imkânsız şeyleri yan yana koymayı severdi ama Rembrandt Barok sanatın verdiği icazetten faydalanmış olsa bile tablolarındaki bozukluklar farklıdır çünkü kendilerini </span><span class="font1">göstermezler,</span><span class="font"> adeta gizlidirler.</span></p>
<div class="calibre4"><img src="../Images/main-33.png" alt="" class="calibre43"/>
<p class="calibre1"><span class="font6">REMBRANDT, İBRAHİM'İN ISHAK'I KURBAN ETMESİ, </span><span class="font">1635</span></p>
</div>
<div class="calibre4"><img src="../Images/main-34.png" alt="" class="calibre44"/>
<p class="calibre1"><span class="font">REMBRANDT, AZIZ MATTA VE MELEK, 1661</span></p>
</div>
<p class="calibre1"><span class="font">Muhteşem Aziz </span><span class="font1">Matta ve Melek</span><span class="font"> tablosunda (Louvre) İncil yazarının omzu üzerinde, meleğin başının bulunduğu imkânsız espas gizlice ima edilmiştir, adeta meleğin fısıltısı gibi. Desenlerinde büyük bir ustalıkla yaptığı şeyi tablolarında neden unutmuş ya da görmezden gelmiş olabilir? Başka bir şey -“gerçek” uzamın antitezi olan bir şey- daha çok ilgisini çekmiş olmalı.</span></p>
<p class="calibre1"><span class="font">Müzeyi bırakalım. Bir hastanenin acilservisine gidelim. Muhtemelen bodrum katında olacaktır çünkü röntgen cihazlannın yeraltına yerleştirilmesi gerekir. Tekerlekli sandalyelerde itilen ya da bir sonraki uzman onlarla ilgilenene kadar sedyeleri üzerinde yan yana saatlerce bekleyen, yaralı ya da hasta insanlar vardır. Genellikle en ağır durumda olanlar değil en çok parası olanlar önceliklidir. Her durumda, yeraltındaki hastalar için bir şeyleri değiştirmek için artık çok geçtir.</span></p>
<p class="calibre1"><span class="font">Her biri kendi bedensel alanı içinde yaşamaktadır, bu alanı belirleyen şeyler acı ya da sakatlık, alışık olunmayan bir his ya da uyuşukluktur. Cerrahlar ameliyat yaparken bu alanın kanunlanna uya-mazlar- </span><span class="font1">Dr. Tulip’in Anatomi Dersi’nde</span><span class="font"> öğrenilen bir şey değildir bu. Ancak her iyi hemşire, dokuna dokuna bu alana aşinalık kazanır -ve her yatakta, her hasta için bu alanın farklı bir şekli vardır.</span></p>
<p class="calibre1"><span class="font">Duyularını kaybetmemiş her bedenin kendi farkındalığının alanıdır bu. Öznel alan gibi sınırsız değildir: Nihai olarak daima bedenin kurallarıyla sınırlıdır ama sınır işaretleri, vurgusu, iç oranları sürekli değişir. Acı, böylesi bir alana dair farkındalığımızı keskinleştirir. İlk kırılganlığımızın ve yalnızlığımızın alanıdır bu. Aynı zamanda hastalığın alanı. Ama potansiyel olarak hazzın, iyi hissetmenin ve sevilmenin de alanıdır. Sinemacı Robert Kramer bunu şöyle tanımlar: “Gözlerin ardında ve bütün bedende. Devrelerin ve sinapsların evreni. Enerjinin sürekli aktığı çiğnenmiş patikalar.” Görmekten ziyade dokunmakla daha rahat hissedilir. Rembrandt bu bedensel alanın resmini yapmakta ustaydı.</span></p>
<div class="calibre4"><img src="../Images/main-35.png" alt="" class="calibre45"/>
<p class="calibre1"><span class="font">REMBRANDT, YAHUDİ GELİN, 1667</span></p>
</div>
<p class="calibre1"><span class="font1">Yahudi Gelin</span><span class="font"> tablosundaki çiftin dört elini düşünün. Yüzlerinden ziyade ellerinden okunur: evlilik. İyi de Rembrandt buraya nasıl ulaşmıştı - bu bedensel alana?</span></p>
<p class="calibre1"><span class="font1">Davut’un Mektubunu Okuyan Batşeba</span><span class="font"> (Louvre). Gerçek boyutlarda ve çıplak oturmaktadır. Kaderinin ne olacağını düşünür. Kral</span></p>
<div class="calibre4"><img src="../Images/main-36.png" alt="" class="calibre46"/>
<p class="calibre1"><span class="font">REMBRANDT, DAVUT'UN MEKTUBUNU OKUYAN BATŞEBA, 1654</span></p>
</div>
<p class="calibre1"><span class="font">onu görmüş ve arzulamıştır. Kocası savaşa gitmiştir. (Kaç milyon kere oldu böyle şeyler?) Önünde çömelmiş hizmetçisi ayaklarını kurulamaktadır. Kralagitmekten başka seçeneği yoktur. Hamile kalacaktır. Kral Davut, çok sevdiği kocasını öldürtecektir. Kocasının yasını tutacaktır. Kral Davut’la evlenecek ve ileride Kral Süleyman olacak oğlunu doğuracaktır. Uğursuzluk kendini göstermiştir ve bu uğursuzluğun merkezinde Batşeba’nın bir eş olduğu halde arzulanması durmaktadır.</span></p>
<p class="calibre1"><span class="font">Bu yüzden de Rembrandt, kadının cazip karnını, göbeğini bütün tablonun odağına yerleştirmiştir. Hizmetçinin göz hizasına. Bu karnı, bir yüz gibi sevgi ve merhametle resmetmiştir. Avrupa sanatında, bu şefkatin yüzde biriyle resmedilmiş tek bir göbek yoktur. Kendi hikâyesinin merkezine dönüşmüştür.</span></p>
<p class="calibre1"><span class="font">Her tablosunda bir bedenin bir parçasına ya da bedenlerin parçalarına özel bir anlatım gücü kazandırmıştır. Böylece tablo pek çok sesle konuşur - farklı insanlar tarafından farklı bakış açılarıyla an-</span></p>
<p class="calibre1"><a id="bookmark1"></a><span class="font">as</span></p>
<div class="calibre4"><img src="../Images/main-37.png" alt="" class="calibre47"/>
<p class="calibre1"><span class="font">REMBRANDT, KUTSAL AİLE, 1640</span></p>
</div>
<p class="calibre1"><span class="font">latılan bir hikâye gibi. Yine de bu “bakış açıları” ancak, coğrafi ya da mimari alanla uyumlu olmayan bedensel alan içinde varolabilir. Bedensel alan, ölçülerini ve odak merkezlerini, koşullara göre sürekli değiştirir. Metrelerle değil dalgalarla ölçüm yapar. “Gerçek” uzamı bozması da bu yüzden gereklidir.</span></p>
<p class="calibre1"><span class="font1">Kutsal Aile</span><span class="font"> (Münih). Meryem, Yusuf’un atölyesinde oturur. İsa kucağında uyumaktadır. Meryem’in bebeği tutan eli, çıplak göğsü, bebeğin başı ve uzattığı kolu arasındaki ilişki, her türlü geleneksel resim alanı açısından saçmadır: Hiçbir şey oturmaz, doğru yerinde, doğru büyüklüğünde değildir. Yine de üzerinde süt damlası olan meme, bebeğin yüzüyle konuşur. Bebeğin eli, annesi olan biçimsiz kara parçasıyla konuşur. Annenin eli, kucağında tuttuğu bebeği dinler.</span></p>
<p class="calibre1"><span class="font">Rembrandt’ın en iyi tabloları, izleyicinin bakış açısına birbirini tutan pek az şey sunar. Bunun yerine, izleyici, başka başka yerlere savrulmuş, parçalar arasındaki diyalogların arasına girer (kulak misafiri olur) ve bu diyaloglar bedensel bir deneyime öyle sadıktır ki herkesin kendi içinde taşıdığı bir şeyle konuşur. Onun sanatı karşısında, izleyicinin bedeni kendi iç deneyimini hatırlar.</span></p>
<p class="calibre1"><span class="font">Eleştirmenler sık sık Rembrandt’ın imgelerindeki “içsellik”ten bahsederler. Yine de ikonun tam aksidir bunlar. Tensel imgelerdir. </span><span class="font1">Derisi Yüzülmüş <sup class="calibre21">Ö</sup>küz</span><span class="font">’ün eti istisna değil kuraldır. Bir “içsellik” ortaya koyuyorlarsa bu bedene aittir, sevgiiilerin birbirlerini okşayarak ve ilişkiye girerek ulaşmaya çalıştıkları şeydir. Bu bağlamda “ilişki” kelimesi hem daha doğrudan hem de daha şiirsel bir anlam kazanır. İki bedenin birbirine ilişmesi.</span></p>
<p class="calibre1"><span class="font">Büyük şaheserlerinin neredeyse yarısı (portreler hariç) bir kucaklaşmayı yada kucaklaşma hazırlığını -açılmış kollar- resmeder. </span><span class="font1">Pişman Olan Oğul, Yakup ve Melek, Danae, Davut ve Abşalom, Yahudi Gelin...</span></p>
<p class="calibre1"><span class="font">Başka bir ressamın resim külliyatı içinde bununla kıyaslanabilecek bir şey yoktur. Mesela Rubens’in resimlerinde, tutulan, taşınan, çekilen bir çok figür vardır ama kucaklaşan pek azdır. Başka kimsenin eserlerinde kucaklaşmanın böyle baskın ve merkezi konumu yoktur. Resmini yaptığı kucaklaşma bazen cinseldir, bazen değil. İki bedenin birbirine sarılmasıyla sadece arzu değil bağışlama ya da güven de aktarılabilir. </span><span class="font1">Yakup ve Melek</span><span class="font"> tablosunda (Berlin) bunların her üçünü de görürüz ve birbirlerinden ayırt edilemeyecek haldedirler.</span></p>
<p class="calibre1"><span class="font">Ortaçağdan beri Fransa’da devlet hastanelerine Hötels-Dieu denir. Hastalara ya da ölüm döşeğindekilere, Tanrı adına bakılan yerler. İdealleştirmeye dikkat. Paris’teki Hötels-Dieu, veba salgını sırasında öyle kalabalıktı ki her yatakta üç kişi olurdu, “biri hasta, biri ölmek üzere, biri ölü”.</span></p>
<p class="calibre1"><span class="font">Yine de Hötels-Dieu terimi, farklı bir şekilde yorumlandığında Rembrandt'ı açıklamaya yardımcı olabilir. Klasik uzamı bozmak durumunda olan vizyonunun anahtarı Yeni Ahit’ti. “Tanrı sevgidir, sevgide yaşayan Tanrı’da yaşar, Tanrı da onda yaşar.... Tanrı’da yaşadığımızı ve Onun bizde yaşadığını, bize kendi Ruhundan vermiş olmasından anlıyoruz” (Yuhanna’nın Birinci Mektubu, 4. Bap).</span></p>
<p class="calibre1"><span class="font">“Onun bizde.” Cerrahların bir bedeni kestiklerinde buldukları şey başkadır, onun aradığı şeyse başka. Hötels-Dieu, içinde Tanrı’ nın İkamet ettiği bir beden anlamına da gelebilir. Tarifsiz, korkunç son dönem otoportrelerinde, kendi yüzüne bakarken Tanrı’yı bekliyordu, onun görünmez olduğunu bile bile.</span></p>
<p class="calibre1"><span class="font">Sevdiklerinin, hayal ettiklerinin ya da yakın hissetiklerinin resmini özgürce yaparken, o anda varolduğu haliyle bedensel alanlarına girmeye çalışırdı, yani Hötels-Dieu’leri içine. Böylece karanlıktan bir çıkış bulmaya çalışırdı.</span></p>
<p class="calibre1"><span class="font">Küçük bir tablo olan </span><span class="font1">Yıkanan Kadirim</span><span class="font"> (Londra) önünde, kendimizi kadının yanında hissederiz, kaldırdığı eteklerinin içinde. Dikizci olarak değil. Şehvetle Susannah’yı gözetleyen İhtiyarlar gibi değil. Sadece Rembrandt’ın şefkatli sevgisiyle, kadının beden alanına girmeye yönlendiriliriz.</span></p>
<p class="calibre1"><span class="font">Rembrandt için belki de kucaklaşma resim yapmayla eşanlamlıydı ve her ikisi de duanın bu tarafıydı.</span></p>
<p class="calibre1"><a id="bookmark2"></a></p>
</body>
</html>
