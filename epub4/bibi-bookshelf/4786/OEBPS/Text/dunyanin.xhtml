<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre5"><span class="font4">Dünyanın Büyük Yenilgisine Karşı</span></h2>
<p class="calibre1"><span class="font">Resim tarihinde insan bazen tuhaf kehanetler bulabilir. Ressamın niyeti kehanette bulunmak değildir. Görünür, kendi başına kâbus görüyordur adeta. Mesela Brueghel’in, şimdi Prado Müzesi’nde sergilenen, 1560 tarihli </span><span class="font1">Ölümün Zaferi</span><span class="font"> tablosunda, Nazi toplama kamplarının korkunç kehaneti vardır.</span></p>
<p class="calibre1"><span class="font">Çoğu kehanet, belli bir şey üzerine odaklandığında kötülüğü haber verir çünkü tarih boyunca daima yeni dehşetler ortaya çıkmıştır, bunların birkaçı ortadan kalksa bile yerine yeni mutluluklar gelmez, mutluluk daima eskidir. Bu mutluluk için verilen mücadelenin yöntemleri değişir.</span></p>
<p class="calibre1"><span class="font">Brueghel’den yarım asırönce Hieronymus Bosch, </span><span class="font1">Milenyum Trip-</span><span class="font">fiği’ni yapmıştır, bu tablo da Prado’dadır. Triptiğin sol paneli Âdem’ le Havva’yı Cennet’te gösterir, ortadaki büyük panel Dünyevi Zevkler Bahçesi’dir, sağ panelde Cehennem tasvir edilir. Bu cehennem, yüzyıl sonunda, küreselleşme ve yeni ekonomik düzenle dünyaya dayatılan zihinsel iklimin tuhaf bir kehanetine dönüşmüştür.</span></p>
<p class="calibre1"><span class="font">İzninizle açıklamaya çalışayım. Bunun resimdeki simgesellikle pek alakası yoktur. Bosch’un simgeleri muhtemelen, on beşinci yüzyıldaki milenyum tarikatlarının gizli, kapalı, zındıkça dilinden gelir; bu tarikatlar, dine aykm bir şekilde, şeytan yenilebilirse dünyada cenneti yaratmanın mümkün olduğuna inanırlardı! Bu eserde bulunabilecek alegoriler hakkında çok makaleler yazılmıştır.<a id="footnote1"></a><sup class="calibre21"><a href="../Text/Section0010.xhtml#bookmark2">1</a></sup> Ama Bosch’un cehennem vizyonu kehanet niteliği taşısa da, bu kehanet insanın zihnine musallat olan grotesk ayrıntılarda gizli değildir, bü-</span></p>
<div class="calibre4"><div class="calibre4"><img src="../Images/main-50.png" alt="" class="calibre60"/></div>
</div>
<div class="calibre4"><div class="calibre4"><img src="../Images/main-51.png" alt="" class="calibre61"/></div>
</div>
<p class="calibre1"><span class="font">tündedir. Ya da farklı bir şekilde ifade edersek, cehennemin </span><span class="font1">mekânını</span><span class="font"> oluşturan şeydedir.</span></p>
<p class="calibre1"><span class="font">Orada ufuk yoktur. Eylemler arasında süreklilik yoktur; ara, patika, şablon, geçmiş ve gelecek yoktur. Sadece dağınık, parça parça şimdinin uğultusu vardır. Her yerde sürprizler ve hayretlik şeyler vardır ama hiçbir yerde bir sonuç yoktur. Hiçbir şey akıp gitmez: Her şey akışı keser. Bir nevi mekân hezeyanı vardır.</span></p>
<p class="calibre1"><span class="font">Bu mekânı, ortalama bir reklam arasında ya da tipik bir CNN haber bülteninde ya da herhangi bir kitle iletişim haber yorumunda gördüğümüz şeyle kıyaslayın. Benzer bir dağınıklık, kopuk heyecanların benzer bir keşmekeşi, benzer bir çılgınlık vardır.</span></p>
<p class="calibre1"><span class="font">Bosch’un kehaneti, günümüzde küreselleşme etkisi altındaki medyanın bize ilettiği dünya-resmiydi, bu küreselleşmenin sürekli satmak gibi mücrim bir ihtiyacı vardır. Her ikisi de parçaları doğru yerine oturmayan yapbozlar gibidir.</span></p>
<p class="calibre1"><span class="font">Geçen sene Subcomandante Marcos’un bir mektubunda, yeni dünya düzenine dair kullandığı terim tam da buydu... Güneydoğu Meksika’daki Chiapas’tan yazmıştı mektubu.<a id="footnote2"></a><sup class="calibre21"><a href="../Text/Section0010.xhtml#bookmark3">2</a></sup> Gezegenimizi Dördüncü Dünya Savaşı’nın savaş meydanı gibi görüyor Marcos. (Üçün-cüsü, Soğuk Savaş tabir edilen şeydi.) Savaşan devletlerin hedefi, bütün dünyayı pazar üzerinden istila etmek. Kullanılan silah finans olduğu halde her dakika milyonlarca insan ölüyor ya da sakat kalıyor. Savaşı açanların amacı, dünyayı yeni, soyut güç merkezlerinden yönetmek - yatırım mantığı dışında hiçbir denetime tabi tutulmayacak pazar megapollerinden. Bu arada gezegen üzerindeki insanların onda dokuzu, yerli yerine oturmayan bu dağınık parçalarla yaşamak zorunda.</span></p>
<p class="calibre1"><span class="font">Bosch’un panelindeki dağınıklık bu duruma öyle benziyor ki, Marcos ’un adını andığı yedi parçayı orada arayacaktım neredeyse.</span></p>
<p class="calibre1"><span class="font">Adını andığı ilk parçanın üzerinde dolar işareti var ve rengi yeşil. Bu parça,küreselzenginliğin gittikçe daha küçük birgrubun elinde toplanmasını ve umutsuz yoksulluğun görülmemiş şekilde yaygınlaşmasını içeriyor.</span></p>
<p class="calibre1"><span class="font">İkinci parça üçgen ve bir yalanı içeriyor. Yeni düzen, üretimi ve insan emeğini rasyonalize ve modernize etme iddiasında. Gerçekteyse sanayi devriminin başlarındaki barbarlığa dönüş söz konusu; bu seferkinin önemli farkı, barbarlığın, onakarşı duran etik bir kaygı ya da ilke tarafından dizginlenmiyor oluşu. Yeni düzen fanatik ve totaliter. (Kendi sistemi içinde hiç itiraz yok. Totaliterliği -ona göre çoktan hükümsüz kalmış- siyasetle değil paranın kontrolüyle ilgili.) Çocukları düşünün. Dünyada yüz milyon çocuk sokakta yaşıyor. İki yüz milyon çocuk küresel emek gücünün neferi.</span></p>
<p class="calibre1"><span class="font">Üçüncü parça bir kısırdöngü gibi yuvarlak. Mecburi göçü içeriyor. Hiçbir şeyi olmayanların daha girişimci olanları, hayatta kalabilmek için göç etmeye çalışıyor. Ancak yeni düzen, üretmeyen, tüketmeyen, bankaya koyacak parası olmayan kişilerin gereksiz olduğu ilkesi üzerinden çalışıyor gece gündüz. Bu yüzden de mültecilere, topraksızlara, evsizlere, sistemin çöpü muamelesi yapılıyor: Onlardan kurtulmak gerekiyor.</span></p>
<p class="calibre1"><span class="font">Dördüncü parça bir ayna gibi dikdörtgen. Ticari bankalarla dünya vurguncuları arasındaki para alışverişini içeriyor çünkü suç da küreselleşti.</span></p>
<p class="calibre1"><span class="font">Beşinci parça aşağı yukarı beşgen. Fiziksel baskıyı içeriyor. Ulus-devletler yeni dünya düzeninde ekonomik bağımsızlıklarını, siyasi inisiyatiflerini ve egemenliklerini kaybettiler. (Çoğu siyasetçinin yeni retoriği, vatandaşlar nezdinde kendilerini baskıya mecbur bırakan güçsüzlüklerini değil de siyasi güçsüzlüklerini gizleme teşebbüsünden ibaret.) Ulus-devletlerin yeni görevi, onlara paylaştırılmış şeyleri idare etmek, pazarın mega-şirketlerinin çıkarlarını korumak ve en önemlisi, fazlalık olarak görülenleri kontrol ve zapturapt altına almak.</span></p>
<p class="calibre1"><span class="font">Altıncı parçakargacık burgacıkve kırılmaları içeriyor. Bir taraftan yeni düzen, borsaların ve anlaşmaların internet üzerinden ânında iletilmesiyle, zorunlu serbest ticaret bölgeleriyle (NAFfA) ve her yere sadece pazarın sorgulanamaz kanununun dayatılmasıyla sınırları ve mesafeleri ortadan kaldırıyor; öte taraftan ulus-devleti güç-süzleştirerek, parçalanmaya ve sınırların çoğalmasına sebep oluyor -örneğin eski Sovyetler Birliği, Yugoslavya vs. “Kırılmış aynalar</span></p>
<div class="calibre4"><img src="../Images/main-52.png" alt="" class="calibre62"/></div>
<p class="calibre1"><span class="font">dünyası,” yazmıştı Marcos, “neoliberal yapbozun işe yaramaz birliğini yansıtıyor.”</span></p>
<p class="calibre1"><span class="font">Yapbozun yedinci parçası cep şeklinde ve dünya üzerinde, yeni düzene karşı geliştirilen çeşitli direniş ceplerini içeriyor. Güneydoğu Meksika’daki Zapatistalar bu ceplerden biri. İlle silahlı direnişi tercih etmemiş farklı koşullardaki başka direniş cepleri de var. Bu çok sayıda cebin ortak bir siyasi programları yok. Bu bozuk yapbozun içinde varolmaya çalışırken nasıl olsun? Yine de heterojenlik-leri bir umut olabilir. Ortak noktaları, fazlalık kabul edilenleri savunmaları ve Dördüncü Dünya Savaşı’nın insanlığa karşı suç olduğunu düşünmeleri.</span></p>
<p class="calibre1"><span class="font">Yedi parça asla bir araya gelip anlamlı bir bütün oluşturmayacak Bu anlamsızlık, bu saçmalık yeni düzene özgü. Bosch’un cehennem vizyonunda öngördüğü gibi ufuk yok. Dünya yanıyor. Her figür, kendi acil ihtiyaçlarına odaklanarak hayatta kalmaya çalışıyor. Klostrofobi had safhada ama aşırı kalabalıktan kaynaklanmıyor, bir eylemle ona dokunabilecek kadar yakın başka bir eylem arasında devamlılığın olmamasından kaynaklanıyor. Cehennem bu.</span></p>
<p class="calibre1"><span class="font">İçinde yaşadığımız kültür belki de şimdiye kadar varolmuş en klostrofobik kültür; küreselleşme kültüründe, Bosch’un cehenneminde olduğu gibi, </span><span class="font1">başka yere</span><span class="font"> ya da </span><span class="font1">başka türlüye</span><span class="font"> dair en ufak bir ışık yok. Verili olan, hapishane. Böylesi bir indirgemecilikle karşı karşıya kalınca insan zekâsı da hırsa indirgeniyor.</span></p>
<p class="calibre1"><span class="font">Marcos mektubunu şöyle bitirmişti: “Yeni bir dünya kurmak şart, pek çok dünyayı, bütün dünyaları kapsayabilecek bir dünya.” Bosch’un tablosu, alternatifbir dünya kurmanın ilk adımının, zihinlerimize kazınmış dünya-resmini, yani mücrim ve doyumsuz satma ihtiyacını haklı göstermek ve idealize etmek için her yerde kullanılan yalancı vaatleri reddetmek olduğunu hatırlatıyor bize -tabii bir kehanetin bir şeyleri hatırlatması mümkünse. Başka bir uzam kesinlikle gerekli.</span></p>
<p class="calibre1"><span class="font">Öncelikle bir ufuk keşfetmek lazım. Bunun için de umudu tekrar bulmalıyız - yeni düzenin önümüze çıkarttığı ya da çıkartır gibi yaptığı bütün engellere rağmen.</span></p>
<p class="calibre1"><span class="font">Ancak umut bir inanç edimidir ve başka somut eylemlerle desteklenmesi gerekir. Mesela </span><span class="font1">yaklaşma</span><span class="font"> eylemi, mesafeleri ölçme ve bir yere </span><span class="font1">doğru yürüme</span><span class="font"> eylemi. Bunu yapmak, süreksizliği reddeden işbirliklerine götürebilir bizi. Direnme eylemi, sadece bize sunulan dünya-resminin saçmalığınıkabullenmeyi reddetmek değil, bu resmin geçersizliğini duyurmaktır. Cehennem içeriden geçersiz ilan edildiğinde, cehennemliği son bulur.</span></p>
<p class="calibre1"><span class="font">Günümüzde varolan direniş ceplerinde, Bosch’un triptiğindeki diğer iki levha, Adem ve Havva ile Dünyevi Zevkler Bahçesi, karanlıkta fenerle incelenebilir... onlara ihtiyacımız var.</span></p>
<p class="calibre1"><span class="font">Bir kez daha Arjantinli şair Juan Gelman’dan alıntı yapmak istiyorum:</span></p>
<p class="calibre1"><span class="font">ölüm geldi hatıratıyla/ biz tekrar başlayacağız tekrar başlayacağız tekrar başlayacağız biz</span></p>
<p class="calibre1"><span class="font">dünyanın büyük yenilgisine karşı biz yoldaşçıklar asla tükenmeyen/ya da yanmayan ateş gibi hafızada/ tekrar / tekrar/tekrar<a id="footnote3"></a><sup class="calibre21"><a href="../Text/Section0010.xhtml#bookmark4">3</a></sup></span></p>
<p class="calibre1"><span class="font"><br class="calibre4"/></span></p>
<p class="calibre1"><a id="bookmark5"></a></p>
</body>
</html>
