<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre5"><a id="bookmark0" class="calibre16"></a><span class="font4">Vincent</span></h2>
<p class="calibre1"><span class="font">Ona dair daha fazla kelam etmenin hâlâ imkânı var mı? Kendiminkiler de dahil daha önce yazılmış şeyleri düşündüğümde “Hayır” cevabını veriyorum. Resimlerine baktığımda cevap -bu sefer başka bir sebeple- yine “Hayır”; tuvaller sessizlik telkin ediyor. Neredeyse </span><span class="font1">dileniyor</span><span class="font"> diyecektim ama yanlış olurdu çünkü yaptığı tek bir imgede bile acınası bir hal yok - sonsuzluğun kapılarında başını iki eli arasına almış ihtiyar adamda bile. Hayatı boyunca şantaj ve acındırmadan nefret etmiş.</span></p>
<p class="calibre1"><span class="font">Ancak desenlerine baktığımda söylenmiş kelimelere yenilerini katmak anlamlı görünüyor. Belki de desenleri bir nevi yazıyı andırdığı ve genelde kendi mektupları üzerine çizim yaptığı içindir. En ideal proje, desen yapma sürecini </span><span class="font1">çizmek</span><span class="font"> olurdu, desen yapan elini ödünç almak. Yine de bu işi kelimelerle yapmayı deneyeceğim.</span></p>
<p class="calibre1"><span class="font">1888’de yapılmış bir desenin, Arles yakınlarındaki yıkık Mont-majour Manastırı çevresindeki manzara resminin önünde, malum sorunun cevabını bulur gibi oluyorum: Bu adam neden dünyanın en sevilen ressamı oldu?</span></p>
<p class="calibre1"><span class="font">Efsane, filmler, fiyatlar, “şehitlik”, parlak renkler kendi rollerini oynayıp, eserlerine olan küresel talebi artırdı ama işin kökeninde bu yatmıyor. Zeytin ağaçları deseninin önünde içimden şöyle dedim: Çok sevildi çünkü onun için karakalem ya da yağlıboya resim yapma eylemi, baktığı şeyi neden bu kadar kuvvetle sevdiğini keşfetmenin ve göstermenin bir yoluydu ve hayatının ressam olarak geçirdiği sekiz yılı (evet, sadece sekiz) boyunca baktığı şey gündelik hayattı.</span></p>
<p class="calibre1"><span class="font">Gündelik şeyleri yüceltmeden, barındırdıkları ya da hizmet ettikleri bir ideal üzerinden kurtuluşa gönderme yapmadan, eserle-</span></p>
<div class="calibre4"><img src="../Images/main-23.png" alt="" class="calibre32"/>
<p class="calibre1"><span class="font">VAN GOGH, MONTMAJOUR MANASTIRI, 1888</span></p>
</div>
<p class="calibre1"><span class="font">rinde onlara çıplak bir saygı ifade eden başka bir Avrupalı ressam bilmiyorum. Chardin, de la Tour, Courbet, Monet, de Stael, Miro, Jasper Johns -aralarından sadece birkaç ismi sayarsak- hâkim resim ideolojilerinden destek almıştır, halbuki o ilk mesleği olan vaizliği bırakır bırakmaz ideolojiyi tamamen terk etmiştir. İdeolojik olarak çıplak, katıksız bir varoluşçuya dönüşmüştür. İskemle iskemledir, taht değil. Botlar yürümekten aşınmıştır. Ayçiçekleri bitkidir, takımyıldız değil. Postacı mektupları getirir. Zambaklar sola-caktır. Çağdaşlarının saflık ya da delilik olarak gördüğü bu çıplaklıktan, karşısında gördüğü şeye bir anda âşık olma kabiliyeti doğmuştu. Daha sonra eline kalemi ya da fırçayı alarak bu aşkı gerçekleştirmeye, ona ulaşmaya çalışırdı. Hepimizin daha iyi anlarımızda hayalini kurduğumuz ve çerçeve içine konduğunda derhal tanıdığımız gündelik şefkatin haşinliğini doğrulayan âşık-ressam...</span></p>
<p class="calibre1"><span class="font">Kelimeler, kelimeler. Uygulamada nasıl görünür olur? Desene dönelim. Mürekkeple ve kamış divitle çizilmiş. Gün boyu böyle çok desenler yaparmış. Bazen bunun gibi doğrudan doğaya bakarak, bazen boyası kuruyana kadar odasının duvarına astığı kendi tablolanndan.</span></p>
<p class="calibre1"><span class="font">Böylesi desenler hazırlık çalışmasından ziyade grafik umutlardı; boyayla uğraşma zahmetine girmeden, daha basit bir şekilde, yağlıboya ediminin onu nereye götürebileceğini gösterirdi. Aşk haritalarıydı bunlar.</span></p>
<p class="calibre1"><span class="font">Biz ne görüyoruz? Kekik, başka çalılar, kireçtaşı kayalar, tepede zeytin ağaçları, uzakta bir ova, gökyüzünde kuşlar. Kalemini kahverengi mürekkebe batırıyor, izliyor ve kâğıda çiziyor. Hareketleri elinden, bileğinden, kolundan, omzundan, hatta belki boyun kaslarından geliyor ancak kâğıdın üzerine indirdiği darbeler, fiziksel olarak kendisine ait olmayan ve </span><span class="font1">ancak çizdiğinde görünür hale gelen </span><span class="font">enerji akımlarını takip ediyor. Enerji akımları? Bir ağacın büyümesindeki enerji, bir bitkinin güneşe uzanmasındaki, bir dalın yanındaki dallara göre kendini ayarlamasındaki, dikenlerin ve çalıların köklerindeki, bir bayıra yerleşmiş kayaların ağırlığındaki, güneş ışığındaki, sıcaktan mustarip canlılar için gölgenin sunduğu cazibedeki, kuzeyden esen ve kayaları şekillendiren Mistral rüzgârındaki enerji. Bu listeyi rasgele yaptım; ama onun kâğıt üzerindeki darbeleri rasgele değil. <sup class="calibre21">Ö</sup>rüntü parmak izi gibi. Kimin?</span></p>
<p class="calibre1"><span class="font">Netliğe değer veren bir desen -her çizgi açık ve belirgin- yine de karşılaştığı şey karşısındaki açıklığı içinde kendini tamamen unutmuş. Bu karşılaşma öyle yakın ki hangi iz kime ait bilemiyorsunuz. Tam bir aşk haritası.</span></p>
<p class="calibre1"><span class="font">İki yıl sonra, ölmeden üç ay önce, toprağı kazan iki köylünün küçük bir yağlıboya tablosunu yapmış. Beş yıl önce Hollanda’da resmini yaptığı köylülere ve hayatı boyunca Millet’ye hürmeten yaptığı eserlere atıfta bulunduğu için ezberden yapmış tabloyu. Ancak bu resmin konusu da,-desende gördüğümüz gibi bir füzyon.</span></p>
<p class="calibre1"><span class="font">Yeri kazan iki adam, tarla, gökyüzü ve uzaktaki tepelerle aynı renklere boyanmış - patates kahverengisi, bel grisi ve Fransız iş elbiselerinin soluk mavisi. Adamların uzuvlarını tanımlayan fırça darbeleri, tarlanın çukur ve tümseklerini izleyen fırça darbeleriyle aynı. İki adamın kalkmış dirsekleri, ufkun önünde iki tümsek, iki sivri yükseltiye dönüşüyor.</span></p>
<div class="calibre4"><img src="../Images/main-24.png" alt="" class="calibre33"/>
<p class="calibre1"><span class="font">VAN GOGH, İKİ KÖYLÜ, 1889</span></p>
</div>
<p class="calibre1"><span class="font">Tablo kuşkusuz bu adamları, o dönemde şehirlilerin köylüleri aşağılamak için kullandığı tabide “toprak topakları” ilan etmiyor. Figürlerin toprakla kaynaşması, tarımı oluşturan karşılıklı enerji alışverişine keskin bir göndermede bulunuyor ve uzun vadede tarım üretiminin neden sadece ekonomi kanunlarına indirgenemeyeceği-ni açıklıyor. Aynı zamanda -köylülere duyduğu sevgi ve saygı do-layımıyla- kendisinin bir ressam olarak çalışmalarına da göndermede bulunuyor olabilir.</span></p>
<p class="calibre1"><span class="font">Kısacık ömrü boyunca kendini kaybetme riskiyle yaşamak ve kumar oynamak durumunda kalmış. Bütün otoportrelerinde, girdiği bu bahis göze çarpar. Kendisine bir yabancı ya da ayağına dolanmış bir şey gibi bakar. Yaptığı diğer portreler daha şahsidir, odakları daha yakındır. işler çığrından çıktığında ve kendini tümüyle kaybettiğinde, efsanenin de bize hatırlattığı üzere sonuç felaket olmuştu. Böylesi zamanlarda yaptığı yağlıboyalar ve desenlerde de bu hal açıkça görülür. Kaynaşma kırılmaya dönüşmüştür. Her şey, kendi dışındaki her şeyin üzerini çizmiştir.</span></p>
<p class="calibre1"><span class="font">Bahsi kazandığı zamanlarda -yani çoğunlukla- kimliği etrafında konturların olmayışı, onun olağanüstü açık olmasına imkân tanımış, baktığı şeyin içine nüfuz etmesine izin vermişti. Yoksa yanlış mı düşünüyorum? Belki de konturların yokluğu kendini rehin bırakmasına, terk etmesine ve ötekine girmesine, nüfuz etmesine imkân tanımıştı. Belki bu süreçlerin her ikisi de işlemişti - yine tıpkı aşkta olduğu gibi.</span></p>
<p class="calibre1"><span class="font">Kelimeler. Kelimeler. Zeytin ağaçlan desenine dönelim. Yıkık manastır sanının arkamızda. Tekinsiz bir yer - daha doğrusu yıkık olmasa tekinsiz olurdu. Güneş, Mistral rüzgârı, kertenkeleler, cır-cırböcekleri, ara sıra öten ibibik, hâlâ duvarlarını temizliyorlar (Fransız Devrimi sırasında yerle bir edilmiş), hâlâ eski iktidarının fuzuli kalıntılarını ortadan kaldırıyor, şimdide ısrar ediyorlar.</span></p>
<p class="calibre1"><span class="font">Sırtını manastıra vermiş ağaçlara bakarak otururken, zeytinlik aradaki mesafeyi kapatıp kendini ona yaslıyor. Bu hissi tanıyor -sık sık yaşamış bunu, içeride, dışarıda, Borinage, Paris ya da burada Provence’ta. Bu yaslanmaya -belki de hayatı boyunca bildiği tek sürdürülebilir mahrem aşk olan bu temasa- inanılmaz bir hız ve had</span></p>
<div class="calibre4"><img src="../Images/main-25.png" alt="" class="calibre34"/>
<p class="calibre1"><span class="font">VAN GOGH. MONTMAJOUR MANASTIRI, 1888</span></p>
</div>
<p class="calibre1"><span class="font">safhada bir ilgiyle cevap veriyor. Gözünün gördüğü her şeyi parmakları aktarıyor. Ayaklarının dibindeki çakılların üzerine düşen parşömen kâğıdındaki son rötuşlara ışık vuruyor - bunlardan birinin üzerine Vincent yazacak.</span></p>
<p class="calibre1"><span class="font">Bugün bu desende, ancak minnettarlık diyebileceğim bir şey var sanki, adı konması zor bir şey. Yerin minnettarlığı mı bu, onunkinin mi yoksa bizimkinin mi?</span></p>
<p class="calibre1"><br class="calibre4"/></p>
<div class="calibre4">
</div>
</body>
</html>
