<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre5"><span class="font4">Görünüre Dair Küçük Bir Teoriye Doğru Adımlar</span></h2>
<p class="calibre10"><span class="font">Yves için</span></p>
<p class="calibre1"><span class="font">“Rabbin Duası”nın ilk dizesini -“Cennetteki babamız...”- söylerken, cenneti görünmez, girilemez, ancak son derece yakın bir yer olarak tahayyül ediyorum. Bu cennetin hiç barok bir yanı yok, öyle girdap gibi dönenen sonsuz uzay, dudak uçuklatan perspektif oyunları filan yok. Bu cenneti bulmak için (o lütfa erilebilirse tabii) bir çakıltaşı ya da masadaki tuzluk kadar küçük ve el altındaki bir şeyi kaldırmak yetebilir. Cellini bunu biliyordu belki de.</span></p>
<p class="calibre1"><span class="font">“Egemenliğin gelsin...” Dünyayla cennet arasındaki fark sonsuz, uzaklık ise olabileceğinin en azıdır. Simone Weil bu cümleyle ilgili şunu demişti: “Burada arzumuz, ardındaki sonsuzluğu bulmak için zamanı deler ve bu da olup biten her şeyi, her ne olursa olsun, bir arzu nesnesine çevirmeyi bilebildiğimiz zaman gerçekleşir.”</span></p>
<p class="calibre1"><span class="font">Bu sözler resim sanatı için bir reçete sayılabilir.</span></p>
<p class="calibre1"><span class="font">Günümüzde her yanda bol miktarda imge var. Daha önce hiç bu kadar çok şey incelenip seyredilmemişti. Her an, gezegenin ya da ayın öte yüzünde nesnelerin nasıl göründüğüne bir göz atabiliyoruz. Görüntüler şimşek hızıyla kaydedilip aktarılıyor.</span></p>
<p class="calibre1"><span class="font">Ancak bununla, bir şey masum bir biçimde değişti. Eskiden görüntüler elle tutulur bedenlere ait olduklarından bunlara/iz/kse/ görüntü derdik. Şimdi her şey uçucu. Teknolojik yenilikler görüneni varolandan ayırmayı kolaylaştırdı. Ve bu tam da yürürlükteki sistemin efsanesinin sürekli olarak sömürmesi gereken şey. Görünümleri kırılmalara dönüştürüyor, birer serap gibi: Işık değil iştah kırılmaları, aslında tek bir iştahın kınlmaları, hep daha fazlasını isteyen iştahın.</span></p>
<p class="calibre1"><span class="font">Bu yüzden (ve </span><span class="font1">iştah</span><span class="font"> kavramının fiziksel çağnşımlan düşünülürse tuhaf bir biçimde) varolan, yani beden, ortadan kayboluyor. Bir içi boş elbiseler ve arkası boş maskeler seyirliğinde yaşıyoruz.</span></p>
<p class="calibre1"><span class="font">Herhangi bir ülkedeki televizyon haber spikerlerini düşünün. Bu spikerler </span><span class="font1">bedensizleştirilmiş</span><span class="font"> olanın mekanik zirvesidir. Onları icat etmek ve onlara bugün yaptıkları gibi konuşmayı öğretmek sistemin yıllarını aldı.</span></p>
<p class="calibre1"><span class="font">Bedenler yok, Zorunluluk da yok - çünkü Zorunluluk varolana özgü bir durumdur. Gerçekliği gerçek yapan şeydir. Sistemin efsanesinde ise yalnızca henüz gerçek olmayana, sanal olana, bir sonraki alışverişe yer vardır. Bu da izleyicide iddia edildiği gibi bir özgürlük (sözümona seçme özgürlüğü) duygusu değil, derin bir tecrit edilmişlik duygusu yaratır.</span></p>
<p class="calibre1"><span class="font">Son zamanlara kadar tarih, insanların hayatları hakkında anlattıkları her şey, tüm atasözleri, öyküler ve kıssalar aynı şeyle yüz yüzeydi: Zorunlulukla birlikte yaşamak için verilen ölümsüz, korkutucu ve zaman zaman güzel mücadeleyle, varoluşun bilmecesiyle -yaratılıştan bu yana sürdürülen ve durmadan insan ruhunu bileyen mücadeleyle. Zorunluluk hem tragedya hem de komedya üretir. Öptüğünüz ya da kafanızı çarptığınız şeydir.</span></p>
<p class="calibre1"><span class="font">Bugünkü sistemin seyirliğinde Zorunluluk yok artık. Dolayısıyla hiçbir deneyim de iletilmiyor. Geriye kalan paylaşılabilecek tek şey, seyirlik; kimsenin oynamadığı, herkesin seyrettiği oyun. İnsanlar kendi varoluşlarına ve acılarına, eskiden hiç olmadığı kadar, tek başlarına, zamanın ve evrenin uçsuz bucaksız arenasında bir yer bulmaya çalışıyorlar.</span></p>
<p class="calibre1"><span class="font">Rüyamda tuhaf bir satıcı olmuştum; görünüşler ve görüntüler salı-cısı. Görünüşler ve görüntüler alıp satıyordum. Rüyada bir sır keşfetmiştim! Kendi başıma, kimsenin yardımı olmadan.</span></p>
<p class="calibre1"><span class="font">Sır, baktığını şeyin -bir kova su, bir inek, yukandan görünen bir şehir (Toledo gibi), bir meşe ağacı- içine girmek ve girdikten sonra da görünümünü daha iyi hale getirecek şekilde onu yeniden düzenlemekti. </span><span class="font1">Daha iyi,</span><span class="font"> onu daha güzel ya da daha uyumlu yapmak anlamına gelmiyordu; meşe ağacını tüm meşe ağaçlarını temsil edecek şekilde daha tipik yapmak demek de değildi; yalnızca, inek, şehir ya da su kovasını daha görünür bir biçimde biricik olabilsin diye, daha kendisi yapmak demekti!</span></p>
<p class="calibre1"><span class="font">Bunu </span><span class="font1">yapmak</span><span class="font"> bana haz verdi ve içeriden yaptığım küçük değişikliklerin başkalarına da haz verdiğini hissettim.</span></p>
<p class="calibre1"><span class="font">Görünüşünü yeniden düzenlemek için nesnenin içine girmenin sırrı, bir gardırobun kapısını açmak kadar basitti. Belki de yalnızca kapı kendiliğinden açıldığında orada bulunmaktan ibaretti. Ancak uyandığımda, bunu nasıl yaptığımı unutmuştum ve nesnelerin içine girmenin yolunu bilmiyordum artık.</span></p>
<p class="calibre1"><span class="font">Resim tarihi çoğu kez birbiri ardından gelen üslupların tarihi gibi sunulur. Günümüzde resim alım satımıyla ve promosyonuyla uğraşanlar, bu üsluplar savaşını piyasaya marka isimleri sürmek için kullanmışlardır. Birçok koleksiyoncu (ve müze) resimden ziyade isim satın alır.</span></p>
<p class="calibre1"><span class="font">Safça bir soru sormanın vakti geldi belki de: Resimde paleolitik dönemden yüzyılımıza kadarortak olan şey ne? Boyanan her imge </span><span class="font1">Ben bunu gördüm</span><span class="font"> ya da -eğer bu imge bir klanın ayinine dahilse-</span><span class="font1">Biz bunu gördük</span><span class="font"> der. Bu, temsil edilen görüntüye işaret eder. Figüratif olmayan sanat da bundan farklı değildir. Rothko’nun son zamanlarında yaptığı bir tablo, ressamın görünür olanla yaşadığı tecrübeden kaynaklanan bir aydınlanmayı ya da renkli parıltıyı temsil eder. Çalışırken tuvalini, </span><span class="font1">gördüğü</span><span class="font"> bir başka şeye göre değerlendirmiştir.</span></p>
<p class="calibre1"><span class="font">Resim, her şeyden önce, bizi çevreleyen ve sürekli olarak belirip kaybolan görünürün olumlanmasıdır. Kaybolma olmasaydı herhalde resim yapma itkisi de olmazdı, çünkü o zaman görünür olanın kendisi, resmin bulmaya çabaladığı kesinliğe (kalıcılığa) sahip olurdu. Resim, diğer bütün sanatlardan daha dolaysız bir biçimde, varolanın, insanlığın içine fırlatıldığı fiziksel dünyanın olumlanmasıdır.</span></p>
<p class="calibre1"><span class="font">Resmin ilk konusu hayvanlardı. Ve en baştan başlayıp Sümer, Asur, Mısır ve ilk dönem Yunan resminde devam eden bir çizgide, bu hayvanlann tasvirleri olağanüstü derecede hakikidir. İnsan gövdesinin tasvirinde eşdeğer bir“gerçek-gibiliğe” ulaşılması için bin-yıllann geçmesi gerekmiştir. Başlangıçta insanın yüzleştiği, varolandı.</span></p>
<p class="calibre1"><span class="font">İlk ressamlar, klandaki herkes gibi, hayatları hayvanları yakından tanımaya bağlı olan avcılardı. Ancak resim yapma fiili avlanma fiiliyle aynı şey değil. İkisinin arasındaki ilişki ise büyülü.</span></p>
<p class="calibre1"><span class="font">Bazı eski mağara resimlerinde, hayvan resimlerinin yanında temsili insan eli şablonları var. Bunun hangi ayine hizmet ettiğini kesin olarak bilmiyoruz. Ama resmin avla avcı arasındaki, ya da daha soyut söyleyecek olursak, varolanla insan yaratıcılığı arasındaki büyülü bir “yoldaşlığı” onaylamakta kullanıldığını biliyoruz. Resim işte bu yoldaşlığı açığa çıkarmanın ve böylece de (umulan oydu ki) kalıcı kılmanın yoluydu.</span></p>
<p class="calibre1"><span class="font">Hayvan sürüleri ve ayin işlevi resimden uzaklaşıp gittikten çok sonra bile üzerine düşünülmeye değer bir konu bu. Bence resim yapma fiilinin doğası hakkında bir şeyler söylüyor bize.</span></p>
<p class="calibre1"><span class="font">Resim yapma itkisi gözlemden ya da (muhtemelen kör olan) ruhtan değil, bir karşılaşmadan doğar: Ressamla modeli arasındaki bir karşılaşmadan - bu model bir dağ ya da boş ilaç şişeleriyle dolu bir raf bile olsa. Aix ’den göründüğü haliyle (başka yerlerden bakıldığında şekli çok farklıdır) St Victoire Dağı, Cezaıuıe’ın yoldaşıydı.</span></p>
<p class="calibre1"><span class="font">Bir resim cansızsa, bunun nedeni ressamın modeline bir işbirliğinin başlaması için yeteri kadar yaklaşmaya cesaret edememesidir. Bu durumda ressam </span><span class="font1">kopyalama</span><span class="font"> mesafesinde kalmıştır. Ya da günümüz gibi dönemlerde, sanat-tarihsel bir mesafede kalmıştır ve modelinin haberi olmadan üslup oyunları oynamaktadır.</span></p>
<p class="calibre1"><span class="font">Yaklaşmak, geleneği, şöhreti, mantığı, hiyerarşileri ve benliği unutmaktır. Abuk sabuk olmayı, hatta çıldırmayı göze almaktır aynı zamanda. Çünkü ressamın modeline fazla yaklaşması sırasında işbirliği bir anda bozulabilir ve ressam modelin içinde eriyip kaybolabilir. Ya da hayvan ressamı yiyebilir veya ezebilir.</span></p>
<p class="calibre1"><span class="font">Hersahici resim bir işbirliğini gösterir. Petrus Christus ’un Berlin Staatliche Museum’daki genç kız portresine, Courbet’nin Louvre’ daki fırtınalı deniz manzarasına ya da Çu-Ta’nın 17. yüzyılda yaptığı fare ile patlıcan resmine bakın: Modelin resme katkıda bulunduğunu inkâr etmek mümkün değildir. Aslında resimler öncelikle bir genç kız, dalgalı bir deniz ya da bir sebzenin yanındaki bir fare hakkında </span><span class="font1">değildir;</span><span class="font"> bu katkı hakkındadır. “Fırça,” der 17. yüzyılda yaşamış büyük Çinli manzara ressamı Shitao, “nesneleri kaostan kurtarmak içindir.”</span></p>
<p class="calibre1"><span class="font">Girdiğimiz alan bir hayli garip, ben de kelimeleri garip bir biçimde kullanıyorum. 1870 yılının bir sonbahar günü, Fransa’nın kuzey kıyısında dalgalı bir deniz, sakallı ve ertesi yıl hapse girecek bir adam tarafından </span><span class="font1">görülmesine katkıda bulunuyor</span><span class="font">! Ama hareket eden her şeyi durduran bu sessiz sanatın gerçek pratiğine yaklaşmanın da başka yolu yok.</span></p>
<p class="calibre1"><span class="font">Görünenin </span><span class="font1">raison d’etre'i</span><span class="font"> gözdür; göz hayatın görünen biçimlerinin giderek dahakarmaşık ve çeşitli hale gelmesi için yeterli ışığın olduğu yere evrildi ve gelişti. Örneğin vahşi çiçekler, görülmek için o renklerdedirler. Boş gökyüzünün mavi görünmesi, gözlerimizin yapısı ve güneş sisteminin doğası yüzündendir. Modelle ressam arasındaki işbirliğinin belirli bir ontolojik temeli vardır. 17. yüzyılda Wrocklau’da yaşamış bir tıp doktoru olan Silesius, görülen ile görme arasındaki karşılıklı bağımlılık üzerine mistik bir şiir yazmış:</span></p>
<p class="calibre1"><span class="font1">La rose qui contemple ton a:il de chair </span></p>
<p class="calibre1"><span class="font1">Afleuri de la sorte en Dieu dans l' eternel</span></p>
<p class="calibre1"></p>
<p class="calibre1"><span class="font">Senin etten kemikten gözünü seyreden gül </span></p>
<p class="calibre1"><span class="font">Böylece çiçek açtı sonsuzdaki Tanrı’da</span></p>
<p class="calibre1"></p>
<p class="calibre1"><span class="font">Nasıl bu göründüğün gibi oldun? diye sorar ressam.</span></p>
<p class="calibre1"><span class="font">Ben olduğum gibiyim. Bekliyorum, diye cevap verir dağ, çocuk ya da fare.</span></p>
<p class="calibre1"><span class="font">Neyi?</span></p>
<p class="calibre1"><span class="font">Seni, başka her şeyi terk edersen eğer.</span></p>
<p class="calibre1"><span class="font">Ne süreyle?</span></p>
<p class="calibre1"><span class="font">Ne kadar sürerse.</span></p>
<p class="calibre1"><span class="font">Hayatta başka şeyler de var.</span></p>
<p class="calibre1"><span class="font">Bul onları ve daha normal ol öyleyse.</span></p>
<p class="calibre1"><span class="font">Ya yapmazsam?</span></p>
<p class="calibre1"><span class="font">O zaman sana başka hiç kimseye vermediğimi veririm, ama bir değeri yok, yalnızca senin faydasız sorunun cevabı.</span></p>
<p class="calibre1"><span class="font">Faydasız mı?</span></p>
<p class="calibre1"><span class="font">Ben neysem oyum.</span></p>
<p class="calibre1"><span class="font">Bundan fazla bir vaadin yok mu?</span></p>
<p class="calibre1"><span class="font">Yok. Sonsuza kadar bekleyebilirim.</span></p>
<p class="calibre1"><span class="font">Normal bir hayatım olsun isterdim.</span></p>
<p class="calibre1"><span class="font">Git normal bir hayat yaşa ve bana güvenme.</span></p>
<p class="calibre1"><span class="font">Ya güvenmek istersem?</span></p>
<p class="calibre1"><span class="font">Her şeyi unut ve bende - beni bul!</span></p>
<p class="calibre1"><span class="font">Bunun ardından gelen işbirliği çoğunlukla iyi niyet üzerine değil, daha ziyade arzu, öfke, korku, acıma ve özlem üzerine kurulur. Resim hakkındaki modem yanılsama (ki postmodernizm bunu düzeltmek için hiçbir şey yapmadı), ressamın bir yaratıcı olduğudur. Aslında ressam bir alıcıdır. Yaratma gibi görünen şey, aldığına biçim verme fiilidir.</span></p>
<p class="calibre1"><span class="font">Bogena, Robert ve Robert’in kardeşi Witek akşam yemeğine geldiler bana; Rus takviminde yılbaşı kutlamasıydı. Onlar masada oturmuş aralarında Rusça konuşurken, ben de Bogena’nın resmini çizmeye çalıştım. İlk kez olmuyordu bu. Hiç beceremem, çünkü yüzü daima çok hareketlidir ve güzelliğini unutamam. Ve iyi resim yapmak için bunu unutmanız gerekir. Gittiklerinde geceyarısını çoktan geçmişti. Ben son taslağımı yaparken Robert şöyle dedi: Bu son şansın John; çiz onu, çiz de adam ol!</span></p>
<p class="calibre1"><span class="font">Gittiklerinde, çizimlerin en eli yüzü düzgün olanını alıp akrilikle boyamaya başladım. Ansızın, değişen rüzgârla dönen bir rüzgar gülü gibi, portre bir şeye benzemeye başladı. “Sureti” artık aklımday-dı - yapmam gereken de onu aramak değil çekip çıkarmaktı. Kâğıt yırtıldı. Boyayı iyice kalın sürdüm yeryer. Sabah dörtte yüz kendini temsiline vermeye, ona gülümsemeye başlamıştı.</span></p>
<p class="calibre1"><span class="font">Ertesi gün boyayla ağırlaşmış ince kâğıt parçası hâlâ iyi görünüyordu. Günışığında değiştirmem gerekenbirkaç nüans vardı. Gece vakti yapılan boya çok çaresiz olur bazen, bağları çözülmeden çıkarılan ayakkabı gibi. Artık bitmişti.</span></p>
<p class="calibre1"><span class="font">Gün boyu zaman zaman gidip resme baktım ve kendimi çok iyi hissettim. Hoşumagiden küçük birresim yaptığım için mi? Pek değil. İyi hissetmemin kaynağı başkaydı. Yüzün-karanlıktan çıkıyormuş gibi- </span><span class="font1">belirişindendi.</span><span class="font"> Bogena’nın yüzünün, </span><span class="font1">ardında bırakahi-leceklerini</span><span class="font"> bir hediye gibi vermiş olmasından geliyordu.</span></p>
<p class="calibre1"><span class="font">Suret nedir? Bir insan öldüğünde kendisini tanıyanlara bir boşluk, bir uzam bırakır: Bu uzamın sınırları vardır ve ardından yas tutulan her kişi için farklıdır. Bu sınırları olan uzam kişinin </span><span class="font1">suretidir</span><span class="font"> ve canlı bir portre yapmaya çalışan ressamın aradığı şeydir. Bir suret, geride görünmez biçimde bırakılan şeydir.</span></p>
<p class="calibre1"><span class="font">Soutine, yirminci yüzyılın büyük ressamlarındandı. Bunun anlaşılması elli yıl almıştır, çünkü Soutine’in sanatı hem geleneksel hem de kaba sabaydı; bu karışım da moda olan tüm zevklere ters düşüyordu. Sanki resmi aksanlı, kaba bir lehçeymiş de ne dediği anla-şılmıyormuş gibi: en iyi ihtimalleegzotik, en kötü ihtimalle barbarca. Şimdi ise varolana olan adanmışlığı giderek daha fazla örnek alınıyor. Başka hiçbir ressam, resim sanatında içkin olan modelle ressam arasındaki işbirliğini onun kadar grafik bir biçimde açığa vurmamıştır. Soutine’in tablolarındaki kavaklar, cesetler ve çocuk yüzleri, fırçasına yapışır.</span></p>
<p class="calibre1"><span class="font">Yeniden Shitao’dan alıntı yapacak olursak:</span></p>
<p class="calibre1"><span class="font">Resim mürekkebin kabul ediciliğinin sonucudur: Mürekkep fırçaya açıktır: Fırça ele açıktır: El kalbe açıktır: Tüm bunlar, yerin ürettiği her şeyin gökten türemesi gibidir: Her şey açıklığın, kabullenmenin sonucudur.</span></p>
<p class="calibre1"><span class="font">Tiziano, Rembrandt ve Turner’ın son dönem eserleri hakkında genellikle söylenen şey, boya kullanımlarının daha </span><span class="font1">özgür</span><span class="font"> olduğudur. Bir anlamda doğru olmakla birlikte, bu daha </span><span class="font1">maksatlı</span><span class="font"> oldukları gibi</span></p>
<div class="calibre4"><img src="../Images/main-5.png" alt="" class="calibre11"/>
<p class="calibre1"><span class="font5">velAzouez, SEBASTIAN</span></p>
<p class="calibre1"><span class="font">DE MO RRA'NIN PORTRESI, Y. 1645</span></p>
<p class="calibre1"></p>
</div>
<p class="calibre1"><span class="font">yanlış bir izlenim uyandırabilir. Oysa bu ressamlar ileri yaşlarında yalnızca daha kabullenici, “modelin” ve onun garip enerjisinin cazibesine daha açık bir hale gelmişlerdi. Sanki kendi bedenleri onlardan ayrılıp gitmiş gibi.</span></p>
<p class="calibre1"><span class="font">İşbirliği ilkesi bir kere anlaşılınca, bu her üsluptan eseri yargılamak için bir ölçüt olur, çalışma nesnelerini ele almadaki özgürlükleri ne olursa olsun. Ya da </span><span class="font1">((yargının</span><span class="font"> sanatta pek yeri olmadığından) resmin bizi neden etkilediğini daha açıkça görmemiz için bir içgörü sağlar.</span></p>
<p class="calibre1"><span class="font">Rubens, sevgilisi Helene Fourment’ın defalarca portresini yaptı. Helene bazen işbirliği yapmış, bazen yapmamış. Yapmadığında, resmedilmiş bir ideal gibi durur; yaptığında ise biz de onu bekleriz. Morandi’nin bir vazodaki çiçekler tablosu (1949) vardır; çiçekler kedi gibi onun görüş alanına girmeyi bekler. (Çoğu çiçek resmi saf seyirlik olduğundan, bu pek az görülen bir durumdur.) İki bin yıl önce tahta üzerine çizilmiş bir adam portresi vardır ki, işbirliğini</span></p>
<div class="calibre4"><img src="../Images/main-6.png" alt="" class="calibre12"/>
<p class="calibre1"><span class="font">TITIAN, VENEDİKLİ VENDRAMİN AİLESİNİN ERKEK ÜYELERİ, DETAY, Y. 1540-45</span></p>
</div>
<p class="calibre1"><span class="font">hâlâ hissederiz. Velazquez’in cücelerinde, Tiziano’nun köpeklerinde, Vermeer’in evlerinde bir enerji olarak görülme istencini fark ederiz.</span></p>
<p class="calibre1"><span class="font">Gittikçe daha çok insan müzelere gidip resimleri izliyor ve hayal kırıklığına uğramadan dönüyor. Onları hayran bırakan şey nedir? Bu soruya Sanat, Sanat Tarihi ya da Sanat Takdiri diye cevap vermek bence esas olanı gözden kaçırmaktır.</span></p>
<p class="calibre1"><span class="font">Resim müzelerinde başka dönemlerin görünürüyle karşılaşıyoruz ve o bize yoldaşlık ediyor. Her gün belirip kaybolduğunu gözlerimizle gördüğümüz şeyin karşısında kendimizi daha az yalnız hissediyoruz. O kadar çok şey aynı görünmeye devam ediyor ki: dişler, eller, güneş, kadınların bacakları, balıklar... Görünürün âleminde tüm çağlar kardeşçe, bir arada varoluyorlar, aralarında yüzyıllar, binyıllar da olsa. Ve eğer resmedilmiş imge bir kopya değil de bir diyaloğun sonucuysa, resim konuşuyor - biz dinlersek.</span></p>
<div class="calibre4"><img src="../Images/main-7.png" alt="" class="calibre13"/>
<p class="calibre1"><span class="font">VERMEER, KÜÇÜK SOKAK, 1657-58</span></p>
</div>
<p class="calibre1"><span class="font">Görme konusunda yüzyılımızın ikinci yarısının büyük peygamberi Joseph Beuys’du; onun hayatı sözünü ettiğim işbirliğinin bir kanıtı, bu işbirliğine bir davettir. Beuys herkesin potansiyel olarak bir sanatçı olduğuna inandığından, nesneleri alıp öyle düzenlerdi ki, nesneler izleyiciden işbirliği yapmasını İsterlerdi - resmederek değil, gözlerinin kendilerine söylediklerini dinleyerek ve hatırlayarak.</span></p>
<p class="calibre1"><span class="font">Görme yetisini kaybeden bir hayvandan daha üzücü (trajik değil, üzücü) pek az şey biliyorum. İnsanlardan farklı olarak, hayvanlara dünyayı tarif etmelerine yarayacak bir dil kalmaz. Tanıdık bir arazideyse, kör hayvan bumuyla yolunu bulabilir. Ama artık varolan elinden alınmıştır ve bu yoksunlaşmayla birlikte yok olmaya başlar, artık yalnızca uyuklar, belki de bir zamanlar varolan bir rüyayı arıyordur.</span></p>
<p class="calibre1"><span class="font">David 'in 1790’da çizdiği Sorcy de Thelusson Markizi bana bakıyor. Onun zamanında kim bilebilirdi bugün insanların içinde yaşadığı yalnızlığı? Her gün dünyaya ilişkin bedensiz ve sahte bir imgeler ağı tarafından yeniden onaylanan bir yalnızlık. Ama onların sahteliği bir hata değil. Eğer kâr peşinde koşmak insanlığın kurtuluşunun tek yolu olarak görülürse, gelir mutlak öncelik olup çıkar ve dolayısıyla varolanın itibar görmemesi, görmezden gelinmesi ve baskı altında tutulması gerekir.</span></p>
<p class="calibre1"><span class="font">Bugün, varolanı resmetıneye çalışmak umudu teşvik eden bir direniş eylemidir.</span></p>
<div class="calibre4"><img src="../Images/main-8.png" alt="" class="calibre14"/>
<p class="calibre1"><span class="font">DAVID, SORCY DE THELUSSON MARKİZİ, DETAY, 1790</span></p>
</div>
<div class="calibre4"><img src="../Images/main-9.png" alt="" class="calibre15"/>
<p class="calibre1"><span class="font">VAN GOGH, AYÇİÇEKLERİ, 1888</span></p>
</div>
</body>
</html>
