<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre5"><a id="bookmark0" class="calibre16"></a><span class="font4">Chauvet Mağarası</span></h2>
<p class="calibre1"><span class="font">Sen Marisa, yüzlerce mahlukun resmini yapmış, binlerce taşı ters çevirmiş, çömelip saatlerce araştırmış olan sen anlarsın belki söylediklerimi.</span></p>
<p class="calibre1"><span class="font">Bugün Paris’in güneyindeki bir banliyöde pazara gittim. Postaldan, denizyıldızına kadar her şeyi bulmak mümkün. Yediğim en güzel paprikayı satan bir kadın var orada. Kendisine güzel görünen değişik bir balık eline geçtiğinde bana seslenen bir balıkçı var -çünkü benim resmini yapmak için balığı satın alabileceğimi düşünüyor. Bal ve şarap satan sakallı, uzun ince bir adam var. Son zamanlarda şiiryazmayabaşladı; daimi müşterilerine şiirlerinin fotokopilerini veriyor, onlardan bile daha şaşırmış görünerek.</span></p>
<p class="calibre1"><span class="font">Bu sabah bana verdiği şiirlerden birisi şöyle:</span></p>
<p class="calibre1"><span class="font1">Mais quipiqua ce triangle dans ma tete?</span></p>
<p class="calibre1"><span class="font1">Ce triangle ne du clair de lune me traversa sans me toucher avec des bruits de libellule en pleine nuit dans le rocher.</span></p>
<p class="calibre1"><span class="font">Kim koydu bu üçgeni kafama?</span></p>
<p class="calibre1"><span class="font">Ayışığından doğmuş bu üçgen bana dokunmadan geçti içimden bir pervane sesiyle gece kayasının derininde.</span></p>
<p class="calibre1"><span class="font">Bunu okuduktan sonra sana resmi yapılmış ilk hayvanlardan bahsetmek istedim. Aslında çok bariz bir şey söylemek istiyorum, Pa-leolitik mağara resimlerine bakmış herkesin muhtemelen hissettiği ama asla (ya da pek) açıkça söylenmemiş bir şey. Belki zorluk kelime dağarcığından kaynaklanıyordur, belki yeni göndermeler bulmalıyız.</span></p>
<p class="calibre1"><span class="font">Sanatın başlangıcı zamandasürekli daha geriye çekiliyor. Avustralya Kununurra’da daha yeni bulunan oyulmuş kayalar yetmiş beş bin yıl önceye tarihleniyor olabilirmiş. 1994’te Fransa Ardeche’deki Chauvet Mağarası’nda bulunan at, gergedan, dağ keçisi, mamut, aslan, ayı, bizon, panter, rengeyiği, yaban öküzü ve baykuş resimleri, Lascaux mağaralannda bulunan resimlerden muhtemelen on beş bin yıl daha eski! Bu sanatçılarla aramıza giren zaman, Sokrates öncesi filozoflarla aramızdaki zamanın en az yirmi katı.</span></p>
<p class="calibre1"><span class="font">Yaşlarını bu kadar şaşırtıcı kılan şey, açığa vurdukları algının hassaslığı. Bir hayvanın boynunun uzanışı, ağzının duruşu ya da sağrılarındaki enerji, Fra Lippo Lippi, Velazquez ya da Brancusi gibi ressamların eserleriyle kıyaslanabilecek bir asabiyet ve kontrolle gözlemlenmiş ve yeniden yaratılmış. Besbelli sanat acemilikle başlamamış. İlk ressamların ve heykeltıraşların gözleriyle elleri de sonradan gelenler kadar maharetliymiş. İlk andan itibaren bir zarafet varmış. Asıl muamma bu, değil mi?</span></p>
<p class="calibre1"><span class="font">O zamanla şimdi arasındaki fark beceri değil mekân: onların imgelerinin imge olarak varolduğu ve hayal edildiği mekân. Bu noktada yeni bir konuşma şekli bulmak zorundayız çünkü fark çok büyük.</span></p>
<p class="calibre1"><span class="font">Neyse ki Chauvet resimlerinin çok kaliteli fotoğrafları var. Mağara mühürlü ve halkın ziyaretine kapalı. Bu doğru birkararçünkü resimler bu şekilde korunabiliyor. Kayaların üzerindeki hayvanlar, içinde çok uzun süre kaldıkları ve içinden çıktıkları karanlığa geri gömülmüş.</span></p>
<p class="calibre1"><span class="font">Bu karanlığı tanımlayacak bir kelimemiz yok. Gece değil, cehalet de değil. Zaman zaman her birimiz bu karanlığın içinden her şeyi görerek geçeriz: o kadar çok şey görürüz ki hiçbirini ayırt edemeyiz. Bunu benden daha iyi bilirsin, Marisa. Her şey içeriden gelir.</span></p>
<p class="calibre1"><span class="font">Bu yaz bir temmuz akşamı, Louis'nin ineklerini almak için çiftliğin çok yukarısındaki en yüksek tarlaya çıktım. Saman balyalama mevsiminde bu işi sık sık yaparım. Son römork da ahıra boşaltıldığında saat iyice ilerlemişti ve Louis'nin akşam sütünü belli bir saatte teslim etmesi gerekiyordu, ikimiz de yorgunduk, bu yüzden de o süt sağına makinesini hazırlarken ben sürüyü getirmeye gittim. Hiç kurumayan derenin yatağı boyunca uzanan patikadan çıkıyordum. Patika gölgeliydi, havaysa hâlâ sıcak olduğu halde pek bunaltıcı değildi. Önceki akşam olduğu gibi atsînekleri yoktu. Patika ağaç dallarının tüneli içinden ilerliyordu ve yer yer çamurluydu. Çamurdaki sayısız inek izlerinin arasına kendi ayak izlerimi bırakıyordum.</span></p>
<p class="calibre1"><span class="font">Sağ tarafta dereye doğru çok dik bir iniş vardı. Kayın ve dişbudak ağaçları bu inişin tehlikeli olmasını engelliyordu; bir hayvan aşağı kaysa onu tutabilirlerdi. Sol tarafta çalılar ve tek tük mürver ağaçları vardı. Ağır ağır yürüdüğüm için çalılardan birinin dallarına takılmış kızılımtırak inek tüylerini gördüm.</span></p>
<p class="calibre1"><span class="font">İnekleri daha görmeden seslenmeye başladım. Böylece ben yanlarına gittiğimde tarlanın köşesine gelmiş olacaklardı. Herkesin ineklerle konuşurken farklı bir tarzı vardır. Louis onlarla asla sahip olmadığı çocuklanymış gibi konuşur: kâh yumuşak, kâh öfkeli, kâh mırıldanarak, kâh küfrederek. Ben onlarla nasıl konuştuğumu bilmiyorum; ama onlar biliyorlar. Beni görmeseler de sesimi tanıyorlar.</span></p>
<p class="calibre1"><span class="font">Tarlaya ulaştığımda beni bekliyorlardı. Elektrikli teli açtım ve </span><span class="font1">Venez, mes belles, venez,</span><span class="font"> diye bağırdım; gel güzelim, gel. İnekler uysaldır ama aceleye gelemezler. Ağır bir hayat sürerler - bizim bir günümüze onların beş günü karşılık gelir. Onlara vuruyorsak mutlaka sabırsızlıktandır. Kendi sabırsızlığımızdan. Dövüldüklerinde o çok eski ıstırapla bakarlar, bir nevi münasebetsizliktir bu (evet, bile bile yaparlar!) çünkü beş gün değil, beş devasa çağ vardır bu bakışların ardında.</span></p>
<p class="calibre1"><span class="font">Tarladan ağır ağır çıkıp patikadan inmeye başladılar. Her akşam Delphine önden gider, Hirondelle en arkadan. Diğerlerinin çoğu da sırada hep aynı yerdedir. Bu düzen bir şekilde sabırlarıyla uyumludur.</span></p>
<p class="calibre1"><span class="font">Topal olan yürüsün diye kıçından ittim ve her akşam olduğu gibi atletimin altından omzuma kadar çıkan muazzam sıcaklığını hissettim. </span><span class="font1">Allez, Tulipe,</span><span class="font"> dedim ona, elimi bir masanın köşesi gibi sipsivri çıkıntı yapan sağrısında tutarak, hadi Tulipe.</span></p>
<p class="calibre1"><span class="font">Çamurda adımları neredeyse hiç ses çıkarmıyordu. İnekler çok dikkatli adım atar; podyumun ucuna geldiğinde yüksek topuklu ayakkabıları üzerinde dönen mankenler gibi yerleştirirler ayaklarını. Bir ineği ip cambazlığı yapmak üzere eğitmek gibi bir fikre kapıldığım bile olmuştur. Mesela bir nehrin üzerinden!</span></p>
<p class="calibre1"><span class="font">Akan derenin sesi daima akşam yürüyüşümüze eşlik ederdi, onun sesi kesilmeye başladığında dainekler, ahınn yanındaki yalağa, dişsiz bir ağızdan çıkan tükürük gibi dökülen suyun sesini duyarlardı ve orada susuzluklarını giderirlerdi. Bir inek iki dakikada yaklaşık otuz litre su içebilir.</span></p>
<p class="calibre1"><span class="font">O akşam da ağır ağır aşağı inmeye devam ediyorduk. Aynı ağaçların yanından geçiyorduk. Her ağaç patikaya kendi yordamınca taşıyordu. Charlotte bir tutam yeşil otun yanında durdu. Poposuna hafifçe vurdum. Yola devam etti. Her akşam aynı şey. Vadi boyunca çoktan biçilmiş tarlaları görebiliyordum.</span></p>
<p class="calibre1"><span class="font">Hirondelle her adımda başını ördek gibi aşağı indiriyordu. Kolumu boynuna koydum ve birden o akşamı, bin yıl öteden bakıyormuş gibi gördüm:</span></p>
<p class="calibre1"><span class="font">Louis’nin sürüsü titizlenerek patikadan aşağı yürüyor, dere yanımızda şırıldıyor, sıcaklık düşüyor, ağaçlar bize omuz atıyor, ineklerin gözleri etrafında sinekler, vadi, uzak sırttaki çam ağaçları, Delphine’in çişinin kokusu, La Plaine Fin denen tarlanın üzerinde süzülen şahin, yalağa dökülen su, ben, ağaç tünelindeki çamur, dağın hesaplanamaz yaşı, aniden orada bulunan her şey birbirinden ayrılmaz bir hal aldı, bir oldu. Daha sonra her kısım kendi hızıyla parçalanacaktı. O anda hepsi sımsıkı bir araya toplanmıştı. İp üzerindeki cambaz gibi sımsıkı.</span></p>
<p class="calibre1"><span class="font">“Beni değil </span><span class="font1">logosu</span><span class="font"> dinleyince, her şeyin bir olduğunu kabul etmek akıllıcadır,” demiş Herakleitos, Chauvet resimleri yapıldıktan yirmi dokuz bin yıl sonra.</span></p>
<p class="calibre1"><span class="font">Ancak bu birliği ve sözünü ettiğimiz karanlığı hatırlarsak bulabiliriz o ilk resimlerin mekânına giden yolu.</span></p>
<p class="calibre1"><span class="font">Resimlerde çerçeve içine alınmış hiçbir şey yoktur; daha da önemlisi hiçbir şey karşılaşmaz. Hayvanlar koştukları ve profilden göründükleri için (kendine hedef arayan, çok iyi silahları olmayan bir avcının bakış açısıdır bu temelde) bazen karşılaşacakları izlenimini verirler. Ama daha dikkatli bakın: Karşılaşmadanbirbirlerinin yanından geçip giderler.</span></p>
<p class="calibre1"><span class="font">Mekânlarının sahneyle hiçbir ortak noktası yoktur. Uzmanlar burada “perspektifin başlangıcını” bulduklarını iddia ettiklerinde derin, anakronistik bir tuzağa düşerler. Resimlerdeki perspektif sistemleri mimari ve kentseldir - pencereye ve kapıya dayanır. Göçebe perspektifi mesafeye değil, ortak varoluşa dairdir.</span></p>
<p class="calibre1"><span class="font">Mağaranın derinliklerinde yani toprağın derinliklerinde her şey vardı: rüzgâr, su, ateş, uzak yerler, ölüler, gök gürültüsü, acı, patikalar, hayvanlar, ışık, doğmamış şeyler... Kayanın içinde çağırılmayı bekliyorlardı. Gerçek boyutlu meşhur el izleri (onlara bakıp bize ait olduklarını söylüyoruz) - o eller orada, aşıboyasıyla basılmış, dokunmak, mevcut-her-şeyi ve bu mevcudiyetin içinde bulunduğu mekânın son sınırını işaretlemek için.</span></p>
<p class="calibre1"><span class="font">Desenler birbiri ardına, bazen aynı noktaya gelmişler, belki yıllar ya da asırlar geçmiş aralarında ve onları çizen parmakların ait olduğu sanatçı değişmiş.</span></p>
<p class="calibre1"><span class="font">Sanatın ileriki dönemlerinde, kenarları olan bir yüzey </span><span class="font1">üzerine </span><span class="font">resmedilen bir sahneye dönüşen bütün o drama burada, görünmek üzere kayanın </span><span class="font1">içinden</span><span class="font"> çıkıp gelen hayalin içine sıkıştırılmış. Kireçtaşı o geçsin diye açılmış, ona yer yer bir çıkıntı, bir oyuk, derin bir çizik, sarkık bir dudak, çökük bir böğür hediye ederek.</span></p>
<p class="calibre1"><span class="font">Bu hayal neredeyse görünmeden, uzak, tanınmayacak kadar uçsuz bucaksız bir sesi peşinde sürükleyerek, adeta yüzeyi kabartarak gelmiş ve sanatçı onu yüzeyin üzerine sabitleyerek, hayal artık kaybolduğunda, </span><span class="font1">birinin</span><span class="font"> içine döndüğünde bile görünür kalmasını sağlamış.</span></p>
<p class="calibre1"><span class="font">Sonraki binyılların anlamakta zorlandığı şeyler olmuş. Bedensiz bir baş gelmiş. Birbiri ardına iki kafa gelmiş. Tek bir arka bacak, kendinezatendört bacağı olan birgövde seçmiş. Tek bir kafaya altı duyarga takılmış.</span></p>
<p class="calibre1"><span class="font1">Yüzeyi kabarttığımızda ne büyüklükte olduğumuzun önemi yoktur: Devasa ya da küçücük olabiliriz - önemi olan tek şey kayanın içinde ne kadar yol kat ettiğimizdir.</span></p>
<p class="calibre1"><span class="font">Bu resmi yapılmış ilk mahlukların dramı ne yanlarında ne de önlerinde, daima arkalarında, kayanın içinde. Geldikleri yerde. Bizim de geldiğimiz yerde...</span></p>
<div class="calibre4"><img src="../Images/main-16.png" alt="" class="calibre24"/>
<p class="calibre1"><span class="font">CHAUVET MAĞARASI, FRANSA</span></p>
</div>
</body>
</html>
