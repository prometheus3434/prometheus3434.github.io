<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre5"><a id="bookmark0" class="calibre16"></a><span class="font4">Elma Bahçesi</span></h2>
<p class="calibre1"><span class="font"><b class="calibre3">Lyon Belediye Başkanı Raymond Barre'a Açık Mektup</b></span></p>
<p class="calibre1"><span class="font">Monsieur Le Maire,</span></p>
<p class="calibre1"><span class="font">Siz rüya görmekteyken size yazınam rica edildi. Pek kolay bir iş değil. Rüyalar kendi bildikleri gibi ilerler, kendilerince zıplar, kenara kaçar, rüyayı göreni sırtlarından atarlar (İngilizcede kâbusa boşuna </span><span class="font1">nightmare,</span><span class="font"> “gecekısrağı” denmemiştir), rüyaların bir şeyleri söylememe becerisi, kendilerince bir gizemi ve doğru olabilecek şeylerle mahrem ve açıklanmaz ilişkileri vardır. Bir taraftan, sizi uyandırmamak için adımlarımı dikkatli atmalıyım, öte yandan dümdüz bir yol izlemekten kaçınmalıyım yoksa uyanırsınız. Bir rüyada önemsiz hiçbir şey yoktur.</span></p>
<p class="calibre1"><span class="font">St Joseph Hapishanesi, 1829-31 yılları arasında Lyon’da inşa edilmiş. Rhöne Nehri’nin, Soane’a katılmadan hemen önceki kısmına bakar.</span></p>
<p class="calibre1"><span class="font">Kırk yıl sonra St Paul Hapishanesi de St Joseph’in yanına inşa edilmiştir. Altıgen yapısı ve metal kullanılan yeni inşaat teknikleriyle St Paul, kadınlar için tasarlanmıştır. Hücre yerine dört uzun koğuştan oluşur.</span></p>
<p class="calibre1"><span class="font">Günümüzde, yeraltından bir tünelle birbirine bağlanmış olan iki bina, mahkemeyi bekleyen tutuklular ya da kısa ceza almış olan hükümlüler için şehrin başlıcaMaison D’Arret, yani gözaltı merkezidir. Eskiden koğuşların olduğu yere hücreler yapılmıştır. Bu hapishane kompleksi günümüzde, ona aşina olanlar tarafından La Mar-mite du Diable diye bilinir. Şeytan Kazanı.</span></p>
<p class="calibre1"><span class="font">Hapishanelere dair çoğu teori ya da gelecek tahmini genelde yanlış çıkar, çünkü pratik, daha önce düşünülmüş olan her şeyi ya da herhangi bir şeyi hükümsüz bırakır. Kapatılma, mekânların iç içe geçmiş oluşu, saatler, kodlar, yalıtılmışlık ve kapasitenin aşılması - bütün bunlar bir araya geldiğinde önceden tahmin edilmemiş şeyler ortaya çıkar ve bunlar karşısında bazı mahkûmlar diğerlerine göre daha savunmasızdır; aynı zamanda -gardiyanlar ve Müdür de dahil- içeride olanların hepsi bu koşullar karşısında zaman zaman güçsüz kalabilir.</span></p>
<p class="calibre1"><span class="font">Hapishaneler, elektronik olan ya da olmayan gözetimin, mahpuslar üzerinde sürekli azami denetim kurmasını sağlayacak şekilde planlanmıştır, personel de buna göre seçilir. Yine de pratikte kontrol edilemeyen bir unsur daima mevcuttur. Kontrol edilemeyenin bu kadar kolay patlak verdiği başka bir kurum yoktur dünyada.</span></p>
<p class="calibre1"><span class="font">Umutsuzluğun karşı kıyısında insanlar ya bilgeleşir ya da denetimden çıkar, her türlü sistemin ve kendilerinin denetiminden çıkar. Kontrol edilemeyen, bilgelikle aynı hücreye, aynı umutsuzluk kapısı ardına kapatılmıştır.</span></p>
<p class="calibre1"><span class="font">Bazen kontrol edilemezlik, bir mahkûmun kendi bedenine girer. Sık sık rastlanan kendi bedenine zarar verme vakaları böyle “açıklanır”. Hapishane ve onun kontrol edilemezliği bedenlerine girdiği için kendilerine zarar verir insanlar. Hiçbir şey hiçbir şeyi durdurmaz. İnsan kendine zarar vermez, yuttuğu kaşıktan, yuttuğu cam kırığından, yuttuğu bıçaktan önce içine girmiş olan şeye zarar verir.</span></p>
<p class="calibre1"><span class="font">Delandine kimdi? Belki bir lakaptı bu. Bir sokağa bu kadının adının verildiğini biliyoruz, iki hapishaneyi ayıran dar ve kısa sokağa.</span></p>
<p class="calibre1"><span class="font">Geceyarısından sonra ve hafta sonlarında, gündüz saatlerinde normalde boş olan Delandine Sokağı’nı insanlar doldurur, yüksek duvarların üzerinden içerideki mahkûmlarına kelimeler fırlatırlar, konuşmaya çalışırlar. Bazı haykırışlar bumerang gibi geri döner. Ben de seni seviyorum! Başka bir pencereden şöyle bir şey duyulur: Siktir git, beni rahat bırak!</span></p>
<p class="calibre1"><span class="font">Ziyaretçiler Rue Delandine’e geceyarısından sonra gelir çünkü şehir trafiğinin sesi azalmıştır ve sesini duyurmak ya da sesleri duymak daha kolay olur. Pazartesi geceleri genelde pek kimse olmaz. Pazartesileri sessiz sokak başka bir şeyle dolar. Rüya görmeye devam edin, efendim, belki onu hissedersiniz. Duvarların ardında, en dar hendeğin ötesinde, ikinci sıra duvarın çok yakınında, sağlı sollu, kapatılmış uyku hissi vardır ve bu uykunun karşısında, neredeyse ona değecek gibi dikilir, taşların, demirlerin, tuğlaların mutlak kayıtsızlığı. Cesetlerin etrafına yerleşen toprağınkinden bile daha acımasız bir yerleşiklik</span></p>
<p class="calibre1"><span class="font">Sizce en fazla rüya hangi binada görülür, efendim? Okul mu? Tiyatro mu? Sinema mı? Kütüphane mi? Beş yıldızlı otel mi? Disko mu? Hapishane olamaz mı acaba?</span></p>
<p class="calibre1"><span class="font">Öncelikle, modem hapishane, bir rüyalar kümesi üzerine kurulmuştur. Medeni Hukuk rüyası. Islah rüyası. Medeni Erdemlerle dolu Şehir rüyası.</span></p>
<p class="calibre1"><span class="font">Bir de şimdi görülen rüyalar var, her gece. Rüyalar kuşkusuz kâbusları ve uykusuzluğun dehşetini de kapsıyor. Belli koşullar altında, uykusu kaçan kişi de, rüya gören biri gibi fiziksel zaman ve yer duygusunu kaybedebilir.</span></p>
<p class="calibre1"><span class="font">Duvarların içinde, dar hendeklerin öte tarafında, daimi, büyük Kaçış rüyası vardır. Gardiyanlar arasında, daimi Mahkum İsyanı kâbusları vardır.</span></p>
<p class="calibre1"><span class="font">Ayrıca sonsuz küçük rüyalar vardır. Deniz rüyası - Rhöne, bir bahçe ötededir ve tellerin üzerine pisleyen güvercinler nehrin üzerinde uçar. Paris’e giden hızlı trene binme rüyası. Saat başı sefer vardır ve trenyolu Rhöne’dan bile daha yakındır. Mahremiyet rüyaları. Bunlar mekân kadar zamanla da ilgilidir. Kendine ait bir zaman rüyası. İnsanın kendi seçtiği bir şeyi yapmak için bir tarih seçmesi - diyelim 6 Mayıs Cumartesi. Cumartesi günü Bapaume’a kayınbiraderimi görmeye gideceğim. Ya dacumartesi günü Clamart’ taki mezarlığa gideceğim, arkadaşımın mezarındaki çiçeklerin altına saklanmış votka şişesini çıkarıp, şerefine içeceğim. (Arkadaşı da yirmi yedi yıldır başka tür bir hapishanedeydi.)</span></p>
<p class="calibre1"><span class="font">Kadın rüyası. Açıkkapı rüyası. Cumartesi gecesi rüyası. O haşin her şeye son verme rüyası. Artık hata yapmama rüyası.</span></p>
<p class="calibre1"><span class="font">Nihayet bir rüya var ki belki en ısrarcısı, en yaygını. St Joseph’in tecrit bloğunda, haftada iki kere itaatsizlik yapanlara cezalarının verildiği küçük mahkeme salonunda, duşlarda, üzerine tel gerili, yukarı bakınca yıldızlar yerine çöplerin göründüğü avluda, emeklerken, televizyon karşısında pineklerken, merdivende, hücrede, hakaretler ve sessizlik arasında gelip giderken, günler geceler boyu, yıllarboyu, erkekler rüyalarında annelerini görürler, çoğu kaybolup gitmiş ya da ölmüştür, böylece hapishane duvarlarından içeri kolayca sızabilirler.</span></p>
<p class="calibre1"><span class="font">Maison d’Arret’in içine giren bu anneler çocuklarına hikâyeler anlatır. Çeşit çeşit hikâyeler. İşte onlardan biri.</span></p>
<p class="calibre1"><span class="font">Bir zamanlar, her sabah ekmek bıçağını alıp elinde tuttuğu ekmeğin on santimini kesen ve o parçayı attıktan sonra kendine kahvaltı etmek için bir dilim ekmek kesen bir adam vardı.</span></p>
<p class="calibre1"><span class="font">Adamın bunu yapmasının sebebi, her gece farelerin ekmeğin ortasını oymalarıydı. Her sabah hemen hemen fare büyüklüğünde bir delik olurdu ekmeğin ortasında. Evdeki kediler köstebekleri avla-salar da ekmeği yiyen gri farelere karşı tuhaf bir kayıtsızlık gösterirlerdi, kim bilir belki de rüşvet alırlardı.</span></p>
<p class="calibre1"><span class="font">Bu durum aylarca böyle sürüp gitti. Adam defalarca alışveriş listesine </span><span class="font1">fare kapanı</span><span class="font"> yazdı. Defalarca almayı unuttu, belki de köylülerin bir zamanlar fare kapanı satın aldığı dükkân kapandığı için.</span></p>
<p class="calibre1"><span class="font">Bir öğleden sonra bu adam, evin arkasındaki kulübede bir metal eğesi arıyor. Eğeyi bulamıyor ama elde yapıldığı belli olan, sağlam bir fare kapanı buluyor. 18 cm’e 9 cm’lik bir tahta parçası etrafına, sağlam bir tel kullanılarak yapılmış bir kafes bu. Paralel iki tel arasındaki boşluk asla yarım santimi geçmiyor. Bir fare belki aradan bumunu uzatabilir ama asla iki kulağını birden geçiremez. Kafesin yüksekliği 8,5 cm, yani fare içeri girdiğinde güçlü arka ayakları üzerinde doğrulabilir, dört parmaklı elleriyle yukarıdaki parmaklıklara tutunabilir, tavandaki tellerin arasından bumunu çıkarabilir ama asla dışan çıkamaz.</span></p>
<p class="calibre1"><span class="font">Kafesin bir ucunda, yukarı doğru kapanan menteşeli bir kapı var.</span></p>
<p class="calibre1"><span class="font">Bu kapıya bir yay takılmış. Kapı açıldığında yay geriliyor ve kapıyı kapatmaya hazır bekliyor.</span></p>
<p class="calibre1"><span class="font">Kafesin üzerinde kapıyı açık tutmaya yarayan bir tel var. Bu tel kapının üzerinde belki bir milimetreyi bile bulmayan bir çıkıntı yapıyor. Neredeyse bir saç teli kalınlığında! Telin öteki ucunda, kafesin içinde, üzerine peynir ya da çiğ ciğer takılan bir kanca var.</span></p>
<p class="calibre1"><span class="font">Fare yemeği yemek için kafese giriyor. Dişleri lokmaya değer değmez tuzak teli kapıyı serbest bırakıyor ve fare daha başını bile çevirerneden kapı arkasından kapanıyor.</span></p>
<p class="calibre1"><span class="font">Farenin 18 cm’e 9 cm ’lik bir kafeste, yaralanmamış bir halde, hapis olduğunu anlaması saatler sürüyor. Anladıktan sonra içinde bir şey hiç durmadan titriyor.</span></p>
<p class="calibre1"><span class="font">Adam fare kapanını eve götürüyor. Deniyor. Kancaya bir parça peynir takıyor ve kapanı, ekmeğin durduğu dolabın rafına yerleştiriyor.</span></p>
<p class="calibre1"><span class="font">Ertesi sabah adam kafeste gri bir fare buluyor. Peynire dokunulmamış. Kapı kapandıktan sonra fare iştahını kaybetmiş. Adam kafesi eline aldığında, fare kapıya bağlı olan yayın arkasına saklanmaya çalışıyor. Farenin hiç kırpmadığı, simsiyah gözleri var. Adam kafesi mutfak masasının üzerine koyuyor. Kafesin içine baktıkça orada oturan farenin ne kadar da çok kanguruya benzediğini fark ediyor. Bir sessizlik var. Fare biraz daha sakinleşiyor. Sonra fare kafesin içinde dönmeye başlıyor, ön ayaklarındaki parmaklarla tellerin arasındaki boşlukları yokluyor tekrar tekrar, bir istisna bulmak için. Fare, dişleriyle telleri kemirmeye çalışıyor. Sonra arka ayaklan üzerine oturup ellerini ağzına götürüyor. İnsan bir fareye, bu adamın baktığı kadar uzun süre nadiren bakar. Ya da tam tersi.</span></p>
<p class="calibre1"><span class="font">Hikâyeyi Rue Delandine’den gelen sesler bölüyor.</span></p>
<p class="calibre1"><span class="font">Alex ’e söyle para yollasın.</span></p>
<p class="calibre1"><span class="font">Söyledim.</span></p>
<p class="calibre1"><span class="font">Söyle, göndermezse yanacak.</span></p>
<p class="calibre1"><span class="font">Duyamadım.</span></p>
<p class="calibre1"><span class="font">Yanacak.</span></p>
<p class="calibre1"><span class="font">Adam kafesi köyün dışında bir tarlaya götürüyor, otların üzerine koyuyor ve kapısını açıyor. Farenin, dördüncü duvarın kaybolduğunu anlaması bir dakika sürüyor. Açıklığı bumuyla test ediyor. Sonra dışarı fırlıyor ve en yakın ot öbeğinin içine saklanıyor.</span></p>
<p class="calibre1"><span class="font">Seni bekleyeceğim, Jacko. Seni seviyorum, Jacko. Seni seviyorum. Kaç yıl sürerse sürsün, Jacko, bekleyeceğim.</span></p>
<p class="calibre1"><span class="font">Ertesi gün adam, kafeste bir başka fare buluyor. İlkinden daha tombul ama daha heyecanlı. Belki biraz daha yaşlı. Adam kafesi yere koyuyor ve seyretmek için kendisi de yere oturuyor. Fare tavandaki tellere tırrnanıp başaşağı duruyor.</span></p>
<p class="calibre1"><span class="font">Özür dilerim, Toni, beni duyuyor musun? Özür dilerim.</span></p>
<p class="calibre1"><span class="font">Adam kafesi tarlada açtığındaihtiyar fare zikzaklar çizerek gözden kaybolana kadar koşuyor.</span></p>
<p class="calibre1"><span class="font">Bir sabah adam kafeste iki fare buluyor. Birbirlerinin ne kadar farkındalar, daha doğrusu diğerinin varlığı ortak korkuyu azaltıyor mu yoksa artınyor mu anlamak zor. Birinin kulaklan daha büyük, ötekinin tüyleri daha parlak. Arka bacakları çok daha güçlü olduğundan ve sıçradıklarında destek almak için güçlü kuyruklarını yere bastırdıklanndan, fareler kangurulara benzer.</span></p>
<p class="calibre1"><span class="font">Jo-jo’ya bir mesaj iletmem lazım.</span></p>
<p class="calibre1"><span class="font">Jo-jo ne vaziyette olduğunu bilmek istiyor, Lenuta.</span></p>
<p class="calibre1"><span class="font">Ona söyle, haftaya işler yolunda gitmezse tırla Varşova’ya gideceğim.</span></p>
<p class="calibre1"><span class="font">Kötü haber.</span></p>
<p class="calibre1"><span class="font">Ona söyle, bana başka seçenek bırakmadı.</span></p>
<p class="calibre1"><span class="font">Çantana bir tabanca at, Lenuta.</span></p>
<p class="calibre1"><span class="font">Ona söyle, ihtiyar köylü kadınları o tır güzergâhında yaban mersini satıyor!</span></p>
<p class="calibre1"><span class="font">Ruslara güvenme.</span></p>
<p class="calibre1"><span class="font">Kafayı yemiş. Onun için içeride. Jo-jo kafayı yemiş.</span></p>
<p class="calibre1"><span class="font">Lenuta!</span></p>
<p class="calibre1"><span class="font">Tarlada, adam dördüncü duvarı kaldırdığında fareler tereddüt etmiyor. İkisi birlikte aynı anda dışarı koşuyor ve farklıyönlere gidiyorlar, biri doğuya, biri batıya.</span></p>
<p class="calibre1"><span class="font">Gilles! Beni duyabiliyor musun? Gilles, ses ver. Gilles, listedeki bütün kayıntıları kolileyip yolladım bugün. Bir de naneli çikolata koydum içine, sen seversin...</span></p>
<p class="calibre1"><span class="font">Dolaptaki ekmek neredeyse hiç yenmemiş. Adam kafesi eline aldığında fare her zamanki gibi paniğe kapıldı ama bu seferki daha ağır hareket ediyor. Adam gelen mektupları almak ve postacıyla iki çift laf etmek için mutfaktan çıkıyor. Geri döndüğünde kafesin içinde yeni doğmuş dokuz fare yavrusu var. Mükemmelen şekillenmiş. Pembe. İri bir pirinç tanesinin iki katı büyüklüğünde.</span></p>
<p class="calibre1"><span class="font">Hayır efendim, uyanmayın. Rahatsız olmayın. Unutmayın bu hikâyeyi bir anne anlatıyor. Rüyanızda onu dinleyin.</span></p>
<p class="calibre1"><span class="font">On gün sonra adam, tarlaya bıraktığı farelerin bazılarının geri dönüp dönmediğini merak ediyor. Biraz düşününce bunun pek mümkün olmadığına karar veriyor. Her birini öyle dikkatle incelemiş ki içlerinden biri geri dönse derhal tanıyacağına emin.</span></p>
<p class="calibre1"><span class="font">Harry! Benim! Çarşamba günü gelemedim. Bu gece geldim, Harry!</span></p>
<p class="calibre1"><span class="font">Harry, geldiğinizde size söylememi rica etti. Onu hastaneye götürdüler. Kendisi gitmek istemedi. Ayaklarını zincirleyip hastaneye götürdüler Harry’yi.</span></p>
<p class="calibre1"><span class="font">Kafesteki fare başını yana eğik tutuyor, kafasında bere varmış gibi. Dörder parmağıyla ön ayakları, bumunun iki yanında sıkıca yere bastırıyor, bir piyanistin klavye üzerindeki elleri gibi. Arka bacakları gövdesinin altına toplanmış ve çok uzun oldukları için neredeyse kulaklarının altına kadar geliyor. Kulakları dikilmiş ve arkaya doğru uzayan kuyruğu, kafesin zeminine sıkıca bastırılmış. Kalbi çok hızlı atıyor ve adam kafesi kaldırdığındakorkuyor. Yine de yayın arkasına saklanmıyor; yerinden kımıldamıyor. Başını dik tutup adamın gözlerinin içine bakıyor. İlk olarak fareye bir isim vermek geliyor adamın içinden. Alfredo, diyor ona. Kafesi mutfak masasına, kahve fincanının yanına koyuyor.</span></p>
<p class="calibre1"><span class="font">Daha sonra adam tarlaya gidip yere çömeliyor ve kafesi otların üzerine koyup hücrenin dördüncü duvarı olan kapıyı açıyor. Fare açılan duvara yaklaşıyor, başını kaldırıyor ve sıçrıyor. Saklanmıyor, fırlamıyor, uçuyor. Boyuna oranla, bir kangurudan çok daha yükseğe ve uzağa sıçrıyor. Serbest bırakılmış bir fare gibi sıçrıyor. Üç sıçramada en az beş metre gidiyor. Hâlâ dizleri üzerinde duran adam, Alfredo adını verdiği farenin tekrar tekrar gökyüzüne sıçramasını seyrediyor.</span></p>
<p class="calibre1"><span class="font">Tekrar başlayacağız, canım, sıfırdan başlayacağız.</span></p>
<p class="calibre1"><span class="font">Ertesi sabah ekmeğe dokunulmamış. Adam, kafesteki farenin son fare olabileceğini düşünüyor. Köyün dışındaki tarlada yere çömelip kapıyı açarak bekliyor. Farenin dışarı çıkabileceğini anlaması epey zaman alıyor. Nihayet anladığında en yakındaki en gür ot tutamına koşuyor ama adam büyük bir hayal kırıklığı yaşıyor. Bir mahpusun uçtuğunu, bir mahpusun özgürlük rüyasını gerçekleştirdiğini bir kere daha görmek isterdi. Başka bir Alfredo’nun daha çıkacağını ummuştu.</span></p>
<p class="calibre1"><span class="font">Monsieur le Maire, eminim hâlâ rüya görüyorsunuz. Doğru anladıysam, Lyon’un merkezini yeniden inşa etmek için yaptığınız kapsamlı planın (büyülü bir isim vererek Birlikte Akma dediğiniz planın) ilk adımı, St Joseph ve St Paul hapishanelerini yıkmak.</span></p>
<p class="calibre1"><span class="font">Yerlerini ne alacak? Ben bir öneride bulunmak isterdim. İki hapishanenin kapladığı alan küçük. İki hektardan daha az. Bu alanı elma bahçesi yapsanız ve halka açık birpark haline getirseniz... Bütün dünyada, bir şehrin göbeğindeki ilk elma bahçesi olurdu! Baharda açan çiçekler ve ekim ayının sonunda olgunlaşan meyveler, burada görülmüş bütün rüyaların anısını yaşatırdı. izninizle o kelimeyi vurgulayacağım, efendim, </span><span class="font1">Burada.</span></p>
<p class="calibre1"><span class="font">Kısa süre önce, efendim, Ukrayna sınırı yakınında, Zamosc’ta yaşayan arkadaşım Zima Lewandowski’yi görmeye gittim. Polonya’ nın en büyük orman uzmanlarındandır; ağaçların yaşını anlamak için yeni bir yöntem buldu. Ormanlar bir metin oluştururlar ve uzmanları bazen biraz etimologları andırır. Zima konuşmaya başladığında öylesi bir kesinlikle konuşuyor. Ona projemizden bahsettim -sizin hayalini kurduğunuz projeden, efendim- Lyon’un merkezindeki elma bahçesi projesinden ve ona hangi meyve türlerinin daha iyi olacağını sordum. Bir müddet düşündü, bana iklimle ve şehrin hava koşullarıyla ilgili sorular sordu, sonra şöyle dedi: Spartan! Orası için en iyi elma türü spartan olur. Geç meyve verir, ekim ayında hasadı yapılır ve iyi saklanırsa bütün kış dayanır.</span></p>
<p class="calibre1"><span class="font">Parka Delandine Bağı denebilir, efendim, olmaz mı? Spartan elmaları olgunlaştıklarında buğulu kırmızı bir renk alırlar, topraktan çıkarılmış bir mineral gibi. Zima’ya bakılırsa ağaçlar 6 ya da 8 metre arayla ekilmeliymiş. Şu andaki hücreler 3 metreye 3,6 metre.</span></p>
<div class="calibre4"><img src="../Images/main-48.png" alt="" class="calibre58"/>
<p class="calibre1"><span class="font">MIQUELBARCELÖ, LASOLITUDE ORGANISATIVE, 2008</span></p>
</div>
</body>
</html>
