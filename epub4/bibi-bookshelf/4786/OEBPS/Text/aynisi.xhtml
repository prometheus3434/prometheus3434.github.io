<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre5"><b class="calibre64"><a id="bookmark0" class="calibre16"></a><span class="font9">Aynısı mı Olsun?</span></b></h2>
<p class="calibre10"><span class="font">Juan Munoz’a</span></p>
<p class="calibre1"><span class="font">İyi akşamlar. Geçen hafta köpek üzerine konuştum ve bazı köpeklerin havlamalarını dinledik. Bu sesin, köpeklerin çağlar boyu insanla birlikte yaşaması sonucu, bizim konuştuğumuz dille bir bağlantısı olduğunu söyledim. Ama tam olarak ne?</span></p>
<p class="calibre1"><span class="font">Dinleyicilerin bir kısmı bana köpeklerin nasıl iletişim kurduğuna dair mektuplar yollamış - hepsine teşekkür ederim. Bazılarınız, kendi deneyimlerinizi göstermek için fotoğraflar yollamışsınız.</span></p>
<p class="calibre1"><span class="font">Geçen hafta, köpeğin tarihi bir zaman duygusu olan tek hayvan olduğu ama asla tarihi bir fail olamayacağı fikriıni sizinle paylaşmıştım. Köpek tarihin ceremesini çeker ama tarih yazamaz. Sonra birlikte Goya’nın bu konudaki meşhur tablosunu incelemiştik. Tablolara radyoda bakmanın, televizyonda bakmaktan daha iyi olduğuna karar vermiştik. Televizyon ekranında hiçbir şey hareketsiz kalmıyor ve bu hareket, tabloyu tablo olmaktan çıkarıyor. Halbuki radyoda bir şey göremesek de sessizliği dinleyebiliyoruz. Her resmin kendi sessizliği vardır.</span></p>
<p class="calibre1"><span class="font">Kara Orman’dan yazan bir dinleyici, köpekten sonra kelebeği de -özellikle Fiancee diye bilinen </span><span class="font1">Anthocaris Cardamines</span><span class="font"> kelebeğini-bu sınıfa sokabilir miyiz diye sormuş. Bu dinleyici için -bu akşamki konumuz tümüyle farklı olduğu halde- burada stüdyoda Fian-cee’nin uçuşunu kaydettik. Pencereleri kapatıp koltuğunuza yerleşirseniz </span><span class="font1">Anthocaris Cardamines'in</span><span class="font"> kanat seslerini duyabilirsiniz.</span></p>
<p class="calibre1"><span class="font">Her kelebeğin de kendine özel sessizliği vardır. Çünkü bazen bir ses, sessizlik olarak dahakolay kavranır, tıpkı bir varlığın, görünen bir varlığın, bazen yok oluşuyla çok daha etkili bir şekilde anlaşılması gibi.</span></p>
<p class="calibre1"><span class="font">Bir dostla istasyona gitmenin ve trenin onu götürmesini seyretmenin nasıl bir his verdiğini bilmeyen var mıdır? Peron boyunca yürüyüp şehre dönerken, az önce gitmiş olan kişi çok daha fazla, çok daha mutlak bir şekilde yanınızdadır, trene binmeden önce ona sarıldığınız andan çok daha fazla. Belki de vedalaşırken birbirimize sarılmamızın sebebi budur - birisi gittiğinde kendimize saklamak istediğimiz şeyi kollarımıza almak.</span></p>
<p class="calibre1"><span class="font">Kusura bakmayın, demin telefon çaldı. Siz duyamıyorsunuz değil mi? Bir dinleyici bana kaçıncı yüzyılda yaşadığımı zannettiğimi sordu. Ona on dokuzuncu yüzyıl gibi gelmiş.</span></p>
<p class="calibre1"><span class="font">Hayır, beyefendi, ben on altıncı ya da dokuzuncu yüzyılda yaşıyorum. Sizce karanlık olmayan kaç yüzyıl var, beyefendi? Yedide bir?</span></p>
<p class="calibre1"><span class="font">Günümüzde gezegen üzerindeki her yerde, her şey satılık.</span></p>
<p class="calibre1"><span class="font">Ben de bir şeyi satılığa çıkardım. Burada bir bel var, bir adamın çalışan beli, henüz bükülmemiş. Bir teklif duyar gibi oldum?</span></p>
<p class="calibre1"><span class="font">Bel neye yarar?</span></p>
<p class="calibre1"><span class="font">Çalışacak ucuz beller arayan birilerine satmaya.</span></p>
<p class="calibre1"><span class="font">Satın alındı!</span></p>
<p class="calibre1"><span class="font">Her akşam Goya, köpeğini Ramblas boyunca yürüyüşe çıkarırdı.</span></p>
<p class="calibre1"><span class="font">Kalp mi?</span></p>
<p class="calibre1"><span class="font">Bu da nereden çıktı?</span></p>
<p class="calibre1"><span class="font">On altı yaşında ve sağlıklı, Meksika’dan.</span></p>
<p class="calibre1"><span class="font">Tamam. Alındı!</span></p>
<p class="calibre1"><span class="font">Sonra adamla köpek evlerine dönerlerdi ve Goya perdeleri kapatıp, oturur CNN seyrederdi.</span></p>
<p class="calibre1"><span class="font">Böbrek.</span></p>
<p class="calibre1"><span class="font">Alındı!</span></p>
<p class="calibre1"><span class="font">Bir erkeklik organı ve bir rahim, ikisi bir arada.</span></p>
<p class="calibre1"><span class="font">Nasıl yani?</span></p>
<p class="calibre1"><span class="font">Birlikte yaşarlarmış. Köylerinden kovulmuşlar, toprakları yokmuş ve hayatta kalabilmek için her şeyi satmak zorunda kalmışlar. Ben rahmi alırım.</span></p>
<p class="calibre1"><span class="font">Peki erkeklik organı?</span></p>
<p class="calibre1"><span class="font">At gitsin, geldiği yerde çok var.</span></p>
<p class="calibre1"><span class="font">Zor - birbirlerinden ayrılamazlar.</span></p>
<p class="calibre1"><span class="font">NAFTA! Ayır onları!</span></p>
<p class="calibre1"><span class="font">Nasıl yapacağımı bilmiyorum.</span></p>
<p class="calibre1"><span class="font">NAFTA diyorum!</span></p>
<p class="calibre1"><span class="font">Nafta ne?</span></p>
<p class="calibre1"><span class="font">Kuzey Amerika Serbest Ticaret Anlaşması.</span></p>
<p class="calibre1"><span class="font">Hayır beyefendi, bize ait olduğunu söyleyemeyeceğim bu yüzyılda yaşıyorum. Şimdi izninizle mevcudiyetin gizemine döneceğim.</span></p>
<p class="calibre1"><span class="font">Bütün organlar ayrıldığında ve bütün parçalar satıldığında geriye ne kalır?</span></p>
<p class="calibre1"><span class="font">Satacak bir şeyler daha vardır. Bir bütün, parçalarının toplamından fazladır, biz de karakteri satarız. Bir karakter, medya-ürünüdür ve satması kolaydır. Mevcudiyet de karakterle aynı şeydir, değil mi?</span></p>
<p class="calibre1"><span class="font">Mevcudiyet satılık değildir.</span></p>
<p class="calibre1"><span class="font">Bu doğruysa, dünyada satılık olmayan tek şey mevcudiyettir. Mevcudiyetin verilmesi gerekir, satın alınması değil.</span></p>
<p class="calibre1"><span class="font">Thailand’dan üç yüz kız.</span></p>
<p class="calibre1"><span class="font">Alıyorum. Melbourne’a sor bakalım hâlâ ilgileniyor mu?</span></p>
<p class="calibre1"><span class="font">Bir mevcudiyet daima beklenmedik bir şeydir. Tanıdık olsa bile. Geldiğini görmezsiniz, yanlamasına hareket eder. Bu tarifle mevcudiyet hayalete ya da yengece benzer.</span></p>
<p class="calibre1"><span class="font">Sahibi köpeği dışarı çıkarıp uykuya yattı.</span></p>
<p class="calibre1"><span class="font">Bir keresinde Amsterdam’a giden bir trene binmiştim, Almanya’da Rhine Nehri boyunca kuzeye doğru gidiyordu yol. Pazar günüydü, kompartımanda tek başınaydım ve saatlerdir yolculuk ediyordum. Yanımda bir kasetçalar olduğundan biraz müzik dinlemeye karar verdim. Beethoven’in sondan bir önceki piyano sonatı. Bir adam koridorda durup kompartımana baktı. Eliyle bir işaret yaparak kapıyı açabilir miyim diye sordu. Sürgülü kapıyı açtım. Buyrun, dedim. Parmağını dudaklarına götürdü, oturdu ve kapıyı kapattı. Birlikte dinledik. Sonat bittiğinde geriye sadece trenin sesi kaldı... Ben yaşlarda bir adamdı ama daha şık giyinmişti ve elinde evrak çantası vardı. Çantadan bir kâğıt çıkarttı, üzerine birkaç kelime yazıp bana uzattı. “Sizinle müzik dinlememe izin verdiğiniz için teşekkür ederim,” yazmıştı. Gülümsedim, başımı salladım, konuşmamam gerektiğini hissediyordum. Sonatın son bölümünün mevcudiyeti içinde orada sessizce oturduk. Bir mevcudiyet kendini böyle hissettirir.</span></p>
<p class="calibre1"><span class="font">Bir saat sonra koridora, kahve ve sandviç satan bir satıcı geldiğinde, yol arkadaşım istediği şeyi eliyle işaret edince dilsiz olduğunu, konuşamadığını anladım.</span></p>
<p class="calibre1"><span class="font">Kusura bakmayın, yine telefon. Bir dinleyici piyanistin kim olduğunu merak ediyor.</span></p>
<p class="calibre1"><span class="font">Piotr Anderszewski.</span></p>
<p class="calibre1"><span class="font">Doğru değil. Neden yalan söylüyorsun?</span></p>
<p class="calibre1"><span class="font">Çünkü Piotr arkadaşım. Muhteşem çalar, bazen kemancı kız kardeşi Dorothea ile birlikte çalar, Polonyalıdır, yoksuldur ve yirmi altı yaşına gelmiştir bile ve yakında -konser muhitinde rekabet öyle büyük ki- yakında, ne kadar büyük bir piyanist olduğunun anlaşılması için çok geç kalınmış olacak. Ben de Piotr’a yardım etmek için yalan söyledim. Sustuğumda Diabelli Çeşitlerneleri’ni çalışını duyabiliyorum.</span></p>
<div class="calibre4"><img src="../Images/main-54.png" alt="" class="calibre67"/>
<p class="calibre1"><span class="font">RAPHAEL, LA MUTA, 1507</span></p>
</div>
<p class="calibre1"><span class="font">Bu akşam radyo istasyonuna gelirken bir fotoğrafçının yanından geçtim. Vitrine bir duyuru koymuşlardı: GERÇEKTEN SİZE BENZEYEN KİMLİK FOTOĞRAFLARI - ON DAKİKADA HAZIR!</span></p>
<p class="calibre1"><span class="font">Benzerlikten/suretten bahsetmek, mevcudiyetten bahsetmenin bir başka yoludur. Fotoğraflarda benzerlik raslantısaldır. Sadece tercih ettiğiniz sureti seçme meselesidir. Yağlıboya ya da karakalem bir portredeyse suret/benzerlik temeldir; o yoksa bir yokluk, koskoca bir yokluk vardır.</span></p>
<p class="calibre1"><span class="font">Köpek eve girmek istiyor. Sahibi yataktan kalkıyor, kapıyı açıyor ve yatağa dönmek yerine, üzerinde bitmemiş bir tablonun durduğu resim sehpasına gidiyor.</span></p>
<p class="calibre1"><span class="font">İnsan suret avına çıkamaz. Raphael’den bile kaçabilir... Tuhaftır, modeli ya da modelin başka bir imgesini hiç görmemişseniz bile, suretle arasında bir benzerlik olup olmadığını anlayabilirsiniz. Mesela Raphael’in </span><span class="font1">La Muta,</span><span class="font"> dilsiz diye bilinen kadın portresinde çarpıcı bir benzerlik vardır. </span><span class="font1">Sesini duyabilirsiniz.</span></p>
<p class="calibre1"><span class="font">Oysa Raphael’in 1517’de bir arkadaşıyla birlikte kendisini resmettiği çifte portrede hiçbir benzerlik mevcut değildir. Bu sefer içinde hiç canlılık olmayan bir sessizlik söz konusudur. Bu koskocaman boşluğu hissedebilmek için, onu Fiancee’nin kanat sesleriyle kıyaslamamız yeterlidir.</span></p>
<p class="calibre1"><span class="font">Bir köy var. Doğu Anadolu’da bir Kürt dağ köyü. Bir gece bir kurt gelip çok sayıda tavuğu ve bir kuzuyu telef ediyor. Ertesi sabah erkekler silahları, kadınlar köpekleri, çocuklar sopalarıyla köyden çıkıyor. Böyle bir şey ilk defa başlarına gelmediğinden ne yapacaklarını biliyorlar. Kurdun etrafını saracaklar. Yavaş yavaş halka küçülecek ve kurt ortasında kalacak. Nihayet küçük bir oda kadar kalıyor halka. Köpekler hırlıyor. Adamlar köpeklerin tasmalarını ve tüfeklerini tutuyor ellerinde, son yakın. Peki ne yapıyorlar? Bekliyorlar! Kurdun boynuna bir tasma takıyorlar, üzerinde bir çıngırak var. Sonra dağılıyorlar ve kurt serbest kalıyor...</span></p>
<p class="calibre1"><span class="font">Surete tuzak kuramazsınız. Ya kendiliğinden gelir yadahiç gelmez. Yan yan hareket eder.</span></p>
<p class="calibre1"><span class="font">Suretin alınıp satılamayacağını mı söylüyorsun?</span></p>
<p class="calibre1"><span class="font">Aynen.</span></p>
<p class="calibre1"><span class="font">Kötü haber. Yoksa yine yalan mı söylüyorsun?</span></p>
<p class="calibre1"><span class="font">Bu sefer yalan söylemeye gerek yok.</span></p>
<p class="calibre1"><span class="font">Kurtlar! Çıngıraklar! Yan yan giden şeyler! Safi mistifikasyon! Prensipte alınamayan ve satılamayan birşey yoktur! Bunu şu anda kesin olarak biliyoruz. Sen kendi kişisel hayallerinden bahsediyorsun - tabii buna hakkın var. Hayaller olmasa tüketiciler de olmazdı ve maymunlarla aynı durumda olurduk.</span></p>
<p class="calibre1"><span class="font">Hayvanlar mevcudiyeti hissedebilirler. Bir köpek sahibinin elbisesini kokusundan tanıdığında benzerliği andıran bir şey algılar.</span></p>
<p class="calibre1"><span class="font">Köpeklere takmışsın! Buluşlardan, yaratımdan, insan refahından bahsettiğimizi zannediyordum.</span></p>
<p class="calibre1"><span class="font">Bir dişi tiroid bezi!</span></p>
<p class="calibre1"><span class="font">Olmaz! Tek bir bez satılamaz. Bir tane satışa çıkarılmışsa şüphe çeker.</span></p>
<p class="calibre1"><span class="font">Pompeii’den birresmi size radyodan göndermek istiyorum.</span></p>
<p class="calibre1"><span class="font">Herhalde köpek resmidir.</span></p>
<p class="calibre1"><span class="font">Hayır, kadın resmi. Sol elinde kitap tutar gibi tahta bir tablet tutuyor, sağ elinde bir dolmakalem ya da divit, ucunu dudaklarına bastırmış. Henüz yazılmamış kelimeleri düşünüyor. Portre 79 senesinde yapılmış - kasabanın lavlara gömüldüğü ve öylece korunduğu yıl. Muhtemelen o kelimeler asla yazılmamış.</span></p>
<p class="calibre1"><span class="font">Müthiş bir tablo değil, bunu size göndermemin sebebi bir suret olması. Burada stüdyoda karşımda duruyor, kâkülü yeni kıvrılmış, küpeleri altın, kulağına taktı mı sürekli kıpır kıpır.</span></p>
<p class="calibre1"><span class="font">Suret bir armağandır, geride bırakılır, saklı kalır, sonra ev boşaldığında bulunur... Saklı kaldığında zamandan kaçar.</span></p>
<p class="calibre1"><span class="font">“Zamandan kaçmak” ne demek?</span></p>
<p class="calibre1"><span class="font">Zamanı aldatır da diyebiliriz.</span></p>
<p class="calibre1"><span class="font">Televizyona çıksan bu saçmalıkları söyleyemezdin! Televizyon hız ve açıklık gerektirir. Burada yaptığın gibi daldan dala atlaya-mazsın televizyonda.</span></p>
<div class="calibre4"><img src="../Images/main-55.png" alt="" class="calibre68"/>
<p class="calibre1"><span class="font6">POMPEliLİ KADIN</span></p>
</div>
<p class="calibre1"><span class="font">Size iki bin yıl öncesinden Pompeiili kadını gönderiyorum, dudağına dokundurduğu divitiyle ve çalışmaktan yıpranmamış, asla da yıpranmayacak elleriyle. Olsa olsa yirmi yaşında, onu az önce</span></p>
<p class="calibre1"><span class="font">görmüşsünüz gibi bir izlenime kapılıyorsunuz. Küpeleri pırıl pırıl. Nostaljik bir ihtiyarsın!</span></p>
<p class="calibre1"><span class="font">Yoksa romantik bir genç mi?</span></p>
<p class="calibre1"><span class="font">Neyse, her ikisinin de sonu geldi, her ikisi de geçmişe ait. Günümüzde borsalar, ışık hızı hesaplar, krediler, borçlar ve kazançlar dünyasında yaşıyoruz.</span></p>
<p class="calibre1"><span class="font">Peki ölüler yok mu?</span></p>
<p class="calibre1"><span class="font">Ölüler ölüleri gömsün - bunu kim dediyse iyi demiş, her daim doğru bir laf.</span></p>
<p class="calibre1"><span class="font">Bizim planımız daha az ücret karşılığı daha fazla kilo.</span></p>
<p class="calibre1"><span class="font">Sığır yemleri inekleri delirtiyor bağırsakları ot için yaratılmış</span></p>
<p class="calibre1"><span class="font">yenmeyen hayvan parçaları için değil.</span></p>
<p class="calibre1"><span class="font">Daha ucuza çok daha fazla kilo.</span></p>
<p class="calibre1"><span class="font">Delilik bulaşıcı olabilir!</span></p>
<p class="calibre1"><span class="font">Sesinizi çık^mayın ve unutmayın: geleceğin eti kâr.</span></p>
<p class="calibre1"><span class="font">Yirmi yaşında yaptığım bir portreyi hâlâ saklarım. Koltukta uyuyan bir kadın ve önündeki masada bir vazo çiçek. Bu kadına âşıktım ve Londra’daki bir evin zemin katında, iki küçük odada oturuyorduk. Sanırım şimdi bile resme bakan biri ona âşık olduğumu anlar ama resimdeki suretle arasında benzerlik yok. Çuha çiçeği yeşili elbisesi -resim yaptığım odadaki masadakendisi dikmişti- belirgin bir mevcudiyete sahip, içinde daima yeşil parıltılar gördüğüm sarışın saçları da göz alıcı. Ama suretiyle arasında benzerlik yok. Altı ay öncesine kadar, resme baktığımda benzerliği kendi belleğimde de bulamıyordum. Gözlerimi kapadığımda onu görebiliyordum. Ama yeşil elbisesiyle koltukta otururken gözümün önüne getiremiyordum.</span></p>
<p class="calibre1"><span class="font">Altı ay önce Londra’ya gittim ve kendimi, iki odasını kiraladığımız mütevazı eve iki dakikalık yürüyüş mesafesinde buldum. Ev tadilattan geçirilmiş ve boyanmıştı ama yeniden inşa edilmemişti.</span></p>
<p class="calibre1"><span class="font">Kapıyı çaldım. Bir adam açtı. Ona elli yıl önce burada yaşadığımı anlattım ve zemin kattaki iki odayı görmemin mümkün olup olmadığını sordum.</span></p>
<p class="calibre1"><span class="font">Beni içeri buyur etti. Karısıyla birlikte evin tamamını kullanıyorlardı. Halılar, abajurlar, tablolar, porselen tabaklar vardı duvarlarda, güzel bir müzik seti, gümüş tepsiler. Üşüyüp gaz sobasını yakmak ya da su ısıtmak istediğimizde bozuk para atarak çalıştırdığımız gaz sayacını aramak boşunaydı. Birlikte banyo yapmadığımız zamanlarda üzerine bir tahta koyup masa gibi kullandığımız, soğan doğradığımız, omlet için yumurta çırptığımız küveti aramak da boşunaydı. Her şey yenilenmişti, tavandaki kartonpiyerler ve ışığında onun elbiselerini diktiği, benim de resim yaptığım büyük pencerenin ebatları dışında hiçbir şey aynı kalmamıştı.</span></p>
<p class="calibre1"><span class="font">Perdeyi açmak için izin istedim. Cama bakarak öylece durdum - yağmur yağıyordu ve çoktan akşam çökmüştü, dışarıdan hiçbir şey göremiyordum.</span></p>
<p class="calibre1"><span class="font">Orada dururken, yeşil elbisesiyle koltukta uyurkenki halinin suretini buldum.</span></p>
<p class="calibre1"><span class="font">Suretler odalarda saklanır, bazen odalar boşaltıldığında bulursunuz onları.</span></p>
<p class="calibre1"><span class="font">Bazı insanlar öyle izole bir hayat sürer ki -adeta algının İsviçresin-de yaşarlar- dosdoğru suratlarına bakan bir sureti bile göremezler.</span></p>
<p class="calibre1"><span class="font">Bir gazeteci yerel otoritelerin gurur duyduğu modern bir hapishaneyi ziyaret etmektedir. Bunun örnek bir hapishane olduğu söylenir kendisine. Uzun süredir içeride olan bir mahkûmla sohbet eder. Nihayet, not almayı bırakmadan sorar gazeteci: Daha önce ne yapıyordunuz? Neden önce? Buraya girmeden önce? Mahkûm şaşkın şaşkın ona bakar. Suç işliyordum, der, suç...</span></p>
<p class="calibre1"><span class="font">Hazır örnek hapishanelerden söz etmişken, Britanya’da inşa edilen yeni kadın hapishanesine de değinelim. Her bir hücre üç adıma üç adım. Bir hayvanat bahçesi yöneticisi alanın darlığı konusunda şunları söylemiş: “Hiçbir hayvanat bahçesinde bir maymun bu kadar küçük bir alana kapatılmaz. Hayvanın hem psikolojik hem de fiziksel sağlığı zarar görür. Profesyonel bir hayvanat bahçesinde böyle bir şey kabul edilemez.” Britanya’daki kadın mahkûmların üçte biri trafik cezalarını ya da televizyon lisanslannı ödemedikleri için içeri girmiş.</span></p>
<p class="calibre1"><span class="font">Amo Schmidt, kitaplarından birindeİngilizce bir şiirden alıntı yapmış:</span></p>
<p class="calibre1"><span class="font">Ben suretime doğru yürüyorum, suretim bana doğru.</span></p>
<p class="calibre1"><span class="font">Sıkı sıkı sarılıyor bana, hapisten çıkmışım gibi.</span></p>
<p class="calibre1"><span class="font">Yeni bir gün ve Goya köpeği yürüyüşe çıkartıyor. İkisi de sürgünde. Rüzgâr batıdan estiğinde Atlantik kokan Bordeaux kasabasında.</span></p>
<p class="calibre1"><span class="font">Nikkei Borsa Endeksinin 2000 puan sınırını geçmesiyle Avrupalı fon yöneticileri, gelecek yıl takip edilmesi gereken piyasanın Japonya olduğunu söylediler büyük bir güvenle.</span></p>
<p class="calibre1"><span class="font">Mükemmel retinası olan bir göz, satıyorum, satıyorum, sattım!</span></p>
<p class="calibre1"><span class="font">“Buralarda insanların hâlâ yaşıyor oluşu bir mucize,” dedi Moises, Güneydoğu Meksika’daki Zapatista ayaklanmasına katılmış genç bir adam. “Yedi ila on iki kişilik aileler, bir dönüm ya da yarım dönümlük verimsiz toprakla geçinmeye çalışıyor... Hiçbir şeyimiz yok, kelimenin tam anlamıyla hiçbir şey, ne başımızın üzerinde doğru düzgün bir dam, ne toprak, ne iş, ne sağlık, ne yiyecek, ne eğitim...” 1994 senesinde söylenmişti bunlar.</span></p>
<p class="calibre1"><span class="font">Şimdi size radyodan tuhaf bir suret göndereceğim - yüzünü bilmediğimiz bir adamın sureti. Ne zaman yanında birileri olsa siyah bir kar maskesi takar. “Buradayız,” diyor, “edebiyen ölü, şimdi yine ölüyoruz ama bu sefer yaşamak için.” Adının Marcos olduğu söyleniyor.</span></p>
<p class="calibre1"><span class="font">Bir terörist! Bu radyo konuşması ekonomi hakkında olacaktı ama sen çıkmış bir teröristten bahsediyorsun. Şiddet uzmanı!</span></p>
<p class="calibre1"><span class="font">Aynısı mı Olsun?</span></p>
<p class="calibre1"><span class="font">Size onun suretini gönderiyorum. Kendi sözleriyle:</span></p>
<p class="calibre1"><span class="font">Size yazmak ve bize taktıklan isimle “şiddet profesyonelleri” olma durumunu anlatmak istedim. Evet, profesyoneliz. Ama bizim işimiz umut... bizim tükenmiş ve iflas etmiş bedenlerimizden yeni dünya yükselmeli... Biz görecek miyiz? O kadar önemli mi? Günün birinde mutlaka doğacağını inkâr edilemez bir kesinlikle bilmek kadar önemlideğil ve biz her şeyimizi ortaya koyduk bunun için: hayatlarımızı, bedenlerimizi, ruhlarımızı - bu uzun ve tarihi doğum için. </span><span class="font1">Amor</span><span class="font"> y </span><span class="font1">dolor -</span><span class="font"> aşk ve acı: hem kafiyeli hem de yan yana yürüyen iki kelime.</span></p>
<p class="calibre1"><span class="font">İçi boş solcu belagati!</span></p>
<p class="calibre1"><span class="font">Geri kalanı da şöyle:</span></p>
<p class="calibre1"><span class="font">Kelimelerin bu tutkulu akışınd a başka bir şey daha var, başka bir son-sözde ya da bildiride bulunmayan bir şey. Kuryelerimizden biri ne zaman bir ya da birkaç bildiriyle gitse dörtnala üzerimize saldıran sorular, tereddüt, kaygı. Sorular, sorular dolduruyor gecelerimizi, nöbetçileri kontrol etmek için devriye gezerken bize eşlik ediyor, devriimiş bir ağaç gövdesinde yanımıza oturup tabaktaki yemeğe bakıyorlar... “Söylemek istediğimiz şeyi söylemek için en doğru kelimeler bunlar mıydı?” “Şu anda söylenecek en doğru kelimeler bunlar mıydı?” “Bunlar anlaşılır kelimeler mi?”</span></p>
<p class="calibre1"><span class="font">Suret bir armağandır ve görülmeden edilmez - maske altında saklı olsa bile.</span></p>
<p class="calibre1"><span class="font">Bir suret silinebilir. Günümüzde Che Guevara tişört satmaya ya-nyor, suretinden geriye kalan sadece bu.</span></p>
<p class="calibre1"><span class="font">Emin misin?</span></p>
<p class="calibre1"><span class="font">[Sessizlik]</span></p>
<p class="calibre1"><span class="font">Bildiğiniz gibi sessizlik sansürlenemeyen bir şeydir. Sessizliğin huzur kaçırdığı durumlar vardır. Bu yüzden içini sürekli gürültüyle doldururlar.</span></p>
<p class="calibre1"><span class="font">Goya, köpeğiyle birlikte okyanus kıyısında yürüyor.</span></p>
<p class="calibre1"><span class="font">Geçen gün Mozart’ın Do Majör Fantazisi’ni Glenn Gould’un yorumuyla dinledim. Size Gould’un nasıl çaldığını hatırlatmak istiyorum. </span><span class="font1">Çoktan ölmüşlerden biri müziğini çalmak için dünyaya geri dönmüş gibi çalar.</span><span class="font"> Hem de onun yaşadığı zamanlarda çaldığı gibi!</span></p>
<p class="calibre1"><span class="font">Üç becerikli el.</span></p>
<p class="calibre1"><span class="font">Neden üç?</span></p>
<p class="calibre1"><span class="font">İki kadından birisi iş kazası geçirmiş.</span></p>
<p class="calibre1"><span class="font">Satın alındı.</span></p>
<p class="calibre1"><span class="font">Şimdiye kadar yapılmış en iyi suretin hikâyesini anlatacağım. Bu hikâyeyi sadece Yuhanna anlatır. Diğer Evangelistler -Marta ve Meryem’den söz ettikleri halde- bundan bahsetmez. Bu iki kız kardeşin, erkek kardeşleri Lazarus, hastalanıp Beytanya köyünde ölmüştü. Aile dostları olan İsa köye geldiğinde Lazarus öleli ve gömüleli dört gün olmuştu.</span></p>
<p class="calibre1"><span class="font">“Onu nereye gömdünüz?” diye sordu.</span></p>
<p class="calibre1"><span class="font">“Gel de gör, ya Rab,” dediler.</span></p>
<p class="calibre1"><span class="font">İsa ağladı.</span></p>
<p class="calibre1"><span class="font">Sonra Yahudiler: “Onu nasıl da severdik!” dediler.</span></p>
<p class="calibre1"><span class="font">Sonra içlerinden bazıları sordu: “Kör adamın gözlerini açan, bu adamı da diriltemez mi?”</span></p>
<p class="calibre1"><span class="font">Yine derin bir üzüntüye kapılan İsa mezara gitti. Girişine taş bir kapak kapatılmış bir mağaraydı bu. “Taşı kaldırın,” dedi.</span></p>
<p class="calibre1"><span class="font">Taşı kaldırdılar.</span></p>
<p class="calibre1"><span class="font">İsa yüksek sesle seslendi: “Lazarus çık dışarı!" Ölü adam, ellerine, ayaklarına ve yüzüne sarılmış kumaş parçalarıyla dışarı çıktı.</span></p>
<p class="calibre1"><span class="font">İsa onlara dedi ki: “Kefenini çıkarın, bırakın gitsin.”</span></p>
<p class="calibre1"><span class="font">Bu, mükemmel suretti. Yüksek rahip Caiaphas’ı, İsa’nın canını almak için bir kumpas kurmaya sevk eden de bu olmuştu.</span></p>
<p class="calibre1"><span class="font">Goya çalışmak için stüdyosuna dönüyor.</span></p>
<p class="calibre1"><span class="font">Resim yapıyor. Onu duyabiliyor musunuz? Tuvalde yüzler beliriyor. Sonra kayboluyorlar. Hepsi gitti.</span></p>
<p class="calibre1"><span class="font">Sessizliğin sesini açın - biraz daha - biraz daha. Biraz daha... [Mutlak sessizlik]</span></p>
<p class="calibre1"><span class="font">Bu bir suretin, GüneydoğuMeksika dağlarındaki gecenin sessizliği mi, yoksa birlikte dinleyen bizim sessizliğimiz mi?</span></p>
<p class="calibre1"><a id="bookmark1"></a></p>
</body>
</html>
