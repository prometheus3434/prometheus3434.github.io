<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre5"><a id="bookmark0" class="calibre16"></a><span class="font4">Brancusi</span></h2>
<p class="calibre1"><span class="font">Resim için teşekkür ederim, Marisa, çerçevelettim. Bir adam yapmışsın, etrafında ufuklar, yanında resim değil gerçek bir liken, milyonlarca yıl kuraklığa ve abartılı sıcaklık farklarına dayanmış bir liken. İlkel likenler, yapraklar, tüyler - defterinin sayfaları arasına koyarsın bunları ve ne zaman bir yolculuğun resmini yapacak olsan bir bilet gibi cüzdanından çıkarırsın!</span></p>
<p class="calibre1"><span class="font">Ben mi ne yapıyorum? Gelmiş geçmiş en büyük Brancusi sergisinde dikiliyorum. Liken yok, tüy yok, kaşındıran bir şey yok. Hemen her şey cilalanmış, tertemiz.</span></p>
<p class="calibre1"><span class="font">Hayal meyal hatırlıyorum sanki, 1957’de, Brancusi’nin ölümünden hemen sonra Impasse Ronsin’deki stüdyosunu görmeye gitmiştim. Yanımda bir arkadaşım vardı - belki de ortak dostumuz olan Zadkine. Kapının üzerine kargacık burgacık harflerle yazılmış BRANCUSI adını, yanına asılmış at nalını, yüksek çatı pencerelerini, kanepenin üzerindeki lekeyi, heykelleri, meşhur yontulmuş kaideleri, Sonsuz-sütun’un parçalarını, birbirlerini itip kakmadan toplaşmış bir halde hatırlıyorum - her eser komşusuyla platonik olarak kol kola girmişti.</span></p>
<p class="calibre1"><span class="font">Özellikle de az önce Montparnasse mezarlığına gömülmüş adamın iyicil varlığını hatırlıyorum. Stüdyo bana bir ekmek fırını gibi görünmüştü, fınncı nehir kenarına inmek için az önce kapıdan çıkmıştı ama içerideki fırın hâlâ sıcaktı.</span></p>
<p class="calibre1"><span class="font">Ama doğru mu bu? Gerçekten orada mıydım yoksa uydurdum mu? Hayal gücüm, onun stüdyosunda çektiği göz kamaştıran, gizemli fotoğraflardan ya da sonradan müze olarak açılan, yeniden inşa edilmiş stüdyoya yaptığım ziyaretten etkilenmiş olabilir mi?</span></p>
<p class="calibre1"><span class="font">Bunu doğrulatabileceğim kimse kalmadı artık. Yine de şüphelenmekte fayda var çünkü Brancusi'nin tamamen kendisi olmak ama aynı zamanda kaçıp gitmek gibi şaşırtıcı bir becerisi vardı. (Karpat Dağları’ndaki evinden ilk kaçtığında yedi yaşındaydı.) Ben kuşların heykelini yapmıyorum, demişti bir keresinde, uçmanın heykelini yapıyorum.</span></p>
<p class="calibre1"><span class="font">Rus köylüsü gibi giyinirdi ama dostu Marcel Duchamp, 1920’ lerde Brancusi’nin heykellerini ABD’deki avangard sanat koleksiyoncularına satardı ve bu heykeller modem çağın ışıltılı simgeleri olarak görülürdü.</span></p>
<p class="calibre1"><span class="font">Heykelini yaptığı ilkkuşlar, Romanya ormanlarının efsanevi kuşu Mai'astra’dan esinlenmişti. 1904’te Bükreş’ten Paris’e gelirken yolun büyük bölümünü yayan gitmişti. Yine de 1930’larda yaptığı son kuşlar, Concorde jetinin formunu önceden haber veriyordu!</span></p>
<p class="calibre1"><span class="font">Desenlerinde harita havası vardır ki bir heykeltıraş için tuhaftır bu. Ana çizgiler formları belirlemez, sadece aşılabilecek hudutları işaretler. Bütün eserleri terk etmekle ilgilidir. Özellikle de gökyüzüne çıkmak için yeri terk etmekle, Sonsuz-sütunların yaptığı gibi.</span></p>
<p class="calibre1"><span class="font">Burada böyle dururken, Marisa, aniden direnmek geldi içimden. Senin kuş tüylerinden birinin yere düşüşünü düşünüyorum. Belki de mükemmel olmayanı, kusurlu olanı biraz fazla seviyorum. Namussuzu nasıl anlamlandıracağımı bir bulsam. Büyüklüğünden bir şey kaybetmeyecek kuşkusuz ama ıstırabı neydi bilmemiz lazım.</span></p>
<p class="calibre1"><span class="font1">Körler için Heykel</span><span class="font"> sergisinde bir eser var. Mermerden yapılmış, yan yatan bir oval, devekuşu yumurtası büyüklüğünde ama o kadar simetrik değil.</span></p>
<p class="calibre1"><span class="font">Gözleri görmeyen biri onu eline aldı ve parmaklarının ucuyla hayran hayran dokunmaya başladı diyelim. Bu hafif çıkıntı burun mu? Bu küçük oyuk göz mü? Şu çıkıntı saçların başladığı yer olabilir mi? Bir süre sonra yumurtayı çevirip, açılan bir Paskalya yumurtası gibi üzerinde bir çatlak olup olmadığını keşfetmeye çalışacak. Nihayet kendine şu soruyu soracak: Ellerimde tuttuğum bu şey kabuk mu yoksa çekirdek mi? İçinde bir baş mı var yoksa belinne-sine ramak kalmış bir baş mı bu?</span></p>
<p class="calibre1"><span class="font">1910’la 1928 arasında yapılmış yatay, oval başlardan oluşan uzun serinin bir parçası bu eser. İsimleri farklı: </span><span class="font1">Uyuyan Üham Perisi, Yeni Doğmuş, Dünyanın Başlangıcı, ük Çığlık, Prometheus.</span><span class="font"> Belli ki Brancusi bunları kabuk olarak değil çekirdek olarak hayal etmiş.</span></p>
<p class="calibre1"><span class="font">Bütün pürüzsüz yontularında -kuşlar, balıklar, prensesler- hep aynı şeye ulaşmaya çalışmış. Her bir heykeli yaparken geriye dönmek istemiş, bütün kusurları, yıpranma ve bozulmaları ortadan kaldırmak, ilk Yaratımın, şekil almadan önceki saf düşüncenin başladığı noktaya dönmek. Yine Platonik. Heykellerini cilalamakla geçirdiği aylar da, saflığa, yerçekiminden ve cennetten dünyaya düşmeden önce varolan şeye dönüş yolculuğunun ayrılmaz bir parçasıydı.</span></p>
<p class="calibre1"><span class="font">Bunu mermer, bronz ve meşe gibi ağır, dünyevi malzemeler kullanarak yapmak gibi zorlu bir hedef seçmişkendinenamussuz. Bazen başarmış, bazen başaramamış. Başarısız olduğunda cilalanmış nesne bir kılıf, bir kabuk olarak kalmış ve çekirdeğe dönüşememiş. Başardığında malzeme, ona verdiği mucizevi hareketle tam bir dönüşüm geçirmiş. Büyük, yassı </span><span class="font1">Balık'ta</span><span class="font"> mermer suya dönüşür.</span></p>
<p class="calibre1"><span class="font">Neredeyse bütün kuşlar ve balıklar başarılı olmuş, oval başlar da. Penguenler, kaplumbağalar, büstler, Leda, güzel kadınlar başarısız olmuş. Kabuk olarak kalmış. En iyileri deniz kabukları gibi, en kötüleri özel yapım motosiklet benzin depoları gibi.</span></p>
<p class="calibre1"><span class="font">1927’de ABD gümrüğünde, Brancusi’nin heykellerinden birine sanat eseri olarak değil endüstriyel nesne olarak görüldüğü için vergi kesilmesi hikâyesi, bürokratik kültürsüzlük örneği olarak anlatılır sık sık. Bu büyük hata bana biraz anlaşılır geliyor, gösterildiği kadar aptalca görünmüyor.</span></p>
<p class="calibre1"><span class="font">Sanırım yaşlanıp yalnız kaldığında kendisi de bu kabuk meselesini hissetmişti. Hayatının son yirmi yılında neredeyse hiç yeni bir şey yapmamasının sebebi de muhtemelen aradığı her şeyi bulmuş olmasıydı. Ne de olsa çekirdekler öyle pek fazla değildir ve onun ilgisini çeken, tüylerin, yaprakların, kabukların, derilerin sonsuz çoğulluğu DEĞİLDİ.</span></p>
<p class="calibre1"><span class="font">Tek istisnayla. Bu istisna onun en şaşırtıcı buluşudur. </span><span class="font1">Öpücük. </span><span class="font">İlkini 1907’de yapmıştı, 1940’a kadar da yenilerini yapmaya devam etti. Külliyatı içinde en çok tekrar eden tema budur, kuşla birlikte.</span></p>
<p class="calibre1"><span class="font">Bütün </span><span class="font1"><sup class="calibre21">Ö</sup>pücük</span><span class="font"> heykelleri kaba taştan yapılmıştır. Tek biri bile cila-lanmamıştır, platonik değildir.</span></p>
<p class="calibre1"><span class="font">Bütün versiyonlarda bir kolon gibi dikdörtgen bir taş bloğu üzerine yontulmuş, birbirine sarılan bir çift vardır. Profilden görünen gözleri birleşerek tek bir göz, dudakları tek bir ağız oluşturur. Birbirine yapışık tenleri arasındaki sınırı sığ bir çizgi belirler. Taş bloğunun en dış yüzeyinde birbirlerini kuşatan dört kol vardır, bu kollar pek vurgulanmamış açık ellerde son bulur, bu ellerle karşıdakini göğüslerine bastırırlar.</span></p>
<p class="calibre1"><span class="font">Bu örnekte taşın kendi maddesel doğasını aşması gerekmez. Dünyaya bağlı kalır, likenler, yosunlar ve tüyler gibi. Bu çiftlerin aynı sanatçının elinden çıktığı belli olsa da diğer eserlerinden çok farklı bir şey yapmaya çalışırlar.</span></p>
<p class="calibre1"><span class="font">Onlara bakarken, cennetten kovulmadan önce değil, kovulduktan sonra olan şeyle karşılaşırız. Tıknaz sevgililer bu taraftadır, bizim tarafımızda, her zamanki keşmekeşimizin içinde. Mükemmellik aramazlar; sadece biraz daha bütün olmaya özlem duyarlar. İhtiyar namussuz, </span><span class="font1"><sup class="calibre21">Ö</sup>pücük</span><span class="font"> heykellerinde zaman zaman taşı bir sızıyla doldurmuştur: kaybedilmiş bir tekliğe duyulan arzunun sızısı.</span></p>
<p class="calibre1"><span class="font">Tekrar teşekkür ederim, Marisa, hem çizdiğin adam için hem de kaba kâğıda yapıştırdığın liken için...</span></p>
</body>
</html>
