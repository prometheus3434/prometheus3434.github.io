<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre5"><a id="bookmark0" class="calibre16"></a><span class="font4">Stüdyo Konuşmasi</span></h2>
<p class="calibre10"><span class="font">Miquel Barcelo'ya</span></p>
<p class="calibre1"><span class="font">Buruşturulup stüdyonun zeminine, başında dikildiğin gerilmemiş tuvallerin arasına atılmış bir kâğıt parçası, etrafta boya kutuları -bazıları kille karıştırılmış, arada bir tava, kırık füzenler, bez parçaları, beğenilmemiş desenler, iki boş fincan. Kâğıt parçası üzerine iki kelime yazılı: YÜZ ve YER.</span></p>
<p class="calibre1"><span class="font">Stüdyo eskiden bisiklet fabrikasıymış, değil mi? Burada boya ayakkabıların ve boya giysilerinle çalışıyorsun. Gömlekle pantolon eskiden çizgiliymiş. Ayakkabılar gibi onların da üzeri boya kaplı artık. Bu yüzden de seni gözümde iki kişi gibi canlandırıyorum: bisikletine binip gitmek üzere olan bir adam ve bir mahpus.</span></p>
<p class="calibre1"><span class="font">Ancak gün bittiğinde önemi olan tek şey, yerde yatan ya da duvara yaslanmış resim, ertesi gün görülmeyi bekleyen. Asıl önemli olan, değişen ışığın asla tam olarak ortaya çıkaramayacağı şey - insanın muhtemelen kaybettiğinden korktuğu anda en yakın olduğu şey.</span></p>
<p class="calibre1"><span class="font1">Yüz.</span><span class="font"> Ressam her neyi arıyorsa, onun yüzünü arıyor. Bütün o aramalar, kaybetmeler, tekrar bulmalar bununla ilgili, değil mi? Peki “yüzü” ne demek? Yaptığı resmin de kendisine bakmasını bekliyor, ifadesini arıyor - iç hayatına dair küçücük bir işareti. İster bir kirazın, ister bisiklet tekerleğinin, ister mavi bir dikdörtgenin, bir hayvan leşinin, bir nehrin, bir çalının, bir tepenin ya da aynadaki kendi yansımasının resmini yapsın.</span></p>
<p class="calibre1"><span class="font">Fotoğraflar, videolar, filmlerasla yüzü bulmaz; olsa olsa görüntülerin ve suretlerin anılarını bulabilirler. Halbuki yüz, daima yenidir: daha önce hiç görülmemiş ama tanıdık bir şey. (Tanıdıktır çünkü uyuduğumuzda, bütün dünyanın yüzünü görürüz belki rüyamızda, doğduğumuzda körlemesine içine fırlatıldığımız dünyanın.)</span></p>
<p class="calibre1"><span class="font">Biz yüzü ancak bize bakıyorsa görürüz. (Vincent’in ayçiçeği gibi.) Profil asla yüz değildir ve kameralar her nasılsa çoğu yüzü profile dönüştürür.</span></p>
<div class="calibre4"><img src="../Images/main-10.png" alt="" class="calibre17"/>
<p class="calibre1"><span class="font">MESSINA, PIETA VE MELEK, 1475 -1476</span></p>
</div>
<p class="calibre1"><span class="font">Bitmiş bir resmin önünde durup kalmak, bize bakan bir hayvanın önünde durmak gibidir. Evet, Antonello da Messina’nın </span><span class="font1">Pieta ve Melek</span><span class="font"> tablosu için bile geçerlidir bu! Yüzeye yayılmış, fırçayla sürülmüş ya da bulaştırılmış boya hayvandır ve “bakışı” yüzüdür. Vermeer’in </span><span class="font1">Delft</span><span class="font"> Manzarası’nın yüzünü düşünün. Hayvan daha sonra saklanır ama bizi ilk durdurduğunda ve gitmemize izin vermediğinde oradadır.</span></p>
<p class="calibre1"><span class="font">Mağaralara kadar uzanan eski bir hikâye.</span></p>
<div class="calibre4"><img src="../Images/main-11.png" alt="" class="calibre18"/>
<p class="calibre1"><span class="font">VERMEER, DELFT MANZARASI, Y. 1661-1664</span></p>
</div>
<p class="calibre1"><span class="font">Yer, </span><span class="font1">lieu, luogo, ort, mestopolojenie</span><span class="font"> anlamında yer. Son kelime Rus-çadır ve </span><span class="font1">durum</span><span class="font"> anlamına da gelir, bu yüzden hatırlamaya değer.</span></p>
<p class="calibre1"><span class="font">Bir yer, bir alandan fazlasıdır. Bir yer, bir şeyi kuşatır. Bir yer bir varlığın uzantısı ya da bir eylemin sonucudur. Bir yer, boş uzayın zıddıdır. Bir yer, bir olayın meydana geldiği ya da gelmekte olduğu mekândır.</span></p>
<p class="calibre1"><span class="font">Ressam sürekli, resim yapma eylemini içerecek ve kuşatacak yeri keşfetmeye, ona rastlamaya çalışır. İdeal olarak ne kadar resim varsa o kadar da yer olmalıdır. Asıl sorun bir resmin çoğunlukla bir yere dönüşmeyi başaramamasıdır. Bir resim yer olmayı başaramadığında, bir temsil ya da dekordan - bir süsten ibaret kalır.</span></p>
<p class="calibre1"><span class="font">Bir resim nasıl bir yere dönüşür? Ressamın yeri doğada aramasının faydası yoktur - Vermeer de onu Delft’te bulmamıştır! Sanatta da arayamaz - çünkü bazı postmodemistlerin inandıklarının aksine göndermeler bir yer oluşturmaz. Bir yer ancak doğayla sanatın arasındaki sınırda bulunabilir. Sınır çizgisinin silindiği, kum içinde bir çukur gibidir. Resmin yeri bu çukurdabaşlar. Bir eylemle, ellerle yapılan bir şeyle başlar, sonra eller gözün onayını arar, ta ki bütün beden bu çukura girene kadar. Ancak o zaman çukurun bir yere dönüşme olasılığı vardır. Küçük bir olasılık.</span></p>
<p class="calibre1"><span class="font">İki örnek. Manet’nin O/ymp/a’sında çukur, (kuşkusuz kadının içinde yattığı odayla hiç alakası olmayan) yer, sol ayağının yanındaki yatak örtüsü kıvrımlarından başlar.</span></p>
<div class="calibre4"><img src="../Images/main-12.png" alt="" class="calibre19"/>
<p class="calibre1"><span class="font">MANET, OLYMPIA, 1863</span></p>
</div>
<p class="calibre1"><span class="font">Senin yaptığın mango ve bıçak deseninde -tozlu, sarımtırak bir kâğıdın üzerine siyah kalemle, gerçek boyutta çizilmişlerdir- yer meyveyi bıçağın kıvrımına oturttuğunda başlar. Tam o anda kâğıt kendi yerine dönüşür.</span></p>
<p class="calibre1"><span class="font">Rönesans ’ın, dışarıdan bir bakış açısını tercih eden perspektif düşüncesi, yüzlerce yıl yer-olarak-resim gerçeğini pek çok kişiden sakladı. Resmin, bir yerin “görünümünü” temsil ettiği söylendi. Ancak bu sadece kuramdı. Pratikte ressamlar bunun böyle olmadığını biliyorlardı. Perspektifin son dönem büyük ustalarından Tin-toretto, zaman zaman bu kuramı zihninde evirip çevirirdi.</span></p>
<p class="calibre1"><span class="font1">Aziz Markos'un Cesedinin Taşınması</span><span class="font"> tablosunda, yer olarak resim, arkatları ve mermer parke taşlarıyla devasa meydanın perspektifiyle değil, orta mesafede duran, azizin üzerinde yakılacağı, rasgele yığılmış kütüklerle alakalı bir şeydir. Tuvalin üzerindeki diğer</span></p>
<div class="calibre4"><img src="../Images/main-13.png" alt="" class="calibre20"/>
<p class="calibre1"><span class="font">TINTORETTO, AZİZ MARKOS'UN CESEDİNİN TAŞINMASI, 1562-66</span></p>
</div>
<p class="calibre1"><span class="font">bütün her şey, o ağaç dallarının üzerindeki fırça darbelerinden doğar - kaçan figürler, devenin postu, gökyüzündeki şimşek, azizin yandan bakıldığı için daha kısa görünen uzuvlaı... Ya da başka bir ifadeyle, bütün devasa resmin ağı, odun yığınından başlayarak örülmüştür.</span></p>
<p class="calibre1"><span class="font">Jacopo Robusti, namı diğer Tintoretto ikimize birden musallat olduğuna göre bir örnek daha vereyim. Londra’da sergilenen </span><span class="font1">Su-sanna ve <sup class="calibre21">İ</sup>htiyarlar</span><span class="font"> tablosunda yer-olarak-resim, Susanna’nın kusursuz vücuduyla, usta işi aynayla ya da dizine kadar gelen suyla başlamaz; karşısındaduran, İhtiyarların arkasında saklandığı tuhaf, yapay, çiçekli çitle başlar. Jacopo, boya dolu fırçasıyla çitin çiçeklerine dokunmaya başladığında, diğer şeylerin gelip toplanacağı yeri tanzim ediyordu. Çit, evsahibi ve usta olarak her şeye hâkim olmuştu.</span></p>
<div class="calibre4"><img src="../Images/main-14.png" alt="" class="calibre22"/>
<p class="calibre1"><span class="font">TINTORETIO, SUSANNAVE İHTİYARLAR, 1556</span></p>
</div>
<p class="calibre1"><span class="font">Tek başına çalışan ressam, resmi dışarıdan kontrol edebilmenin çok ötesinde resmin içinde ikamet etmesi ve ona sığınması gerektiğini bilir. Karanlıkta el yordamıyla çalışır.</span></p>
<p class="calibre1"><span class="font">Stüdyonda akşama doğru ışık değişiyor ve tuvaller, etrafta görünen her şeyden daha fazla değişiyor. (Üzerinde iki kelime yazan buruşuk kâğıttan daha fazla.) Onlarda değişen tam olarak ne? Söylemesi zor. Belki ısıları, belki hava basınçları. Çünkü bu ışıkta resimler gibi değişmiyorlar. Her biri, bir kapının önündeki tanıdık bir toprak parçası gibi değişiyor. Bir yer gibi.</span></p>
<p class="calibre1"><span class="font">Bir ressam karanlıkta nasıl çalışır? Boyun eğmesi gerekir. Genellikle ileri doğru gitmek yerine daireler çizmesi gerekir. Başka bir yerden gelecek bir işbirliği için dua eder. (Senin durumunda, rüzgârdan, termitlerden, çöl kumundan.) Etraftaki araziyi keşfedecek akınlar düzenlemek üzere kendine bir sığınak inşa eder. Bütün bunları boyayla, fırça darbeleriyle, paçavralarla, bıçakla, parmaklarıyla yapar. Fazlasıyla dokunmaya dayalı bir süreçtir bu. Ancak dokunmayı umduğu şey, normalde dokunulur olan bir şey değildir. Yegâne gerçek gizem budur. Senin gibi nicelerinin ressam olma sebebi.</span></p>
<p class="calibre1"><span class="font">Bir resim biryere dönüştüğünde, ressamın aradığı şeyin </span><span class="font1">yüzünün </span><span class="font">orada belirmesi olasılığı vardır. Özlemle beklenen “geri dönme bakışı” asla doğrudan gelmez, bir yer vasıtasıyla gelir.</span></p>
<p class="calibre1"><span class="font">Yüz gelmişse, kısmen boyadan, renkli çamurdan; kısmen sürekli düzeltilen çizilmiş formlardan oluşur; ama en önemlisi aradığı şeyin zuhur etmesi, varlığa-kavuşmasıdır. Ama bu zuhur henüz elle tutulur bir şey değildir - doğrusu asla da olmayacaktır, tıpkı mağara duvarlarındaki bizonların asla yenernemesi gibi.</span></p>
<p class="calibre1"><span class="font">Her hakiki resmin dokunduğu şey yokluktur - o resim olmasa muhtemelen farkına varmayacağımız bir yokluk. Ki farkına varmamak bizim için bir kayıp olacaktır.</span></p>
<p class="calibre1"><span class="font">Ressamın sürekli aradığı şey, yokluğu ağırlayabileceği bir yerdir. O yeri bulabilirse onu düzenler ve yokluğun yüzünün belirmesi için dua eder.</span></p>
<p class="calibre1"><span class="font">Yokluğun yüzü bir katırın kıçı da olabilir! Tanrıya şükür bu alanda hiyerarşi yoktur.</span></p>
<p class="calibre1"><span class="font">Kurtarılan bir şey var mı? diye soruyorsun.</span></p>
<p class="calibre1"><span class="font">Bu sefer, evet.</span></p>
<p class="calibre1"><span class="font">Ne?</span></p>
<p class="calibre1"><span class="font">Tekrar tekrar başlayan şeyin bir parçası, Miquel.</span></p>
<div class="calibre4"><img src="../Images/main-15.png" alt="" class="calibre23"/>
<p class="calibre1"><span class="font">CHAUVET MAĞARASI, FRANSA</span></p>
</div>
</body>
</html>
