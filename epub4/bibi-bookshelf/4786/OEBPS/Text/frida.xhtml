<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre5"><a id="bookmark0" class="calibre16"></a><span class="font4">Frida Kahlo</span></h2>
<p class="calibre1"><span class="font">Fil ile Kelebek derlerdi onlara - gerçi babası kızına Güvercin derdi. Kırk küsur yıl önce öldüğünde ardında yüz elli tane küçük yağlıboya tablo bıraktı, bunların üçte biri otoportre sınıfına girer. Adam Diego Rivera’ydı, kadın Frida Kahlo.</span></p>
<p class="calibre1"><span class="font">Frida Kahlo! Bütün efsane isimler gibi uydurulmuşa benziyor ama öyle değildi. Yaşarken efsane olmuştu, hem Meksika’da hem de -küçük bir sanatçı muhiti içinde- Paris’te. Günümüzde bir dünya efsanesi. Hikâyesi tekrar tekrar anlatıldı - kendisi, Diego, sonra da başka başka insanlar tarafından. Küçükken çocuk felci kurbanı olmuştu, sonra bir otobüs kazasında feci şekilde sakat kaldı, resimle ve komünizmle onu Diego tanıştırdı, tutkuları, evlilikleri, boşanmaları, yeniden evlenmeleri, Troçki’yle yaşadığı aşk, gringolara duyduğu nefret, bacağının kesilmesi, muhtemelen acıdan kaçmak için intihar edişi, güzelliği, duyumsallığı, mizahı, yalnızlığı.</span></p>
<p class="calibre1"><span class="font">Paul Leduc Roseinweig’in yönettiği harika bir Meksika filmi var onu anlatan. Le Clezio’nun yazdığı güzel bir roman var, </span><span class="font1">Diego ve Frida.</span><span class="font"> Carlos Fuentes’in yazdığı, onun Mahrem Günlüğü’nü de içeren muhteşem bir deneme var. Meksika popüler sanatı, gerçeküstücülük, komünizm, feminizm içinde eserlerinin konumunu inceleyen çok sayıda sanat tarihi metni var. Ama ben bir şeyi daha yeni gördüm - röprodüksiyonlara değil de ancak resimlerin asıllarına bakınca görülebilen bir şey. Belki de çok basit, çok aşikâr olduğu için insanlar hiç üzerinde durmamış. En azından bundan bahsedene rastlamadım. Bu yüzden de kendim yazıyorum.</span></p>
<p class="calibre1"><span class="font">Tablolarının birkaçı tuvale yapılmış ama büyük çoğunluğu metal ya da onun kadar pürüzsüz olan Masonite üzerine yapılmış. Tuvalin dokusu ne kadar ince olursa olsun, ona direniyor ve görüşünü bo-</span></p>
<p class="calibre1"><span class="font">zuyor, fırça darbelerini ve konturlarını çok ressamsı, çok plastik, çok sıradan, çok epik, (her ne kadar epey farklı olsa da) Fil’in çalışmalarına çok benzer kılıyordu. Görüşünün bozulmaması için ten kadar pürüzsüz bir yüzeye resim yapması gerekiyordu.</span></p>
<p class="calibre1"><span class="font">Ağrıları ya da hastalığı yüzünden yatakta kalması gerektiği günlerde bile her sabah giyinmek ve kendine çekidüzen vermek için saatler harcardı. Her sabah cennete gidecek gibi giyiniyorum, derdi! Doğal olarak birbirine kavuşan kaşlarıyla yüzünü aynada hayal etmek kolay; göz kalemiyle kaşlarını daha da fazla vurgular, tarif edilemez gözleri üzerinde siyah bir paranteze dönüştürürdü. (O gözleri insan ancak kendi gözlerini kapattığında hatırlayabilir!)</span></p>
<p class="calibre1"><span class="font">Benzer şekilde, yağlıboya resim yaparken, </span><span class="font1">sanki</span><span class="font"> kendi teni üzerine desen çiziyor, renk sürüyor ya da kelimeler yazıyordu. Bunu gerçekten yapabilse, elin yaptığı şeyi yüzey de hissedeceği için -her ikisinin de sinirleri aynı beyin korteksine bağlandığı için- duyarlılık iki katına çıkardı. Frida, kendi alnı üzerine Diego’nun küçük bir portresini, onun alnına da bir göz resmederek kendi otoport-resini yaptığında, belli ki -başka şeylerin yanı sıra- bu hayalini itiraf ediyordu. Kirpik gibi ince fırçaları ve titiz fırça darbeleriyle, yaptığı her imge, tam manasıyla ressam Frida Kahlo olduğu andan itibaren, kendi teninin hassasiyetine öykünüyordu. Arzusunun keskinleştirdiği, acısının daha da bilediği bir hassasiyet.</span></p>
<p class="calibre1"><span class="font">Duygularını ve ontolojik özlemini ifade etmek için, kalp, rahim, süt bezleri, omurga gibi beden parçalarının resmini yaparken kullandığı bedensel simgesellik fark edilmiş ve üzerine defalarca yorum yapılmıştır. Bunu daha önce kimsenin yapmadığı şekilde, ancak bir kadının yapabileceği gibi yapardı. (Gerçi Diego da kendi tarzında bazen benzer bir simgesellik kullanmıştır.) Yine de burada mutlaka eklemek gereken bir şey var: Onun kendine has yağlıboya yöntemi olmasa, bu simgeler gerçeküstü tuhaflıklardan ibaret kalırdı. Kendine has yağlıboya yöntemi de dokunma duyusuyla ilgili bir şeydi, elin ve ten olarak yüzeyin </span><span class="font1">çifte</span><span class="font"> dokunuşuyla.</span></p>
<p class="calibre1"><span class="font">İster evcil maymunlarının kollarındaki kıllar olsun, ister kendi alnındaki ve şakaklarındaki saçlar olsun, her telin resmini nasıl yaptığına dikkat edin. Her fırça darbesi, saçın derideki bir gözenekten büyümesi gibi büyür. Hareket ve malzeme tektir. Başka resimlerde meme ucundan sızan süt damlası, bir yaradan damlayan kan ya da gözlerden akan yaş hep aynı bedensel kimliğe sahiptir - yani boya damlası, beden sıvısını tarif etmez, onun ikizi gibidir. </span><span class="font1">Kırık Sütun </span><span class="font">isimli tablosunda bedeni çivilerle delik deşik olmuştur ve izleyicinin zihninde, çivileri dişlerinin arasında tuttuğu ve tek tek alıp çekiçle bedenine çaktığı görüntüsü oluşur. Resmini eşsiz kılan dokunma duyusu o kadar kuvvetlidir.</span></p>
<p class="calibre1"><span class="font">Buradan onun paradoksuna geliriz. Kendi imgesine bu kadar yoğunlaşmış birressam nasıl olur da narsisist olmaz? Bunu, çok sayıda otoportre yapmış olan Van Gogh ve Rembrandt üzerinden açıklamaya çalışanlar olmuştur. Ama bu kıyaslama yüzeysel ve yanlıştır.</span></p>
<p class="calibre1"><span class="font">Yeniden acıya ve acı biraz soluklanmasına izin verdiği zamanlarda Frida’nın onu yerleştirdiği perspektife geri dönmek lazım. Hisseden bir varlık olmanın birinci koşulunun, acıyı hissedebilme kapasitesi olmasının yasını tutar sanatı. Kendi sakatlanmış bedeninin hassasiyeti, canlı olan her şeyin tenlerinin farkına varmasını sağlamıştır-ağaçların, meyvelerin, suyun, kuşların ve doğal olarak başka kadın ve erkeklerin. Bu yüzden de, kendi imgesini, adeta kendi teni üzerine resmederek bütün bir hisseden dünyadan bahseder.</span></p>
<p class="calibre1"><span class="font">Eleştirmenler Francis Bacon’ın eserlerinin acıyla ilgili olduğunu söyler. Ancak onun sanatında acı bir paravanın ardından seyredilir, çamaşır makinesinin yuvarlak camından seyredilen kirli çarşaflar gibi. Frida Kalılo’nun eserleri, Francis Bacon’ın eserlerinin tam zıd-dıdır. Aradaparavan yoktur; çok yakındadır, narin parmaklarıyla ilmekleri teker teker atar ama diktiği şey bir elbise değil, açık bir yaradır. Sanatı acıyla konuşur, dudaklarını acının tenine dayayarak konuşur ve hissedebilirlikten bahseder - arzusundan, zalimliğinden ve mahrem takma isimlerinden.</span></p>
<p class="calibre1"><span class="font">Büyük Arjantinli şair Juan Gelman’ın şiirinde de acıyla, bununla kıyaslanabilecek bir yakınlık bulunabilir.</span></p>
<p class="calibre1"><span class="font">bu kadın sadaka dileniyor alacakaranlığında tencerelerin öfkeyle yıkadığı/kanla/unutuşla/</span></p>
<p class="calibre1"><span class="font">onu tutuşturmak gramofona bir gardel plağı koymak gibi/</span></p>
<p class="calibre1"><span class="font">ateşten sokaklar düşüyor o yıkılmaz mahallesinden/ ve bir erkekle bir kadın yürüyor bağlanmış acı önlüğüne temizlik yaparken giyilen/ her gün yerleri ovarken giydiği gibi annemin/ inci gibi olsun diye günün ayakları.<a id="footnote1"></a><sup class="calibre21"><a href="#bookmark1">1</a></sup></span></p>
<p class="calibre1"><span class="font">Gelman’ın çoğu şiiri, 1970’le 1980 arasında sürgünde olduğu zamanlarda yazılmıştır ve pek çoğu </span><span class="font1">compaiieros’la</span><span class="font"> ilgilidir, dostlala — cuntanın </span><span class="font1">kaybettiği</span><span class="font"> oğlu ve gelini de bu dostlar arasındadır. Şehitlerin, onların yasını tutanların acısını paylaşmak için geri geldiği bir şiir yazar. Zamanı, zamanın dışındadır, acıların buluşup dans ettiği, acı çekenlerin kaybettikleriyle randevulaştığı bir yerde. Gelecek ve geçmiş saçma bulunarak dışlanır; sadece şimdi vardır, sadece yalanlar dışında her şeyi sahiplenen şimdinin muazzam alçakgönüllülüğü vardır.</span></p>
<p class="calibre1"><span class="font">Genellikle Gelman’ın şiirlerinde satırlar vuruşlarla bölünür, biraz tango ritmini andırırbu - şehri Buenos Aires ’in müziğini. Ama bu vuruşlar aynı zamanda her türlü yalana kapıyı kapatan sessizliklerdir. (Bir yalanlar sistemini savunmak için daima dayatılan sansürün görünür antitezidirler.) Acının keşfettiklerini ve acının bile söyleyemediklerini hatırlatırlar.</span></p>
<p class="calibre1"><span class="font">işittin mi/kalbim? /</span></p>
<p class="calibre1"><span class="font">yenilgiyi alıp başka bir yere gideceğiz/ bu hayvanla başka bir yere/ ölümlerle başka bir yere/</span></p>
<p class="calibre1"><span class="font">gürültü yapmasınlar diye/</span></p>
<p class="calibre1"><span class="font">gerçi sessizdirler hep/</span></p>
<p class="calibre1"><span class="font">kemiklerinin sessizliği bile duyulmasın/</span></p>
<p class="calibre1"><span class="font">kemikleri</span></p>
<p class="calibre1"><span class="font">mavi gözlü hayvanlardır/ uysalca otururlar masaya</span></p>
<p class="calibre1"><span class="font">istemeden sıyırırlar acının üzerini/ tek kelime etmezler kendi kurşun yaralarından/ bir altın yıldızlan vardır bir de ayları ağızlarında/ ağızlarında belirirler sevdiklerinin / <a id="footnote2"></a><sup class="calibre21"><a href="#bookmark2">2</a></sup></span></p>
<p class="calibre1"><span class="font">Bu şiir, Kahlo’nun resimlerine dair başka bir şeyi görmemize yardım eder, onu Rivera ya da diğer Meksikalı çağdaşlarından kesinlikle ayıran bir şeyi. Rivera, figürlerini, tamamen kontrolü altında olan ve geleceğe ait bir alana yerleştirmiştir; onları oraya anıtlar gibi yerleştirmiştir: Gelecek için yapılmıştır figürler. Gelecek (onun tahmin ettiği gibi olmasa da) gelip geçmiş ve figürler yalnız başlarına geride kalmıştır. Kahlo’nun resimlerinde gelecek yoktur, sadece her şeyi sahiplenen muazzam alçakgönüllü bir şimdi vardır ve biz bu tablolara bakarken, daha boyanmadan önce anıya, tenin anısına dönüşmüş şeyler bu şimdiye bir anlığına geri döner.</span></p>
<p class="calibre1"><span class="font">Frida’nın resimlerini üzerine yapmayı tercih ettiği pürüzsüz yüzeylere boyayı sürme eylemine, bu basit eyleme geri dönüyoruz. Bütün parmaklarında birer yüzük olan elinde minicik bir fırçayla yatağında yatarken ya da sandalyesinde büzüşmüşken, daha önce dokunmuş olduğu şeyi, acı yokken orada ne olduğunu hatırlıyordu. Mesela parke zeminin cilalanmış tahtalarının, tekerlekli sandalyesinin lastiğindeki dokunun, civciv tüylerindeki pufpufluğun, bir taşın kristalsi yüzeyinin verdiği hissi, başka kimsenin resmedemeye-ceği şekilde resmetmiştir. Bu ketum beceri -çünkü gerçekten de çok örtülüydü- benim çifte dokunuş dediğim şeyden kaynaklanıyordu: Kendi tenine resim yaptığını hayal etmesinin sonucuydu.</span></p>
<p class="calibre1"><span class="font">Onu taşlık bir yerde yatarken gösteren bir otoportre vardır (1943), vücudundan bir bitki çıkar, kendi damarları, yaprakların damarlarıyla buluşur. Arkasında, yassı kayalar, taşlaşmış bir denizin dalgaları gibi ufka doğru uzanır. Taşlar </span><span class="font1">tam olarak,</span><span class="font"> üzerlerinde yat-</span></p>
<div class="calibre4"><img src="../Images/main-46.png" alt="" class="calibre56"/>
<p class="calibre1"><span class="font">FRIDA KAHLO, KÖKLER, 1943</span></p>
</div>
<p class="calibre1"><span class="font">sa, bacaklarının ve sırtının derisinde hissedeceği şekildedir. Frida Kahlo resmini yaptığı her şeyle yanak yanağa yatardı.</span></p>
<p class="calibre1"><span class="font">Dünya çapında bir efsane olmasının bir sebebi de, yeni dünya düzeni altında yaşadığımız bu karanlık çağda, acıyı paylaşmanın, onur ve umudu tekrar bulmanın olmazsa olmaz önkoşulu olmasıdır. Çoğu acı paylaşılamaz. Ama acıyı paylaşma iradesi paylaşılabilir. Bu kaçınılmaz olarak yetersiz paylaşımdan da direniş doğar. Gelman’ı tekrar dinleyin:</span></p>
<p class="calibre1"><span class="font">Kederin Kandırdıkları</span></p>
<p class="calibre1"><span class="font">Beklenti çokluk yarı yolda bırakır bizi keder asla.</span></p>
<p class="calibre1"><span class="font">Bu yüzden kimileri der ki bildiğimiz keder yeğdir bilmediğimiz kedere, umut bir yanılsamadır onlara göre keder kandırmıştır onları.*</span></p>
<p class="calibre1"><span class="font">Kahlo kandırılmamıştı. Ölmeden önce yaptığı son resminin üzerine Viva la Vida (Yaşasın Hayat) yazmıştı.</span></p>
<p class="calibre1"><a id="bookmark1"><sup class="calibre28"></sup></a><a href="#footnote1">1</a></p>
<p class="calibre1"><span class="font"> "Cerezas” (Elizabeth'e). Juan Gelman, Debi Derir Te Amo.</span></p>
<p class="calibre1"><a id="bookmark2"><sup class="calibre28"></sup></a><a href="#footnote2">2</a></p>
<p class="calibre1"><span class="font7"> “Otras Partes”, Hacia el Sur.</span></p>
</body>
</html>
