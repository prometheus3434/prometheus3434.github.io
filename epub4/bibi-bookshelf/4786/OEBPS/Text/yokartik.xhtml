<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre5"><a id="bookmark0" class="calibre16"></a><span class="font4">Yok Artik Devenin Nalı</span></h2>
<p class="calibre1"><span class="font">Gezi rehberlerine bakılırsa St Eustace Kilisesi, Paris’in, La Notre-Dame’dan sonraki en güzel kilisesidir. On altıncı yüzyılda, ortaçağdan beri şehrin sebze meyve pazarı olan Les Halles’in yanına inşa edilmiş. Günümüzde kiliseye gittiğinizde, şapellerinden birinin içinde, heykel, fresk, yüksek kabartma karışımı bir şey görürsünüz. Üç metre yüksekliğinde, üç metre genişliğinde, canlı renklerle boyanmış. Bir de ismi vardır: </span><span class="font1">Meyve ve Sebzenin Paris’in Kalbinden Ayrılışı.</span><span class="font"> Raymond Mason imzası taşıyan çalışma 1969’da yapılmış, yani Les Halles’in, bu efsanevi Paris pazarının kapatılıp şehrin dış mahallelerinden birine taşındığı sene.</span></p>
<p class="calibre1"><span class="font1">Ayrılış,</span><span class="font"> her manada tuhaf bir çalışma ve insan onu nereye oturtacağını bilemiyor. Çocuklar için yapılmış teatral bir tablo mu? İsa’nın Doğuşu sahnesinin temsilleri gibi birşey mi? Güzel Sanatlar mı? Kilisede ne işi var?</span></p>
<p class="calibre1"><span class="font">Biraz kaba bir çalışma. Figürler sadece başparmaktan ibaret eller tarafından yapılmış. (En azından ilk başta insana öyle geliyor.) Renkler ilkel: Marullar marul yeşili, domatesler kıpkırmızı, havuçlar çok havuçvari. Sahne, gece vakti, şafak sökıneden az önce, pazar kurulurken resmedilmiş, bu yüzden de lambaların ışığındaki yüzler solgun, giysiler buruşuk. Sıradan. Gündelik. Ama durup eseri izlemeye devam ettiğinizde mevcudiyeti artıyor, muazzam bir hal alıyor ve bütün kiliseyi kaplıyor.</span></p>
<p class="calibre1"><span class="font">Özgün sanat eserleri bize ilk başta neden kaba, tuhaf, anlaşılmaz gelir?</span></p>
<p class="calibre1"><span class="font">Raymond Mason’ın, (StEustace dışında) Paris Tuileries Bahçeleri’ nde, New York’ta, Montreal’de, Vezelay’da sürekli sergilenen heykelleri var. 1991’de İngiltere Kraliçesi, </span><span class="font1">ileri, Birmingham için Bir Anıt</span><span class="font"> heykelinin açılışını yapmış. Yine de eserleri asla moda olmamış, bundan sonra da olmayacak.</span></p>
<p class="calibre1"><span class="font">1930’larda astımı olduğu için sık sık okula gidemeyen bir çocuk vardı. Babası, o dönemde Britanya’nın en önemli sanayi şehri olan Birmingham’da taksi şoförlüğü yapardı. Astım tozunu içine çeken Raymond, teraslı, kırmızı tuğla evlerinin penceresinde oturur, evin önünden geçen, tekrar geçen, konuşan insanlan seyrederdi. İlk başlangıç böyle.</span></p>
<p class="calibre1"><span class="font">Flaman köylerinin on altıncı yüzyıl köylüleri halen Brueghel’in resimlerinde yaşar. Raymond Mason’ın sanatı ise yirminci yüzyılın becerikli sanayi proletaryasının hayatlarını konu edinir: çocukken gözlemlediği erkek ve kadınların hayatlarını. 1946 yılında yerleştiği Paris’te, onlara heykelde haklarını vermek için gerekli ustalığa ulaşabilmesi otuz yıldan fazla zamanını almıştır. Şimdi o insanlar -şu an için modası geçmiş olsa da- üç başyapıtında yaşıyorlar: </span><span class="font1">Meyve ve Sebzenin Ayrılışı, Kuzeyde Bir Trajedi</span><span class="font"> -Lievin’deki maden kazasından ilhamla- ve Vezelay’de sergilenen </span><span class="font1">Üzüm Toplayanlar.</span></p>
<p class="calibre1"><span class="font">Bir heykeltıraş olarak proletaryaya sadık kalmak, kulağa geldiği kadar basit bir şey değildir, budalaların ve darkafalıların bir zamanlar savunduğu kadar basit hiç değildir. Öncelikle gözlem ve sevgi gerekir. Tuhaftır, sevgi, idealize etmeye karşı en büyük garantidir. Sonra gözlem üstüne gözlem, desen üstüne desen. İnsanın bütün fiziksel özelliklere aşina olması gerekir - bedenlerin ne şekilde geliştiğine, giysilerin nasıl farklı giyildiğine, bütün bir jestler dağarcığına. (Bunların bazıları şu anda yetmiş üç yaşında olan sanatçının yüzünde de görülebilir.)</span></p>
<p class="calibre1"><span class="font">1 963 ’te Mason, bir erkeğin sırtını ve omuzlarını gösteren gerçek boyutlarda bir alçak kabartma yapmıştı. (Aynı sırt seneler sonra </span><span class="font1">Üzüm Toplayanlar</span><span class="font"> heykelinde yine ortaya çıktı.) İdealize edilmemiş bu sırt fiziksel olarak güçlüdür: Ne bir kölenin sırtıdır (çünkü mağrurdur) ne de bir atletin sırtıdır (çünkü yıpranmıştır). Dayanıklılığına bakarak, belki de Sisifos’un beline kadar çıplak sırtıdır. Ya da dünün, Ağır Sanayi’nin sırtı.</span></p>
<div class="calibre4"><img src="../Images/main-44.png" alt="" class="calibre54"/>
<p class="calibre1"><span class="font">RAYMOND MASON, MEYVE VE SEBZENİN PARİS'İN KALBİNDEN AYRILIŞI, 1969</span></p>
</div>
<p class="calibre1"><span class="font">On yıl önce 1953’te, Mason, bir Barcelona sabahında yolcu dolu bir tramvayın bronz kabartmasını yapmıştı. İlk gördüğümde bu eserin üzerimde ne etki bıraktığını hâlâ hatırlıyorum. Kadın erkek emekçiler vardı ve gündelik sokak duyumları, besbelli kendini Do-natello ve Ghiberti’nin vârisi sayan tanınmamış bir sanatçı tarafından gözlemlenmiş, kalıbı çıkarılmış ve bronz olarak dökülmüştü! Ne küstahlık! Yine de bu takdire şayan küstahlığın ardında bir çelişki, bir sorun vardı.</span></p>
<p class="calibre1"><span class="font">Sanayi proletaryası Estetik ilke olmaksızın yaşardı. Erdemin -ya da bir başka niteliğin- görüntüden çıkarılabileceği fikrine bir an olsun inanmaz, bu fikre göre hareket etmezlerdi. İyinin iyi göründüğüne inanmazlardı. Çoğunlukla çileci ya da püriten değillerdi; iştahı ve bolluğu hayatın doğal bir parçası kabul ederlerdi ama Güzelliği değil.</span></p>
<p class="calibre1"><span class="font">Güzelliği bir hile, bir katakulli, kozmetik bir yalan gibi görürlerdi. Bu kayıtsızlığı biraz olsun ifadeeden terimlerden biri, iltifat olarak birine “ham elmas” denmesidir; yani kömür parçası gibi görünen bir cevher! Kendi kendilerine keşfettikleri Güzellik, direniş ve dayanışmayla yakından ilintili, görünmez bir şeydi.</span></p>
<p class="calibre1"><span class="font">Bu yüzden de proletaryanın her bütünlüklü temsilinde Güzelliğe karşı duyulan şüphe hesaba katılmalıdır; bu yapılmazsa, proletarya başka birilerinin estetik ya da siyasi oyunundaki bir piyondan ibaret kalır. Mason neredeyse elli yaşına kadar bu meseleyle boğuşmuş-tur. Güzelliğin tuzağına nasıl düşmemeli?</span></p>
<p class="calibre1"><span class="font">1969’da gerçekboyuttaki alçı heykellerini çoğaltırken bronz yerine epoksi reçinesi kullanmaya karar verdi. Bu şekilde onları akri-lik boyayla boyayabilecekti. Nitekim öyle de yaptı. Anıtlarını, proletarya hayatının alaya alınan renkleriyle boyamaya başladı: yün dükkânlarının, şişlerin, ekose şapkaların, bisiklet selelerinin, Wool-worth oyuncaklarının, reçelli turtaların, tütün tenekelerinin, rujlu öpücüklerin damgasını bekleyen soluk yüzlerin, tek parmaklı eldivenlerin, permalı saçların renkleriyle.</span></p>
<p class="calibre1"><span class="font">Bu eserlere baktığımda, bir şeyler anlattıklarını görüyorum -hem Matisse, Botticelli ya da Frank Stella’da asla bulunamayacak bir sevgiyle anlatıyorlar.</span></p>
<p class="calibre1"><span class="font">Kuşkusuz heykelde eseri taşıyan renk değildir; renkler yerelliğe, hayat tarzına, bazı anılara göndermede bulunur; eser, uzamla yaptığı şey üzerinden ayakta durur ya da yıkılır. Tiyatroda ses neyse, heykelde de uzam odur. Bir eserin içinde ve etrafında yarattığı uzam, gücünü, neşesini ya da ıstırabını vurgular.</span></p>
<p class="calibre1"><span class="font">Birminghamlı bir taksi şoförünün oğlundan bekleneceği üzere, Raymond Mason, hem yüzey betimi hem de anlatıyla oynayabilen olağanüstü bir heykel uzamı yaratmanın bir yolunu sonunda bulmuştur. Arka sokaklarda müşteri taşırken duyulan hikâyelerden oluşur bu anlatı.</span></p>
<p class="calibre1"><span class="font">Büyük heykel gruplarının uzamı, figürlerin ya da küçük figür adalarının arasında nehir gibi dolaşan akıntılardan oluşur. Mason “hayatın selinden” bahseder. İki beden arasındaki vadiye, kayayı andıran bir omuzun üzerine, iki bacağın arasına, kalkmış bir kolun</span></p>
<div class="calibre4"><img src="../Images/main-45.png" alt="" class="calibre55"/>
<p class="calibre1"><span class="font">RAYMOND MASON, KALABALIK, 1965</span></p>
</div>
<p class="calibre1"><span class="font">altına, bir çiftin arkasına bakarsınız ve her seferinde bakışınız bir başka forma, bir başka hayata sürüklenir. Bu hayatlar birbiri üzerine eklenir, sessiz bir Chaplin filminin sahneleri gibi - tek farkı epoksi reçinesi içinde her şeyin sonsuza kadar varolması ve hiçbir şeyin kımıldamamasıdır.</span></p>
<p class="calibre1"><span class="font">Mason’ın, bu yaratılmış sentetik uzam üzerindeki ustalığı, izleyicinin </span><span class="font1">aynı anda</span><span class="font">, toplanmış bir kalabalığın, uzayan sokakların, sonu gelmeyen kırmızı tuğlaların ve bir emekçinin eli üzerinde düğümlenen damarların farkına varmasını sağlar. Sanatçılar arasında belki bir tek Verdi, halka karşı böyle kucaklayıcı bir sevgi duyar.</span></p>
<p class="calibre1"><span class="font">Mason’ın başyapıtları, çoğu mensubu daimi işsizliğe mahkûm edilerek yavaş yavaş ortadan kalkan bir sınıf için yüzyılın son çeyreğinde yapılmış eserlerdir. Günümüzde neredeyse varlığını kaybetmiş bir sınıf ama dünyaya kendi sözünü bırakmış: dayanışma.</span></p>
<p class="calibre1"><span class="font">Mason’ın bunu bir proje olarak düşündüğünü zannetmem; bu onun kanında vardı, ya da daha incelikli ifade edersek, bu onun verili kabul ettiği ve çalışmasına başlangıç aldığı bir şeydi.</span></p>
<p class="calibre1"><span class="font">St Eustace Kilisesi’ne dönüp tekrar bakın. Elinde karnıbahar tutan adama, koltuğunun altına pazı sıkıştırmış arkadaşına, portakal kasasını kadeh gibi kaldınnış iri burunlu adama, kucağında lahana tutan siyah çocuğa, göğsüne Starking elmalarını bastırmış ponponlu şapkalı, kiraz dudaklı kadına, arabayı çeken adama, sokağa düşüp ezilmiş domatese bakın. Ben baktığımda kendi kendime şöyle diyorum: Kiliselerde azizler gördüm, Madonna’lar, şehitler, kurtulmuşlar ve lanetlenmişler gördüm ama sıralarda oturmadıkları müddetçe sokakta rastlanabilecek insanlar görmedim; buradaysa tümüyle bu insanlara ayrılmış bir şapel var ve hepsi kutsanmışlar! (Kendileri buna inanamazdı. Yok artık devenin nalı, derlerdi.) Etraflarındaki azizlerin ya da lahitlere gömülmüş generallerin aracılığıyla değil, onları sevgiyle hatırlayan ve hiç yorulmadan tekrar yaratan bir heykeltıraşın şefkatiyle kutsanmışlar.</span></p>
</body>
</html>
