<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span class="font">Sevgili Leon,</span></p>
<p class="calibre1"><span class="font">Evet, poz verenin belli bir noktada kaybolması. Haklısın onu atlamışım. İmge baskın çıkar. Senin resimlerinde, imge boyanın, tuvalin, sıvamanın, çizmenin ve kazımanın bütün evreleri arasından geçip de gelir: Hayatın yıpratıcılığına dokunaklı bir yakınlık üreten evrelerdir bunlar. Senin de söylediğin gibi imge beklenmedik bir şekilde baskın çıkar. Orada olanı rahatsız etmeden keşfetmenin o çok ağır süreci başlar. Bazen de orada olanı rahatsız etmeden yok etmenin. (Kulak kabartanlar bizi deli zannedebilir ama doğrudur bu.) Hem bütün bunlardan sonra, daha doğrusu bütün bunlar esnasında, meydana gelmekte olan başka bir şey yok mudur? Pozu veren -belki bir tren, bir kilise ya da bir yüzme havuzu-tuvalden geri gelir! Sanki kaybolur, silinir, başka şeylerle kanşır - bir nevi İç Dairede (aylar hatta yıllar süren) bir yolculuğa çıkar, sonra da bütün bu zaman zarfında boğuştuğun malzemenin içinde yeniden belirir. Yoksa yine çok basit şeyler mi söylüyorum?</span></p>
<p class="calibre1"><span class="font">“Pozu veren” ilk başta şimdi ve buradadır. Sonra kaybolur ve (bazen) oraya geri gelir, resimdeki bütün izlerden ayrılamayacak şekilde.</span></p>
<p class="calibre1"><span class="font">“Kaybolduktan” sonra nereye gitmiş olabileceğine dair yegâne ipuçları bir-iki desendir. Elbette bazen bunlar yeterli olmaz ve pozu veren de asla geri dönmez...</span></p>
<p class="calibre1"><span class="font">Evet, bizim yaşımızda en önemli şey “olduğu gibi muhafaza etmek” ve “deneyi sürdürmek”. Bunu yapmak (çoğunlukla) epey zor.</span></p>
<p class="calibre1"><span class="font">Sanırım </span><span class="font1">Batşeba’nm,</span><span class="font"> elinde mektup tuttuğu tablo, değil mi? Bir de benim anlayamadığım ama muhtemelen senin anlayabileceğin bir şekilde, resmin anahtarı kolunun üst kısmındaki bilezik sanki? Ve gölgedeki o harika bacak, vücudu dışında her şeyin belirsizliği.</span></p>
<p class="calibre1"><span class="font">Dostum <sup class="calibre21">İ</sup>spanyol ressam Barcelo, gözleri görmeyenlerin parmaklarıyla hissedebilmesi için kabartma tablolardan ve Braille alfabesiyle yazılmış yazılardan oluşan bir kitap yaptı. Bana öyle geliyor ki gözleri görmeyen biri, Batşeba’nın, sonra Pilar ya da Cathy’ nin bedenlerine parmaklarıyla dokunduğunda, benzer bir tene dokunduğunu hissedecektir. Bu benzerlik benzer bir yağlıboya tarzından değil, tene, boyaya ve onların evrelerine, sonsuz evrelerine duyulan benzer bir saygıdan kaynaklanır. Velazquez’in </span><span class="font1">Ezop</span><span class="font"> ’uyla ben de senelerce birlikte yaşadım. İlginç bir tesadüf, değil mi Leon?</span></p>
<p class="calibre1"><span class="font">Yine, yöntemle hiç alakası olmayan bir seviyede, </span><span class="font1">Ezop</span><span class="font"> ve senin ağabeyin </span><span class="font1">Chaim</span><span class="font"> (1993) arasında bir ortaklık görüyorum. Mevcudiyetlerinin söylediği bir şey. “Onu kuşatan şeyi, dışında olan şeyi gözlemliyor, izliyor, tanıyor, dinliyor ve aynı zamanda algıladığı şeyi içinde ölçüp tartıyor, durmadan düzenliyor, doğuştan gelen beş duyunun ötesinde bir duyu bulmaya çalışıyor. Gördüğü şeyde bulduğu bu duyu, her ne kadar kınlgan ve belirsiz olsa da yegâne gerçek mülkü.”</span></p>
<p class="calibre1"><span class="font">Geçen hafta Madrid’de Ezop’a bakıyordum, bir geyik kafasıyla aynı odada, Willesden ve bir çocuk yüzmehavuzuyla aynı hayatta.</span></p>
<p class="calibre1"><span class="font">Nasılsın anlat.</span></p>
<p class="calibre1"><span class="font">Seni selamlıyorum! (Coşunca iflah olmaz bir Latin’e dönüşüyorum, esmedik de cabası.)</span></p>
<p class="calibre1"><span class="font1">John.</span></p>
<p class="calibre1"><span class="font">Not: Ne tür müzik seversin?</span></p>
</body>
</html>
