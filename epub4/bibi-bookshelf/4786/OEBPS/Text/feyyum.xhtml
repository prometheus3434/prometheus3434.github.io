<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre5"><a id="bookmark0" class="calibre16"></a><span class="font4">Feyyum Portreleri</span></h2>
<p class="calibre1"><span class="font">Günümüze kalmış en eski yağlıboya portreler bunlar; Yeni Ahit’in Dört İncili yazılırken yapılmışlar. Madem öyle bize şimdi neden bu kadar yeni geliyorlar? Bireysellikleri neden bize bizdenmiş gibi geliyor? Onları takip eden iki bin yıllık geleneksel Avrupa sanatının bize sunduklarından neden çok daha çağdaş görünüyorlar? Feyyum portreleri daha geçen ay yapılmış gibi bir his veriyor. Neden? Bulmaca bu.</span></p>
<p class="calibre1"><span class="font">Kestirme cevap şu olabilir: Melez, tamamen piç bir sanat formuna aitler ve bu heterojenlik mevcut durumumuzda bir şeylere karşılık geliyor. Yine de bu cevabı daha anlaşılır kılmak için ağır ağır ilerlemeliyiz.</span></p>
<p class="calibre1"><span class="font">Tahtanın üzerine resmedilmişler - çoğunluğu ıhlamur ağacına, bazılarıysa pamuklu kumaş üzerine. Yüzler büyüklük olarak gerçek boyuttan biraz daha ufak. Bir kısmı zamklı boyayla yapılmış; çoğunluğu için kullanılan malzeme </span><span class="font1">encaustic,</span><span class="font"> yani balmumuyla karıştırılmış boya; balmumu saf haldeyse ısıtılarak karıştırılıyor, sıvıya dönüştürülmüşse soğuk vaziyette.</span></p>
<p class="calibre1"><span class="font">Ressamın fırça izlerini ya da boyayı kazımak için kullandığı bıçağın izlerini görebiliyoruz hâlâ. Portreler siyah zemin üzerine yapılmış. Feyyum ressamlar koyu renkten açık renge doğru çalışmış.</span></p>
<p class="calibre1"><span class="font">Hiçbir röprodüksiyon antik boyanın ne kadar iştah kabartıcı olduğunu gösteremez. Ressamlar yaldız dışındadört renk kullanmışlar: siyah, kırmızı ve iki farklı aşı boyası. Bu renklerle boyadıkları ten insana hayatın ekmeğini düşündürüyor. Ressamlar Yunan asıllı Mısırlılarmış. Yunanlar dört asır önce Büyük İskender’in fethi sırasında Mısır’a yerleşmişler.</span></p>
<p class="calibre1"><span class="font">Geçen yüzyılın sonunda Feyyum eyaletinde bulundukları için</span></p>
<p class="calibre1"><span class="font">Feyyum portreleri olarak alınıyorlar - Nil’in seksen kilometre batısında, Memfis ve Kahire’nin azıcık güneyinde, bir gölün etrafına yayılmış Mısır’ın Bahçesi denen bereketli topraklar. O sıralarda bir simsar, Batlamyus ve Kleopatra’nın portrelerini bulduğunu iddia etmiş. Sonra resimlerin sahte olduğu söylenerek bir kenara itilmişler. Aslında şehirli orta sınıf meslek erbabının portreleri bunlar - öğretmen, asker, sporcu, Serapis rahibi, tüccar, çiçekçi. Bazılarının isimlerini de biliyoruz - Aline, Flavian, Isarous, Claudine...</span></p>
<p class="calibre1"><span class="font">Nekropolislerde bulunmuşlar çünkü portre sahibi öldüğünde mumyasınailiştirilmek üzere yapılmışlar. Muhtemelen insanlar hayattayken yapılmış portreler (bazılarının öyle tekinsiz bir canlılığı var ki); bir kısmı da ani bir ölümden sonra yapılmış olabilir.</span></p>
<p class="calibre1"><span class="font">Resim olarak ikili bir işlevleri varmış: Çakal başlı tanrı Anubis’ le Osiris Krallığı’na yapacakları yolculukta ölülerin kimliğini gös-teriyorlarmış, pasaport fotoğrafları gibi; ikinci işlevleriyse daha basit, acılı aile için kaybettiklerinden bir yadigâr. Cesedin mumyalanması yetmiş gün sürermiş ve bazen bu işlemin ardından mumya evde bir duvara dayanır, nekropolise yerleştirilene kadar ailenin bir üyesi olmaya devam edermiş.</span></p>
<p class="calibre1"><span class="font">Daha önce de söylediğim gibi Feyyum portreleri stilistik açıdan melezdir. O sıralarda Mısır, Roma valilerinin yönettiği bir Roma eyaletiydi. Bu yüzden de poz verenlerin giysileri, saç biçimleri, mücevherleri Roma’daki son modaya uygundu. Portreleri yapan Yunanlar, MÖ dördüncü yüzyılda yaşamış büyük Yunan usta Apelles’ in kurduğu gelenekten beslenen doğalcı bir teknik kullanmışlar. Son olarak da bu portreler Mısırlılara has bir cenaze ritüelinin kutsal nesneleriydi. Bize tarihi bir dönüşüm ânından gelmişlerdir.</span></p>
<p class="calibre1"><span class="font">Bu ânın geçişkenliği, yüzlerdeki ifadeden bağımsız olarak yüzlerin resmedilme şeklinde kendini gösterir. Geleneksel Mısır resminde hiç kimse cepheden görünmez çünkü önden görünüş kendi zıddını da mümkün kılar: arkasını dönmüş giden birinin arkadan görünüşünü. Bütün renkli Mısır figürleri ebedi bir profil şeklinde resmedilmiştir, Mısırlıların ölümden sonra yaşamın kusursuz bir şekilde sürmesi kaygısına uygun bir seçimdir bu.</span></p>
<p class="calibre1"><span class="font">Ancak antik Yunan geleneğinde resmedilmiş Feyyum portrelerinde, erkek, kadın ve çocuklann, yüzlerinin tamamı ya da dörtte üçü görülür. Bu format pek değişmez ve portrelerin hepsi vesikalık fotoğraf çeken bir makineden çıkmış gibi cepheden görülür. Onlara baktığımızda bu karşıdan görünüm hâlâ beklenmedik gelir bize. Sanki az önce bize doğru kararsız bir adım atmış gibilerdir.</span></p>
<p class="calibre1"><span class="font">Bilinen yedi yüz portre arasındaki kalite farkı hayli büyüktür. Gayet usta zanaatkârlar olduğu gibi sıradan ve vasat işler çıkaranlar da vardır. Hızlı tarafından bir rutini icra edenler olduğu gibi müşterilerinin ruhuna evsahipliği yapanlar da vardır (hem şaşırtıcı ölçüde çok). Yine de ressamın kullanabileceği resimsel seçenekler kısıtlıymış; önerilen biçim çok katıymış. Resimlerin en kalburüstü olanları karşısında ressamın muazzam enerjisini hissetmemizin sebebi paradoksal olarak bu. Hedef yüksek, hareket alanı d^mış. Bu koşullar sanatta enerjiyi yaratır.</span></p>
<p class="calibre1"><span class="font">Şimdi iki eylem üzerine düşünmek istiyorum. Birincisi bir Feyyum portresinin yapılma eylemi, ikincisi günümüzde bu portrelerden birine bakma eylemimiz.</span></p>
<p class="calibre1"><span class="font">Ne bu portreleri sipariş edenler ne de onları yapanlar, portrelerin gelecek kuşaklar tarafından görüleceğini hayal edemezdi. Görünürde geleceği olmayan, gömülmeye mahkum imgelerdi bunlar.</span></p>
<p class="calibre1"><span class="font">Bu da ressamla poz veren kişi arasında özel bir ilişki olduğu anlamına geliyordu. Poz veren henüz </span><span class="font1">model</span><span class="font"> olmamıştı, ressam da gelecekteki şöhretin simsarına dönüşmemişti. O ânı yaşayan bu iki kişi, ölüme hazırlık için işbirliği yapıyordu ve bu hazırlık sonsuz hayatı güvence altına alıyordu. Resmi yapmak isimlendirmekti ve isimlendirilmek bu sürekliliğin garantisiydi.<a id="footnote1"></a><sup class="calibre21"><a href="#bookmark1">1</a></sup></span></p>
<p class="calibre1"><span class="font">Başka bir deyişle, Feyyum ressamı, bizim anladığımız manada bir portre yapması için çağırılmıyordu, kendisine bakan müşterisini kayda geçirmek için çağırmıyordu. Kendisine bakılmasına rıza gösteren “model” değil ressamdı. Yaptığı her portre bu rızayla başlıyordu. Bu eserleri portre olarak değil, Aline, Flavian, Isarous, Clau-dine tarafından bakılma deneyimine dair resimler olarak kabul etmek gerekir.</span></p>
<p class="calibre1"><span class="font">Bu tavır, bu yaklaşım, daha sonraki portre tarihinde gördüğümüz her şeyden farklıdır. Daha sonraki portreler ileriki kuşaklar için yapılmıştır, eskiden yaşamış olanlara dair tanıklığın sonraki nesillere aktarılması için. Şahıslar daha resimleri yapılırken geçmiş zamanda hayal ediliyorlardı ve ressam, çalışırken pozu veren kişiye -tekil ya da çoğul- üçüncü şahıs olarak hitap ediyordu. </span><span class="font1">Benim gözlemlediğim haliyle o ya da onlar.</span><span class="font"> Yaşlı olmadıkları halde pek çoğunun yaşlı görünmesinin sebebi bu.</span></p>
<p class="calibre1"><span class="font">Feyyum ressamı için durum çok farklıdır. Poz verenin ona bakmasına razı olmuştur, bu arada kendisi de onun için Ölümün, daha doğrusu Sonsuzluğun ressamıdır. Razı olduğu modelinin bakışlarıysa ona ikinci tekil şahısla hitap eder. Bu yüzden de cevabı -yani resmi yapma eylemi- aynı kişi zamirini kullanır: </span><span class="font1">Toi, Tu. Esy, Ty... burada olan.</span><span class="font"> Bu durum kısmen dolaysızlıklarını açıklar.</span></p>
<p class="calibre1"><span class="font">Bizim elimize geçmesi niyetiyle yapılmamış bu “portrelere” baktığımızda kendimizi çok özel bir mahremiyet sözleşmesinin büyüsüne kaptırırız. Bu sözleşmeyi anlamak bizim için zor olabilir ama bakış bizimle konuşur, özellikle günümüzdeki bizimle.</span></p>
<p class="calibre1"><span class="font">Feyyum portreleri daha önce, mesela on sekizinci yüzyılda ortaya çıkarılmış olsaydı, sanırım topu topu ilginç bir şey gibi görünürlerdi. Kendinden emin, yayılınacı bir kültür için kumaş ya da ahşap üzerine yapılmış bu küçük tablolar, muhtemelen acemi işi, baştan savma, kendini tekrar eden, ilhamdan nasibini almamış şeyler gibi görünürdü.</span></p>
<p class="calibre1"><span class="font">Yirminci yüzyılın sonunda durum farklı. Gelecek şu an için önemsizleştirilmiş vaziyette, geçmişse gereksiz kılınıyor. Bu arada medya, insanları eşine rastlanmamış miktarda imgeyle kuşatıyor, bunların çoğu yüzler. Kıskançlık, yeni iştahlar, hırslar ya da zaman zaman iktidarsızlıkla birlikte bir acıma duygusu yaratarak durmadan nutuk atıyor yüzler. Dahası bütün bu yüzlerin imgeleri olabildiğince yüksek sesle nutuk atacak şekilde seçiliyor ve işlemden geçiriliyor, böylece bir cazibenin bir öncekini bastırması ve devre dışı bırakması sağlanıyor. İnsanlar da canlı olduklarının kanıtı olarak bu gayri şahsi sese bağımlı hale geliyor!</span></p>
<p class="calibre1"><span class="font">Birisi Feyyum yüzlerinin sessizliğiyle karşılaşıp da öyle kala-</span></p>
<div class="calibre4"><img src="../Images/main-19.png" alt="" class="calibre27"/></div>
<p class="calibre1"><span class="font">kaldığında neler olduğunu hayal edin. Hiçbir şeye davet etmeyen, hiçbir talepte bulunmayan, yine de kendilerinin ve onlara bakan herkesin canlı olduğunu ilan eden erkek ve kadın imgeleri! Kırılgan da olsalar, unutulmuş bir özsaygıyı tekrar canlandırıyorlar. Her şeye rağmen hayatın eskiden de şimdi de bir armağan olduğunu doğruluyorlar.</span></p>
<p class="calibre1"><span class="font">Peyyum portrelerinin günümüzde konuşmasının bir sebebi daha var. Defalarca işaret edildiği üzere bu yüzyıl, zorunlu ve gönüllü göçlerin yüzyılı. Yani sonu gelmeyen ayrılıkların yüzyılı, bu ayrılıkların hatıralarının musallat olduğu bir yüzyıl.</span></p>
<p class="calibre1"><span class="font">Artık orada olmayan bir şeyi özlemenin ani ıstırabı, insanın aniden elinden düşen bir kavanozun paramparça olması gibi. Tek başınıza parçaları topluyorsunuz, hangisinin nereye geleceğini buluyorsunuz, sonra da özenle hepsini teker teker birbirine yapıştırıyorsunuz. Sonunda kavanozun parçaları bir araya gelmiş oluyor ama kavanoz eskisi gibi olmuyor. Hem daha kusurlu hem de daha değerli oluyor. Ayrıldıktan sonra bellekte tutulan sevgili bir yerin ya da sevgili bir insanın imgesine de böyle bir şey olur.</span></p>
<p class="calibre1"><span class="font">Peyyum portreleri de benzer bir yaraya benzer bir şekilde temas ediyor. Resmi yapılmış yüzler de hem kusurlu hem de o yüzün asıl</span></p>
<p class="calibre1"><span class="font">sahibinden, eriyen balmumunu soluyarak ressamın atölyesinde oturmuş asıl kişiden daha değerli. Kusurlu çünkü elde yapıldığı çok aşikâr. Daha değerli çünkü resmi yapılan bakış, günün birinde kaybedeceğini bildiği hayata yoğunlaşmış tamamen.</span></p>
<p class="calibre1"><span class="font">Öylece bize bakmayı sürdürüyor Feyyum portreleri, kendi yüzyılımızın kayıpları gibi.</span></p>
<p class="calibre1"><a id="bookmark1"><sup class="calibre28"></sup></a><a href="#footnote1">1</a></p>
<p class="calibre1"><span class="font"> Jean-Christoph Bailly, Feyyum portreleri üzerine gayet etkileyici bir deneme kaleme almış: L'Aposttrophe Muette, Paris: Hazan, 1999.</span></p>
</body>
</html>
