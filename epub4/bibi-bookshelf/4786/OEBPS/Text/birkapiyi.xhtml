<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre5"><span class="font4">Bir Kapıyı Açmak</span></h2>
<p class="calibre1"><span class="font">Odanın tavanı soluk gök mavisi boyalı. Kirişlere takılmış iki büyük, paslı kanca var; uzun zaman önce çiftçi, füme sosislerini ve jambonlarını bu kancalara asarmış. İçinde oturup yazdığım oda bu. Dışarıda yaşlıerik ağaçları var, meyveleri kuzguni maviye dönmeye başlamış ve onların ardında dağın ilk basamağını oluşturan en yakın tepe.</span></p>
<p class="calibre1"><span class="font">Bu sabah erken vakitte, ben daha yataktayken bir kırlangıç pencereden girip odada bir tur attı, sonra hatasını anlayıp dışarı çıktı ve erik ağaçlarını aşarak telefon teline kondu. Bu küçük olayı anlatmamın sebebi, bana Pentti Sammallahti’nin fotoğraflarını hatırlatması. Onlar da kırlangıç gibi normal akışın dışına çıkmış.</span></p>
<p class="calibre1"><span class="font">Bu fotoğrafların bazıları iki yıldır bende. Zaman zaman dosyalarından çıkarıp, buraya uğrayan dostlara gösteriyorum. Genellikle hemen tuhaflığın farkına varıyorlar ve gülümseyerek daha yakından bakmaya başlıyorlar. Bir fotoğrafa normalde ayrılan zamandan daha uzun süre bakıyorlar resimdeki yerlere. Bazen fotoğrafçı Pentti Sammallahti’yi şahsen tanıyıp tanımadığımı soruyorlar. Ya da fotoğrafların Rusya’nın hangi bölgesinde çekildiğini. Hangi yıl? Yüzlerinden okunan hazzı kelimelere dökmüyorlar çünkü bu bir sır. Sadece daha dikkatli bakıyor ve hatırlıyorlar. Neyi?</span></p>
<p class="calibre1"><span class="font">Bu resimlerin her birinde en az bir köpek var, orası kesin. Belki de sadece cazibeyi artırmak için kullanılan bir süs. Ama aslında köpekler bir kapıyı açmak için bir anahtar sunuyorlar. Doğrusu, bir bahçe kapısını - çünkü burada her şey dışarıda, dışarıda ve uzakta.</span></p>
<p class="calibre1"><span class="font">Aynı zamanda her fotoğrafta özel bir ışık dikkatimi çekiyor, günün saatinin ya da yılın mevsiminin belirlediği bir ışık. Figürler dai-</span></p>
<p class="calibre1"><span class="font">PENTTI SAMMALLAHTI, 1982, FİNLANDİYA</span></p>
<div class="calibre4"><img src="../Images/main-1.png" alt="" class="calibre6"/></div>
<p class="calibre1"><span class="font">ma ışığın içinde ava çıkıyorlar - hayvanları, unutulmuş isimleri, eve giden yolu, yeni bir günü, uykuyu, bir sonraki kamyonu, baharı avlamaya. Bu ışığın içinde zerrece kalıcılık yok, bir anlık bir bakıştan daha uzun sürmeyen bir ışık. Bu da kapının bir anahtarı.</span></p>
<p class="calibre1"><span class="font">Fotoğraflar, geniş kesitli jeolojik etütler için kullanılan panoramik bir kamerayla çekilmiş. Burada geniş kesit önemli ama bence estetik sebeplerle değil, bilimsel, gözlemsel sebeplerle. Daha dar bir odak, benim şu anda gördüğüm şeyi bulamazdı, dolayısıyla bu şey görünmez kalırdı. Şu anda ne görüyorum?</span></p>
<p class="calibre1"><span class="font">Günlük hayatlarımızı, etrafımızı saran gündelik görüntülerle sürekli alışveriş halinde yaşıyoruz - genelde çok tanıdık, bazen beklenmedik ve yeni olabiliyor bu görüntüler ama bizi daima kendi hayatlarımız içinde doğruluyorlar. Hatta tehdit ederken bile yapıyorlar bunu: Yanan bir evin ya da dişleri arasında bıçakla yaklaşan bir adamın görüntüsü mesela, bize hâlâ (aciliyetle) kendi hayatımızı ve onun önemini hatırlatıyor. Alışkanlıkla gördüğümüz şeyler bizi doğruluyor.</span></p>
<p class="calibre1"><span class="font">Yine de bazen, aniden, beklenmedik bir şekilde ve çoğunlukla kaçamak-bakışların-yarı-ışığında, bizimkiyle çakışan ve onunla hiç alakası olmayan başka bir görünür düzeni yakalayabiliyoruz.</span></p>
<p class="calibre1"><span class="font">Bir sinema filminin hızı saniyede 25 karedir. Günlük algımızda, kim bilir saniyede kaç karegeçer. Ama sözünü ettiğim kısa anlarda,</span></p>
<div class="calibre4"><img src="../Images/main-2.png" alt="" class="calibre7"/>
<p class="calibre1"><span class="font">PENTil SAMMALLAHTI. 1992. RUSYA</span></p>
</div>
<p class="calibre1"><span class="font">aniden ve bütün şaşırtıcılığıyla iki kare </span><span class="font1">arasını</span><span class="font"> görürüz sanki. Görünürün bizim için yaratılmamış bir bölümüyle karşılaşınz. Gece kuşları, rengeyikleri, gelincikler, yılanbalıklarr, balinalar için yaratılmıştır belki de...</span></p>
<p class="calibre1"><span class="font">Bizim alışık olduğumuz göıünür düzen mevcut tek düzen değildir: Diğerleriyle birarada varolur. Cinler, periler, hayaletlerle ilgili hikâyeler, insanın bu bir aradalıkla başa çıkma teşebbüsüdür. Avcılar bunun sürekli farkına vardıklan için bizim göremediğimiz işaretleri okuyabilirler. Çocuklar bunu sezgisel olarak hissederler çünkü bir şeylerin ardına saklanma alışkanlıkları vardır. Saklandıkları yerlerde, görünürün farklı yapıları arasındaki çatlağı keşfederler.</span></p>
<p class="calibre1"><span class="font">Hızlı bacaklan, keskin burunları ve gelişkin ses hafızalarıyla köpekler, bu çatlakların doğal hudut uzmanlarıdır. Acil ve sessiz mesajlarıyla kafamızı karıştıran gözleri, hem insan düzenine hem de görünür diğer düzenlere ayarlanmıştır. Belki de pek çok durumda ve farklı sebeplerle köpekleri kılavuz olarak eğitiriz.</span></p>
<p class="calibre1"><span class="font">Büyük Finlandiyalı fotoğrafçıyı, bu fotoğrafların çekildiği yere ve âna götüren muhtemelen bir köpekti. Her resimde, insan düzeni halen görünür olsa da merkezde değil, kayıp gitmekte. Çatlaklar açık.</span></p>
<p class="calibre1"><span class="font">Sonuç sarsıcı: daha fazla yalnızlık, dahafazlaacı, daha fazla terk edilmişlik. Aynı zamanda, köpeklerle konuştuğum, sırlarını dinlediğim ve kendime sakladığım çocukluğumdan beri tecrübe etmediğim bir beklenti var.</span></p>
<div class="calibre4"><img src="../Images/main-3.png" alt="" class="calibre8"/></div>
<div class="calibre4"><img src="../Images/main-4.png" alt="" class="calibre9"/>
<p class="calibre1"><span class="font">JOHN BERGER, MEZMUR 139,1991</span></p>
</div>
<p class="calibre1"><a id="bookmark3"></a></p>
</body>
</html>
