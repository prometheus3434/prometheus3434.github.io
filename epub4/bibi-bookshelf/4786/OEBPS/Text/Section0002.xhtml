<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span class="font">Sevgili Leon,</span></p>
<p class="calibre1"><span class="font">Desen konusundaki düşüncelerini elbette “basit” bulmuyorum. Ben de o olağanüstü Peyyum portreleri kitabını karıştırıyordum. Muhtemelen herkes gibi benim de ilk gözüme çarpan, oradalıkları. Şimdi ve burada, tam karşımızdalar. Zaten yapılma maksatları da bu -gittikten sonra burada kalabilmek.</span></p>
<p class="calibre1"><span class="font">Bu nitelik desenden ve suç ortaklığından kaynaklanıyor, baş ve hemen çevresindeki boşluğun karşılıklı geçişmelerinden. (Aklımıza Cezanne’ın gelmesi belki de kısmen bundandır.) Ama başka bir şeyle de alakası yok mu acaba - desen dediğimiz bu çok gizemli sürecin sırrına yaklaşan bir şeyle - poz verenin işbirliğiyle? Poz verenlerin bazıları hayattaymış, bazıları ölü, ama insan daima bir iştirak hissediyor, bir görülme isteği ya da belki görülmeyi-bekleyiş.</span></p>
<p class="calibre1"><span class="font">Bana öyle geliyor ki büyük bir ustanın eserlerinde bile, hayran bırakan işleriyle geri kalanlar arasındaki fark, resmi yapılanın işbirliği ya da bu işbirliğinin yokluğu meselesine gelip dayanıyor.</span></p>
<p class="calibre1"><span class="font">Romantik düşüncede sanatçının yaratıcı olarak görülmesi -günümüzde de yıldız olarak görülmesi- sanatçıda alıcılığın, açıklığın rolünü gölgede bırakıyor. Halbuki böylesi bir işbirliğinin önkoşulu budur.</span></p>
<p class="calibre1"><span class="font">“İyi” desen yapmak denilen şey daima bir cevap sunar. Parlak bir cevap olabilir bu (bazen Picasso) ya da donuk bir cevap olabilir (bir kısım akademisyenler). Gerçek desen sürekli bir sorudur, bir beceriksizliktir ki bu da, çizilen şeye karşı gösterilen misafirperverlik biçimlerinden biridir. Böylesi bir misafirperverlik gösterildiğinde bazen işbirliği de başlayabilir.</span></p>
<p class="calibre1"><span class="font">“Kendi kendime çizmeyi öğrenmem gerekiyordu,” dediğinde, bu düşüncenin geldiği inadı ve şüpheyi tanıyorum sanırım. Ama verebileceğim yegâne cevap şu: Umarım çizmeyi asla öğrenmezsin! (Öğrendin mi artık işbirliği kalmaz. Geriye sadece cevap kalır.)</span></p>
<p class="calibre1"><span class="font">Ağabeyin Chaim (1993 ’te yaptığın daha büyük portresinde) antik Mısırlılar gibi </span><span class="font1">orada.</span><span class="font"> Onun ruhu farklı, farklı bir hayat sürmüş, farklı bir şeyi bekliyor. (Hayır! Yanlış söyledim, aynı şeyi bekliyor ama farklı bir şekilde.) Ama onlarla aynı ölçüde orada. Birisi ya da bir şey orada olduğunda resim tekniği ayrıntıdan ibaret kalıyor. İyi bir evsahibininkendini geriye çekmesine benziyor.</span></p>
<p class="calibre1"><span class="font1">Pilar</span><span class="font"> (1994) o denli orada ki bize diğer bütün ayrıntıları unutturuyor. Bütün vücudunda hayatı görülmeyi bekliyormuş, bu hayat seninle işbirliği yapmış ve senin yağlıboya desenin bu hayatın içeri girmesine izin vermiş.</span></p>
<p class="calibre1"><span class="font">Sen yağlıboyayla Velazquez gibi çizmiyorsun - sadece devir değiştiği için değil, zaman da değiştiği için, senin açıklığın da aynı değil (onda açık bir şüphecilik var, sende canhıraş bir kapalılık ihtiyacı) ama işbirliği bulmacası yine benzer.</span></p>
<p class="calibre1"><span class="font">Belki </span><span class="font1">senin</span><span class="font"> “açıklığın” derken basitleştiriyor ve fazla şahsileştiriyorum. Evet, senden geliyor ama başka şeylere de geçiyor. Pilar’ın portresinde, boyanın yüzeyi, bir annenin ömrü boyunca yaptığı ev işleri gibi birbiri üzerine yapılmış o hareketler, odanın alanı - bütün bunlar Pilar’a ve görülmeyi bekleyen bedenine </span><span class="font1">açık.</span><span class="font"> Yoksa tanın-mayı-bekleyen mi demeli?</span></p>
<p class="calibre1"><span class="font">Senin manzara resimlerinde, havanın kuşattığı şey karşısındaki alıcılığı daha da belirgin. Gökyüzü, altında bulunanlara açılıyor ve </span><span class="font1">Christchurch Spitalfields, Morning</span><span class="font"> 1990’da onları sarmalamak için bükülüyor. </span><span class="font1">Christchurch Stormy Day, Summer</span><span class="font"> 1994’te kilise de gökyüzüne aynı ölçüde açık. Aynı motifi çizmeye devam etmen bu işbirliklerini gittikçe birbirine yaklaştırıyor. Resimde mahremiyet budur belki? Sen de bunu, kendine has yönteminle en uç noktaya kadar götürüyorsun. Gökyüzünün bir çan kulesini ya da sütunu “kabul etmesi” o kadar basit değil ama gayet net bir şey. (Asırlar boyu çan kuleleri ve sütunlar bunun için yapılmış.) Bir yaz başı banliyö manzarasının, bir dizel motoru “kabul etmesini”, ona açık olmasını sağlamayı da başarmışsın!</span></p>
<p class="calibre1"><span class="font">Bunu nasıl yaptığını bilmiyorum! Sadece yapmış olduğunu görüyorum. İkindi sıcağının bununla bir ilgisi var mı acaba? İyi de o sıcak nasıl desene dönüşmüş? Böylesi bir sıcak yağlıboyayla nasıl desen yapar? Yapmış ama nasıl yapmış bilmiyorum. Söylediklerim kulağa karmaşık geliyor. Aslında söylediklerimin hepsi o muhteşem ve çok basit başlıkta mevcut: </span><span class="font1">Here Comes the Diesel</span><span class="font"> (Dizel Geliyor).</span></p>
<p class="calibre1"><span class="font">Resim odalarının duvarlarına senelerdir bazı röprodüksiyonları astığını söylemişsin. Neler acaba? Dün gece en azından birini rüyamda gördüm. Ama sabah uyandığımda unutmuştum.</span></p>
<p class="calibre1"><span class="font">Resimleri Tate’e asmana pek uzun zaman kalmadı herhalde. Ben hiç böyle bir şey yapmadım ama zor bir an olacağını tahmin ediyorum. Resimleri iyi bir şekilde asmak zordur çünkü </span><span class="font1">oradalıkları</span><span class="font"> rekabet eder. Ama bu zorluk dışında, onları sergilenecek şeyler olarak görmek durumunda olmak da güç olsa gerek. Beuys için böyle bir sorun yoktu çünkü o işbirliğini izleyiciyle yapardı. Ama seninki gibi ikonik eserlerde, bu bir yerinden olma, dolayısıyla da şiddet gibi görünebilir. Yine de canını sıkma - onlarkendilerine mukayet olur. Kilbum ve Willesden Green arasındaki tren gibi kendi yerlerinden geliyorlar.</span></p>
<p class="calibre1"><span class="font1">Saygı ve muhabbetle,</span></p>
<p class="calibre1"><span class="font1">John</span></p>
</body>
</html>
