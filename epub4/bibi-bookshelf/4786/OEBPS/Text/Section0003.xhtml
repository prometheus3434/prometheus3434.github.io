<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span class="font">Sevgili John,</span></p>
<p class="calibre1"><span class="font">Desen ve yağlıboya işi konusunda, senin son mektubundaki dolaysızlıkla ve kendine odaklanmayan içgörüyle yazan çıkmamıştır. Kelimelerin vasıtasıyla imgelerin ayrılığını ve bağımsızlığını ortaya koyuyor oluşun, “benim” işlerim üzerine yazıyor oluşundan çok daha önemli.</span></p>
<p class="calibre1"><span class="font">“Oradalık” hiçlikten sonra gelir. Önceden tasarlanması imkânsızdır. Senin söylediğin gibi pozu verenin işbirliğiyle ilgilidir ama aynı zamanda imge ortaya çıktığı anda pozu verenin ortadan kaybolmasıyla da ilgilidir. “İyi evsahibinin kendini geri çekmesi” demekle kastettiğin bu mu? Feyyum portreleri kuşkusuz hayat ve ölüm karşısında, bizimkinden çok daha farklı bir tavır sayesinde ortaya çıkmıştı. Piramitlerde ölümden sonra hayat vardı ve hayat, poıtrelerin “oradalıkları” içindeydi. Pilar tablosunda bu niteliği taşıyan bir şey varsa sebebi, belli bir resmi yapmaya çalışmam değil, kendimi içinde bulduğum süreçtir.</span></p>
<p class="calibre1"><span class="font">Birkaç yıl önce Pilar bana poz vermeye geldi. Haftada iki sabah geliyordu. İlk iki-üç sene ona bakarak desen çalıştım. Sonra yağlıboya resimlerini yapmaya başladım. Yağlıboyayı tuval üzerinde hızla çalışıyor, tuvalde olup biteni, gördüğümü zannettiğim şeyle ilişkilendirmeye çabalıyordum. Boya, resme başlamadan önce karıştırılmış oluyordu - başka bir versiyona başlamak için daima ke-nardabaşka bir tuval bekliyordu. Bu süreç uzundur, bazen bir ya da iki yıl. Hayatımda beni etkileyen başka şeyler olsa da, bir kenara bıraktığım imge, bazen hareketteki ya da ışıktaki küçük bir değişikliğe cevap olarak, çalışmayı bıraktıktan çok sonra belirebilir. Manzara resimleri için de aynı şey geçerlidir. Konu defalarca ziyaret edilir ve çoğu gayet hızlı olmak üzere pek çok desen yapılır. Çalışma, her yeni desenin yeni bir başlangıç olduğu stüdyoda başlar, ta ki günün birinde konuyu yeni bir şekilde açan bir desen ortaya çıkana kadar, o zaman poz veren birini kullandığım gibi o resmi kullanmaya başlarım. Asıl önemli olan şey bu süreçtir.</span></p>
<p class="calibre1"><span class="font">Resimleri galeriye asmak konusunda fazla endişeli değilim. Tate tayfası bu konuda çok iyi. Âginç bir tecrübe olacak. Resimlerin çoğunu uzun zamandır görmedim ve sergi yaklaştıkça, işlerin heyecanlı, ilginç ve ufuk açan bir yaşama deneyini temsil edeceğini daha fazla fark ediyorum, bu yüzden de başarı ya da başarısızlıktan ziyade, bu deneyi sürdürrnek için kendimi olduğum gibi muhafaza etme kaygım var. Bu biraz zor.</span></p>
<p class="calibre1"><span class="font">Öğrenciliğimden beri duvarıma astığım röprodüksiyonlar: Rem-brandt </span><span class="font1">Batşeba,</span><span class="font"> geç dönem bir Michelangelo deseni, Philadephia Müzesi’ndeki Cezanne, yine Cezanne’ın </span><span class="font1">Achille Emperaire</span><span class="font"> resmi, Frank Auerbach’ın erken dönem eserlerinden birinin fotoğrafı. Yaklaşık yirmi yıl önce bunlara Velazquez’in </span><span class="font1">(Ezop)</span><span class="font"> ve Delacroix’nın birer portresini ekledim. Fazla bakmasam da asılı duruyorlar.</span></p>
<p class="calibre1"><span class="font1">Sevgiler, Leon</span></p>
<p class="calibre1"><span class="font">Delacroix’nın portresi Apasie. Poussin’in </span><span class="font1">Süleyman’ın Hükmü</span><span class="font"> tablosunu neredeyse unutacaktım.</span></p>
</body>
</html>
