<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<div class="calibre4"><h2 class="calibre5"><span class="font4">Michelangelo</span></h2>
</div>
<div class="calibre4"><div class="calibre4"><img src="../Images/main-26.png" alt="" class="calibre35"/></div>
</div>
<p class="calibre1"><span class="calibre36">Sistine Kilisesi’nin tavanına, Âdem’in Yaratılışı ’na bakmak için kafamı iyice geriye atıyorum - acaba sen de benim gibi o elin dokunuşunu ve geri çekildiği o olağanüstü ânı hayal ettin mi bir zamanlar? Ve püff! Seni uzaklarda Galiçya’daki mutfağında, küçük bir köy kilisesinin yağlıboya Madonna’sını restore ederken gözümün önüne getiriyorum. Evet, burada Roma’da restorasyon çok güzel yapılmış. İtirazlar haksızmış, nedenini söyleyeyim.</span></p>
<p class="calibre1"><span class="calibre36"><br class="calibre4"/></span></p>
<p class="calibre1"><span class="font">Michelangelo’nun tavanda oynadığı dört farklı alan var - alçak kabartma alanı, yüksek kabartma alanı, sırtüstü yatıp resim yaparken sonsuz mutluluk olarak hayal ettiği yirmi çıplağın oluşturduğugeniş alan ve gökyüzünün sonsuz alanı. Bu farklı alanlar şu anda eskisine nazaran daha belirgin ve şaşırtıcı bir şekilde birbirinden ayrılmış. Usta bir snooker oyuncusunun serinkanlı dokunuşuyla birbirinden ayrılmış, Marisa! Tavan kötü temizlenmiş olsaydı ilk kaybedilen bu olurdu.</span></p>
<p class="calibre1"><span class="font">Bir şey daha keşfettim: İnsanın gözüne çarptığı halde kimse bununla tam yüzleşmiyor. Belki de Vatikan’ın kurumsal baskısından. Onun dünyevi zenginlikleriyle, ahretteki uzun azap listesi arasında ziyaretçiler kendilerini küçücük hissediyor. Kilisenin abartılı mal varlığı ve tarif ettiği abartılı azaplar aslında birbirini tamarnlıyor. Cehennem olmasa, zenginlik Hırsızlık gibi görünürdü! Gerçi dünyanın dört bir tarafından gelen ziyaretçiler öyle büyük bir hayranlık duyuyor ki kendi küçük şeylerini unutuyorlar.</span></p>
<p class="calibre1"><span class="font">Ama Michelangelo unutmamış. Onların resmini yapmış ve öyle büyük bir sevgiyle yapmış ki odak noktası haline gelmişler, bu yüzden de ölümünden sonra asırlar boyunca Papalık otoriteleri, Sistine Kilisesi’nde erkeklik organlarını, belli etmeden birerbirer ya kazımış ya da üstlerini boyamış. Neyse ki geriye hâlâ birkaç tanesi kalmış.</span></p>
<p class="calibre1"><span class="font">Hayatı boyunca ona“yüce deha” dediler. Sanatçının, Rönesans’ taki üstün yaratıcı rolünü Titian’dan bile daha fazla üstlendi - mümkün olan son tarihi anda. Başlıca konusu insan bedeniydi ve onun için bu bedenin yüceliği erkek cinsel organında saklıydı.</span></p>
<p class="calibre1"><span class="font">Donatello’nun </span><span class="font1">Davut</span><span class="font"> heykelinde, genç adamın cinsel organı, efendi gibi yerli yerindedir - bir ayak ya da el parmağı gibi. Miche-langelo’nun </span><span class="font1">Davut</span><span class="font"> heykelindeyse cinsel organ, bedenin merkezindedir ve diğer bütün parçalar, adeta bir mucize karşısında duyulan hürmetle onu işaret eder. Bu kadar basit ve bu kadar güzel. </span><span class="font1">Brüj'lü Madonna</span><span class="font"> heykelindeki bebek İsa’nın cinsel organı için de, belki o kadar göze batınamakla birlikte aynı şey geçerlidir. Şehvet değil bir nevi tapınmadır bu.</span></p>
<p class="calibre1"><span class="font">Bu tercih ve Rönesans dehasının o büyük gururu düşünüldüğünde, sence hayalindeki cennet nasıl olurdu? Doğum yapan erkek fan-tazisinin gerçekleştiği bir yer olmaz mıydı?</span></p>
<p class="calibre1"><span class="font">Bütün tavan aslında Yaratılışla ilgili ve onun için Yaratılış, akla gelebilecek her şeyin, fırlayıp uçuşarak erkeklerin bacakları arasından doğması anlamına geliyordu!</span></p>
<p class="calibre1"><span class="font">Medici türbesini hatırlıyor musun, Gece ve Gündüz, Günbatımı ve Şafak figürlerini? Uzanmış iki erkek ve iki kadın. Kadınlar edeplice bacaklarını birbirine yapıştırmış. İki erkek de bacaklarını açmış ve doğum yapar gibi kasıklarını kaldırmış. Doğurdukları kanlı canlı bir şey değil ve -neyse ki- simgeler de değil. Bekledikleri doğum, bedenlerinin cisimlendirdiği, tanımlanamaz ve sonsuz muamma; açılmış bacakları arasından çıkacak muamma.</span></p>
<p class="calibre1"><span class="font">Tavanda da aynı şey geçerli. Kilise zeminindeki ziyaretçiler, Peygamberler ve Kadın Kâhinlerin etekleri ve ayakları arasından henüz yere dökülmüş figürler gibi. Pekâlâ. Kâhinler kadın ama aslında değil, yakından bakınca değil: kadın elbisesi giymiş erkekler.</span></p>
<p class="calibre1"><span class="font">Onların ortasında Yaratılışın dokuz sahnesi ve her bir sahnenin dört köşesinde, yorumcuların açıklamakta zorluk çektiği, şaşırtıcı, hareketli, devasa, gayret sarf eden erkek nüler var </span><span class="font1">(ignudi).</span><span class="font"> Kimileri onların İdeal Güzelliği temsil ettiğini söylüyor. Madem öyle ne-</span></p>
<div class="calibre4"><img src="../Images/main-27.png" alt="" class="calibre37"/>
<p class="calibre1"><span class="font">MICHELANGELO, DAVUT, 1501-1504    DONATELLO,    DAVUT,    1440</span></p>
</div>
<p class="calibre1"><span class="font">den çalışıyor, ulaşmak istiyor ve emek sarf ediyorlar? Hayır, yukarıdaki yirmi çıplak adam, tavanda görebildiğimiz ve hayal edebildiğimiz her şeyi doğurmuş. Yukarıdaki erkeğin sevilen bedeni her şeyin </span><span class="font1">ölçüsü -</span><span class="font"> platonik aşkın, Havva’nın hatta senin bile.</span></p>
<p class="calibre1"><span class="font">Bir keresinde Bevedere Torsosu (MÖ 50) hakkında konuşurken şöyle demiş Michelangelo: “Doğadan daha fazlasını bilen bir adamın eseri bu!”</span></p>
<div class="calibre4"><div class="calibre4"><img src="../Images/main-28.png" alt="" class="calibre38"/></div>
</div>
<p class="calibre1"><span class="font">Rüya, bastırılmış arzu, pathos ve yanılsama hep bunun içinde yatıyor.</span></p>
<p class="calibre1"><span class="font">1536’da, tavanı bitirdikten iki yıl sonra, mihrabın arkasındaki devasa duvara yapmaya başladığı resim </span><span class="font1">Son Hüküm.</span><span class="font"> Avrupa’daki en büyük duvar resmi olabilir. Hepsi çıplak sayısız figür, çoğu erkek. Başka yazarlar bunu Rembrandt ya da Beethoven’in geç dönem eserleriyle kıyaslamış ama ben onlara katılmıyorum. Ben saf bir dehşet görüyorum ve bu dehşet yukarıdaki tavanla yakinen bağlantılı. Bu duvardaki erkekler de hâlâ çıplak ama hiçbir şeyin ölçüsü değiller!</span></p>
<p class="calibre1"><span class="font">Her şey değişmiş. Rönesans ve ruhu bitmiş. Roma yağmalanmış. Engizisyon kurulmak üzere. Her yerde umudun yerini korku almış ve kendisi de yaşlanmakta. Belki de günümüz dünyası gibi.</span></p>
<p class="calibre1"><span class="font">Aniden aklıma Sebastiâo Salgado'nun resimleri geldi: Brezilya’daki altın madeninde ve Hindistan, Bihar’daki kömür madeninde çektiği fotoğraflar. İki sanatçı da aktarmak durumunda oldukları şeyden dehşete düşüyor ve ikisi de kırılma noktasına gelecek kadar zorlanmış bedenleri gösteriyor ama bedenler bu zorlamaya bir şekilde dayanıyor!</span></p>
<div class="calibre4"><div class="calibre4"><img src="../Images/main-29.png" alt="" class="calibre39"/></div>
</div>
<p class="calibre1"><span class="font">Gerçi benzerlik bundan ibaret çünkü Salgado’nun figürleri çalışıyor ama Michelangelo’nunkiler feci şekilde aylak. Enerjileri, bedenleri, devasaelleri, duyuları hep işlevsiz hale gelmiş. İnsan kısırlaşmış ve kurtuluşa erenlerle eremeyenler arasında neredeyse hiç fark kalmamış. Bir zamanlar çok güzel olan bedenlerin hiçbirinde rüya kalmamış. Sadece öfke ve pişmanlık var - Tanrı dünyayı doğaya bırakmış ve doğa da körleşmiş gibi! Kör mü? Nihayet bu da doğru değil.</span></p>
<p class="calibre1"><span class="font1">Son Hüküm</span><span class="font"> bittikten sonra yirmi yıl daha yaşadı ve çalıştı Miche-langelo. Seksen dokuz yaşında öldüğünde mermerbir Pieta heykeli yapıyordu. Bitiremedi </span><span class="font1">Rondanini Pieta</span><span class="font"> denilen heykeli.</span></p>
<p class="calibre1"><span class="font">Oğlunun kendini bırakmış bedenini kucağında tutan anne, taşa kabaca yontulmuş. Oğlanın iki bacağı ve kollarından biri bitirilip cilalanmış. (Belki de kısmen imha ettiği başka bir heykelden kalmışlardı - ama önemi yok: Bu anıt enerjisi ve yalnızlığıyla diğerlerinden ayrılıyor.) Geçiş çizgisi, pürüzsüz merrnerle kaba taş arasındaki, tenle taş bloğu arasındaki sınır tam İsa’nın cinsel organı seviyesinde.</span></p>
<div class="calibre4"><img src="../Images/main-30.png" alt="" class="calibre40"/>
<p class="calibre1"><span class="font">MICHELANGELO. RONDANINI PIETA, 1552-1564</span></p>
</div>
<p class="calibre1"><span class="font">Bu eserdeki muazzam pathos, bedenin taş bloğuna, annesine, geri dönmesi, sevgiyle geri üflenmesi. Nihayetinde her türlü doğumun tam tersi!</span></p>
<p class="calibre1"><span class="font">Salgado’nun çektiği bir fotoğraf yolluyorum sana, ekim ayında, de niz suları çekildiğinde, Ria de Vigo’da midye arayan Galiçyalı ka dınların fotoğrafı...</span></p>
<div class="calibre4"><img src="../Images/main-31.png" alt="" class="calibre41"/>
<p class="calibre1"><span class="font">SEBASTIAO SALGADO, 1988, GALİÇYA</span></p>
</div>
<div class="calibre4"></div>
</body>
</html>
