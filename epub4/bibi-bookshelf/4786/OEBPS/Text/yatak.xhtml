<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre5"><a id="bookmark0" class="calibre16"></a><span class="font4">Yatak</span></h2>
<p class="calibre10"><span class="font">Chrstoph Hansli’ye</span></p>
<p class="calibre1"><span class="font">Otel yatağının üzerinde bir beden yok, yanındaki yatakta da. İngilizcede bu durum bir kelimeyle özetlenir: Ayrı yazılınca “beden yok” anlamına gelen </span><span class="font1">no body,</span><span class="font"> bitiştiğinde </span><span class="font1">nobody</span><span class="font"> (hiç kimse) olur. İnsan soramaz: Hiç kimse kim? Belki de (yan odada gırıldayan su borularının sesini dinleyerek) sorabilir bu soruyu ama cevap gelmez.</span></p>
<p class="calibre1"><span class="font">Hiç kimse hiç kimsedir ve iki yatak da boştur. Bir kırışık, bir iz bile yoktur. Kimse yoktur.</span></p>
<p class="calibre1"><span class="font">Hiç kimse senin ya da benim bir sevdiğimizdir ve hiç kimse, bir kereliğine olsun bu odada kalmış her çifttir. Yıllar içinde eklene ek-lene binleri bulurlar. Uykuları kaçar. Sevişirler. Birbirine bitiştirilmiş yatakların üzerine serilirler. Çift kişilik yatakta kasıklarını birbirlerine bastırırlar. Ertesi gün evlerine dönerler ya da bir daha hiç görüşmezler. Para kazanır ya da kaybederler. Birbirlerine ihanet ederler. Birbirlerini kurtarırlar.</span></p>
<p class="calibre1"><span class="font">Burada kimse yok ve yataklar bütün anonimlikleriyle boş. Belki de şöyle demeliyim: Yataklar yokluk dolu - ama bu söz, senin tablolarının kabul etmediği bir duygusallık ve pişmanlık taşıyor.</span></p>
<p class="calibre1"><span class="font">Yine de sırf yaşadığımız için, tuvallerinin önünde dururken unutamayız -gerçek ebatlardadır resimlerin- unutamayız yatakların vaadini ve sen de bizim unutmamızı istemezsin. Yataklar, insan elinden çıkmış diğer bütün nesnelerden daha fazla şey vaat eder. Doğanın munis zamanlarında olduğu gibi vaat doludurlar. Yatakların resmini yapmanın bu kadar zor olması bundan mıdır? Ucuz sentetik çarşafları olan bu tekyıldızlı otelde bile yataklar, doğa gibi vaat dolu.</span></p>
<p class="calibre1"><span class="font">Vaatlerinin yelpazesi geniş: sadeden gösterişliye, ürkekten coşkuluya, bir acının küçük tesellisinden mutluluğun büyük acısına, hafifbir kestirmeden ölüme.</span></p>
<p class="calibre1"><span class="font">Genellikle otel dolaplarında kapı tokmağına asmak için üzerinde RAHATSIZ ETMEYİNİZ yazılı bir kart bulunmasına şaşmamalı.</span></p>
<p class="calibre1"><span class="font">Senin de hiçbir şeyi değiştirmeden, Velıizquez’den örnek alarak, duvar kâğıdı kaplı ya da badanalı bu oda duvarlarını, sonsuzmuşlar gibi resmetmene şaşmamalı Christoph. Gökyüzü ya da deniz gibi mi sonsuzlar? Hayır. Öyle değil. Vaat gibi sonsuz. Bir yatağın en küçük vaadi bile sonsuzluğu andınr... Uyku.</span></p>
<p class="calibre1"><span class="font">Uyku. Sen uyanıksın ve resim yapıyorsun amabiz mayışmış, yarı uykuda, fütursuzca anlaşılmaz şeyler fısıldıyoruz yokluğa: Gel, aşkım, buradayım - ama bu fısıltı hiç kimseye.</span></p>
<p class="calibre1"><span class="font">Tablolarından birisi böyle bir fısıltıyla ilgili. Yapılmamış bir yatağın, buruşuk bir yorganın resmi. Sonsuz duvar, arkada. Avrupa sanatında asırlarca çarşafların ve kumaşların resmi yapıldı. Danae onların üzerine uzandı. Ölmüş İsa’nın bedeni onların üzerine yatırıldı. Bu harika bedeni kabul ettiler ve onun şeklini aldılar. Ama burada sadece izler var, sadece yokluk.</span></p>
<p class="calibre1"><span class="font">Ben buradaydım. Ama şimdi ben de ayrıldım. Hiç kimse kalmadı.</span></p>
</body>
</html>
