<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span class="font">Sevgili John,</span></p>
<p class="calibre1"><span class="font">Mektubun için teşekkür ederim. Neredeyse kırk yıl önce çalışmalarım üzerine çok yüce gönüllü bir yazı yazmıştın, </span><span class="font1">Ağırlık.</span><span class="font"> Çalışmalarıma verilmiş ilk tepkiydi bu ve senelerce daha yapıcı ve pozitif başka bir tepki verilmedi ama sana bir türlü teşekkür edemedim. Ama hiç unutmadım ve şu an yaşadığım tuhaf deneyimi, ilk retros-pektifim için çalışmalarımı (ve sanırım hayatımı) derleyip toplama deneyimini yaşarken sık sık aklıma yazın geldi.</span></p>
<p class="calibre1"><span class="font">Stüdyo konusunda söylediklerinin hepsi doğru ve içinde çalıştığım mekân üç aşağı beş yukarı eskisi gibi. Bir evin -daha büyük bir evin- bir odası. Her yer darmadağın ve duvarlarda, yerlerde boya lekeleri var.</span></p>
<p class="calibre1"><span class="font">Fırçalar kaloriferin yanında kuruyor, duvarlarda bitmemiş yağlıboyalar ve yeni konuların desenleri var. Köşede modelin oturabileceği bir yer var ve duvarda resim yapmaya başladığımdan beri bulundurduğum birkaç röprodüksiyon. Işığa kafamı çok takınıyorum, oda güneye baktığı için ışık bazen biraz sorun yaratabiliyor, o zaman resmin yönünü değiştirip yeni birversiyonunu yapmaya başlıyorum. Sonsuz bir faaliyet döngüsü içindeyim sanki. Kırk yılın büyük bölümünü yalnız geçirdim ama son zamanlarda biraz fazla göz önünde olmam ve stüdyo ziyaretleri yüzünden burası terk edilmiş bir gemi halini aldı.</span></p>
<p class="calibre1"><span class="font">1950’lerde Brancusi ve Giacometti’nin stüdyolarının zihin açan, heyecan veren fotoğraflarını ilk gördüğümüz zamanı hatırlıyor musun? O zamanlar özeldi. Şimdi her sanatçının her kitabında stüdyonun bir fotoğrafı bulunuyor. Ressamın çalışmalarının tanıdık dekoruna dönüştü. Eylemin kendisi sonuçta ortaya çıkan imgeden daha önemli bir hal mi aldı yoksa imge kendi başına yeterince güçlü olamadığı için, stüdyo ve sanatçı miti tarafından onaylanmaya mı ihtiyacı var?</span></p>
<p class="calibre1"><span class="font">İşlerim nihayet Tate’in duvarlarına asıldığında nasıl görünecekler bilmiyorum. Senelerdir beni iten güç, desen yapmayı kendi kendime öğrenmem gerektiği konusundaki saplantım oldu. Asla iyi çi-zebildiğimi hissetmedim ve zaman geçse de bu duygu değişmedi. Dolayısıyla çalışmalarım kendi kendime öğrenmek üzerine yapılmış bir deney oldu.</span></p>
<p class="calibre1"><span class="font">Şimdi bunca desen yaptıktan sonra, Veronese’nin devasa tablolarından birinin karşısına geçtiğimde, yağlıboyayla yapılmış heyecan verici bir keşif deseni gibi deneyimliyorum tabloyu. Şu anda National Gallery’de sergilenen Velazquez'in </span><span class="font1">Papa</span><span class="font"> X. </span><span class="font1">Innocentius </span><span class="font">tablosuna bakıp, az ilerisinde sergilenen erken dönem </span><span class="font1">Kamçılandıktan Sonra <sup class="calibre21">İ</sup>sa</span><span class="font"> tablosuyla kıyasladığımda, yağlıboyayla desen yapma becerisindeki dönüşüme hayret ediyorum. Bu yakınlarda ki-taplaştırılmış Peyyum portrelerini gördüm ve Cezanne’a, Picasso’ nun en iyi işlerine ne kadar yakın olduklarını düşününce, zamanın başlangıcından beri desenin sanat için ne kadar önemli olduğunu hatırladım. Bütün bunların sana çok aşina -hatta basit- geleceğinin farkındayım ama benim için olay burada başlayıp burada bitiyor.</span></p>
<p class="calibre1"><span class="font">Sergi senin üzerine yazdığın, yoğun çalışılmış tabloyla başlayacak. Sonraki daha açık renkli ve hafif çalışılmış tablolar, kendi kendime desen yapmayı öğrenerek dış dünyayla ilişki kurma ihtiyacımdan çıkmış kabul edilsin.</span></p>
<p class="calibre1"><span class="font1">Sevgiler, Leon</span></p>
</body>
</html>
