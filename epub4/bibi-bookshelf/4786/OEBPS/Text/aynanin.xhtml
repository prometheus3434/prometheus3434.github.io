<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre5"><span class="font4">Aynanın Üzerindeki Kumaş</span></h2>
<p class="calibre1"><span class="font">Son dönem Rembrandt otoportreleri bir paradoksu barındırır: İhtiyarlıkla ilgili oldukları çok nettir, yine de geleceğe yönelirler. Ölüm dışında bir şeyin kendilerine doğru geldiğini varsayarlar.</span></p>
<p class="calibre1"><span class="font">Yirmi yıl önce New York’ta, Frick Koleksiyonu’nda, bu tablolardan birinin önünde şu satırları yazmıştım:</span></p>
<p class="calibre1"><span class="font">Yüzündeki gözler iki gece güne bakan zihninin evreni acımayla katlanmış başka hiçbir şey yetmez.</span></p>
<p class="calibre1"><span class="font">Atsız bir yol kadar sessiz bir aynanın karşısında bizi hayal etmiş sağır dilsiz</span></p>
<p class="calibre1"><span class="font">karayolundan dönerken ona bakmak için karanlıkta.</span></p>
<p class="calibre1"><span class="font">Aynı zamanda bir küstahlık, bir meydan okuma da var resimde, Amerikalı polemikçi ve kurgu yazarı Andrea Dworkin’in çok sevdiğim bir hikâyesindeki sözel otoportresini hatırlattı bana:</span></p>
<p class="calibre1"><span class="font">Paramparça edilmemiş, fırtınalara göğüs germemiş, tel tel dağılmamış, büyük dikişler ve çirkin yara izleriyle, pek nahoş bir halde kendini tekrar bir araya getirmemiş insanlara tahammülüm yok. Ancak böyle olurlarsa bir parıltı görürüm. Ama dışı pırıl pırıl olan şu tipler, şu kıç sallayanlar, doğrusu onlardan hiç hoşlanmam. Hem de hiç.</span></p>
<p class="calibre1"><span class="font">Büyük dikişler, çirkin yara izleri. Tuvale boya böyle çalınır.</span></p>
<p class="calibre1"><span class="font">Yine de geç dönem otoportreleri böyle müstesna kılanın ne olduğunu biraz daha iyi anlamak için onları türün geri kalanıyla ilişki-lendirrnemiz gerekir. Diğer yağlıboya otoportrelerden nasıl ve neden ayrılırlar?</span></p>
<p class="calibre1"><span class="font">Bilinen ilk otoportre MÖ ikinci binyıldan kalmadır. Başka pek çok kişinin bulunduğu bir ziyafette patronunun uşağının ona sunduğu içkiyi bir testiden içen ressamın profilini gösteren bir Mısır alçak kabartması. Böylesi otoportreler -zira bu gelenek ortaçağın başlarına kadar sürmüştür- resmedilen kalabalık salınelere ressamın attığı imza gibiydiler. Kenara düşülmüş bir not: </span><span class="font1">Ben de oradaydım.</span></p>
<p class="calibre1"><span class="font">Sonraları, Bakire Meryem’in resmini yapan Aziz Lukas çok tutulan bir konuya dönüşünce, ressam kendini daha merkezi bir konumda resmetmeye başladı. Yine de orada bulunma sebebi Meryem’in resmini yapıyor oluşuydu: Henüz kendi içine bakmak için orada değildi.</span></p>
<p class="calibre1"><span class="font">Tam da bunu yapan ilk otoportrelerden biri, Londra’daki National Gallery’de sürekli sergilenen Antonello da Messina’nın otoport-residir. Yağlıboyayı ilk kullanan güneyli ressam olan Messina’nın (1430-1479) olağanüstü bir Sicilyalı netliği ve tutkusu vardı - daha sonra Varga, Pirandello ve Lampedusa gibi sanatçılarda rastladığımız türden. Otoportresinde kendisine, yargıcına bakar gibi bakıyor. Ayrışmadan eser yok.</span></p>
<p class="calibre1"><span class="font">Bunu takip eden otoportrelerin çoğunda ayrışma yani poz kesme salgın halindeydi. Bunun da fenomenolojik bir sebebi var. Bir ressam kendi sol elini bir başkasının eliymiş gibi çizebilir. İki ayna kullanarak kendi profilini bir yabancıyı inceliyormuş gibi çizebilir. Ama aynaya karşıdan baktığında tuzağa yakalanır: Gördüğü yüze verdiği tepki o yüzü değiştirir. Ya da başka bir şekilde ifade edersek, o yüz kendisine hoşlandığı ya da sevdiği bir şey sunabilir. Yüz kendini düzenler. Caravaggio’nun Narkissos tablosu bunun mükemmel bir örneğidir.</span></p>
<div class="calibre4"><img src="../Images/main-38.png" alt="" class="calibre48"/></div>
<p class="calibre1"><span class="font">Bu hepimiz için geçerlidir. Banyodaki aynaya baktığımızda poz keseriz, ifademize ve yüzümüze derhal çekidüzen veririz. Sağ tarafın sol tarafta görünmesi bir yana, hiç kimse bizi, kendimizi lavabonun üstünde gördüğümüz şekilde görmez. Bu ayrışma anlık ve hesaplanmamış bir tepkidir. Aynanın icadı kadar eski.</span></p>
<p class="calibre1"><span class="font">Otoportreler tarihi boyunca benzer bir “bakış” sürekli tekrarlanır. Eğer yüz bir grubun içine saklanmamışsa, kendine has teatral-liği sayesinde, insan bir otoportreyi bir kilometre öteden tanıyabilir. Dürer'in İsa’yı, Gaugin’in serseriyi, Delacroix’nın züppeyi, genç Rembrandt’ın başarılı Amsterdam tüccarını oynadığını görebiliriz. Bir itirafakulak misafiri olmuş ya da bir böbürlenmeye şahit olmuş gibi içten içe güleriz. Yine de çoğu otoportrenin önünde, inceleyen gözle bakışa karşılık veren göz arasındaki özel suç ortaklığı yüzünden bir opaklık hissederiz, bizi dışarıda bırakan bir çifte açmazın dramını seyrettiğimizi hissederiz.</span></p>
<p class="calibre1"><span class="font">Doğru, istisnalar vardır, </span><span class="font1">bize</span><span class="font"> bakan otoportreler: Chardin, Tin-toretto, Frans Hals’ın iflas ettiğinde yaptığı otoportre, Turner’ın gençliği, Goya’nın Bordeaux’da sürgündeki hali. Yine de bunların sayısı pek azdır. Peki hayatının son on yılında Rembrandt nasıl olmuş da doğrudan bize hitap eden yirmi kadar otoportre yapmayı başarmıştır?</span></p>
<p class="calibre1"><span class="font">Başka birinin portresini yapmaya çalıştığınızda ona büyük bir dikkatle bakarsınız, yüzde ne olduğunu bulmaya, yüzün başından geçenlerin izini sürmeye çalışırsınız. Sonuç (bazen) bir tür suret olabilir ama genelde ölü bir surettir, çünkü poz verenin varlığı ve gözlemin dar odağı, sizin tepkilerinizi bastırır. Pozu veren gider. Ancak belki o zaman tekrar başlarsınız, bu defa karşınızdaki yüze değil, artık içinizde olan hatırladığınız yüze bakarak. Gözlerinizi artık kısmaz, kapatırsınız. </span><span class="font1">Pozu verene dair aklınızda kalan şeyin portresini yapmaya başlarsınız.</span><span class="font"> Bu sefer yaptığınız şeyin canlı olma ihtimali vardır.</span></p>
<div class="calibre4"><img src="../Images/main-39.png" alt="" class="calibre49"/>
<p class="calibre1"><span class="font">REMBRANDT. OTOPORTRE. DETAY, 1661</span></p>
</div>
<p class="calibre1"><span class="font">Rembrandt da kendisiyle aynı şeyi yapmış olabilir mi? Bence sadece her tablonun başlangıcında kullanıyordu aynayı. Sonra üzerine bir kumaş örtüyor ve bütün bir ömrün geride bıraktığı kendi imgesiyle, yaptığı resim örtüşene kadar tuvalin üzerinden tekrar tekrar geçiyordu. Bu imge genelleştirilmiş değildi, çok özgüldü. Ne zaman bir portre yapsa üzerine giyeceği şeyi dikkatle seçerdi. Her seferinde yüzünün, duruşunun, görünüşünün nasıl değiştiğini ziyadesiyle fark ederdi. Gözlerini kaçırmadan incelerdi hasarı. An gelir aynanın üzerini örter, bakışını bakışına uydurmak zorunda kalmazdı ve içinde kalan neyse ona bakarak resmi yapmaya devam ederdi. Çifte açmazdan kurtulunca, ileride başkalarının, kendisine izin vermediği bir şefkatle ona bakacağına dair belli belirsiz bir umut, bir sezgiyle devam ederdi işine.</span></p>
<div class="calibre4"><img src="../Images/main-40.png" alt="" class="calibre50"/>
<p class="calibre1"><span class="font">BRANCUSI, ÖPÜCÜK, 1916</span></p>
</div>
</body>
</html>
