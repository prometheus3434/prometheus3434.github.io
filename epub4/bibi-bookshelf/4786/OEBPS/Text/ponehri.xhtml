<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre5"><a id="bookmark0" class="calibre16"></a><span class="font4">Po Nehri</span></h2>
<p class="calibre1"><span class="font">Michelangelo Antonioni, Ferraralıdır - sadece orada doğduğu için değil, daha karmaşık bir şekilde şehir ve ruhu daima eserlerinde mevcut olduğu için. (Yüzü ve yakışıklılığı bile Ariosto’nun ve Este hanedanının şehrini yansıtır.)</span></p>
<p class="calibre1"><span class="font">Günümüzde küçük lükslerin (mücevher gibi küçük boyutlu, Co-simo Tura’nın resimlerini hatırlatan şeylerin) ve büyük hüznün bir garip şehridir Ferrara. Genç kadınların evlenip anne oldukları, sonra annelerin açıklanamaz bir şekilde üvey anneye dönüştüğü bir şehir. Babaların anlaşılmaz bir şekilde çocuklarına yabancılaştığı bir şehir. Hiçbir şeyin ne kadar tanıdık olsa da göründüğü gibi olmadığı ve her şeyin yavaş yavaş uzaklaştığı bir şehir.</span></p>
<p class="calibre1"><span class="font">Orada hiç yaşamadığım için bunları söylemeye hakkım yok belki ama kırk yıl boyunca yaptığım her ziyaret bu izlenimi doğruladı ve Bassani’nin hikâyelerini okumaya başladığımda bu izlenimin muhtemelen doğru olduğu sonucuna vardım. Camları sürekli buğulanan bir seraya benzeyen bir şehir. İçinde ne var? Bir sır. Belki sırlar gerdanlığı. Ya da bir silah, hem zalim bir silah.</span></p>
<p class="calibre1"><span class="font">Ferrara demek Po Nehri demektir. Diğer yerleşimler -Cremona, Torino, kaynağı yakınındaki küçük Paesanakasabası- nehirle daha samimidir ama nehrin anın, görkemli mezartaşı Ferrara’dır. Perra-ra’dan sonra nehir yayılmaya başlar ve nihayet </span><span class="font1">öte tarafa</span><span class="font"> dökülür. Bu öte taraf boyutu, Antonioni’nin 1943-47 arasında yaptığı ilk belgesel filmi, dokuz dakikalık </span><span class="font1">Gente del</span><span class="font"> Po’nun (Po Halkı) sonunda tüm görkemiyle gözler önüne serilir.</span></p>
<p class="calibre1"><span class="font">Po Ovası Kuzey İtalya’ya zenginliğini vermiştir ama nehir öngörülemezdir, daima yönünü değiştirir, menderesler yapar, normları reddeder. Düzenli tekrarlar ve öngörülemezlikten oluşan sereserpe bir hikâyesi vardır. Mil yığar. Denizi ileri iter! Yatağı yükseldikçe yükselir - sonu gelmez sel tehlikesinin sebebi budur. Yüzeyde durgundur (dişi bir nehirdir Po, belki dünyanın en dişi nehri - halbuki Tuna erkektir mesela) ama derinde görünmeyen, müthiş akıntılar vardır. Acemi tekne kaptanları dikkat! Po suları toplayıp götürür, bereketli hasatlar sunar ve bütün nehirler gibi umursamazdır.</span></p>
<p class="calibre1"><span class="font">Antonioni ’nin filminde ana karakter nehirdir, denize ulaşmak için sergilediği muazzam iradeyle tanımlanır, sabırsızlıkla değil. Denize ulaştığında, ona sarılmak yerine şöyle bir omuz verip gökyüzünün beyaz yatağına tırmanır.</span></p>
<p class="calibre1"><span class="font1">Gente del</span><span class="font"> Po’daki diğer ana karakterler, nehirden aşağı beş mavnayı çeken römorkörün kaptanı, karısı ve hasta olduğu için aşağıda yatağında yatan kızıdır. Anne, nehir kıyısındaki fakir bir köyün eczanesinden kızının hastalığına çare olacak bir ilaç almak için kıyıya çıkar. Römorkörün adı </span><span class="font1">Milana</span><span class="font"> ’dur ve nehir köylülere daima </span><span class="font1">başka yerleri</span><span class="font"> hatırlatır. İtalya’nın savaş sonrası ekonomik mucizesinden yirmi yıl önce çekilmiş film.</span></p>
<p class="calibre1"><span class="font">Antonioni’nin sonraki filmlerinde ortam köylü proleter değil, zengin ve seçkin olma eğilimindedir. Yine de çoğu filminde bir çare arandığı doğrudur, değil mi? Pek de işe yaramayan bir çare - bütün gayretlere rağmen.</span></p>
<p class="calibre1"><span class="font">İçinde diyaloglar olmayan bu ilk siyah beyaz kısa film, başka bir açıdan da kehanet niteliğindedir. Bu filmde, Antonioni’nin kendine özgü çerçeveleme tarzını görürüz - ilgi odağı daima gösterilen olayın </span><span class="font1">ötesindedir</span><span class="font"> sanki ve kahraman asla sahnenin merkezine alınmaz çünkü merkez, anlamadığımız ve sınırları henüz belli olmamış bir kaderdir.</span></p>
<p class="calibre1"><span class="font">Sinematik elyazısı, otuz bir yaşında yaptığı bu ilk filmden beri temelde değişmemiştir. Muazzam bir dönüşüm gerçekleşecektir -devreye rengin girmesi dahil- ama aynı bakış açısı, aynı gözler 1943 ’te de yerli yerindedir.</span></p>
<p class="calibre1"><span class="font">Po demek Sis demektir. Nehrin karakterinin bir parçasıdır, teninin kokusu gibi bir şey. Sis iyice bastırdığında göz gözü görmediği</span></p>
<div class="calibre4"><img src="../Images/main-41.png" alt="" class="calibre51"/></div>
<p class="calibre1"><span class="font">için -bu film çekildikten birkaç sene sonra- radar sistemi yerleştirilen ilk nehir Po’dur.</span></p>
<p class="calibre1"><span class="font">Sisler Po Ovası’na yayılarak çok özel bir atmosferve gerilim yaratır; Gianni Celati, ondan önce Cesare Pavese bunu çok güzel tasvir etmiştir.</span></p>
<p class="calibre1"><span class="font">Bu gerilimi anlamak için sisin neyi sakladığını ve neyi saklamadığını sormak gerekir. Güneş altında ova düz, geniş ve uzundur, çoğunlukla ufka kadar uzar; yollar düzdür; çiftlik evleri dikdörtgendir; kavaklar mükemmel sıralar oluşturur; sulamakanalları hiç kıv-rımlanmaz. Bundan daha gizemsiz bir coğrafya düşünmek imkânsızdır. (Mesela Hollanda’da gökyüzü daimakargaşa içindedir.) Ancak bu gizem eksikliği, ovanın ebatları ve geometrisi açısından ikna edici değildir ve topu topu iki metre yüksekliğinde olan her şey -mesela bir erkek ya da bir kadın- cüceleşir. Çöl, insanı Tanrı’nın otoritesiyle küçültür; Po, dur durak bilmez, düzenli takviminin ba-yağılıyla. Bu yüzden de bir yerlerde ruh sis için yakarır ve nehrin dinlediği yegâne dua da budur.</span></p>
<p class="calibre1"><span class="font">Sis gelir. Hava kirlenir. Yalıtılmışlık dayanılmaz bir hal alır.</span></p>
<p class="calibre1"><span class="font">Kamyonlar kenara çekip durduklarında bile farlarını açık bırakır. Klostrofobi tınnanır. Ama sisin gizeminin ardında -umut kadar basit ve saf bir şey değil çünkü Emilia halkı her şeyi izlemiştir- bir annenin belleği gibi bir bellek vardır. (Psikanalitik terimlerle düşünmem, hiç düşünmedim ama iklimsel terimlerle düşünürüm.)</span></p>
<p class="calibre1"><span class="font">Bu belleğe Sisin Madonnası diyebilirim. İtalya’nın en kızıl, en az mistik, en az Katolik bölgesidir bu. (Belki de savaşta Partizan’ dı.) Yine de görüş mesafesi birkaç metreye düştüğünde onu herkes tanır. Hayal meyal seçilir bir halde öylece durur, kolları uzanmış, avuçları yukarı açılmıştır ve gerçeğin görünmez olduğunu (bu sözün tüm muğlaklığıyla) ve bütün parçaları birleştirmek için gözlerimizi kapamamız gerektiğini ilan eder!</span></p>
<p class="calibre1"><span class="font">Antonioni’nin şu anda Wim Wenders’le birlikte yaptığı film Fer-rara’da sisle başlar ve biter. Şimdilik </span><span class="font1">Bulutların Ötesinde</span><span class="font"> ismi verilmiş filme. Filmi oluşturan dört hikâye bittikten sonra anlatıcı şöyle der:</span></p>
<p class="calibre1"><span class="font">Görünen her imgenin ardında, gerçeğe daha sadık bir başka imge olduğunu biliyoruz, onun da ardında bir başka imge ve sonuncunun ardında bir başka imge - en nihayetinde de, hiç kimsenin göremeyeceği o mutlak, gizemli gerçekliğin hakiki imgesi.</span></p>
<p class="calibre1"><span class="font">Antonioni’nin filmlerini sevenler, genelde onun bir romancı gibi hikâye anlattığını söyler. Eleştirenler, genelde filmleri soyut, aşırı estetik ve biçimci olmakla suçlar. Bana öyle geliyor ki yönetmenin hayalindeki dünyaya girmek isteyenler onu bir ressam olarak düşünmeli. İnsan davranışı ve hikâyeler ilgisini çekiyor ama birinin ya da bir yerin nasıl </span><span class="font1">göründüğünü</span><span class="font"> aktararak başlıyor işe. En önemli algıları söz-öncesi. (Sessizliği bu kadar iyi kullanabilmesinin sebebi de budur belki.) Mesela sinemanın asıl romancısı Kieslowski’dir çünkü eylemlerin sonuçlarını düşünür. Antonioni bir eylemin siluetine bakar, ressamlara has, zamansız bir şeyler bulma arzusuyla. Hatta genelde sonucu unuttuğunu söylecek kadar ileri gideceğim.</span></p>
<p class="calibre1"><span class="font">Antonioni bir ressam olarak sergiler açtığı için burada fazla özgün bir saptamada bulunmuyorum. Ama Po’ya ve Sisin Madonnası’ na dönecek olursak ve Antonioni’nin nasıl bir ressam olduğunu hatırlarsak, sanırım ömrü boyunca ortaya koyduğu eserlere dair bir ipucu yakalayabiliriz.</span></p>
<p class="calibre1"><span class="font">Antonioni’nin filmleri görünürü sorgular, ta ki görmeye yetecek ışık kalmayana kadar. Görünür, Monica Vitti ya da Marcello Mos-troianni, bir nehir kıyısı ya da bir geminin gövdesi, bir ağaç ya da bir tenis kortu olabilir. Gerçek bir ressam gibi imgeye elleriyle dokunamaz; onu başka şekillerde rahatsız etmesi gerekir - ışıkla, hareketle, beklemeyle, bir tür sinematik kandırmacayla. Filmlerine gözlerimizi kısıp dikkatle bakmamızı ister, akan Po’ya bakar gibi, Monet’nin nilüfer havuzunun derinliklerine baktığı gibi, siste yürürken karşımıza baktığımız gibi.</span></p>
<p class="calibre1"><span class="font">Filmlerini yaparken onu ayakta tutan, bence, bir şeylerin bizi karşılamaya geleceği umuduydu, onun elinden neredeyse kaçırdığı bir şey, fazlasıyla gerçek olduğu için adı olmayan bir şey.</span></p>
<p class="calibre1"><span class="font1">Gente del</span><span class="font"> Po’nun ortalarında, nehir kıyısında bir köylü tırpanını biliyor ve siyahlar giymiş bir sıra kadın samanları balyalıyor. Kadınlardan biri sırtını doğrultup mavnaların geçtiği nehre bakıyor. Genç. Başkalarına benzemiyor. Güldüğünde hafif dışarı çıkık, beyaz dişleri görülüyor. Gülümsüyor çünkü muazzam denize ulaşma iradesiyle akan geniş nehre baktığında, onu karşılamaya gelen bir şey görüyor. Bunu yüzünde okuyabiliyoruz. Ama filmde göremiyoruz.</span></p>
<div class="calibre4"></div>
</body>
</html>
