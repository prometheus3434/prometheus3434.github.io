<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span class="font">Sevgili John,</span></p>
<p class="calibre1"><span class="font">Mektubun için teşekkür ederim. Hâlâ “oradalık” ve Velazquez’in Ezop portresi üzerine düşünüyorum. Ressam üzerine yazılmış bir kitabı karıştınrken şunu buldum: “Bu resim aslında bir portre değil, realizm cilası altında başarıyla gizlenmiş, edebi ve görsel kaynakların bir karışımıdır.” Sanat tarihçileri ne dese yutturuyor! Ben de Velazquez’in kayınpederi, ressam Pacheco’ya döndüm, şöyle yazmış: “Her şey için doğaya başvuruyorum, aynı tavrı benimseyen damadımın diğerlerinden ne farkı olduğu da görülüyor, zira daima gerçek hayat üzerinden çalışıyor.” Daha ileride de şu var: “Mükemmel desen yapabilenler bu alanda da (portre) mükemmeli yakalayacaklardır.”</span></p>
<p class="calibre1"><span class="font">Pacheco’yu okuyunca Velazquez’in sürekli desen yaptığı anlaşılıyor ve yağlıboyayla geçen uzun bir günün sonunda, ressam uğraştığı işi bırakıp stüdyosuna giren bu olağanüstü insanla karşılaştığında, Ezop imgesinin nasıl birkaç dakika içinde beliriverdiğini anlamak mümkün oluyor. Velazquez hızlı çalışan, deseni yağlıboya tabloya çeviren sanatçıların en önde gelen örneği, tıpkı ondan sonra gelenDegas ve Manet gibi. Resimde gerçek hayat üzerinden desen yapmak “oradalığa” dönüşüyor.</span></p>
<p class="calibre1"><span class="font">Bir şey daha var - dostun Barcelo’nun körler için yaptıkları, kısa süre önce radyoda, kendi ışık deneyiminden bahseden kör bir adamın sözlerini hatırlattı bana. “İnsanlara güven vermek, onları cesaretlendirmek bir nevi ışık veriyor,” demişti. (Senin söylediğin şeyin bu olmadığını biliyorum ama “dokunmak” da bir tür ışık yaratmaz mı?) Bu kör adam bir şekilde dışarıdaki dünyayla ilişkisinin derinleşmesi sayesinde ışığın ortaya çıkacağını biliyordu. Resimde de böyle. Işığın resmini yapmaya oturmak imkânsız. Resimde ışık kendiliğinden belirir. İşin içindeki ilişkilerin çözülmesi sonucunda ortayaçıkar. Ressam kaygıyla çalışmış olabilir ama bitmiş eserdeki ışık (aklımda Cezanne var) bizi hayran bıraktığı gibi onu da şaşırtır. Bir bakıma eser çözülmeden önce ressam, bir şekilde kördür.</span></p>
<p class="calibre1"><span class="font">Yaşlandıkça Latinleşiyoruz belki de. Ben kendi adıma tam tersini tercih ederdim. Belki de etmezdim. Bu aralar, daha en baştan Akdeniz’e yakın bir yerlerde doğmuş olmayı diliyorum.</span></p>
<p class="calibre1"><span class="font1">Sevgiler, Leon</span></p>
</body>
</html>
