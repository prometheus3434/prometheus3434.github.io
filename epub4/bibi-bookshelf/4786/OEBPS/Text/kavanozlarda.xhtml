<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre5"><a id="bookmark0" class="calibre16"></a><span class="font4">Kavanozlarda Duran Fırçalar</span></h2>
<p class="calibre1"><span class="font">Son tablolarından birinin adı </span><span class="font1">Yılanbalığı.</span><span class="font"> Bir ressam stüdyosu var, kavanozlarda duran fırçalar, çıplak uzanmış uzun ince bir kadın, bir kâsenin içinde bir yılanbalığı, etrafında karakalem desenler. Yı-lanbalıkları karaya çıktıklarında güneşten kaçmaya ya da saklanmaya çalışır, kuyruklarını tirbüşon gibi kullanıp toprakta bir delik açarlar ve bu deliğe geri geri girip kaybolurlar. Başka tabloları da var, delikleri resmetmiş, yılanbalıklarının açtığı deliklere benzeyen delikler.</span></p>
<p class="calibre1"><span class="font">Bir başka tablosunun adı </span><span class="font1">Sel; Çılgın</span><span class="font"> Aşk’ta ise deniz kütüphaneyi istila ediyor. Sucul bir ressam. Afrika çölünün resmini yaptığında bile, binlerce yıl ya da birkaç saniye önce, beyaz yüzeyin su tarafından düzlendiğini ve toza çevrildiğini fark etmenizi sağlıyor.</span></p>
<p class="calibre1"><span class="font">Onun sanatında da dünyada olduğu gibi sel hem bolluk hem felaket, hem doğum hem ölüm, hem başlangıç hem son.</span></p>
<p class="calibre1"><span class="font">Miquel Barcelo, 1994’te defterlerinden birine şunları yazmış:</span></p>
<p class="calibre1"><span class="font">Derisi yüzülmüş birineğin resmini yapmak yine önem kazandı. Başka zamanlarda da olduğu gibi ama farklı bir şekilde. Romalıların yiyecekleri resmettiği gibi değil, Rembrandt gibi değil, Soutine ya da Bacon gibi değil, Beuys gibi değil - aniden bunun resmini yapma fırsatı, acil, gerekli, elzem bir hal aldı: kan ve kurban... ama bir elmayla, bir yüzle de işe yarar... insan nesneleri birer birer Berlusconi’nin yapışkanlığından çekip almalı ve yenilemeli, tazelemeli, temizlemeli, kımıl kımıl olduklarını ya da tatlı bir çürüme içinde olduklarını göstermeli.</span></p>
<p class="calibre1"><span class="font">Berlusconi’ye yapılan gönderme her şeyi anlatıyor. Günbegün bütün dünyada, medya ağı gerçeklerin yerine yalanları koyuyor. En başta siyasi ya da ideolojik yalanlar yok (onlar sonra geliyor), insan hayatının ve doğal hayatın aslında neden oluştuğuna dair görsel, somut yalanlar var. Bütün yalanlar tek bir devasa sahtekârlıkta toplanıyor: hayatın kendisinin bir meta olduğu ve onu satın almaya gücü yetenlerin, tanımı gereği onu hak edenler olduğu varsayımı! Çoğumuz bunun yanlış olduğunu biliyoruz ama bize gösterilenlerin pek azı direncimizi güçlendiriyor. Sonra belki Barcelo’nun bir tablosuyla karşılaşıyoruz.</span></p>
<p class="calibre1"><span class="font">Hayal edin, aniden somut maddesel dünyanın (domateslerin, yağmurun, kuşların, taşların, karpuzların, balıkların, yılanbalıkla-rının, termitlerin, annelerin, köpeklerin, küfün, tuzlu suyun) onlar hakkında yalanlar söyleyen, içine hapsoldukları sonsuz imge ırmağına karşı isyan ettiklerini düşünün! Bütün dilsel, dijital ve resimli manipülasyonlar karşısında özgürlüklerini ilan ettiklerini, temsil edilenlerin ayaklandığını hayal edin!</span></p>
<p class="calibre1"><span class="font">Bu tuvallerde olan bu. Somut ve ölümlü olanın isyanını dinliyorlar. Mesnetsiz tüketirnci klişeler sağanağı karşısında, insan dehasının kâr peşinde koşmak demek olduğu iddiası karşısında, hayatın ve ölümün temel akıntısı önündeki barajın kapaklarını açıyorlar.</span></p>
<p class="calibre1"><span class="font">Ancak ekolojik propanganda da, söz konusu sanat üretmek olduğunda, diğer propagandalardan farklı değil. Bu resimlerin sırrı savundukları şeyler değil, dinleme şekilleri. Resmi yapılan her şeyin, bu şekilde resmedilmeye itirazını dinliyorlar; bu aynı zamanda onların, bir yalan olarak devşirilip kullanılmaya da itirazı. Dinliyorlar ve itirazlar görselleşiyor çünkü gergin bir halde resim diline tercüme ediliyorlar.</span></p>
<p class="calibre1"><span class="font">İtirazların kullandığı ve resim sanatının yorumladığı bazı taktikleri sayayım. Çerçeve içine alınmama taktiği: Resmi yapılan şeyler merkezden ayrılıp kenarlara kaçıyor.</span></p>
<p class="calibre1"><span class="font">Bir renk parçasına indirgenmeyi reddetme: Resmi yapılan şey kabararak üç boyutlu bir tümseğe dönüşüyor ya da aşağı doğru çukurlaşıyor, öyle ki tuval eğer yerde duruyorsa içine bir kaşık sokabilirsiniz.</span></p>
<p class="calibre1"><span class="font">Resmi yapılan şeyin ucuz yaftaları reddetmesi: Mavi bir balık kendini dokuz parçaya bölüyor ve resmin bütün alanına dağıtıyor.</span></p>
<p class="calibre1"><span class="font">Aldatıcı bir hoşluğu olan ve tamam olma iddiasındaki her şeye</span></p>
<div class="calibre4"><img src="../Images/main-49.png" alt="" class="calibre59"/></div>
<p class="calibre1"><span class="font">karşı, resmi yapılan nesnelerin sabotajı: Resmi yapılan canlı bedenler, kendi içlerini lif ve tüylerle dolduruyor.</span></p>
<p class="calibre1"><span class="font">Bir de resmi yapılan şeyin her türlü muntazam alan ya da perspektife karşı düzenlediği daimi kumpaslar var: Nesneler seraba dönüşüyor, gökyüzü çorba gibi karışıyor ya da yağmur altındaki toprak yüzeyleri, bir pencere üzerindeki leke gibi silik bir hal alıyor.</span></p>
<p class="calibre1"><span class="font">Resmini yaptığı hiçbir şey ruhunu teslim edip, sadece bir imgeye dönüşmeyi istemiyor. Ressam da buna boyun eğiyor. “Resmini yaptığım şey yanımda olmalı, resmin üzerinde, onun kokusunu almalı, ona dokunmalıyım. Onu yemeliyim. Kavun resmi yaparken, kavun kabuklarını spatula olarak kullanıyorum, böylece kavunun suyu boyaya karışıyor.”</span></p>
<p class="calibre1"><span class="font">Bütün bunlar dağınıklığa yol açabilir, risk büyük ama o riskten keyif duyuyor. Yine de eserleri birbirini tutuyor. Bir arı oğulunun neden kendine has bir simetrisi olduğunu nasıl açıklayamazsam, bunu da açıklayamayacağım.</span></p>
<p class="calibre1"><span class="font">Chaim Soutine’i düşünüyorum, bir sanat tarihi kıyaslaması yapmak için değil, iki ressamı yan yana düşününce, dünyada son elli yılda neyin değiştiğini daha iyi anladığım için. Soutine de resmini yaptığı şeyin isteklerine dikkatle kulak kabartırdı ve bunun sonucunda sanatı pathos ve ıstırap dolmuştu. Barcelo’da pathos yok; sadece evrenin üreyen, kaynaşan maddesine direnme iradesi var! Bu direncin içinde de umut yatıyor. Umutsuzcahatırlarnayı öğrenmeye çalıştığımız umut.</span></p>
<p class="calibre1"><a id="bookmark1"></a></p>
</body>
</html>
