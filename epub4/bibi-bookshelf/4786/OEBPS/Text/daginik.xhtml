<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre5"><a id="bookmark0" class="calibre16"></a><span class="font4">Dağınık Saçlı Adam</span></h2>
<p class="calibre1"><span class="font">O kış, Paris’in merkezinde dolaşırken o portreyi bir türlü aklımdan çıkaramıyordum. Kim olduğu bilinmeyen bir adamın portresi bu ve 1820’li yılların başlarında yapılmış. Her sokak başında, Grand Pa-lais ’deki bir Gericault sergisini duyuran posterlerde kullanılan imgeydi bu portre.</span></p>
<p class="calibre1"><span class="font">Gericault ’nun erken ölümünden kırk yıl sonra, ona benzeyen dört tabloyla birlikte Almanya’da bir tavanarasında bulunmuştu. Bulunuşundan kısa bir süre sonra Louvre’a önerilmiş ama reddedilmişti. Kırk yıldır bu müzede asılı duran </span><span class="font1">Medusa’nın Salı</span><span class="font"> tablosundaki yergi ve dram bağlamında düşünüldüğünde, müzeye teklif edilen tablonun, o dönemde tam olarak tanımlanamadığı söylenebilir. Ancak şu anda söz konusu ressamın bütün külliyatını temsil etmek için kullanılıyor. Peki ne değişti? Neden bu gösterişsiz portre günümüzde bu kadar anlamlı, daha doğrusu, akıldan çıkmayan bir şeye dönüştü?</span></p>
<p class="calibre1"><span class="font">Gericault’nun hayal ettiği ve resmini yaptığı her şeyin ardında -vahşi atlanndan, Londra’da kayda geçirdiği dilencilere kadar- aynı duayı sezeriz: Bırak felaketle karşılaşayım, bırak saygıyı keşfedeyim ve mümkün güzelliği bulayım! Doğal olarak bulmayı umduğu güzellik, çoğu resmi dindarlığa sırtını dönmesi anlamına geliyordu.</span></p>
<p class="calibre1"><span class="font">Pasolini’yle çok ortak noktası vardı:</span></p>
<p class="calibre1"><span class="font">Her şeyi anlamaya çabalıyorum,</span></p>
<p class="calibre1"><span class="font">öyle cahilim ki kendime ait olmayan hayatlar karşısında,</span></p>
<p class="calibre1"><span class="font">derken nostaljiyle çılgına dönüp</span></p>
<p class="calibre1"><span class="font">tam olarak nasıl yaşandığını fark ediyorum başka bir hayatın; duygudaşlık doluyorum ama bu gerçekliğe duyduğum sevgiye uzanan yolun</span></p>
<p class="calibre1"><span class="font">farklı olmasını isterdim, o zaman sevebilirdim bireyleri, teker teker.</span></p>
<p class="calibre1"><span class="font">Posterdeki portreye ilk önce </span><span class="font1">Deli Katil</span><span class="font"> adı verilmiş, sonra </span><span class="font1">Kleptoman.</span><span class="font"> Şu anda kataloglarda </span><span class="font1">Saplantılı Hırsız</span><span class="font"> diye geçiyor. Adamın gerçek adını bilen kimse kalmamış.</span></p>
<p class="calibre1"><span class="font">Pozu veren, Paris’in merkezindeki La Salpetriere akıl hastanesinin sakinlerindenmiş. Gericault hastanede, akıl hastası raporu verilmiş on kişinin portrelerini yapmış. Bu tablolardan beşi günümüze kalmış. İçlerinde unutulmaz bir de kadın portresi var. Lyon müzesinde, ilk başta </span><span class="font1">Salpetriere’in Sırtlanı</span><span class="font"> adı verilmiş. Şimdi </span><span class="font1">Saplantılı Kıskanç</span><span class="font"> diye biliniyor.</span></p>
<p class="calibre1"><span class="font">Gericault’nun bu hastaların resimlerini neden yaptığını ancak tahmin edebiliriz. Yine de resimleri yapma şekli, onu en az ilgilendiren şeyin klinik yafta olduğunu açıkça gösteriyor. Fırça darbeleri, onları isimleriyle tanıdığını ve düşündüğünü gösteriyor. Ruhlarının isimleriyle. Artık kimsenin bilmediği isimleri.</span></p>
<p class="calibre1"><span class="font">On ya da yirmi yıl önce Goya, zincirlenmiş, çıplak, hapsedilmiş insanların resimlerini yapmıştı. Ancak Goya için önemli olan onların eylemleriydi, iç dünyaları değil. Gericault, La Salpetriere’de ona poz veren insanların resimlerini yapmadan önce, belki de hiç kimse -ne ressam, ne doktor, ne dost, ne akraba- deli sınıfına sokulmuş ve lanetlenmiş birinin yüzüne bu kadar uzun, bu kadar dikkatli bakmamıştı.</span></p>
<p class="calibre1"><span class="font">1942’de Simone Weil şöyle yazmıştı: “Komşumuza duyduğumuz sevgi, yaratıcı dikkatten oluştuğu için dehayla eşanlamlıdır.” Bunu yazdığında kesinlikle sanatı düşünmüyordu.</span></p>
<p class="calibre1"><span class="font">Komşumuzu kelimenin tam manasıyla sevmek basitçe ona şunu diyebilmektir: “Ne vaziyettesin?” Acı çeken insanın, bir toplamın içindeki bir birim olarak, “talihsizler” yaftası vurulmuş sosyal kategorinin bir örneği olarak değil, günün birinde üzerine felaketin özel damgası vurul-</span></p>
<div class="calibre4"><img src="../Images/main-47.png" alt="" class="calibre57"/>
<p class="calibre1"><span class="font">GERİCAULT, BİR KLEPTOMANIN PORTRESİ VE SAPLANTILI KISKANÇ, 1822</span></p>
</div>
<p class="calibre1"><span class="font">muş tıpkı bizim gibi bir insan olarak tanınmasıdır. Bu sebeple ona belli bir şekilde bakmayı öğrenmek yeterli olmasa da elzemdir.</span></p>
<p class="calibre1"><span class="font">Benim için Gericault’nun, gözleri hiçbir koruyucu melek tarafından korunmayan, dağınık saçlı, yamuk yakalı adam portresi, “yaratıcı dikkati” gösterir ve Simone Weil’in sözünü ettiği “dehayı” içerir.</span></p>
<p class="calibre1"><span class="font">Yine de bu portrenin Paris sokaklarında insanı bu kadar etkisi altına almasının sebebi neydi? Bizi iki parmağıyla yakalamıştı. Önce birinci parmağı açıklamaya çalışacağım.</span></p>
<p class="calibre1"><span class="font">Tiyatro olarak başlayan çeşitli delilik türleri vardır. (Shakespea-re, Pirandello ve Artaud bunu çok iyi bilirler.) Delilik, gücünü provalarda dener. Delinneye başlamış bir arkadaşının yanında bulunmuş herkes, dinleyici olmaya itilme hissini hatırlayacaktır. İnsanın sahnede ilk gördüğü yalnız bir erkek ya da kadındır ve onların yanında -hayalet gibi- gündelik hayatta çekilen acıyı açıklamak için yapılan bütün açıklamaların yetersizliği vardır. Sonra kadın ya da erkek hayalete yaklaşır ve konuşulan kelimelerle, kelimelerin asıl anlamları arasındaki korkunç boşluğun karşısına geçer. Aslında acı, bu boşluktur. Nihayet tıpkı doğa gibi delilik de boşlukları sevmediği için oraya hücum eder ve boşluğu doldurur; artık sahneyle dünya, oyunla acı arasında bir ayrım kalmamıştır.</span></p>
<p class="calibre1"><span class="font">Şu anda bu gezegen üzerinde normal bir hayat sürme deneyimiyle, bu hayata bir anlam kazandırmak için sunulan kamusal anlatılar arasındaki boşluk, uçurum muazzam büyüktür. Perişanlık </span><span class="font1">bundan </span><span class="font">kaynaklanır, hakikatlerden değil. Fransız nüfusunun üçte birinin Le Pen’i dinlemeye istekli oluşunun sebebi budur. Onun anlattığı hikâye -şeytani olsa da- sokaklarda olup bitenlere daha yakın görünür. Bundan farklı olarak, insanların “sanal gerçeklik” hayali kurmasının sebebi de budur. Her şey -demagojiden, imal edilmiş mas-türbatif hayallere kadar her şey- boşluğu kapatmak için kullanılabilecek her şey! İnsanlar böylesi boşluklarda kaybolur, böylesi boşluklarda delirir.</span></p>
<p class="calibre1"><span class="font">Gericault’nun, La Salpetriere’de yaptığı portrelerin beşinde de poz verenlerin gözleri şüpheyle başka yerlere bakmaktadır. Uzaktaki ya da hayali bir şeye odaklandıklarından değil, artık alışkanlıklar gereği, yakında olan şeylere bakmaktan kaçındıkları için. Yakında olan başlarını döndürür çünkü sunulan açıklamalarla bunu açıklamak mümkün değildir.</span></p>
<p class="calibre1"><span class="font">Günümüzde yakma odaklanmayı reddeden, bu portrelerdeki bakışlardan çok da farklı olmayan ne çok bakış görüyoruz - trenlerde, park yerlerinde, otobüs kuyruklarında, alışveriş merkezlerinde...</span></p>
<p class="calibre1"><span class="font">Bazı tarihi dönemler vardır ki delilik olduğu gibi görünür: az rastlanan, anormal bir durum olarak. Bizim yeni içine girdiğimiz türden dönemlerdeyse delilik sık rastlanan bir durumdur.</span></p>
<p class="calibre1"><span class="font">Bütün bunlar, dağınık saçlı adamın bizi çimdiklediği parmaklardan birincisini tarif ediyor. İkinci parmaksa imgenin şefkatinden geliyor.</span></p>
<p class="calibre1"><span class="font">Postmodernizm genelde şefkate uygulanmaz. Halbuki bu uygulama hem faydalı olur hem de insanı alçakgönüllü olmaya iterdi.</span></p>
<p class="calibre1"><span class="font">Tarihteki isyanların çoğu, uzun zamandır istismar edilmiş ya da unutulmuş bir adaleti yeniden tesis etmek için çıkmıştır. Ancak Fransız Devrimi, Daha İyi Bir Gelecek ilkesini dünyaya ilan etmiştir. O andan itibaren solda olsun, sağda olsun bütün siyasi partiler, dünyada mevcut acıların azaltıldığını ve azaltılacağını vaat etmek durumunda kalmıştır. Böylece bütün felaketler, bir ölçüde, umudu hatırlatır olmuştur. Tanıklık edilen, paylaşılan ya da çekilen her acı kuşkusuz acı olarak kalır, ama bu acının varolmayacağı bir geleceğe doğru atılacak bir adım olarak hissedildiğinde, kısmen üstesinden gelinebilir. Felaket kendine tarihi bir çıkış noktası bulmuştur! Bu iki trajik yüzyıl boyunca, trajedinin bile bir vaat taşıdığı düşünülmüştür.</span></p>
<p class="calibre1"><span class="font">Günümüzde vaatler kısırlaşmıştır. Bu kısırlığı sadece komünizmin yenilmesine bağlamak basiretsizlik olur. Asıl mesele metanın, bir umut aracı olarak, geleceğin yerini almış olmasıdır. Bu umut, alıcıları için daimi bir kısırlık anlamına gelir ve insafsız bir ekonomik mantıkla küresel çoğunluğu dışarıda bırakır. Dağınık saçlı adama vermek için bu seneki Paris-Dakar Rallisi’ne bir bilet almak bizi o adamdan daha deli yapar.</span></p>
<p class="calibre1"><span class="font">Bu yüzden de günümüzde o adamla, tarihi ya da modem bir umudumuz olmaksızın yüzleşiyoruz. Onu daha ziyade bir sonuç olarak görüyoruz. Bu da eşyanın tabiatı gereği, ona kayıtsızca baktığımız anlamına geliyor. Onu tanımıyoruz. O deli. Yüz elli küsur yıl önce ölmüş. Brezilya’da her gün binlerce çocuk kötü beslenme ya da Avrupa’da iyileştirilebilen hastalıklar yüzünden ölüyor. O çocuklar binlerce kilometre uzakta. İnsan bir şey yapamıyor.</span></p>
<p class="calibre1"><span class="font">İmge beni çimdikledi. İçinde, kayıtsızlığa karşı duran ve kolay umutlarla uzlaşmayan bir merhamet var.</span></p>
<p class="calibre1"><span class="font">Bu resim, insan temsili ve farkındalığının ne olağanüstü bir ânına ait! O andan önce hiçbir yabancı bir deliye bu kadar dikkatle ve acıyarak bakmazdı. O andan biraz sonra, hiçbir ressam içine modern ya daromantik bir umut ışıltısı katmadan böyle bir portre yapmazdı. Bu portrenin aydınlık merhameti de, Antigone’ninki gibi güçsüzlüğüyle bir arada varoluyor. Bu iki nitelik, çelişkili olmak şöyle dursun, ancak kurbanların anlayabileceği şekilde birbirini doğruluyor ama bunu ancak kalbiyle anlıyor insan.</span></p>
<p class="calibre1"><span class="font">Yine de bizi açık olmaktan alıkoymamalı bu durum. işleyişinin temelinde ihtiyaç yatan doğal dünya düzeninde merhamete yer yok. İhtiyaç kanunları da yerçekimi kanunları gibi istisnalara yer vermiyor. İnsandaki merhamet duygusu bu düzene aykırı, bu yüzden de en iyi ihtimalle bir şekilde doğaüstü olduğu düşünülüyor. Kısa bir süreliğine de olsa kendini unutmak, bir yabancıyı tam manasıyla anlayabilecek kadar onunla özdeşleşmek, ihtiyaca karşı koymak demek ve bu karşı koyma içinde, küçük ve sessiz olsa, hatta 60x50 cm olsa bile, dünya düzeninin sınırlarıyla ölçülemeyecek bir güç var. Bu bir araç değil, bir hedefi de yok. Eskiler bunu bilirdi.</span></p>
<p class="calibre1"><span class="font">“Bilmezdim,” dedi Antigone, “fennanlarının bu kadar güçlü olduğunu,</span></p>
<p class="calibre1"><span class="font">Tanrının ve göklerin yazılmamış, değiştirilemez kanunlarını Değiştirecek kadar güçlü, çünkü sadece bir insansın sen.</span></p>
<p class="calibre1"><span class="font">Dün için ya da bugün için değil sonsuza kadar kalıcıdır onlar,</span></p>
<p class="calibre1"><span class="font">Ama nereden geldiklerini hiçbirimiz bilemeyiz.”</span></p>
<p class="calibre1"><span class="font">Poster, Paris sokaklarına bir hayalet gibi bakıyordu. Dağınık saçlı adamın ya da Gericault’nun hayaleti değil. Özel bir dikkat şeklinin hayaleti, iki yüz yıl önce kenara itilmiş ama şimdi her geçen gün demodeliği azalıyor. Bu da ikinci parmak.</span></p>
<p class="calibre1"><span class="font">Çimdiklendiğimizde ne yaparız? Belki de uyanırız.</span></p>
</body>
</html>
