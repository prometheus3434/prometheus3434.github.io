<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre5"><a id="bookmark0" class="calibre16"></a><span class="font4">Desen: Leon Kossoff’la Yazışmalar</span></h2>
<p class="calibre1"><span class="font">Sevgili Leon,</span></p>
<p class="calibre1"><span class="font">Seni stüdyonda, daha doğrusu stüdyo olarak kullandığın odada ziyarete ilk gelişimi hâlâ çok net hatırlıyorum. Kırk yıl kadar önceydi. Etrafın keşmekeşini ve her yerde varlığını hissettiren umudu hatırlıyorum. Umut tuhaftı çünkü bir köpeğin toprağa gömdüğü kemik gibi bir hava taşıyordu.</span></p>
<p class="calibre1"><span class="font">Şimdi kemik topraktan çıkarıldı ve umut, etkileyici bir başarıya dönüştü. Gerçi o son kelime yanlış, sence de öyle değil mi? Başarının canı cehenneme ve onunla birlikte daima çok geç gelen şöhretin. Ama bir kurtuluş umudu gerçek oldu. Sevdiğin şeylerin çoğunu kurtardın.</span></p>
<p class="calibre1"><span class="font">Bütün bunları kelimelere dökmemek daha iyi. Sarınsağın ya da istiridyenin kokusunu tarif etmeye benziyor. Ben sana stüdyoyu sormak istiyorum.</span></p>
<p class="calibre1"><span class="font">Ressamların bir stüdyo mekânıyla ilgili ilk soruları genelde ışık konusundadır. Bu yüzden de stüdyo bir sera, gözlemevi, hatta deniz feneri zannedilebilir. Elbette ışık önemlidir. Ama bana öyle geliyor ki bir stüdyo kullanılmaktayken, mide gibi bir şeydir. Sindirme, dönüştürme ve dışkılama alanı. İmgelerin biçim değiştirdiği yerdir. Her şeyin hem nizami hem beklenmedik olduğu yerdir. Görünürde bir düzenin olmadığı ve içinden iyi olma hissinin geldiği yerdir. Dolu bir mide, maalesef, dünyada hayali kurulan en eski şeylerden biridir. Değil mi?</span></p>
<p class="calibre1"><span class="font">Belki bunu seni kışkırtmak için söylüyorum, çünkü (imgelerin yaratıldığı) stüdyonun senin kafanda ne gibi imgeler uyandırdığını bilmek isterdim - senelerini tek başına bir stüdyoda geçirmiş biri olarak. Anlat bana...</span></p>
<p class="calibre1"><span class="font1">John</span></p>
</body>
</html>
