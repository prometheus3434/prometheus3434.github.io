<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre5"><a id="bookmark0" class="calibre16"></a><span class="font4"> Giorgio Morandi</span></h2>
<p class="calibre10"><span class="font">Gianni Celati'ye</span></p>
<p class="calibre1"><span class="font">Bütün hayatını insanlarla kuşatılmış bir halde geçirmiş yalnız bir adamdı. Münzevinin tam tersi. Komşularının ve kasabasının gündelik hayatına yakından bağlı, yine de kendi yalnızlığının saflığı peşinden giden ve onu geliştiren bir adam. Bu özellikle İtalyanlara has bir olaydır. Panjurların ve güneşliklerin ardında olabilen bir şey. Bir ormanın ya da mağaranın ıssızlığı değil, mükemmelen örülmüş bir duvardan yansıyan güneş ışığının ıssızlığı.</span></p>
<p class="calibre1"><span class="font">Yine özellikle İtalyanlara has bir şekilde bekâr kalmıştı. Bekârlık yemini ya da cinsel tercihle hiç alakası yoktu. Daha ziyade istatistiklerin belirlediği bir afet gibi - sanki her şehrin (bu vakada Bo-lonya) belli oranda bekâr erkek ve kadına ihtiyacı varmış gibi. Burada İtalyanlara özgü olan şey bu afetin kabulleniliş şekli ve sonunda, acı kahvenin yanında ikram edilen ambalajlı bir şekerleme gibi keyfinin çıkarılması.</span></p>
<p class="calibre1"><span class="font">Yüzü zangoç yüzü gibiydi ama mütevazı bir rol olan, kutsal emanetlerin durduğu odadaki değerli eşyaları koruma işi onun için ikincil bir iş değil, seçtiği asıl meslekti. Ürkek değil babayiğit bir zangocun yüzü.</span></p>
<p class="calibre1"><span class="font">1920’lerin sonunda tüm kalbiyle faşizme inanmıştı. Sonra sanatın disiplinine inanmaya başladı. Maddi zaruret yüzünden öğretmenlik yapmak belki de bu nedenle pek canını sıkmadı. Gravür eğitimi verirdi ve disiplin kusursuz olmalıydı. Günümüzde Morandi’ nin sanatından daha az politik ve (her tür demagojiye tümüyle karşı olduğundan) özünde faşizme daha karşı bir sanatı hayal etmek zor.</span></p>
<p class="calibre1"><span class="font">Benim tahminim, yalnızlığıyla, konuşmayı pek sevmeyişiyle, gündelik rutinleriyle ve hayatı boyunca aynı motiflerin (sadece üç konunun) resmini yapmasıyla, hayatının son yıllarında epey zor bir adama dönüşmüştür - yani inatçı, huysuz ve titiz.</span></p>
<p class="calibre1"><span class="font">Nasıl her şehirde belli sayıda evlenmemiş vatandaş olması gerekliyse, her sanat akımında da aşırı basitleştirmeye duyulmayan bir sesle karşı çıkan, inatçı bir münzevinin olması gereklidir belki. Sanatta kolayca memnun etme arzusu daima varolmuştur: Ustalıkla birlikte gelir. Başarısızlığa alışık olan münzevilerin inadı, sanatı kurtaran erdemdir. Morandi’den önce on dokuzuncu yüzyılda Ce-zanne ve Van Gogh vardı; ondan sonra - Nicholas de Stael ya da Rothko. Bu birbirinden çok farklı ressamların tek bir ortak noktası vardı: hiç şaşmaz (ve kendileri açısından amansız) bir hedef duygusu.</span></p>
<p class="calibre1"><span class="font">Morandi’nin üç konusu, çiçekler, rafta duran şişeler ve birkaç ıvır zıvır, bir de dışarıda gördüğü şeylerdi. “Manzara” kelimesi biraz fazla geniş kaçar. Resmini yaptığı ağaçlar, duvarlar ve ot tutamlan, insanın ikindi sıcağında alnındaki teri silmek için durduğunda gördüğü şeyden fazlası değildi.</span></p>
<p class="calibre1"><span class="font">1925’te, otuz beş yaşındayken, otoportresini yapmıştı. Yüzü henüz zangoç yüzüne dönmemiş ama yalnızlığı çoktan yerleşmiş. Tek başına bir taburede oturuyor, belki açık pencereden gelen sokak gürültülerini dinliyor (pencereyi görmüyoruz) ve hiçbir şey söylemiyor. Söylemiyor çünkü dinlerken tahmin ettiği şeylerin yoğunluğunu ifade edebilecek kelime yok. Neredeyse herkesin şarkı söyleyebildiği bir ülkede kırlardaki sessizlik de tam İtalyanlara özgüdür. (Hayatı boyunca İtalya’dan sadece bir kere ayrılmış, kısa süreliğine İsviçre’ye gitmiştir.)</span></p>
<p class="calibre1"><span class="font">Sol elinde fırçasını tutuyor. (Solak olması bana önemli geliyor ama nedenini bilemiyorum.) Sağ elindeki paletin üzerindeki renkler, onu çevreleyen fondaki renklerle aynı. Ressamın imgesi de dahil gördüğümüz şeyin, renkleri karıştırmakla başladığını bize böyle ustalıkla hatırlatması, gelecekte olacaklar da haber veriyor.</span></p>
<p class="calibre1"><span class="font">Sanatı üç döneme ayrılır, aralarındaki fark belli belirsizdir. Otoportresini yaptığı yıldan 1940’akadar, resmini yaptığı nesneye yak-</span></p>
<div class="calibre4"><img src="../Images/main-43.png" alt="" class="calibre53"/>
<p class="calibre1"><span class="font">GIORGIO MORANDI, NATÜRMORT, 1957</span></p>
</div>
<p class="calibre1"><span class="font">laşmak için resim yapar - ağacın altındaki patikaya, vazodaki çiçeklere, uzun şişelere. O yakınlaştıkça biz de peşinden gideriz. Neticede ulaştığı yakınlığın ayrıntıyla ya da fotoğraf kesinliğiyle alakası yoktur. Nesnenin mevcudiyetiyle, neredeyse vücut ısısının hissedilmesiyle ilgilidir.</span></p>
<p class="calibre1"><span class="font">1940-1950 arasındaki ikinci dönemde, ressam kımıldamadan durmuş da nesneler tuvale yaklaşmış gibi geliyor bana (bazen bir deniz kabuğu ilavesiyle yine aynı nesneler). O beklemiş, onlar gelmiş. Belki de onları cesaretlendirmek için saklanmış.</span></p>
<p class="calibre1"><span class="font">1951’ den öldüğü 1964 yılına kadar süren son dönemde nesneler ha kayboldu ha kaybolacak gibi. Silik ya da uzakta oldukları için değil. Ağırlıksız oldukları, akışkan oldukları, varoluşun sınırında durdukları için.</span></p>
<p class="calibre1"><span class="font">Bunun bir ilerleme olduğunu -yaşlandıkça ustalığının arttığını-varsayarsak, şunu sormak zorundayız: Ne yapmaya çalışıyordu? Buna genelde verilen cevap -Morandi’nin uçuculuğun şairi olduğu-bana ikna edici gelmiyor. Eserlerinin enerjisi ne nostaljik ne de -şahsi anlamda- mahrem. Hayatında kendini kapatmış olabilir. Seçtiği iğrenç siyaset de panik yaşadığını gösteriyor. Yine de sanatı tu-hafbir şekilde olumlayıcı. Peki neyi?</span></p>
<p class="calibre1"><span class="font">Desenler ve gravürler cevabı fısıldıyor. Bunlarda yoğunluk ve renk olmadığından nesneler dikkatimizi dağıtmıyor. Sanatçının ilgisini çeken şeyin, görünürün ilk görünür olduğu an, görünüre bir isim verilmeden ya da görünür bir değer kazanmadan önceki an olduğunu anlıyoruz. Huysuz zangocun yalnız hayatının külliyatı başlangıçlara dair!</span></p>
<p class="calibre1"><span class="font">Dünyayı boş bir kâğıt olarak hayal etmek gerekiyor ve bir yaratıcının eli bir şeyler çiziyor, henüz varolmayan nesneleri deniyor. İzler, sadece geçip gidenden geriye kalan şeyler değildir, gelecekteki bir projenin işaretleri de olabilir. Görünür, ışıkla başlar. Işık varsa gölge de vardır. El, kâğıdın beyazlığına gölgeler çizer. Desen denen şey, ışık etrafındaki gölgedir.</span></p>
<p class="calibre1"><span class="font">İşaretler birlikte örülür, titreşir, yer değiştirir. Yavaş yavaş göz, ışık vuran bir duvarın önündeki bir dalın titreşen yapraklarındaki yinelenemez şablonu seçer ve okur.</span></p>
<p class="calibre1"><span class="font">Başka bir deyişle, onun resmini yaptığı nesneler bitpazarından alınamaz. Onlar nesne değildir. Onlar yerdir (her şeyin bir yeri vardır), küçük bir şeyin varolmaya başladığı yerlerdir.</span></p>
<p class="calibre1"><span class="font">İhtiyar münzevi sabahleyin yatağında yatarken, o daha gözlerini açmadan gün ışığı gelmiş olurdu, odaya ve dışarıdaki sokağa gölgeleri ve aydınlığı dağıtırdı. Her sabah, daha gözlerini açıp da bir şeye bakmadan, görünürün dalgası onu biraz daha şimdiye taşırdı!</span></p>
<p class="calibre1"><span class="font">Daha sonra stüdyosunda, resim yapma edimiyle, bu dalgayı tekrar bulmaya ve aktarmaya çalışırdı. Morandi, yalnızlığı içinde, görünümlere değil görünümlerin </span><span class="font1">projesine</span><span class="font"> âşıktı. Bu arada, yeri gelmişken, şimdiye kadar bilinen en kaçak ressamdı.</span></p>
</body>
</html>
