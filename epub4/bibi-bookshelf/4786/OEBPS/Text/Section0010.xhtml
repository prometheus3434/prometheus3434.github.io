<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h3 class="calibre63"><span class="font8">lll. Taşlarla Nasıl Yaşanır</span></h3>
<p class="calibre1"><span class="font">Marcos, direniş cebiyle ilgili bir şeyler söylemek istiyorum. Özellikle belli bir tanesiyle ilgili. Gözlemlerim biraz uzak görünebilir ama senin de söylediğin gibi, “Dünyanın içinde çok dünyalar vardır, hatta bütün dünyalar vardır.”</span></p>
<p class="calibre1"><span class="font">Bu yüzyılda devrim üzerine kafa yoran düşünürlerin en az dogmatik olanı Antonio Gramsci’ydi değil mi? Dogmatizmden uzak oluşu bir nevi sabırdan kaynaklanıyordu. Sabrının, tembellik ya da rehavetle hiç alakası yoktu. (En büyük eserini, İtalyan faşistlerin onu sekiz yıl boyunca, ölene kadar tuttukları hapishanede yazmış olması, bu eserin aciliyetine şahitlik eder.)</span></p>
<p class="calibre1"><span class="font">Onun o çok özel sabrı, asla bitmeyen bir pratik hissinden geliyordu. Zamanının siyasi çekişmelerini yakından görmüş, zaman zaman onlara yön vermişti ama arka planda duran, sayısız çağlar boyu süregelmiş dramı da hiç unutmazdı. Belki de diğer pek çok devrimci gibi Gramsci’nin de binyılcı olmasını engelleyen buydu. Vaatlerden çok umuda inanırdı ve umut uzun vadeli bir şeydir. Kendi kelimelerinden dinleyelim:</span></p>
<p class="calibre1"><span class="font">Derinlemesine düşünürsek, “İnsan nedir?” sorusunu sorarken “İnsan ne olabilir?” sorusunu sormak istediğimizi anlanz. Bu da şu manaya gelir: İnsan kendi kaderini belirleyebilir mi, kendi kendini oluşturabilir mi, kendi hayatına şekil verebilir mi? Öyleyse şunu söyleyelim, insan bir süreçtir ve tam olarak kendi eylemlerinin sürecidir.</span></p>
<p class="calibre1"><span class="font">Gramsci, altı yaşından on iki yaşına kadar, Sardinya Adası’nın merkezindeki küçük Ghilarza kasabasında okula gitmişti. Kasaba yakınlarındaki Ales köyünde doğmuştu. Dört yaşındayken, kucakta taşınırken yere düşmüş ve bu kaza, sağlığını kalıcı bir şekilde bozan bir omurga kaymasına neden olmuştu. Yirmi yaşına gelene kadar Sardinya’dan hiç çıkmadı. Bence, kendine özgü zaman anlayışını ona kazandıran ya da ilhamını veren bu ada olmuştur.</span></p>
<p class="calibre1"><span class="font">Ghilarza’nın çevresinde, adanın başka birçok bölümünde olduğu gibi, insanın en kuvvetle hissettiği şey taşların varlığıdır. En başta taşların mekânıdır burası ve -gökyüzünde-gri leş kargalannın. Her tanca -mera- ve her mantar meşesi bahçesinde en az bir, genelde çok sayıda taş yığını vardır, her biri bir kamyon büyüklüğünde. Toprak kuru ve fakir olduğu halde işlenebilsin diye, yakın zamanda toplanıp yığılmıştır bu taşlar. Taşlar büyüktür, en küçüğü yarım ton çeker. Granit (kırmızı ve siyah), şist, kireçtaşı, kumtaşı ve bazalt benzeri pek çok koyu renkli volkanik kaya vardır. Bazı tanca’larda toplanmış olan taşlar yuvarlak değil uzundur, bu yüzden de sırık gibi dikine konurlar ve devasa taş bir çadır gibi üçgen bir şekil oluştururlar.</span></p>
<p class="calibre1"><span class="font">Yaşı belirsiz, sonsuz, sıvasız örülmüş taş duvarlar tanca’ları ayırır, şoselerin kenarları boyunca uzanır, koyun ağıllarının etrafını kuşatır ya da yüzlerce yıl kullanıldıktan sonra çöküp, yıkılmış bir labirent görünümü alır. Yumruk büyüklüğünde taşlardan oluşan küçük piramit şekilli yığınlar da vardır. Batıda çok yaşlı kireçtaşı dağlar yükselir.</span></p>
<p class="calibre1"><span class="font">Her yerde taş taşa değer. Burada, bu acımasız arazide, insan hassas bir şeyle karşılaşır: Taş taş üstüne koymanın bir şekli vardır ki bunun inkar edilemez bir insan eylemi olduğunu gösterir, doğal bir afetten farklı bir şey olduğunu.</span></p>
<p class="calibre1"><span class="font">Bilgi güçtür [yazmış Gramsci] ama bir şey daha vardır ki meseleyi k^maşıklaştırır: Belli bir anda varolan ilişkileri, verili bir sisteme aitmiş gibi bilmek yeterli değildir, ilişkileri genetik olarak da bilmek gerekir -yani oluşumlarının hikâyesini bilmek gerekir çünkü her birey, sadece mevcut ilişkilerin bir sentezi olmakla kalmaz, onların tarihidir de, yani bütün geçmişin bir özetidir.</span></p>
<p class="calibre1"><span class="font">Batı Akdeniz’deki stratejik konumu ve maden yatakları -kurşun, çinko, kalay, gümüş- yüzünden Sardinya kıyıları dört bin yıl boyunca işgal altında kalmıştır. İlk işgalciler Fenikelilerdi, sonra Kar-tacalılar, Yunanlar, Romalılar, Araplar, Pisahlar, İspanyollar, Savoy Hanedanı ve nihayet modern İtalya.</span></p>
<p class="calibre1"><span class="font">Bu sebeple Sardinyalılar denize güvenmez ve ondan hoşlanmaz. “Denizden hırsız gelir,” derler. Denizci ve balıkçı bir millet değildirler, çobandırlar. Topraklarının ulaşılmaz, taşlık iç kesimlerine sı-ğınmışve işgalcilerinonlarataktığı isimle“eşkıya”olmuşlardır. Ada büyük değildir (250 x 100 km) yine de yanardönerdağlar, güney güneşi, kertenkele kuruluğu, vadiler, engebeli kayalık arazi, belli bir noktadan bakıldığında ona bir kıta görüntüsü verir! Günümüzde bu kıtanın üzerinde 3,5 milyon koyun ve keçiyle 35.000 çoban yaşar: onlarla birlikte çalışan ailelerini de sayarsak 100.000 kişi.</span></p>
<p class="calibre1"><span class="font">Megalitik bir ülkedir bu -tarihöncesinden kalma manasında değil; dünyadaki bütün yoksul memleketler gibi, metropoller tarafından görmezden gelinen ya da “yabani” bulunup bir kenara itilen bir tarihi vardır- ruhu kaya, anası taş olduğu için megalitiktir. Ulusal şair Sebastiano Satta (1867-1914) şöyle yazmış:</span></p>
<p class="calibre1"><span class="font">Yükselen güneş, Sardinya, ısıttığında granitini Yeni oğullar doğurmalısın.</span></p>
<p class="calibre1"><span class="font">Bu durum, bazı değişikliklerle ama belli bir süreklilikle altı bin yıl devam etmiş. Klasik mitolojideki çoban kavalı hâlâ çalınıyor. Adanın çeşitli yerlerinde 7000 tane </span><span class="font1">nuraghi</span><span class="font"> var - Fenike işgalinden önceye, neolitik döneme tarihlenen, sıvasız örülmüş taş kuleler. Bun-larınçoğu harabe halinde; birkısmı yıkılmamış, yükseklikleri belki 12metre, çaplan 8 metre, duvarların kalınlıklanysa 3 metre.</span></p>
<p class="calibre1"><span class="font">İçerideki karanlığa gözlerinizin alışması biraz zaman alır. Yontulmuş bir arşitravı olan tek giriş kapısı dar ve alçaktır; içeri girmek için eğilmeniz gerekir. İçerideki serin karanlıkta gözleriniz görmeye başladığında, sıva kullanmadan kubbeli bir iç mekân yapmak için, devasa taşların hafif içeri kaydırılarak üst üste konulduğunu görürsünüz, böylece mekân hasırdan örülmüş bir arı kovanı gibi konik görünür. Ancak koninin fazla sivri olmaması gerekir yoksa duvarlar tavanı örten devasa düz taşların ağırlığını çekemez. Bazı nu-raghi’ler iki katlı ve merdivenlidir. Onlardan bin yıl önce yapılmış piramitlerin aksine bu yapılar canlılar için inşa edilmiştir. Asıl işlevlerine dair pek çok teori vardır. Açık olan, barınma ihtiyacını karşılamış ve çok katmanlı bir sığınak sunmuş olmalarıdır, çünkü insanlar çok-katmanlıdır.</span></p>
<p class="calibre1"><span class="font">Nuraghi’ler daima kayalık arazinin düğüm noktalarına yerleştirilmiştir, adeta toprağın kendi gözünün olabileceği yerlere: her yönde her şeyin sessizce izlenebileceği yerlere - ta ki bu gözetim işinin uzaklarda bir sonraki nuraghi’ye devredildiği noktaya kadar. Bu da, başka işlevlerinin yanı sıra, savunmaya yönelik, askeri bir işlevleri de olduğunu gösterir. Aynı zamanda “güneş tapınağı”, “sessizlik kulesi” ve Yunanlılar tarafından, labirenti inşa eden Daedalus’un anısına “</span><span class="font1">daidaleia”</span><span class="font"> olarak adlandırılmışlardır.</span></p>
<p class="calibre1"><span class="font">İçeride yavaş yavaş sessizliğin farkına varırsınız. Dışarıda yaban mersinleri vardır, çok küçük ve tatlı meyveli, çobanların dikenlerini temizleyip yediği, çekirdekleri taş gibi sert kaktüsler vardır, dikenli telden çitlere benzeyenböğürtlenler, kabzası ince toprağa gömülmüş kılıçlar gibi duran çirişotları... belki cıvıldaşan bir keten-kuşu sürüsü. Truva Savaşlarından önce inşa edilmiş taş kovanın içinde sessizlik vardır. Yoğun bir sessizlik - konserve domates salçası gibi.</span></p>
<p class="calibre1"><span class="font">Bütün bu yoğun, yaygın sessizliğin, tehlike habercisi bir ses duyulur mu diye sürekli taranması gerekir. Bu yoğun sessizlikte duyular, sessizliği bir koruma olarak algılar. Böylecetaşın yoldaşlığının farkına varırsınız.</span></p>
<p class="calibre1"><span class="font">“İnorganik”, “atıl”, “cansız”, “kör” gibi sıfatlar, taş için kullanıldığında ancak kısa vadeli olabilir. Galtelli kasabasının üzerinde, soluk kireçtaşında Monte Tuttavista -her şeyi görendağ-yükselir.</span></p>
<p class="calibre1"><span class="font">Belki tarihöncesi tarihe dönüştüğünde, taşın atasözlerine konu olan yapısı da değişmiştir. Binalar köşeli bir hal almıştır. Sıva sayesinde mükemmel kemerleryapılmıştır. Görünüşe göre kalıcı bir düzen kurulmuştur ve bu düzenle birlikte mutluluktan bahsedilmeye başlamıştır. Mimari sanatı bu bahsi çok farklı şekillerde alıntılar, yine de insanların çoğu için vaat edilen mutluluk gelmemiştir, sonra da atasözüyle sitemler başlamıştır: Taş yenemediği için ekmekle kıyaslanmış, sağır olduğu için kalpsiz bulunmuştur.</span></p>
<p class="calibre1"><span class="font">Daha önceleri, düzenlerin sürekli değiştiği, yegâne vaadin bir barınma yerinin içinde bulunduğu zamanlarda, nuraghi’lerin zamanında, taşlar yoldaş gibi görülürdü.</span></p>
<p class="calibre1"><span class="font">Taşlar bambaşka bir zaman duygusu verir, bununla geçmiş, gezegenin derin geçmişi, insan direniş eylemlerine gösterişsiz ama büyük bir destek sunar, kayanın içindeki maden damarları bizim kan damarlarımıza kavuşur sanki.</span></p>
<p class="calibre1"><span class="font">Bir taşı dikine duracak şekilde koymak simgesel bir tanıma eylemidir: Taş bir varlığa dönüşür; bir diyalog başlar. Macomer kasabası yakınlarında, tepesi kabaca sivriltilmiş altı tane dikilitaş vardır; üçüne omuz hizasında memeler oyulmuştur. Yontu minimaldir. İmkânların kısıtlılığından ziyade tercih sebebiyle de böyle yapılmış olabilir. O zamanlar bir dikilitaş bir yoldaşı temsil etmezdi: Yoldaşın ta kendisiydi. Altı kutsal figür, gözenekli trakitik kayadan yapılmıştır. Dolayısıyla en kavurucu güneş ışınlarının altında bile en fazla vücut ısısı kadar sıcaklığa ulaşırlar.</span></p>
<p class="calibre1"><span class="font">Yükselen güneş, Sardinya, ısıttığında granitini Yeni oğullar doğurmalısın.</span></p>
<p class="calibre1"><span class="font">Nuraghi’lerden önce domus de janas vardı, kayalara oyulmuş ve ölüleri gömmek için yapılmış odalar.</span></p>
<p class="calibre1"><span class="font">Buradaki granite oyulmuş. İçine emekleyerek girilebiliyor ve ayakta durulamıyor, ancak oturuluyor. Oda 3 metreye 2 metre. Taş duvara yapışık iki tane terk edilmiş eşekarısı yuvası var. Sessizlik nuraghi’ye kıyasla daha az yoğun ve o kadar derinde olmadığınızdan daha fazla ışık var; buradaki cep, paltonun dışına daha yakın.</span></p>
<p class="calibre1"><span class="font">Burada insan-yapısı mekânın eskiliğine dokunmak mümkün. Çağları hesap ettiğiniz için değil -orta-neolitik... kalkolitik- içinde bulunduğunuz kayayla insan dokunuşu arasındaki ilişki yüzünden.</span></p>
<p class="calibre1"><span class="font">Granit yüzey özellikle pürüzsüzleştirilmiş. Kaba, tırtıklı bir şey bırakılmamış. Muhtemelen obsidiyen aletler kullanılmış. Bedensel bir mekân bu - yani bir beden içindeki bir organ gibi nabzı atıyor. (Birazcık kanguru cebi gibi!) Bu etki, yüzeylerin o dönemde boyandığı sarı ve kızılımsı aşı boyasından kalmış lekelerle daha da artıyor. Odanın şeklindeki düzensizlikleri, kaya formasyonundaki farklılıklar belirlemiş olmalı. Ama bu düzensizliklerin neden kaynaklandığından daha ilginç bir şey varsa o da nereye evrildikleri.</span></p>
<p class="calibre1"><span class="font">Bu saklanmayerinde yatıyorsun, Marcos -dışarıdaki bir otun hafif tatlımsı, neredeyse vanilyayı andıran kokusu geliyor- yapının düzensizlikleri içinde sütun formunun ilk denemelerini, köşeli sütunun dış hatlarını ya da kümbetin kıvrımlarını görebiliyorsun -mutluluk fikrine doğru bir gidiş.</span></p>
<p class="calibre1"><span class="font">Odanın sonunda-ister ölü ister diri olsun bedenlerin hangi yönde yatacağına dair en ufak bir soru işareti yok- kaya içbükey ve üzerine bir insan eli, istiridye kabuğu gibi, dışa doğru genişleyen dilimler oymuş.</span></p>
<p class="calibre1"><span class="font">Küçük bir köpeğin boyundan daha yüksek olmayan girişin yanında, kayanın doğal perdesindeki kıvrımlara benzeyen bir çıkıntı var ve bir insan eli bunu düzeltip yuvarlamış, sütun formuna yaklaşmış ama tam ulaşamamış.</span></p>
<p class="calibre1"><span class="font">Bütün </span><span class="font1">domus de janas</span><span class="font"> oyukları doğuya bakar. İçeriden güneşin doğuşunu görebilirsiniz.</span></p>
<p class="calibre1"><span class="font">Gramsci, 193 l’de hapishaneden yazdığı bir mektupta, hapiste olduğu için küçüğünü hiç göremediği iki çocuğuna bir hikâye yazmış. Küçük bir oğlan süt bardağını yatağın yanında yerde bırakarak uykuya dalmış. Bir fare sütü içmiş ve çocuk uyanıp bardağı boş görünce ağlamaya başlamış. Bunun üzerine fare biraz süt istemek için keçiye gitmiş. Keçinin sütü yokmuş, ot bulamamış. Faretarlayagit-miş ama kuraklıktan tarlada hiç ot yokmuş. Fare su bulmak için ku-yuyagitmiş ama kuyuya bakım yapılmadığı için içinde su yokmuş. Bunun üzerine fare duvarcıya gitmiş ama duvarcıdakuyuya uygun taş yokmuş. Sonra fare dağa gitmiş ama dağ onu dinlememiş, ağaçlarını kaybettiği için iskelet gibi görünüyormuş. (Geçtiğimiz yüzyıl boyunca Sardinya’nın ormanları, İtalya’nın anakarasında demiryolu traversi yapmak üzere aşırı bir şekilde kesilmiştir.) Taşlarını verirsen, demiş fare dağa, çocuk büyüdüğünde, yamaçlarına kestane ve çam ağaçları dikecek. Bunun üzerine dağ, taşlarından vermeye razı olmuş. Sonra oğlanın içinde yıkanacak kadar çok sütü olmuş! Büyüdüğünde dağı ağaçlandırmış, erozyon durmuş ve toprak bereketlenmiş.</span></p>
<p class="calibre1"><span class="font">Not: Ghilarza kasabasında, Gramsci’nin gittiği okulun yanında küçük bir Gramsci Müzesi var. Fotoğraflar. Kitaplar. Bir-iki mektup. Cam bir vitrinin içinde, yuvarlanmış taştan, greyfurt büyüklüğünde iki ağırlık. Antonio küçükken, sırtındaki şekil bozukluğunu düzeltmek ve omuzlarını güçlendirmek için her gün bu taşlarla idman yaparmış.</span></p>
<div class="calibre4"><img src="../Images/main-53.png" alt="" class="calibre66"/>
<p class="calibre1"><span class="font">GOYA, BİR KÖPEK, 1819-1823</span></p>
</div>
<p class="calibre1"><a id="bookmark2"><sup class="calibre28"></sup></a><a href="../Text/dunyanin.xhtml#footnote1">1</a></p>
<p class="calibre1"><span class="font"> Biraz tartışma yaratsa da içlerinde en özgün olanlardan biri Wilhelm Fran-ger'ın yazdığı </span><span class="font1">Millennium of Hieronymus Bosch</span><span class="font7"> kitabıdır (Faber&amp; Faber).</span></p>
<p class="calibre1"><a id="bookmark3"><sup class="calibre28"></sup></a><a href="../Text/dunyanin.xhtml#footnote2">2</a></p>
<p class="calibre1"><span class="font"> Bu mektup 1997'nin ağustos ayında bütün dünya basınında, hatta Paris’te basılan Le Monde Diplomatigue'te bile yayımlanmıştır.</span></p>
<p class="calibre1"><a id="bookmark4"><sup class="calibre28"></sup></a><a href="../Text/dunyanin.xhtml#footnote3">3</a></p>
<p class="calibre1"><span class="font"> Esperan, Roma, 1980. 150</span></p>
</body>
</html>
