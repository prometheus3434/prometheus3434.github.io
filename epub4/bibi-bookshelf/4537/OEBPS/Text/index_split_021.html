<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_"> </p>

  <p class="block_"> </p>

  <p class="block_"> </p>

  <h1 class="block_11">Hemingford County, Minnesota, 1930</h1>

  <p class="block_"> </p>

  <p class="block_"> </p>

  <p class="block_"> </p>

  <p class="block_9">Yaklaşık yanıtı saat sonra, Bay Sorenson asfaltsız bir yola saptı. Yoldan kalkan tozlar ön ve yan camları kaplıyordu.</p>

  <p class="block_9">Tarlaları ve huş ağaçlarıyla dolu bir koruyu geride bıraktıktan sonra, hâlâ buzla kaplı olan bulanık bir akarsuyun üzerindeki yıkık dökük bir köprüden geçtik. Ardından iki yanında çam ağaçları dizili olan engebeli, toprak bir yola girdik. Bay Sorenson’ın elindeki bir kartta adrese benzer bir şeyler yazılıydı.</p>

  <p class="block_9">Kamyoneti yavaşlatarak durdurdu ve geri dönüp köprüye doğru baktı. Sonra ön camı kaplayan tozların arasından, ilerideki ağaçlara baktı. “Nerede bu kahrolası tabela?” diye mırıldandı kendi kendine. Ayağını gaz pedalına basıp yavaşça ilerlemeye başladı.</p>

  <p class="block_9">Bir sopaya bağlanmış olan soluk, kırmızı bir bezi işaret ettim. Yabani otlarla kaplanmış yol, bir araba yoluymuş gibi görünüyordu.</p>

  <p class="block_9">“Bu yol olmalı,” dedi Bay Sorenson.</p>

  <p class="block_9">Yol boyunca ilerlerken sivri dallar arabanın iki yanına sürtüyordu.</p>

  <p class="block_9">Yaklaşık elli metre sonra, karşımıza ahşap, boyasız bir ev -daha doğrusu bir kulübe- çıktı. Bel vermiş ön verandası hurdalarla doluydu. Evin önündeki çimensiz alanda emekleyen bir bebek, keçe gibi siyah tüyleri olan bir köpeğin üzerine tırmanmaya çalışıyordu. Yaklaşık altı yaşlarında, kısacık saçlı bir erkek çocuğu, elindeki çomakla toprağı kurcalıyordu. Çocuk öyle sıskaydı ki kırış kırış, yaşlı bir adama benziyordu.</p>

  <p class="block_9">Soğuğa rağmen ikisinin de ayakları çıplaktı.</p>

  <p class="block_9">Hay Sorenson kamyoneti çocuklardan mümkün olduğunca uzağa park etti. Onun ardından ben de aşağı indim.</p>

  <p class="block_9">“Merhaba, evlat,” dedi Hay Sorenson.</p>

  <p class="block_9">Çocuk cevap vermeksizin boş boş baktı.</p>

  <p class="block_9">“Annen evde mi?”</p>

  <p class="block_9">“Kim soruyor?” dedi çocuk.</p>

  <p class="block_9">Hay Sorenson gülümsedi. “Anneniz size yeni bir kız kardeşinizin olacağını söylemiş miydi?”</p>

  <p class="block_9">“Hayır.”</p>

  <p class="block_9">“Pekâlâ, bizi bekliyor olmalı. Git ve ona burada olduğumuzu haber ver.”</p>

  <p class="block_9">Çocuk elindeki sopayı toprağa batırdı. “Uyuyor. Onu rahatsız edemem.”</p>

  <p class="block_9">“Gidip uyandır. Belki geleceğimizi unutmuştur.”</p>

  <p class="block_9">Çocuk sopayla toprağın üzerine bir daire çizdi.</p>

  <p class="block_9">“Ona Çocuk Esirgeme Kurumu’ndan Hay Sorenson’ın geldiğini söyle.”</p>

  <p class="block_9">Çocuk başını iki yana salladı. “Dayak yemek istemiyorum.”</p>

  <p class="block_9">“Annen seni dövmeyecek, evlat! Burada olduğumu öğrenince sevinecek.”</p>

  <p class="block_9">Çocuğun bir yere gitmeyeceği anlaşılınca, Bay Sorenson ellerini ovuşturarak onu takip etmemi işaret etti. Sonra da verandanın gıcırdayan merdivenlerini yavaşça çıkmaya başladı.</p>

  <p class="block_9">İçeride neyle karşılaşabileceğinden endişeleniyor gibi görünüyordu.</p>

  <p class="block_9">Ben de öyleydim.</p>

  <p class="block_9">Bay Sorenson kapıyı sertçe tıklatınca, kapı kendiliğinden açılıverdi. Kapı kulpunun olması gerektiği yerde bir delik vardı.</p>

  <p class="block_9">Beni de peşine takarak loş odaya adım attı.</p>

  <p class="block_9">Ön oda neredeyse bomboştu. İçerisi bir mağara gibi kokuyordu.</p>

  <p class="block_9">Yerler pürüzlü, cilasız tahtalarla kaplıydı. Bazı yerlerden, tahtaların altındaki zemini rahatlıkla görebiliyordum. Kir içindeki üç pencereden birinin sağ üst köşesinde büyük bir delik vardı. Bir diğeri ise örümceğe benzer çatlaklarla kaplıydı. İki sandalyenin arasında tahta bir sandık duruyordu. Kir içindeki sandalyelerin dikişleri açılmış ve döşeme dolguları dışarı çıkmıştı.</p>

  <p class="block_9">Odada eski püskü, sarı bir de kanepe vardı. Sol tarafta karanlık bir koridor, tam karşıda da bir mutfak görünüyordu.</p>

  <p class="block_9">“Bayan Grote? Merhaba?” diye seslendi Bay Sorenson.</p>

  <p class="block_9">Ancak cevap veren yoktu. “Onu bulmak için yatak odasına girmeyeceğimden eminim,” diye mırıldandı Bay Sorenson.</p>

  <p class="block_9">“Bayan Grote?” dedi tekrar daha yüksek sesle.</p>

  <p class="block_9">Belli belirsizce duyulan ayak seslerinin ardından, koridorda üç yaşlarında bir kız çocuğu belirdi. Üzerinde kirli, pembe bir elbise vardı.</p>

  <p class="block_9">“Hey, merhaba, küçük kız!” dedi Bay Sorenson çömelerek.</p>

  <p class="block_9">“Annen içeride mi?”</p>

  <p class="block_9">“Uyuyorduk.”</p>

  <p class="block_9">“Ağabeyin de öyle söyledi. Annen hâlâ uyuyor mu, peki?”</p>

  <p class="block_9">Koridordan gelen sert bir ses ikimizi de ürküttü: “Ne istiyorsunuz?”</p>

  <p class="block_9">Bay Sorenson yavaşça ayağa kalktı. Karanlık koridordan solgun bir yüzü, uzun, kahverengi saçları olan bir kadın çıktı.</p>

  <p class="block_9">Gözleri şişmiş, dudakları çatlamıştı. Üzerindeki gecelik o kadar inceydi ki kumaşın üzerinden göğüs uçlarının koyu renk halkalarını görebiliyordum.</p>

  <p class="block_9">Küçük kız bir kedi gibi sokulduğu annesinin bacağına sarıldı.</p>

  <p class="block_9">“Ben Çocuk Esirgeme Kurumu’ndan Chester Sorenson.</p>

  <p class="block_9">Siz Bayan Grote olmalısınız. Rahatsız ettiğim için üzgünüm, bayan, ama bana geleceğimizden haberiniz olduğu söylenmişti.</p>

  <p class="block_9">Bir kız çocuğu istemiştiniz, değil mi?”</p>

  <p class="block_9">Kadın gözlerini ovuşturdu. “Bugün günlerden ne?”</p>

  <p class="block_9">“Cuma, nisanın dördü, bayan.”</p>

  <p class="block_9">Kadın öksürdü. Sonra iki büklüm olarak, avucunun içine daha sert bir şekilde öksürmeye başladı.</p>

  <p class="block_9">“Oturmak ister misiniz?” Bay Sorenson onu dirseğinden tutarak sandalyeye oturttu. “Bay Grote evde mi?”</p>

  <p class="block_9">Kadın başını iki yana salladı.</p>

  <p class="block_9">“Peki, gelmesi uzun sürer mi?”</p>

  <p class="block_9">Bu kez bilmiyorum dercesine omuzlarını yukarı kaldırdı.</p>

  <p class="block_9">“Saat kaçta işten çıkar?” diye üsteledi Bay Sorenson.</p>

  <p class="block_9">“Artık işe gitmiyor. Marketteki işini geçen hafta kaybetti.”</p>

  <p class="block_9">Kadın sanki bir şeyini kaybetmiş gibi etrafına bakındı. Ardından, “Buraya gel, Mabel,” dedi. Geldiğimizden beri gözünü üzerimizden ayırmayan küçük kız, annesinin yanına sokuldu.</p>

  <p class="block_9">“Gidip Gerard Junior’ı kontrol et. Nerede bu Harold?”</p>

  <p class="block_9">“Dışarıdaki çocuğu mu diyorsunuz?” diye sordu Bay Sorenson.</p>

  <p class="block_9">“Bebeğe göz kulak oluyor muydu? Ona öyle yapmasını söylemiştim.”</p>

  <p class="block_9">“İkisi de dışarıda,” dedi Bay Sorenson. Ses tonu her ne kadar ifadesiz olsa da, bunu onaylamadığını anlayabiliyordum.</p>

  <p class="block_9">Bayan Grote dudağını ısırdı. Hâlâ bana tek kelime etmemişti.</p>

  <p class="block_9">Benim olduğum tarafa neredeyse bakmıyordu bile.</p>

  <p class="block_9">“Çok yorgunum,” dedi kendi kendine.</p>

  <p class="block_9">“Eminim öylesinizdir, bayan.” Bay Sorenson’ın buradan çıkıp gitmek için can attığı belli oluyordu. “Sanırım bu kimsesiz kızı da bu yüzden istediniz. Dorothy. Evraklarında çocuk bakmak konusunda deneyimli olduğu yazıyor. Yani size yardımcı olabilir.”</p>

  <p class="block_9">Bayan Grote başını olumlu anlamda salladı. Dikkatini toplayamıyor gibi görünüyordu. “Ancak onlar uyuduğu zaman uyuyabiliyorum,” diye mırıldandı. “Sadece o zaman biraz dinlenebiliyorum. ”</p>

  <p class="block_9">“Eminim öyledir.”</p>

  <p class="block_9">Bayan Grote elleriyle yüzünü kapadı. Sonra tel tel olmuş saçlarını kulaklarının arkasına atarak, çenesiyle beni işaret etti. “Kız bu, öyle mi?”</p>

  <p class="block_9">“Evet, bayan. Adı Dorothy. Ailenizin bir parçası olmak için geldi. Siz onun bakımını üstleneceksiniz, o da karşılığında size yardım edecek.”</p>

  <p class="block_9">Bayan Grote donuk bakışlarıyla yüzüme odaklandı. “Kaç yaşında?”</p>

  <p class="block_9">“Dokuz.”</p>

  <p class="block_9">“Yeterince çocuğum var. İhtiyacım olan şey, bana yardımcı olabilecek biri.”</p>

  <p class="block_9">“Anlaşmamızın bir parçası da bu,” dedi Bay Sorenson. “Siz Dorothy’yi doyurup giydirecek ve okula göndereceksiniz.</p>

  <p class="block_9">O da size ev işlerinde yardımcı olacak.” Cebinden çıkardığı gözlüğü taktıktan sonra, bir başka cebinden çıkardığı kâğıtta yazanlara göz gezdirdi. “Gördüğüm kadarıyla altı kilometre ötede bir okul var. Buraya dört kilometre uzaklıktaki posta yolundan da binebileceği bir servis geçiyor,” diyerek gözlüğünü çıkardı. “Dorothy’nin okula gitmesi gerek, Bayan Grote. Bu kurala sadık kalmayı kabul ediyor musunuz?”</p>

  <p class="block_9">Bayan Grote kollarını göğsünde kavuşturdu. Bir an için sanki kabul etmeyecekmiş gibi göründü. Belki de burada kalmak zorunda kalmayacaktım!</p>

  <p class="block_9">Tam o sırada kapı gıcırdayarak açıldı. Kapıya baktığımızda uzun boylu, zayıf, koyu renk saçları olan bir adamla karşılaştık.</p>

  <p class="block_9">Üzerinde kirli bir tulum vardı ve kareli gömleğinin kollarını yukarı sıvamıştı. “Çocuk istese de istemese de okula gidecek,” dedi. “Bunu garanti ederim.”</p>

  <p class="block_9">Bay Sorenson adamın yanına giderek elini uzattı. “Siz Gerald Grote olmalısınız. Ben Chester Sorenson. Ve bu da Dorothy.”</p>

  <p class="block_9">“Memnun oldum,” diyerek Bay Sorenson’ın elini sıktı adam. Bana bakarak başını olumlu anlamda salladı. “O burada gayet iyi olacak.”</p>

  <p class="block_9">“Pekâlâ, öyleyse,” dedi Bay Sorenson, ferahladığı her halinden belliydi. “Haydi, şu işi resmileştirelim.”</p>

  <p class="block_9">Evrak işleri uzun sürmemişti. Sadece birkaç dakika sonra, Bay Sorenson kamyonetteki valizimi getirdi ve tekrar kamyonetine döndü. Kucağımda ağlayıp sızlayan bebek Nettie ile birlikte, çatlamış pencereden Bay Sorenson’ın uzaklaşmasını seyrettim.</p>

  <p class="block_"> </p>

  <p class="block_8" id="calibre_pb_21"> </p>
</body>
</html>
