<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_"> </p>

  <p class="block_"> </p>

  <p class="block_"> </p>

  <h1 class="block_11">Hemingford, Minnesota, 1930</h1>

  <p class="block_"> </p>

  <p class="block_"> </p>

  <p class="block_"> </p>

  <p class="block_9">Okuldan sonra Bayan Larsen’ı almaya gelen adam, beni görünce kaşlarını havaya kaldırarak şaşkınlığını belli etse de hiçbir şey söylemedi.</p>

  <p class="block_9">“Bay Yates, bu Dorothy,” dedi Bayan Larsen. Bay Yates dikiz aynasından bakarak başıyla beni selamladı. “Dorothy, Bay Yates ev sahibem Bayan Murphy için çalışıyor. Ayrıca ben araba kullanamadığım için beni her gün okula bırakacak kadar da kibar biri.”</p>

  <p class="block_9">“Benim için bir zevk, bayan,” dedi Bay Yates. Pembeleşen kulaklarına bakarak doğruyu söylediğini görebiliyordum. Hemingford, Albans’tan çok daha büyüktü. Bay Yates anayolda yavaşça ilerlerken, ben de etrafa göz gezdiriyordum. Imperial Tiyatro Binası (afişinde ŞÎMDİ FİLMLER, ŞARKILAR VE DANSLARLA BİRLİKTE yazıyordu). Walla’nın Eğlence ve Dinlenme Salonu (vitrin camında BİLARDO, SÜS HAVUZU, ŞEKERLEME, TÜTÜN yazan bir ilan vardı). Farmers Devlet Bankası, Shindler’in Hırdavat Dükkânı ve Nielsenlar Alışveriş Merkezi - YİYECEK VE GİYECEK ve AKLİNIZA GELEN HER ŞEY.</p>

  <p class="block_9">Bay Yates, şehir merkezinden birkaç blok uzaklıktaki açık mavi bir binanın önünde durdu. Victoria tarzı binanın etrafı verandayla çevriliydi. Ön kapısında HEMINGFORD GENÇ BAYAN YURDU yazan oval bir levha asılıydı.</p>

  <p class="block_9">Bayan Larsen içeri girerken kapıdaki çan çınladı. Beni içeri aldıktan sonra parmağını dudaklarını götürerek, “Biraz burada bekle,” diye fısıldadı. Eldivenlerini ve boynuna sardığı atkısını çıkarıp, koridorun sonundaki bir kapıdan içeri girdi.</p>

  <p class="block_9">Şarap rengi duvar kâğıtları, büyük, altın yaldız çerçeveli bir aynası ve koyu renk, süslü oymalı bir konsolu olan antre gayet resmi görünüyordu. Etrafa biraz göz gezdirdikten sonra at kılından yapılmış tek kişilik bir koltuğa iliştim. Köşedeki gösterişli, büyük, ayaklı duvar saati gürültülü bir şekilde çalışıyordu.</p>

  <p class="block_9">Saat başını vurmasıyla birlikte irkilerek hafifçe yerimden sıçradım.</p>

  <p class="block_9">Bayan Larsen birkaç dakika sona döndü. “Ev sahibem, Bayan Murphy, seninle tanışmak istiyor,” dedi. “Ona içinde bulunduğun zor durumdan bahsettim. Seni buraya getirmemin sebebini açıklamam gerektiğini hissettim. Umarım sorun değildir.”</p>

  <p class="block_9">“Evet, elbette.”</p>

  <p class="block_9">“Sadece kendin gibi davran, Dorothy,” dedi Bayan Larsen.</p>

  <p class="block_9">“Pekâlâ, öyleyse. Bu taraftan.”</p>

  <p class="block_9">Bayan Larsen ile birlikte koridorun sonundaki salona girdim.</p>

  <p class="block_9">Yanan şöminenin yanındaki pembe, kadife koltukta tombul, iri göğüslü, gri saçlı bir kadın oturuyordu. Burnunun kenarlarında bir kukla gibi iki uzun çizgi uzanıyordu. “Pekâlâ, evlat, anlaşılan oldukça zor zamanlar geçirmişsin,” diyerek karşısındaki çiçek desenli berjer koltuklardan birine oturmamı işaret etti.</p>

  <p class="block_9">Ben oturduktan sonra Bayan Larsen da diğer koltuğa oturarak bana endişeli bir şekilde gülümsedi.</p>

  <p class="block_9">“Evet, bayan,” dedim Bayan Murphy’ye.</p>

  <p class="block_9">“Ah… İrlandalısın, değil mi?”</p>

  <p class="block_9">“Evet, efendim.”</p>

  <p class="block_9">Bayan Murphy’nin yüzü aniden parladı. “Ben de öyle düşünmüştüm!</p>

  <p class="block_9">Birkaç yıl önce burada saçları seninkinden de kırmızı Polonyalı bir kız kalmıştı. Buralarda çok bulunmasalar da, İskoçlar da var, tabii. Bu arada ben de İrlandalıyım,” diye ekledi. “Buraya tıpkı senin gibi küçük bir kızken geldim.</p>

  <p class="block_9">Ailem Enniscorthy’den. Ya seninkiler?”</p>

  <p class="block_9">“Kinvara. Galway’den.”</p>

  <p class="block_9">“Sahi mi? Orayı biliyorum! Kuzenim Kinvaralı bir kızla evlenmişti. Sweeneyleri tanır mısın?”</p>

  <p class="block_9">Sweeney ismini hiç duymamıştım, yine de evet dercesine başımı salladım.</p>

  <p class="block_9">“Pekâlâ,” dedi Bayan Murphy, memnun olmuşa benziyordu.</p>

  <p class="block_9">“Soyadın ne?”</p>

  <p class="block_9">“Power.”</p>

  <p class="block_9">“Ve sana… Dorothy ismini verdiler, öyle mi?”</p>

  <p class="block_9">“Hayır, Niamh. İsmimi buradaki ilk ailem değiştirmişti.” İki evden birden atıldığımı itiraf ettiğimi fark edince yüzüm kızardı.</p>

  <p class="block_9">Fakat Bayan Murphy bunu fark etmiş ya da önemsiyormuş gibi görünmüyordu. “Tam tahmin ettiğim gibi! Dorothy bir İrlandalı ismi değildir.” Bana doğru eğilerek kolyemi inceledi.</p>

  <p class="block_9">“Bir <i class="calibre1">claddagh.</i> Uzun zamandır bunlardan birini görmemiştim.</p>

  <p class="block_9">Evinden mi getirdin?”</p>

  <p class="block_9">Başımı sallayarak onayladım. “Büyükannem vermişti.”</p>

  <p class="block_9">“Evet, bak kolyesini nasıl da koruyor,” dedi Bayan Murphy, Bayan Larsen’a.</p>

  <p class="block_9">Bayan Murphy bunu söyleyene dek kolyeyi sımsıkı tuttuğumu fark etmemiştim. <i class="calibre1">“Öyle yapmak istememiştim</i>…”</p>

  <p class="block_9">“Ah, evlat, sorun değil,” diyerek hafifçe dizime vurdu Bayan Murphy. “Artık sana aileni hatırlatan tek şey bu, değil mi?”</p>

  <p class="block_9">Bayan Murphy dikkatini masadaki gül desenli çay servisi takımına yönelttiğinde, Bayan Larsen bana bir göz kıptı.</p>

  <p class="block_9">Sanırım Bayan Murphy’nin bana bu kadar çabuk ısınmasına ikimiz de şaşırmıştık.</p>

  <p class="block_"> </p>

  <p class="block_9">***</p>

  <p class="block_"> </p>

  <p class="block_9">Bayan Larsen’ın küçücük odası düzenli ve ışıl ışıldı. Tek kişilik bir yatak, meşe ağacından yapılma uzun bir şifonyer, üzerinde pirinç bir lamba olan çam ağacından yapılmış minik bir çalışma masası, odaya zar zor sığınıştı. Yatak örtüsü düzenli bir şekilde yatağın köşelerine sokuşturulmuştu. Yastık kılıfı beyaz ve tertemizdi. Duvarlarda pek çok suluboya çiçek resimleri asılıydı. Şifonyerin üzerindeki altın yaldızlı bir çerçevede ise sert bakışlı bir çifte ait, siyah-beyaz bir fotoğraf vardı.</p>

  <p class="block_9">“Bunlar anne ve babanız mı?” diye sordum fotoğrafa yakından bakarak. Sandalyede oturan kadının arkasında koyu renk takım elbiseli, bıyıklı bir adam dimdik duruyordu. Kadın sade, siyah bir elbise giymişti ve Bayan Larsen’ın adeta aynısıydı, sadece biraz daha sert görünümlüydü.</p>

  <p class="block_9">“Evet,” dedi Bayan Larsen, fotoğrafa yakından bakmak için yanıma gelerek. “Artık ikisi de hayatta değil, dolayısıyla ben de öksüz ve yetim oluyorum, sanırım,” diye ekledi.</p>

  <p class="block_9">“Aslında ben öksüz değilim,” dedim.</p>

  <p class="block_9">“Öyle mi?”</p>

  <p class="block_9">“En azından olup olmadığımı bilmiyorum. Bir yangın çıktı ve annem hastaneye kaldırıldı. Onu bir daha görmedim.”</p>

  <p class="block_9">“Yani hayatta olabileceğini düşünüyorsun?”</p>

  <p class="block_9">Başımı sallayarak onayladım.</p>

  <p class="block_9">“Onu bulmak ister miydin?”</p>

  <p class="block_9">Bay Schatzman’ın yangın sonrası annem hakkında dediklerini düşündüm. Onun delirdiğini, çocuklarını kaybettikten sonra aklını kaçırdığını söylemişti. “Onu bir akıl hastanesine yatırmışlardı. Annem… iyi değildi. Yangından önce bile.” İlk kez birine bunları itiraf ediyordum. Kelimeler dudaklarımdan döküldükçe rahatladığımı fark ettim.</p>

  <p class="block_9">“Ah, Dorothy,” diyerek bir iç çekti Bayan Larsen. “Gencecik ömründe çok fazla şey yaşadın, öyle değil mi?”</p>

  <p class="block_9">Saat altıda yemek odasına indiğimizde, gördüğüm manzara karşısında afallamıştım; masanın tam ortasında duran bir dana eti, kızarmış patatesler, tereyağlı Brüksel lahanası ve bir sepet dolusu ekmek. Kenarları gümüş renkli, gerçek porselen tabaklar, mor çiçek motifleriyle süslüydü. Bayramları saymazsak, İrlanda’da bile böyle bir masa görmemiştim. Kaldı ki bu sıradan bir salı günüydü. Bayan Murphy ve beş pansiyoner, sandalyelerin arkasında bekliyorlardı. Bayan Larsen’ın yanındaki boş sandalyeye yerleştim.</p>

  <p class="block_9">“Bayanlar,” dedi Bayan Murphy, masanın başına geçerek.</p>

  <p class="block_9">“Bu, Galway şehrinden Bayan Niamh Power. Buraya New York’tan geliyor. Minnesota’ya bir tren yolcusu olarak gelmiş.</p>

  <p class="block_9">Gazetelerde okumuşsunuzdur. Birkaç gün bizimle kalacak.</p>

  <p class="block_9">Onu iyi ağırlamak için elimizden geleni yapalım.”</p>

  <p class="block_9">Diğer pansiyonerlerin hepsi yirmili yaşlardaydı. Biri Nielsenların Alışveriş Merkezi’nde kasiyerlik yapıyor, biri bir pastanede, bir diğeri de <i class="calibre1">Hemingford Ledger’</i> da resepsiyonist olarak çalışıyordu. Bayan Murphy’nin bakışları altında hepsi gayet nazikti. Bir ayakkabıcıda tezgâhtarlık yapan bir deri bir kemik, suratsız Bayan Grund bile. “Çocuklara pek alışkın değil,” diye fısıldamıştı Bayan Larsen, Bayan Grund masanın diğer tarafından bana buz gibi bir bakış fırlattıktan sonra.</p>

  <p class="block_9">Gördüğüm kadarıyla bu kadınlar Bayan Murphy’den biraz çekiniyorlardı. Yemek boyunca Bayan Murphy’nin aksi biri olabildiğini, çabuk öfkelendiğini ve otoriter biri olmaktan hoşlandığını fark etmiştim. Biri kendininkiyle zıt bir fikir ortaya attığında, Bayan Murphy gruptakilere göz gezdiriyor ve kendine müttefik topluyordu. Ama bana karşı gayet sevecendi.</p>

  <p class="block_9">Bir önceki gece okulun soğuk odunluğunda uyumaya çalışmıştım.</p>

  <p class="block_9">Ondan önceki gece de üç çocukla paylaştığım leş kokulu bir odada, kirli bir döşeğin üzerindeydim. Ama bu gece kendi odam vardı. Bembeyaz çarşafı ve tertemiz iki örtüsü olan bir yatakta yatacaktım. Bayan Murphy iyi geceler dilemeye geldiğinde bana bir gecelik, iç çamaşırı, havlu, el bezi ve bir de diş fırçası vererek koridorun sonundaki banyoyu gösterdi. Banyoda sıcak su, sifonu olan bir tuvalet ve büyük, porselen bir küvet vardı. Bayan Murphy küveti doldurmamı ve içeride dilediğim kadar kalmamı, diğerlerinin öbür tuvaleti kullanabileceklerini söyledi.</p>

  <p class="block_9">Bayan Murphy banyodan çıktığında aynadaki yansımama baktım. Minnesota’ya geldiğimden beri kendimi ilk kez tek parça, lekesiz, sağlam bir aynada görüyordum. Aynadan bana bakan kızı neredeyse tanıyamamıştım. Son derece zayıf ve solgundu. Bakışları donuktu. Elmacık kemikleri çıkık, koyu kırmızı saçları keçe gibiydi. Rüzgâr yüzünden yanakları çatlamış, burnunun kenarları kızarmıştı. Dudakları kabuk bağlamıştı ve kazağı kir içindeydi. Ben yutkunduğumda o da yutkundu. Boğazım acıyordu, hastalanıyor olmalıydım.</p>

  <p class="block_9">Sıcak su dolu küvette gözlerimi kapattığımda, bir bulutun içinde yüzüyor gibi hissettim.</p>

  <p class="block_9">Temizlenip kurulandıktan sonra yeni geceliğimi giyerek odama döndüm ve kapıyı kapatıp kilitledim. Ardından sırtımı kapıya yaslayarak bu hissin tadını çıkardım. Daha önce hiç kendime ait bir odam olmamıştı. Ne İrlanda’da, ne Elizabeth Caddesi’nde, ne Çocuk Esirgeme Kurumu’nda, ne Byrnelerin koridorunda, ne de Grotelerde. Yatağın kenarlarına sıkıca sokuşturulmuş örtüyü açıp, tertemiz çarşafların arasına kaydım.</p>

  <p class="block_9">Pamuklu kılıfı mis gibi sabun kokan yastık bile, benim için hayret edilesi bir mucizeydi. Işığı söndürmeksizin sırtüstü yatarak beyaz duvar kâğıdındaki minik, kırmızı-beyaz çiçek motiflerine, bembeyaz tavana, meşe ağacından yapılma şifonyere ve onun beyaz kulplarına göz gezdirdim. Ardından yerdeki sarmal kilime ve cilalı ahşap zemine baktım. Sonra ışığı kapatıp karanlıkta yatmaya devam ettim. Gözlerim karanlığa alıştıkça odadaki eşyaları seçebiliyordum. Lamba. Şifonyer.</p>

  <p class="block_9">Yatak çerçevesi. Botlarım. Bir yıldan uzun bir süre önce o trenden inip Minnesota’ya adım attığımdan beri, kendimi ilk kez güvende hissediyordum.</p>

  <p class="block_9">Sonraki hafta boyunca yatağımdan bile kalkamadım. Beni muayene etmeye gelen beyaz saçlı doktor, göğsüme soğuk bir stetoskop dayayıp bir süre dikkatlice dinledikten sonra zatürree olduğumu söyledi. Günlerce ateşler içinde, battaniyem örtülü ve perdelerim çekili bir halde yattım. Bayan Murphy’nin beni duyabilmesi için odamın kapısı açık duruyordu. Şifonyerin üzerine minik, gümüş bir çan bırakmış, herhangi bir ihtiyacım olursa onu sallamamı söylemişti. “Alt kattayım,” demişti. “Hemen gelirim.” Ve gün boyunca oradan oraya koşturup yapması gereken şeyler ya da kızlardan birinin -hepsi çalışan kadınlar olmasına rağmen, Bayan Murphy onlara ‘kızlar’ diyordu- yatağını yapmaması, bulaşıklarını lavaboda bırakması ya da salonda bıraktığı çay takımını mutfağa taşımayı unutması hakkında söylenip dururken, zili çaldığım anda ilgilendiği her şeyi bir kenara bırakıp yanıma koşuyordu.</p>

  <p class="block_9">İlk birkaç günü uykuyla uyanıklık arasında geçirdim. Gözlerimi perdelerden içeri süzülen yumuşak günışığına, sonra da karanlık bir odaya açıyordum. Bana su içirmeye çalışan Bayan Murphy’nin ılık nefesini yüzümde, iri gövdesinin sıcaklığını omzumda hissediyordum. Saatler sonra başıma özenle katlanmış, soğuk bir bez koyan Bayan Larsen’ı görüyordum.</p>

  <p class="block_9">Bayan Murphy bana havuç, kereviz ve patatesle dolu bir kâse tavuk çorbası içiriyordu.</p>

  <p class="block_9">Ateşimin yükseldiği ve bilincimin yerinde olduğu anlarda rüya gördüğümü sanıyordum. Gerçekten bu temiz odada, bu sıcak yatağın içinde miydim? Gerçekten benimle ilgilenen bilileri mi vardı?</p>

  <p class="block_9">Yeni bir günün sabahına uyandığımda, daha farklı hissediyordum.</p>

  <p class="block_9">Bayan Murphy ateşimi ölçtüğünde otuz sekiz derecenin altına düştüğünü gördü. Perdeleri açarak, “Bak, neler kaçırdın,” dedi. Yerimden doğrularak dışarı baktım. Pamuk gibi uçuşan karlar her yeri bir battaniye gibi örtmüştü ve yağmaya devam ediyordu. Gökyüzü, ağaçlar, arabalar, kaldırımlar, bitişikteki ev, kısacası her yer bembeyazdı. Benim uyanışım da en az bu manzara kadar büyük bir değişimdi. Benim de üzerim örtülmüş, sert taraflarım karanlığa gömülmüştü.</p>

  <p class="block_9">Bayan Murphy yanımda hiçbir şey getirmediğimi öğrendiğinde, benim için giysiler toplamaya koyuldu. Koridorda, pansiyonerlerin bıraktığı giysilerle dolu büyük bir sandık vardı. Sandığın içinden gömlekler, çoraplar, elbiseler, kazaklar, etekler, hatta birkaç çift ayakkabı bile çıkmıştı. Bayan Murphy, kıyafetleri denemem için geniş odasındaki çift kişilik yatağın üzerine serdi.</p>

  <p class="block_9">Neredeyse hepsi benim için fazla büyüktü, ama içlerinden birkaçı işime yarayabilirdi; üzerinde beyaz çiçek işlemeleri olan gök mavisi bir hırka, inci düğmeli, kahverengi bir elbise, birkaç çift çorap ve bir çift de ayakkabı. “Jenny Early,” dedi Bayan Murphy san, çiçekli bir elbiseyi eline alarak. “Çok iyi ve tatlı bir kızdı. Ama hamile olduğunu fark edince…” Bayan Murphy, başını iki yana sallayan Bayan Larsen’a baktı.</p>

  <p class="block_9">“Köprünün altından çok sular aktı. Jenny’nin güzel bir evlilik yaptığını ve sağlıklı bir oğlu olduğunu duydum. Dolayısıyla sonu iyi biten her şey iyidir.”</p>

  <p class="block_9">Sağlığım iyiye gittikçe endişelenmeye başlıyordum. Bu güzel günler uzun sürmeyecekti. Buradan gönderilecektim.</p>

  <p class="block_9">Bu yılın üstesinden gelmiştim, çünkü gelmek zorundaydım, çünkü başka bir seçeneğim yoktu. Ama şimdi rahat ve güvende olmayı tatmışken nasıl geriye dönebilirdim? Bütün bu düşünceler beni ümitsizliğe sürüklüyordu. Bu yüzden düşünmemek istiyor, kendimi düşünmemeye zorluyordum.</p>

  <p class="block_8" id="calibre_pb_29"> </p>
</body>
</html>
