<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_"> </p>

  <p class="block_"> </p>

  <p class="block_"> </p>

  <h1 class="block_11">Albans, Minnesota, 1929</h1>

  <p class="block_"> </p>

  <p class="block_"> </p>

  <p class="block_"> </p>

  <p class="block_9">Pazartesi sabahı erkenden kalktım. Bay ve Bayan Byrne uyanmadan önce mutfak lavabosunda yüzümü yıkadım.</p>

  <p class="block_9">Dikiş odasındaki artık kumaşlar arasından bulduğum iki kurdeleyi özenle ördüğüm saçlarıma bağladım. Ardından pazar günü yıkadıktan sonra kurumaları için bir ağaç dalına astığım en temiz elbisemle önlüğümü giydim.</p>

  <p class="block_9">Kahvaltıda -topak topak olmuş, şekersiz yulaf ezmesi okula nasıl ve saat kaçta gideceğimi sorduğumda, Bayan Byrne önce kocasına, sonra tekrar bana baktı. Koyu renk, desenli şalını sıkıca omuzlarına sardı. “Dorothy, Bay Byrne ve ben okula gitmek için hazır olmadığını hissediyoruz.”</p>

  <p class="block_9">Ağzımdaki yulafın tadı, donmuş hayvan yağı gibiydi.</p>

  <p class="block_9">Ayakkabılarını bağlamak için eğilen Bay Byrne’ye baktım.</p>

  <p class="block_9">Kıvır kıvır bukleleri alnına düşerek yüzünü gizlemişti.</p>

  <p class="block_9">“Ne demek istiyorsunuz?” diye sordum. “Çocuk Esirgeme Kurumu…”</p>

  <p class="block_9">Bayan Byrne ellerini kenetleyerek, belli belirsiz gülümsedi.</p>

  <p class="block_9">“Artık Çocuk Esirgeme Kurumu’nun vesayetinde değilsin değil mi? Bundan böyle senin için en iyi kararı verecek olanlar biziz.”</p>

  <p class="block_9">Kalbim duracak gibiydi. “Ama benim okula gitmem gerek.”</p>

  <p class="block_9">“Önümüzdeki birkaç hafta boyunca ne kadar ilerleme kaydettiğini göreceğiz. Ama şimdilik yeni evine alışmak için biraz zaman ayırmanın senin için en iyisi olacağını düşünüyoruz.”</p>

  <p class="block_9">“Ben… zaten alıştım,” dedim, yanaklarımın alev alev yandığını hissedebiliyordum. “Benden istediğiniz her şeyi yapıyorum.</p>

  <p class="block_9">Eğer dikiş dikmek için vakit bulamayacağımdan endişe ediyorsanız…”</p>

  <p class="block_9">Bayan Byrne gözlerini üzerime dikince sesimi kestim.</p>

  <p class="block_9">“Okullar açılalı bir aydan fazla oluyor,” dedi. “Bu yıl için oldukça geri kaldın ve diğerleriyle aranı kapatman imkânsız.</p>

  <p class="block_9">Ayrıca o gecekondu mahallesinde nasıl bir eğitim aldığını sadece Tanrı biliyor.”</p>

  <p class="block_9">Tenim karıncalanıyordu. Bu laf karşısında Bay Byrne bile irkilmişti. “Hey, tamam, Lois,” dedi alçak sesle.</p>

  <p class="block_9">“Ben bir… <i class="calibre1">gecekondu mahallesinde</i> değildim.” Kelimeler boğazımda düğümlenmişti. Şimdiye dek hiç sormadıkları için ekledim, “Dördüncü sınıftaydım. Öğretmenimin adı Bayan Uhrig idi. Korodaydım ve ‘Parlak Çakıl taşları’ adında müzikal bir tiyatro sergilemiştik.”</p>

  <p class="block_9">İkisi de bana bakıyordu.</p>

  <p class="block_9">“Okulu seviyorum.”</p>

  <p class="block_9">Bayan Byrne ayağa kalkarak tabaklarımızı üst üste yığmaya başladı. Tostumu henüz bitirmememe rağmen benimkini de almıştı. Acele ve sertçe hareket ediyordu. Çatak bıçaklar, porselen tabaklara çarparak çınlıyordu. Bayan Byrne musluğu açıp elindekileri gürültüyle lavabonun içine boşalttı. Sonra bana doğru döndü ve ellerini önlüğüne kuruladı. “Seni küstah.</p>

  <p class="block_9">Tek bir kelime daha duymak istemiyorum. Senin için neyin daha iyi olacağına biz karar vereceğiz. Anlaşıldı mı?”</p>

  <p class="block_9">Hepsi buydu. Böylece okul konusu bir daha açılmamak üzere kapandı.</p>

  <p class="block_"> </p>

  <p class="block_9">***</p>

  <p class="block_"> </p>

  <p class="block_9">Bayan Byrne günde birkaç kez bir hayalet gibi dikiş odasında beliriveriyor, fakat eline bir iğne bile almıyordu. Anlayabildiğim kadarıyla onun görevi siparişlerin kaydını tutmak, sonradan bize dağıtması için Fanny’ye görevler vermek ve yapımı biten elbiseleri toplamaktı. Fanny’den işlerin nasıl gittiğiyle ilgili rapor alıyor, bu arada sıkı çalıştığımızdan emin olmak için gözleriyle etrafı tarıyordu.</p>

  <p class="block_9">Byrne çifti hakkında sormaya korktuğum sorularla doluydum.</p>

  <p class="block_9">Bay Byrne’nin işi tam olarak neydi? Bu kadınların yaptığı elbiselerle ne yapıyordu? <i class="calibre1">(Yaptığımız</i> elbiseler de diyebilirdim, fakat benim yaptığım işlere bakarsak, bu sadece patates soyup kendini aşçı ilan etmek gibi bir şey olurdu). Bayan Byrne bütün gün nereye gidiyordu, zamanını nasıl geçiriyordu?</p>

  <p class="block_9">Ara sıra üst kattan gelen seslerini duyabiliyordum, ama orada nelerle meşgul olduğunu söylemek imkânsızdı.</p>

  <p class="block_9">Bayan Byrne’nin pek çok kuralı vardı ve ufak tefek hatalarım yüzünden beni diğerlerinin önünde azarlardı. Örneğin yatak çarşafımı olması gerektiği gibi düzgün katlayamadığım ya da mutfak kapısını aralık bıraktığım için azarı yerdim. Evdeki tüm kapılar, bir yere girip çıkmadığınız sürece daima kapalı olmak zorundaydı. Evin bu kadar kapalı oluşu -dikiş odasının kapısı, mutfağın ve yemek odasının kapıları, hatta merdivenlerin başındaki kapı bile kapalıydı- ona ürkütücü ve gizemli bir hava veriyordu. Geceleri karanlık koridorda, merdivenlerin dibindeki yer yatağımda yatarken ısınmak için ayaklarımı birbirine sürtüyor ve korkuyordum. Daha önce hiç bu kadar yalnız olmamıştım.</p>

  <p class="block_9">Çocuk Esirgeme Kurumu’nun yatakhanesindeki demir karyolamda yatarken bile etrafımda diğer kızlar olurdu.</p>

  <p class="block_9">Mutfakta yardım etmeme izin yoktu. Sanırım Bayan Byrne yiyecek bir şeyler çalmamdan korkuyordu. Doğrusu Fanny gibi ben de cebime bir dilim ekmek ya da bir elma atmaya başlamıştım. Bayan Byrne’nin yaptığı yemekler tatsızdı -gri, yumuşak konserve bezelyeler, sert, haşlanmış patatesler, sulu yahniler- ve tabağımızda asla doyacağımız kadar yemek olmazdı.</p>

  <p class="block_9">Bay Byrne yemeklerin ne kadar berbat olduğunun farkında değil miydi, yoksa umursamıyor muydu, bilmiyordum.</p>

  <p class="block_9">Belki de aklı başka bir yerdeydi.</p>

  <p class="block_9">Bayan Byrne’nin etrafta olmadığı zamanlar, Bay Byrne’nin tavırları oldukça sıcaktı. Benimle İrlanda hakkında konuşmayı seviyordu. Anlattığına göre ailesi doğu tarafına yakın olan Sallybrook’tandı. Amcası ve kuzenleri, Bağımsızlık Savaşı’nda yer almış cumhuriyetçiydiler ve Michael Collins ile birlikte savaşmışlardı. 1922’nin nisan ayında, İngilizler Dublin’deki Four Courts binasına saldırıp direnişçileri öldürdüğünde, onlar da o binadaydılar. Ayrıca Collins birkaç ay sonra Cork yakınlarında suikasta uğradığında da oradaydılar.</p>

  <p class="block_9">“Collins İrlanda’nın gelmiş geçmiş en büyük kahramanıdır, bilmiyor musun?” demişti Bay Byrne.</p>

  <p class="block_9">Evet anlamında başımı sallamıştım. Biliyordum. Fakat kuzenlerinin orada olduğuna dair şüphelerim vardı. Babam, Amerika’da karşılaşacağım her İrlandalının, Michael Collins’in yanında savaşmış akrabaları olduğuna yemin edeceğini söylerdi.</p>

  <p class="block_9">Babam Michael Collins’i severdi. Annem bebeklerin uyuduğunu söyleyip onu susturana kadar, bağıra bağıra ve detone bir şekilde devrimci şarkılar söylerdi. Bana dramatik hikâyeler anlatırdı. Örneğin Dublin’deki Kilmeinham Hapishanesi’nde yatan ve 1919 ayaklanmasının liderlerinden olan Joseph Plunkett, kurşuna dizilerek infaz edilmeden sadece birkaç saat önce, sevgilisi Grace Gifford ile küçük bir kilisede evlenmişti. Aynı gün on beş kişi kurşuna dizilmişti.</p>

  <p class="block_9">Ayağa kalkamayacak kadar hasta olan James Connolly bile.</p>

  <p class="block_9">Onu kayışlarla bir sandalyeye bağlamış, sonra da avluya taşıyarak kalbura çevirmişlerdi. “Kalbura çevirdiler,” diye tekrar ederdi babam. Annem her seferinde onu susturmaya çalışsa da babam engel olurdu. “Bunları bilmeleri önemli,” derdi anneme. “Bu bizim tarihimiz! Şu an burada olabiliriz, ama halkımız orada.”</p>

  <p class="block_9">Annemin unutmak istemesinin nedenleri vardı. Onun dediğine göre, bizi Kinvara’dan göç ettiren şey, Bağımsız Devlet’in kurulmasına yol açan 1922 antlaşmasıydı. İsyanları bastırmaya kararlı olan Kraliyet Güçleri, Galway’in kasabalarını basıp demiryollarını havaya uçurmuştu. Ekonomi mahvolmuştu. İşsizlik baş göstermişti. Ve babam bir iş bulamamıştı.</p>

  <p class="block_9">Sebebinin bu olduğunu söylerdi annem. Tabii bir de alkol.</p>

  <p class="block_9">“Biliyorsun, benim kızım gibi olabilirsin,” dedi Bay Byrne bana. “Dorothy… Günün birinde kendi çocuğumuza bu ismi vereceğimizi söylerdik. Ama ne yazık ki olmadı. Ama sonra kırmızı saçlarınla sen çıkageldin. Ve işte buradasın.”</p>

  <p class="block_9">Dorothy diye seslenildiğinde cevap vermeye hâlâ alışamamıştım.</p>

  <p class="block_9">Fakat yeni bir kimliğim olduğu için bir bakıma mutluydum.</p>

  <p class="block_9">Bu, her şeyi unutmayı kolaylaştırıyordu. Artık akrabalarını Kinvara’da bırakan ve <i class="calibre1">Agnes Pauline</i> ile okyanusu geçip ailesiyle birlikte Elizabeth Caddesi’nde yaşayan Niamh değildim. Hayır, ben artık Dorothy idim.</p>

  <p class="block_"> </p>

  <p class="block_9">***</p>

  <p class="block_"> </p>

  <p class="block_9">“Dorothy, konuşmamız gerek,” dedi Bayan Byrne bir akşam yemeğinde. Fırında patatesine titizlikle yağ süren Bay Byrne’ye baktım.</p>

  <p class="block_9">“Mary senin -nasıl söylesem- çabuk öğrenemediğini söylüyor.</p>

  <p class="block_9">Dediğine göre sen biraz dik kafalı ve asiymişsin.”</p>

  <p class="block_9">“Bu doğru değil.”</p>

  <p class="block_9">Bayan Byrne’nin gözleri öfkeyle parlıyordu. “Beni iyi dinle. Bana kalsaydı derhal kurumla irtibata geçip seni geri gönderir ve yerine başka bir çocuk alırdım. Ama Bay Byrne sana ikinci bir şans vermem için beni ikna etti. Yine de tavır ve davranışlarınla ilgili tek bir şikâyet daha duyacak olursam geri gönderilirsin.”</p>

  <p class="block_9">Sözlerine ara vererek bir yudum su içti. “Bu davranışlarını taşıdığın İrlandalı kanına bağlıyorum. Evet, Bay Byrne’nin de bir İrlandalı olduğu doğru. Zaten sana bir şans vermemizin tek sebebi buydu ama onun İrlandalı bir kadınla evlenmediğine dikkatini çekerim.”</p>

  <p class="block_9">Ertesi gün Bayan Byrne dikiş odasına gelerek, bir getir götür işi için bir buçuk kilometre ötedeki şehir merkezine gitmem gerektiğini söyledi. Nasıl gideceğimi sorduğumda, “O kadar karmaşık değil,” diye yanıtladı aksi bir şekilde. “Seni buraya getirirken etrafına hiç dikkat etmedin mi?”</p>

  <p class="block_9">“Ben de onunla gidebilirim, bayan,” dedi Fanny.</p>

  <p class="block_9">Bayan Byrne buna memnun olmuşa benzemiyordu. “Senin yapacak işin yok mu, Fanny?”</p>

  <p class="block_9">“Az önce bitirdim,” diye cevap verdi Fanny, damarlı elini bir yığın eteğin üzerine koyarak. “Hepsinin kenarları dikildi ve ütülendi. Parmaklarım yara oldu.”</p>

  <p class="block_9">“Tamam, öyleyse. Bu seferlik sen de onunla git.”</p>

  <p class="block_9">Fanny’nin kalçası yüzünden ağır ağır yürüyerek, Byrne çiftinin küçük evlerle dolu semtinin içinden geçtik. Elm Sokağı’nın köşesinden sola dönüp, Maple, Birch ve Spruce’tan geçtikten sonra sağa dönerek Main Caddesi’ne çıktık. Buradaki evler oldukça yeni görünüyor ve birbirine benziyorlardı.</p>

  <p class="block_9">Her biri farklı renklere boyanmıştı. Temiz, düzenli bahçeleri bodur ağaçlarla ve çalılarla süslenmişti. Bazılarının giriş yolu doğruca kapıya uzanıyor, bazılarınınki ise kıvrımlı bir yol izliyordu. Kasabaya yaklaştıkça çok aileli apartmanların ve merkeze uzak ticarethanelerin önünden geçiyorduk. Bir benzin istasyonu, bir köşe başı marketi, sonbahar yapraklarının renklerini taşıyan çiçeklerle dolu bir fidanlık, bunlardan bazılarıydı.</p>

  <p class="block_9">“Eve gelirken bu yolu ezberlememiş olduğuna inanamıyorum,” dedi Fanny. “Tanrım, çok yavaş öğreniyorsun, evlat.”</p>

  <p class="block_9">Ona baktığımda yaramaz bir şekilde bana gülümsedi.</p>

  <p class="block_9">Main Caddesi’ndeki market yarı karanlık ve son derece sıcaktı. Gözlerimin etrafa alışabilmesi biraz zaman almıştı. Tavandan küflenmiş domuz butları sarkıyordu, raflarsa dokuma malzemeleriyle doluydu. Fanny ile birlikte birkaç kutu dikiş iğnesi, biraz kalıp kâğıdı ve bir rulo da tülbent bezi aldık.</p>

  <p class="block_9">Fanny ödemeyi yaptıktan sonra, para üstünden bir peni alıp tezgâhın üzerinden bana uzattı. “Yolda yemek için kendine bir çubuk şeker al.”</p>

  <p class="block_9">Rafta dizili şeker kavanozları, baş döndürücü renk ve lezzetlerde şekerlerle doluydu. Bir süre düşünüp taşındıktan sonra, pembe ve yeşil renklerde olanını seçtim. Karpuz ve elma tadındaydı. Şekerimi açıp ucundan bir parça koparmayı teklif ettim, ancak Fanny kabul etmedi. “Artık tatlıyla aram o kadar iyi değil.”</p>

  <p class="block_9">“Şekerden vazgeçilebileceğini bilmiyordum.”</p>

  <p class="block_9">“O senin için,” dedi Fanny.</p>

  <p class="block_9">Eve dönüş yolunda daha yavaş yürüyorduk. Sanırım ikimiz de oraya gitmeye hevesli değildik. Hem tatlı hem de ekşi olan sert, çubuklu şekerin öyle yoğun bir tadı vardı ki neredeyse kendimden geçiyordum. İki ayrı lezzetin de tadını çıkararak sertçe emdiğimden, şekerin bir ucu sivrilerek incelmişti. “Eve varmadan önce ondan kurtulsan iyi edersin,” dedi Fanny. Sebebini açıklamasına gerek yoktu.</p>

  <p class="block_9">“Mary neden benden nefret ediyor?” diye sordum eve yaklaştığımız sırada.</p>

  <p class="block_9">“Ah. Senden nefret etmiyor, evlat. Korkuyor.”</p>

  <p class="block_9">“Neden?”</p>

  <p class="block_9">“Sence neden olabilir?”</p>

  <p class="block_9">Bilmiyordum. Mary benim neyimden korkacaktı ki?</p>

  <p class="block_9">“Onun işini elinden alacağından emin de ondan,” dedi Fanny. “Bayan Byrne’nin eli sıkıdır. Seni eğitip bedavaya çalıştırmak varken, neden Mary’ye para ödesin?”</p>

  <p class="block_9">Duygularımı belli etmemeye çalışsam da Fanny’nin sözleri canımı yakmıştı. “Beni bu yüzden aldılar.”</p>

  <p class="block_9">Fanny şefkatle gülümsedi. “Bunu zaten bilmen gerekirdi. Eli iğne iplik tutabilen herhangi bir kız onlara yeter. Bedava işgücü, bedava işgücüdür.” Evin merdivenlerini çıktığımız sırada ekledi. “Korktuğu için Mary’yi suçlayamazsın.”</p>

  <p class="block_9">O andan itibaren Mary’nin derdine düşmek yerine tüm dikkatimi işime verdim. Dikişlerimin aynı boyda ve eşit aralıklı olmasına dikkat gösteriyordum. Her elbiseyi pürüzsüz ve gıcır gıcır olana dek özenle ütülüyordum. Benim sepetimden Mary’nin -ya da diğerlerinden birinin- sepetine giden her giysi, kendimi başarılı hissetmemi sağlıyordu. Gelgelelim, Mary ile ilişkimiz iyiye gitmiyordu. Aksine, ben işimi daha iyi yapmaya başladıkça, o daha acımasız ve hoşgörüsüz oluyordu. Teyellediğim bir eteği sepetime koyacakken elimden kapıyor, dikkatle inceledikten sonra dikişlerini söküp tekrar önüme atıyordu.</p>

  <p class="block_"> </p>

  <p class="block_9">***</p>

  <p class="block_"> </p>

  <p class="block_9">Pembeleşen yapraklar önce elma şekeri kırmızısına, ardından donuk bir kahverengiye dönmüşlerdi. Süngeri andıran, hoş kokulu çimenlere basarak avludaki tuvalete gidiyordum. Beni gören Bayan Byrne, tepeden tırnağa şöyle bir süzdükten sonra başka elbisem olup olmadığını sordu. Biri mavi-beyaz ekoseli, diğeriyse çizgili iki elbisemi dönüşümlü olarak giyip duruyordum.</p>

  <p class="block_9">“Yok,” diye yanıtladım.</p>

  <p class="block_9">“Tamam, öyleyse,” dedi Bayan Byrne, “kendine birkaç elbise dik.”</p>

  <p class="block_9">O öğleden sonra Bayan Byrne, beni arabayla kasabaya götürdü. Bir ayağı tereddütle gaz pedalına, diğeriyse ani ve sık aralıklarla frene basıyordu. Kısa ve sarsıntılı bir yolculuktan sonra nihayet gideceğimiz dükkâna vardık.</p>

  <p class="block_9">“Üç kumaş seçebilirsin,” dedi Bayan Byrne. “Bir bakalım, her biri için iki buçuk metrelik yeter mi?” Başımla onu onayladım. “Kumaşlar dayanıklı ve ucuz olmalı,” diyerek durakladı. “Dokuz yaşındaki bir kız için uygun olan tek kumaş türü bu.”</p>

  <p class="block_9">Bayan Byrne beni kumaş toplarıyla dolu bir bölüme götürerek, ucuz kumaşların olduğu raflara yönlendirdi. Biri mavi-beyaz ekoseli, biri yeşil desenli, diğeri de pembe üç kumaş seçtim. Bayan Byrne ilk ikisini başını sallayarak onayladı, fakat üçüncü kumaşı görünce yüzünü buruşturdu. “Tanrım, o kırmızı saçlarla bu olmaz,” diyerek raftan mavi bir top kumaş çıkardı.</p>

  <p class="block_9">“Mümkün olduğunca az fırfırlı, mütevazı bir elbise düşünüyorum. Basit ve sade. Eteğiyse büzgülü olmalı. Çalışırken üzerine önlüğünü giyebilirsin. Başka önlüğün var mı?”</p>

  <p class="block_9">Başımı iki yana salladım. “Dikiş odasına bol bol minder kumaşı var. Onlardan kendine bir önlük yapabilirsin. Peki, kabanın var mı? Ya da bir hırkan?”</p>

  <p class="block_9">“Rahibeler bir tane vermişti, ama çok küçük.”</p>

  <p class="block_9">Ölçülüp kesildikten sonra paketlenen kumaşı alıp, sokağın aşağısındaki bir kadın giyim mağazasına girdik. Bayan Byrne doğruca arka taraftaki askılara yürüyerek hardal rengi, parlak, siyah düğmeli bir kaban buldu. Benim için fazla büyüktü. Kabanı denediğimde kaşlarını çattı. “Pekâlâ, epey büyükmüş,” dedi. “Ama bir ay sonra içine sığmayacağın bir şey almanın da manası yok. Bence bu gayet iyi.”</p>

  <p class="block_9">Kabandan nefret etmiştim. Sıcak bile tutmuyordu. Ama itiraz etmeye korkuyordum. Neyse ki kazakların bulunduğu reyonda seçenek boldu. Lacivert bir hırka ve bedenime uygun, V yaka, kırık beyaz bir kazak seçtim. Bayan Byrne yüzde yetmiş indirimde olan uzun, kadife bir eteği de aldıklarımıza ekledi.</p>

  <p class="block_9">O akşam yemeğinde, yeni beyaz kazağımla eteğimi giydim.</p>

  <p class="block_9">“Boynundaki o şey ne?” diye sordu Bayan Byrne. Önceleri boğazlı elbisem yüzünden görünmeyen kolyemden bahsettiğini fark ettim. Bayan Byrne daha yakında bakmak için eğildi.</p>

  <p class="block_9">“İrlanda’ya özgü bir haç,” diye yanıtladım.</p>

  <p class="block_9">“Çok tuhaf görünüyor. O eller nedir? Ayrıca neden kalbin üzerinde bir taç var?” diyerek arkasına yaslandı. “Bence bu, kutsala yapılmış bir saygısızlık.”</p>

  <p class="block_9">Bayan Byrne’ye bu kolyenin büyükanneme kilisede katıldığı ilk ayinde verildiğini ve ben Amerika’ya gelmeden önce onu bana verdiğini anlattım. “Eller dostluğu simgeler. Kalp aşkı. Taç da sadakat anlamına gelir,” diye açıkladım.</p>

  <p class="block_9">Bayan Byrne burnunu çekerek kucağındaki peçeteyi yeniden katladı. “Hâlâ tuhaf olduğunu düşünüyorum. İçimden bir ses onu çıkarman gerektiğini söylüyor.”</p>

  <p class="block_9">“Yapma ama, Lois,” dedi Bay Byrne. “Sadece evinden kalma bir hediye. Bırak kalsın.”</p>

  <p class="block_9">“Belki de artık memleketinden kalma şeyleri ortadan kaldırmanın vakti gelmiştir.”</p>

  <p class="block_9">“Kimseyi rahatsız ettiği yok, öyle değil mi?”</p>

  <p class="block_9">Beni savunduğu için şaşırarak Bay Byrne’ye baktım. Sanki bu bir oyunmuş gibi bana göz kırptı.</p>

  <p class="block_9">“Beni rahatsız ediyor,” dedi Bayan Byrne. “Bu kızın bir Katolik olduğunu bütün dünyaya duyurmasının gereği yok.”</p>

  <p class="block_9">Bay Byrne güldü. “Şu saçlara baksana. Bir İrlandalı olduğu inkâr edilemez, değil mi?”</p>

  <p class="block_9">“Bir kıza hiç yakışmıyor,” diye kendi kendine fısıldadı Bayan Byrne.</p>

  <p class="block_9">Sonraları Bay Byrne bana, karısının onlardan biriyle evli olmasına rağmen Katoliklerden hoşlanmadığını anlattı. Bu durum, kiliseye hiç gitmeyen Bay Byrne için sorun olmuyordu.</p>

  <p class="block_9">“İkimizin de işine geliyor,” demişti.</p>

  <p class="block_8" id="calibre_pb_19"> </p>
</body>
</html>
