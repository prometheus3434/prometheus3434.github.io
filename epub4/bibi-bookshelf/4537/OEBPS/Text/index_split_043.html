<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_"> </p>

  <p class="block_"> </p>

  <p class="block_"> </p>

  <h1 class="block_11">Spruce Harbor, Maine, 2011</h1>

  <p class="block_"> </p>

  <p class="block_"> </p>

  <p class="block_"> </p>

  <p class="block_9">Oldukça normal biri gibi görünüyorsun,” dedi sosyal hizmetler çalışanı Lori, Molly kimya laboratuvarına girdiğinde.</p>

  <p class="block_9">İki haftada bir yaptıkları olağan görüşmeleri için buluşmuşlardı.</p>

  <p class="block_9">“Önce burnundaki hızma çıkmıştı. Şimdi de saçındaki kokarca çizgilerin kaybolmuş. Sırada ne var? Rap tarzı falan mı?”</p>

  <p class="block_9">“Öf, ilk iş kendimi öldürürdüm.”</p>

  <p class="block_9">Lori gülümsedi.</p>

  <p class="block_9">“O kadar heyecanlanma,” dedi Molly. “Daha belimdeki yeni dövmemi görmedin.”</p>

  <p class="block_9">“Yok canım, yapmamışsındır.”</p>

  <p class="block_9">Lori’yi merakta bırakmak Molly için bir tür eğlenceydi. O yüzden sadece omuzlarını yukarı kaldırdı. Belki yapmıştı, belki de yapmamıştı.</p>

  <p class="block_9">Lori başını iki yana salladı. “Haydi, şu kâğıtlara bir göz atalım.”</p>

  <p class="block_9">Molly özenle doldurulup tarih atılmış kamu hizmeti formlarıyla birlikte çalıştığı saatlerin ve gerekli imzaların bulunduğu bir çizelgeyi Lori’ye uzattı.</p>

  <p class="block_9">Lori formları inceleyerek, “Etkileyici,” dedi. “Bu çizelgeyi kim hazırladı?”</p>

  <p class="block_9">“Sence kim hazırladı?”</p>

  <p class="block_9">“Ah.” Lori alt dudağını sarkıtarak formun üzerine bir şeyler karaladı. “Peki, bitirdin mi?”</p>

  <p class="block_9">“Neyi bitirdim mi?”</p>

  <p class="block_9">Lori muzip bir ifadeyle gülümsedi. “Tavan arasını temizlemeyi.</p>

  <p class="block_9">Yapman gereken şey bu değil miydi?”</p>

  <p class="block_9">Doğru. Tavan arasını temizlemek.</p>

  <p class="block_9">Aslında tavan arası <i class="calibre1">temizlenmişti.</i> Her bir kutudaki eşyalar tek tek çıkarılmış, hepsi birer birer ele alınmıştı. İçlerinden bazıları alt kata indirilmiş, kurtarılamayacak durumda olanlar çöpe atılmıştı. Büyük bir çoğunluğu ise tekrar kutulara doldurulmuştu ve hâlâ tavan arasındaydı. Ama çarşaflar güzelce katlanmış, kırılabilir eşyalar özenle ambalajlanmıştı. Molly kullanışsız boyutlarda ya da şekli bozulmuş olan kutulardan kurtulup, onların yerine kalın, dikdörtgen, karton kutular getirmişti.</p>

  <p class="block_9">Her kutu yerine ve tarihine göre, anlaşılır bir şekilde etiketlenmiş ve saçakların altına tarih sırasına göre dizilmişti.</p>

  <p class="block_9">Artık tavan arasında gezinmek için yer bile vardı.</p>

  <p class="block_9">“Evet, bitti.”</p>

  <p class="block_9">“Elli saatte pek çok şey yapılabiliyor, değil mi?”</p>

  <p class="block_9">Molly başını sallayarak onayladı. Tahmin bile edemezsin, diye geçirdi içinden.</p>

  <p class="block_9">Lori yanındaki dosyayı açıp Molly’nin önüne uzattı. “O zaman bir de şuna bak. Öğretmenlerinden biri buraya bir not bırakmış.”</p>

  <p class="block_9">Molly birden alarma geçerek doğruldu. Lanet olsun… Yine ne olmuştu?</p>

  <p class="block_9">Lori kâğıdı yavaşça eline alıp okumaya başladı. “Bay Reed adında biri. Sosyal bilgiler öğretmeni. Dersi için bir ödev hazırladığını söylüyor… Bir ‘taşınma’ projesi. Nedir bu?”</p>

  <p class="block_9">“Sadece bir ödev,” dedi Molly temkinli bir şekilde.</p>

  <p class="block_9">“Hımm… Doksan bir yaşındaki dul bir bayanla röportaj yapmışsın… Bu tavan arasını temizlediğin bayan, değil mi?”</p>

  <p class="block_9">“Sadece bana bazı şeyler anlattı. O kadar büyütülecek bir şey değil.”</p>

  <p class="block_9">“Pekâlâ, Bay Reed öyle düşünmüyor. Beklenenin ötesinde bir proje hazırladığını söylüyor. Ve seni bir tür ödül için aday gösteriyor.”</p>

  <p class="block_9">“Ne?”</p>

  <p class="block_9">“Bir tarih ödülü. Bundan haberin yok muydu?”</p>

  <p class="block_9">Hayır, Molly’nin bundan haberi yoktu. Bay Reed henüz ödevini geri vermemişti bile. Başını iki yana salladı.</p>

  <p class="block_9">“Pekâlâ, artık haberin var.” Lori kollarını göğsünde kavuşturarak arkasına yaslandı. “Bu oldukça heyecan verici, öyle değil mi?”</p>

  <p class="block_9">Molly sanki tüm vücudu sıcak bir maddeyle kaplanmış gibi, teninin yandığını hissediyordu. İstifini bozmamak için çabalıyor, aksi halde ağzının kulaklarına varacağını hissediyordu.</p>

  <p class="block_9">Kendini zorlayarak omzunu silkti. “Büyük ihtimalle bana vermeyeceklerdir.”</p>

  <p class="block_9">“Belki,” diyerek ona katıldı Lori. “Ama Oscar Ödülleri’nde söyledikleri gibi, bu ödüle aday gösterilmek bir onur.”</p>

  <p class="block_9">“Saçmalık.”</p>

  <p class="block_9">Lori gülümseyince, Molly de kendini tutamayarak aynı şekilde karşılık verdi.</p>

  <p class="block_9">“Seninle gurur duyuyorum, Molly. Çok iyi gidiyorsun.”</p>

  <p class="block_9">“Sadece ıslahevinde olmadığını için seviniyorsun. Bu senin adına bir başarısızlık olarak görülürdü, değil mi?”</p>

  <p class="block_9">“Doğru. Tatil ikramiyemi kaybetmiş olurdum.”</p>

  <p class="block_9">“Ve arabanı satmak zorunda kalırdın.”</p>

  <p class="block_9">“Aynen öyle. O yüzden beladan uzak dur, anlaştık mı?**</p>

  <p class="block_9">“Denerim,” dedi Molly. “Ama söz vermiyorum. İşinin fazla sıkıcı olmaya başlamasını istemezsin, değil mi?”</p>

  <p class="block_9">“Bu mümkün değil,” dedi Lori.</p>

  <p class="block_"> </p>

  <p class="block_9">***</p>

  <p class="block_"> </p>

  <p class="block_9">Ev sakinleri harıl harıl çalışıyordu. Terry gündelik rutinini takip ediyor, Molly de elinden geldiğince işlere yardımcı oluyordu.</p>

  <p class="block_9">Bir yığın çamaşırı ipe asıyor, yaptığı ekstra masraflara ve sofrada canlı varlıklar olmayışına aldırmayan Vivian için sebze ağırlıklı yemekler hazırlıyordu.</p>

  <p class="block_9">Bir süre sonra Jack de Molly’nin artık burada yaşıyor olduğu fikrine ısınmaya başlamıştı. Öncelikle Dina’nın kınayan bakışlarına maruz kalmaksızın Molly’yi ziyaret edebiliyordu.</p>

  <p class="block_9">Ayrıca burası vakit geçirmek için oldukça hoş bir yerdi. Akşamları Vivian’in verandasındaki eski, hasır koltuklara oturuyor, önce pembe, sonra eflatun ve kırmızı renge dönüşen gökyüzünü ve muhteşem, suluboya bir tabloyu andıran körfezi seyrediyorlardı.</p>

  <p class="block_9">Günlerden bir gün Vivian, bir bilgisayar almak istediğini söyleyerek Molly dışında herkesi şaşkına çevirdi. Jack telefon şirketini arayarak eve nasıl kablosuz internet bağlantısı kurabileceklerini öğrendikten sonra bir modem ve kablosuz yönlendirici bulmak için işe koyuldu. Birçok seçeneği gözden geçirmelerinin ardından Vivian -ki herkesin bildiği kadarıyla daha önce bir klavyeye bile dokunmamıştı - Molly’nin gümüş rengi, otuz üç ekran dizüstü bilgisayarının aynısından sipariş etmeye karar verdi. Onu ne için kullanacağını gerçekten bilmediğini, ara sıra bir şeyler aratıp, belki bir de <i class="calibre1">New York Times’\</i> okuyacağını söylüyordu.</p>

  <p class="block_9">Vivian yanında durmuş onu izlerken, Molly alışveriş sitesine girerek kendi hesabını açtı: Tıkladı, tıkladı, kredi kartı numarası ve adresi girip tekrar tıkladı… “Pekâlâ, kargo bedava mı olsun?”</p>

  <p class="block_9">“Gelmesi ne kadar sürer?”</p>

  <p class="block_9">“Bir bakalım… Beş ile on iş günü. Belki biraz daha fazla.”</p>

  <p class="block_9">“Daha erken alabiliyor muyum?”</p>

  <p class="block_9">“Tabii. Sadece biraz daha fazla tutar.”</p>

  <p class="block_9">“Ne kadar fazla?”</p>

  <p class="block_9">“Yirmi üç dolara bir-iki gün içinde burada olur.”</p>

  <p class="block_9">“Sanırım bu yaşta beklemenin bir anlamı yok, değil mi?”</p>

  <p class="block_9">Parlak ekranlı ve dikdörtgen şeklinde pürüzsüz, küçük bir uzay gemisini andıran bilgisayar gelir gelmez, Molly kurulumunu yapmak için Vivian’e yardımcı oldu. <i class="calibre1">New York Times</i> ve Emekliler Derneği’nin (neden olmasın?) sitelerini sık kullanılanlara ekledi. Her ne kadar onu kullanırken hayal etmekte zorlansa da Vivian için bir e-posta adresi (DalyViv@gmail.com) oluşturdu. Ardından ona internete nasıl gireceğini gösterdi.</p>

  <p class="block_9">Vivian, Molly’nin gösterdiklerini büyük bir dikkatle takip ederken kendi kendine konuşuyordu: “Ah, demek böyle.</p>

  <p class="block_9">Sadece şu düğmeye basıyoruz… Vaay! Anladım. Dokunmatik alan… Dokunmatik alan nerede? Tabii ya, aptal kafam.”</p>

  <p class="block_9">Vivian çabuk öğreniyordu. Çok geçmeden kimsesizler treninin yolcuları ve onların soyundan gelenlerin oluşturduğu büyük bir topluluk keşfetmişti. O trenlere binen iki yüz bin çocuktan yaklaşık yüz tanesi hâlâ hayattaydı. Konuyla ilgili kitaplar, gazete yazıları, piyesler ve organizasyonlar vardı, Kansas, Concordia’da kurulmuş bir Öksüzler Treni Tesisi vardı. Tesisin internet adresinde yolcuların anlattıkları, fotoğraflar ve bir SSS (“Sıkça Sorulan Sorular mı?” diye şaşırmıştı Vivian. “Kim soruyor?”) bölümü bulunuyordu. Hâlâ hayatta olan birkaç yolcu ve onların soyundan gelen pek çok kişinin oluşturduğu New York Tren Yolcuları adında bir grup vardı.</p>

  <p class="block_9">Grup her yıl Minnesota, Little Falls’taki bir manastırda bir araya geliyordu. Çocuk Esirgeme Kurumu’nun ve New York Yetimhanesi’nin internet sitelerinde, tarihi kayıtlara ve arşivlere giden bağlantılar bulunuyordu. Ayrıca araştırmalar için kapsamlı bir bölüm de vardı. Kız ve erkek evlatlar ellerinde albümlerle New York’a uçuyor, kontratların, fotoğrafların ve doğum belgelerinin izini sürüyorlardı.</p>

  <p class="block_9">Molly’nin yardımıyla Vivian bir Amazon hesabı açıp kitap siparişlerinde bulundu. Trenler hakkında düzinelerce hikâye vardı, ama Vivian’in asıl ilgilendiği şey belgeler, eserler, tren yolcularının kendilerinin yayımladığı ve her biri bir delil niteliğinde olan hikâyelerdi. Bulduğu hikâyelerin çoğu, birbiriyle benzer bir yol izliyordu: <i class="calibre1">Şöyle kötü şeyler yaşadım, böyle kötü şeyler yaşadım, sonra kendimi bir trende buldum. Şöyle kötü şeyler yaşadım, böyle kötü şeyler yaşadım ama büyüyüp dürüst, yasalara saygılı bir vatandaş oldum; âşık oldum, çocuklarım ve torunlarım oldu, kısacası, mutlu bir hayatım oldu.</i></p>

  <p class="block_4">Kimsesiz kalmayıp bir trenle Kansas ’a, Minnesota ya ya da Oklahoma ya gönderilmemiş olsaydım böyle güzel bir hayata asla sahip olamazdım. Bu hayatı hiçbir şeye değişmezdim.</p>

  <p class="block_9">“Yani her şeyin bir sebebi olduğuna inanmak, en kötü deneyimlerinden bile ufacık bir anlam çıkarmak, insanın doğasında olan bir şey mi?” diye sordu Molly, Vivian bu hikâyelerden birkaçını yüksek sesle okuduğunda.</p>

  <p class="block_9">“Kesinlikle işe yarıyor,” dedi Vivian. Kucağında dizüstü bilgisayarıyla berjer koltuklardan birinde oturmuş, internetteki arşivlerde bulduğu hikâyelere göz gezdiriyordu. Molly ise diğer berjer koltukta, Vivian’in kütüphanesinden aldığı gerçek bir kitabı okuyordu. Oliver Twist’i çoktan bitirmişti. Kendini <i class="calibre1">David Copperfield’ın</i> sayfalarına kaptırdığı sırada Vivian tiz bir çığlık attı.</p>

  <p class="block_9">Molly irkilerek başını kitaptan kaldırdı. Daha önce Vivian’in böyle çığlık attığını hiç duymamıştı. “Ne oldu?”</p>

  <p class="block_9">“Galiba…” diye mırıldandı Vivian, iki parmağını dokunmatik farenin üzerinde gezdirerek. Ekranın mavimsi ışığı yüzüne yansıyordu. “Galiba Carmine’i buldum. Trendeki çocuk.” Bilgisayarı kucağından kaldırıp Molly’ye uzattı.</p>

  <p class="block_9">Sayfanın başında <i class="calibre1">Carmine Luten-Minnesota-1929,</i> yazıyordu.</p>

  <p class="block_9">“İsmini değiştirmemişler mi?” diye sordu Molly.</p>

  <p class="block_9">“Anlaşılan değiştirmemişler,” dedi Vivian. “Bak, o gün onu kollarımdan alan kadın buydu işte.” Vivian parmağını ekrana doğrultarak Molly’ye sayfayı aşağı kaydırmasını işaret etti. “Rüya gibi bir çocukluk geçirdiği yazıyor. Ona Carm demişler.”</p>

  <p class="block_9">Molly okumaya devam etti. Görünen o ki Carm şanslıydı.</p>

  <p class="block_9">Park Rapids’te büyümüştü. Lisedeki aşkıyla evlenmiş, babası gibi bir satıcı olmuştu. Molly fotoğraflara uzun uzun baktı.</p>

  <p class="block_9">Fotoğraflardan birinde, Carmine yeni anne babasıyla birlikte görülüyordu. Üçü de tıpkı Vivian’in tarif ettiği gibiydi; narin ve güzel annesi, uzun boylu ve zayıf babası, koyu renk kıvırcık saçları olan tombul ve şaşı gözlü Carmine. Bir diğer fotoğraf düğün gününe aitti. Carmine’in gözleri düzelmişti ve bir gözlük takmıştı. Yanındaki dolgun yanaklı, kestane rengi saçları olan kızla birlikte çok katlı, beyaz bir pastayı kesiyor, sevinçten yüzü parlıyordu. Başka bir fotoğrafta ise saçları dökülmüştü ve gülümsüyordu. Kolunu biraz kilo almış olan, ama hâlâ tanınabilen karısına dolamıştı. Fotoğrafın altında ellinci evlilik yıldönümleri olduğunu belirten bir yazı vardı.</p>

  <p class="block_9">Carmine’in hikâyesi oğlu tarafından yazılmıştı. Oğlunun bu konuda pek çok araştırma yaptığı açıkça görülüyordu. Çocuk Esirgeme Kurumu’nun kayıtlarını incelemek için New York’a bile gitmişti. Öğrendiğine göre Carmine’in İtalya’dan yeni gelen annesi, doğum sırasında ölmüştü. Yoksul babası da onu terk etmişti. Bir dipnotta Carmine’in yetmiş dört yaşındayken, Park Rapids’te huzur içinde hayata gözlerini yumduğu yazıyordu.</p>

  <p class="block_9">“Carmine’in güzel bir hayatı olduğunu öğrendiğime sevindim,” dedi Vivian. “Bu beni mutlu etti.”</p>

  <p class="block_9">Molly, Facebook’a girerek Carmine’in oğlu olan Carmine Luten Jr.’ı arattı. Bu isimde sadece bir kişi vardı. Fotoğraf albümüne tıklayarak bilgisayarı tekrar Vivian’e uzattı. “İstersen senin için de bir hesap açabilirim. Böylece Carmine’in oğluna arkadaşlık isteği ya da mesaj gönderebilirsin.”</p>

  <p class="block_9">Vivian, Carmine’in oğlunun karısıyla ve torunlarıyla birlikte yakın zamanda çektirdiği tatil fotoğraflarına baktı; Harry Potter kalesinde, lunaparktaki bir hız treninde, Mickey Mouse’un yanında. “Tanrım. Buna hazır değilim. Ama…” diyerek Molly’ye baktı. “Sen bu işte iyisin, değil mi?”</p>

  <p class="block_9">“Hangi işte?”</p>

  <p class="block_9">“İnsanları bulma işinde. Anneni buldun. Sonra Maisie’yi.</p>

  <p class="block_9">Şimdi de bunu.”</p>

  <p class="block_9">“Ah. Şey, pek sayılmaz, sadece bazı kelimeler yazıyorum…”</p>

  <p class="block_9">“Geçen gün söylediğin şeyi düşünüyordum da,” diye araya girdi Vivian. “Verdiğim çocuğu aramakla ilgili söylediklerini.</p>

  <p class="block_9">Bunu kimselere anlatmadım, ama Hemingford’da yaşadığım onca yıl boyunca ne zaman onun yaşlarında sarışın bir kız çocuğu görsem, kalbim deli gibi çarpardı. Ona ne olduğunu öğrenmek için can atıyordum. Ancak buna hakkım olmadığını düşünüyordum.</p>

  <p class="block_9">Şimdi merak ediyorum da… Belki de onu bulmayı deneyebiliriz.” Vivian, Molly’nin gözlerinin içine bakıyordu.</p>

  <p class="block_9">Yüzünde savunmasız, özlem dolu bir ifade vardı. “Eğer buna hazır olduğuma karar verirsem, bana yardım eder misin?”</p>

  <p class="block_5" id="calibre_pb_43"> </p>
</body>
</html>
