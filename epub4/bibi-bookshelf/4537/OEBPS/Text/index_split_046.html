<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_"> </p>

  <p class="block_"> </p>

  <p class="block_"> </p>

  <p class="block_16">GERÇEK ÖKSÜZLER TRENLERİ HAKKINDA KISA BİR HİKÂYE</p>

  <p class="block_"> </p>

  <p class="block_"> </p>

  <p class="block_"> </p>

  <p class="block_9"><i class="calibre1">Öküzler Treni</i>, ülkemizin geçmişine dair az bilinen fakat tarihi açıdan önemli bir dönemi anlatan bir Amerikan hikâyesidir. Öksüzler treni adı verilen bu trenler, 1854 ve 1929 yılları arasında iki yüz binden fazla öksüz, terk edilmiş ve evsiz çocuğu taşıdılar. Bu çocukların çoğu, tıpkı kitaptaki karakter gibi birinci kuşak İrlandalı Katolik göçmenlerdi.</p>

  <p class="block_9">Amerika’nın doğusundaki kıyı kentlerinden toplanan çocuklar, ‘evlat edinilmeleri’ için Orta Batı’ya götürülmüş, fakat genellikle köle gibi çalıştırılmışlardı. Programın kurucusu olan Charles Loring Brace, sıkı çalışmanın, eğitimin, katı fakat şefkatli bir şekilde çocuk yetiştirmenin ve tabii ki Orta Batılı Hıristiyan aile değerlerinin, bu çocukları ahlâksızlık ve yoksullukla dolu bir hayattan kurtarmanın tek yolu olduğuna inanıyordu.</p>

  <p class="block_9">1930lu yıllara kadar bir sosyal güvenlik ağı yoktu ve tahminen on binden fazla çocuk New York City sokaklarında yaşamaktaydı.</p>

  <p class="block_9">Bu çocukların çoğu kısacık hayatlarında büyük travmalar yaşamıştı ve nereye gittiklerine dair hiçbir fikirleri yoktu. Tren bir istasyonda durur, kasaba halkı da onları incelemek için orada toplanırdı. Çoğu kez çocukların tarlada çalışabilecek kadar kuvvetli olup olmadıklarını anlamak için dişlerini, gözlerini, kol ve bacaklarını kontrol eder ya da yemek ve temizlik yapabilecek kadar akıllı ve uysal olup olmadıklarına bakarlardı.</p>

  <p class="block_9">Genellikle ilk seçilenler bebekler ve sağlıklı erkek çocukları olurdu. Büyük kız çocukları ise en son seçilirdi. Kısa bir deneme süresinin ardından, çocuklar sözleşmeyle onları isteyen ailelere verilirdi. Seçilmeyen çocuklar ise yeniden trene biner ve bir sonraki kasabada şanslarını denemek üzere yola çıkarlardı.</p>

  <p class="block_9">Bazı çocuklar yeni aileleri ve yeni kasabalarında sevgiyle karşılanırken, bazıları dövülür, kötü muamele görür, dalga geçilir ya da yok sayılırdı. Kültürel kimliklerine ve geçmişlerine dair neleri varsa kaybederlerdi. Kardeşler birbirinden ayrılır, birbirleriyle iletişim kurmaları sağlanmazdı. Şehirli çocuklardan duygusal ve fiziksel açıdan hazır olmadıkları ağır çiftlik işlerinde çalışmaları beklenirdi. Çoğu İtalya, Polonya ve İrlanda göçmeni olan çocuklar, tuhaf aksanları yüzünden alay konusu olur, bazıları neredeyse hiç İngilizce konuşamazdı.</p>

  <p class="block_9">Kıskançlık ve rekabet, yeni ailelerde anlaşmazlıklara yol açardı. Bu yüzden pek çok çocuk kendini hiçbir yere ait hissedemezdi.</p>

  <p class="block_9">Bazıları kendilerini isteyecek birilerini bulmak için evden eve dolaşır, birçoğu da kaçardı. Çocuk Esirgeme Kurumu kaçan çocukların izini sürmeye çalışsa da, aradaki büyük mesafeler ve iyi tutulmayan kayıtlar bunu zorlaştırırdı.</p>

  <p class="block_9">Bu trenlerde yolculuk etmiş pek çok kişi, o yıllar hakkında konuşmamayı tercih ediyordu. Ancak yıllar geçtikçe bazı tren yolcuları ve onların soyundan gelenler, o zamana dek erişmelerine izin verilmeyen kayıtlara bakmak istediler. Konuştuğum yolculardan biri olan doksan dört yaşındaki Pat Thiessen, elli yaşındayken nihayet üzerine anne ve babasının ismi yazan doğum belgesini aldığında sevinçten bağırdığını söylüyor. “Biraz da olsa kendimle ilgili bir şeyler öğrendiğim için çok mutlu oldum,” diyor Thiessen. “Kendimi (hâlâ) eksik hissediyorum. Merak ediyorum: Büyükanne ve büyükbabalarım nasıl insanlardı? Ailemin bana vereceği neleri vardı? Ben kim olacaktım? Bilirsiniz, bütün bunları düşünüp duruyorum.</p>

  <p class="block_9">Bu kötü bir ailede büyüdüğüm anlamına gelmiyor. Güzel bir evim ve ailem vardı. Ancak onların benim ailem olmadığını hep hissettim. Değillerdi de.”</p>
</body>
</html>
