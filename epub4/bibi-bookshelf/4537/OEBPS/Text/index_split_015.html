<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_"> </p>

  <p class="block_"> </p>

  <p class="block_"> </p>

  <h1 class="block_11">Albans, Minnesota, 1929</h1>

  <p class="block_"> </p>

  <p class="block_"> </p>

  <p class="block_"> </p>

  <p class="block_9">Albans’a vardığımızda öğlen olmuştu. İstasyona girerken gördüğüm kadarıyla, buraya kasaba demek zordu. Belediye başkam peronda bekliyordu. Trenden iner inmez sıraya sokularak istasyona bir blok uzaklıktaki Grange Hail’a götürüldük.</p>

  <p class="block_9">Gökyüzünün parlak maviliği, sanki uzun süre güneşte kalmış gibi solmuştu. Hava serinlemişti. Artık gergin ya da endişeli hissetmiyordum. Sadece bu şeyin bitmesini istiyordum.</p>

  <p class="block_9">Burada bir önceki istasyona nazaran daha az insan vardı.</p>

  <p class="block_9">Yaklaşık elli kişi kadarlardı. Yine de küçük, tuğla binayı doldurmuşlardı.</p>

  <p class="block_9">Bu kez çıkacağımız bir sahne olmadığından, ön tarafa yürüyüp yüzümüzü kalabalığa döndük. Bay Curran, Minneapolis’te yaptığı konuşmayı biraz daha süsleyerek tekrarladıktan sonra insanlar yavaşça bize yaklaşmaya başladılar.</p>

  <p class="block_9">Buradaki insanlar hem daha yoksul, hem de daha iyi kalpli görünüyordu.</p>

  <p class="block_9">Kadınlar taşraya özgü elbiseler giymişti, erkeklerse bayramlık kıyafetlerinin içinde pek rahat görünmüyorlardı.</p>

  <p class="block_9">Hiçbir beklenti içine girmemek, bütün bunlara katlanmayı kolaylaştırıyordu. Bir sonraki kasabaya gitmek için yeniden o trene bineceğime, kalan çocuklarla sıraya gireceğime ve tekrar trene döneceğime tüm kalbimle inanıyordum. Seçilmeyenlerimiz büyük ihtimalle yetimhanede büyümek için New York’a döneceklerdi. Beki de bu, o kadar kötü olmazdı. Hiç değilse bir yetimhaneden ne bekleyeceğimi biliyordum; sert yataklar, rahatsız edici çarşaflar, katı müdireler. Öte yandan diğer kızlarla arkadaşlık kuracak, günde üç öğün yemek yiyecek, okula gidecektim. Tekrar o hayata dönebilirdim. Burada bir aile bulmaya ihtiyacım yoktu ve belki de bulmasam daha iyi olurdu.</p>

  <p class="block_9">Bunları düşünürken, bir kadının dikkatle bana baktığını fark ettim. Aşağı yukarı annemin yaşlarındaydı. Kısacık kesilmiş dalgalı, kahverengi saçları, sade ve güçlü yüz hatları vardı.</p>

  <p class="block_9">Dikey kıvrımları olan boğazlı bir bluz ve sade, gri bir etek giymiş, koyu renk, desenli bir şal takmıştı. Ayağında siyah, topuklu ayakkabılar vardı. Boynundaki altın zincirin ucuna büyük, oval bir madalyon takılıydı. Arkasında iriyarı, kırmızı yüzlü, kestane rengi dağınık saçları olan bir adam duruyordu.</p>

  <p class="block_9">Davul gibi göbeğini kapatmaya çalışan yeleğinin düğmeleri iyice gerilmişti.</p>

  <p class="block_9">Kadın yanıma yaklaştı. “Adın ne?”</p>

  <p class="block_9">“Niamh.”</p>

  <p class="block_9">“Eve?”</p>

  <p class="block_9">“Hayır. Niamh. İrlandaca,” diye yanıtladım.</p>

  <p class="block_9">“Nasıl heceleniyor?”</p>

  <p class="block_9">“N-I-A-M-H.”</p>

  <p class="block_9">Kadın, bir anda gülmeye başlayan adama baktı. “Göçmen,” dedi adam. “Öyle değil mi, küçük bayan?”</p>

  <p class="block_9">“Şey…” diye söze başladığım sırada adam sözümü kesti.</p>

  <p class="block_9">“Nerelisin?”</p>

  <p class="block_9">“Galway şehrinden.”</p>

  <p class="block_9">“Ah, tamam,” diyerek başını olumlu anlamda salladı. Kalbim bir anda yerinden hoplamıştı. Galway’i biliyordu!</p>

  <p class="block_9">“Ailem County Cork’tan. Buraya uzun zaman önce, kıtlık zamanı gelmişler.”</p>

  <p class="block_9">İkisi biraz tuhaf bir çiftti - kadın tedbirli, mesafeli ve sessiz, adamsa kıpır kıpır ve enerji doluydu.</p>

  <p class="block_9">“İsmini değiştirmek gerekecek,” dedi kadın kocasına.</p>

  <p class="block_9">“Sen nasıl istersen, hayatım.”</p>

  <p class="block_9">Kadın başını kaldırarak bana baktı. “Kaç yaşındasın?”</p>

  <p class="block_9">“Dokuz, efendim.”</p>

  <p class="block_9">“Dikiş dikebilir misin?”</p>

  <p class="block_9">Evet anlamında başımı salladım.</p>

  <p class="block_9">“Çapraz dikiş yapmayı biliyor musun? Peki, ya etek ucu dikebilir misin? Elinle teyel atabilir misin?”</p>

  <p class="block_9">“İdare edecek kadar.” Dikiş dikmeyi Eiizabeth Caddesindeki apartmanımızda otururken anneme yardım ederek öğrenmiştim. Annem ek iş olarak eve getirdiği elbiseleri yamar, onarır, bazen de kumaş toplarından yeni elbiseler dikerdi.</p>

  <p class="block_9">İşlerinin çoğu, alt katımızda oturan ve ufak tefek işleri kendileri yapıp, daha zor olanları memnuniyetle anneme teslim eden Rosenblum kız kardeşlerden gelirdi. Ben de kumaşın üzerini tebeşirle işaretleyen annemin yanında oturup onu seyrederdim.</p>

  <p class="block_9">“Sana kim öğretti?”</p>

  <p class="block_9">“Annem.”</p>

  <p class="block_9">“Annen nerede?”</p>

  <p class="block_9">“Öldü.”</p>

  <p class="block_9">“Ya baban?”</p>

  <p class="block_9">“Ben kimsesizim.” Kelimelerim adeta havada asılı kalmıştı.</p>

  <p class="block_9">Adam elini kadının sırtına koyarak onu salonun kenarına götürdü. Kendi aralarında konuşurlarken onları seyrediyordum.</p>

  <p class="block_9">Adam başını iki yana sallarken göbeğini ovuşturuyordu.</p>

  <p class="block_9">Kadın bluzuna dokunarak başıyla beni işaret etti. Kamburunu çıkararak ellerini kemerine dayayan adam, kadına doğru eğilerek kulağına bir şeyler fısıldadı. Kadın beni baştan aşağı süzdükten sonra tekrar yanıma geldiler.</p>

  <p class="block_9">“Ben Bayan Byrne,” dedi kadın. “Kocam kadın elbiseleri satıyor ve sipariş üzerine elbise diken birkaç kadın çalıştırıyoruz.</p>

  <p class="block_9">Eli iğne iplik tutan bir kız arıyoruz.”</p>

  <p class="block_9">Bu, beklediğimden o kadar farklıydı ki ne diyeceğimi bilemedim.</p>

  <p class="block_9">“Sana karşı dürüst olacağım. Bizim çocuğumuz yok ve koruyucu ebeveynler olmakla ilgilenmiyoruz. Fakat saygılı ve çalışkan olursan, sana iyi davranılacağından şüphen olmasın.”</p>

  <p class="block_9">Anladığımı belirtircesine başımı salladım.</p>

  <p class="block_9">Kadın gülümseyince yüz hatları değişiverdi. İlk kez, adeta cana yakın görünmüştü. “Güzel,” diyerek elimi sıktı. “Öyleyse kâğıtları imzalayalım.”</p>

  <p class="block_9">Gözü üzerimizde olan Bay Curran, yanımızda biterek bizi gerekli belgelerin imzalanacağı masaya götürdü.</p>

  <p class="block_9">“Niamh’in yaşına göre olgun bir çocuk olduğunu fark edeceksinizdir,” dedi Bayan Scatcherd onlara. “Eğer disiplinli, Tanrı korkusu olan bir evde büyütülürse, tam bir hanımefendi olacağına inanmamak için hiçbir sebep yok.” Ardından beni bir kenara çekerek fısıldadı: “Bir ev bulduğun için şanslısın. Beni ya da kurumumuzu hayal kırıklığına uğratma. Bir daha böyle bir fırsatın olur mu bilemem.”</p>

  <p class="block_9">Bay Byrne kahverengi valizimi omzuna attı. O ve karısıyla birlikte Grange Binası’ndan çıkıp, sessiz caddenin köşesindeki gösterişsiz bir dükkânın önüne park ettikleri siyah arabalarına doğru yürüdük. Dükkânın vitrininde el ile yazılmış ilanlar göze çarpıyordu: NORVEÇ SARDALYASI 15 SENT, BİFTEK 72 SENT/KG. Rüzgâr, sokak boyunca aralıklarla dizilmiş ağaçları hışırdatıyordu. Bay Byrne valizimi bagaja yerleştirdikten sonra bana arka kapıyı açtı. Arabanın içi karanlık, deri koltuklar soğuk ve kaygandı. Arka koltuğa oturunca kendimi oldukça küçük hissettim. Byrne çifti ön taraftaki yerlerini aldıktan sonra dönüp arkalarına bakmadılar.</p>

  <p class="block_9">Bay Byrne karışma doğru uzanıp omzuna dokununca, Bayan Byrne ona gülümsedi. Araba gürültülü bir sesle çalıştıktan sonra yola koyulduk. Byrne çifti kendi aralarında hararetli bir şekilde konuşuyor, ama ben tek kelime bile duyamıyordum.</p>

  <p class="block_"> </p>

  <p class="block_9">***</p>

  <p class="block_"> </p>

  <p class="block_9">Birkaç dakika sonra Bay Byrne arabayı kahverengi süslemeleri olan bej rengi, mütevazı bir evin önüne çekti. Araba durur durmaz, Bayan Byrne bana doğru döndü. “Sana Dorothy demeye karar verdik.”</p>

  <p class="block_9">“Bu isim hoşuna gitti mi?” diye sordu Bay Byrne.</p>

  <p class="block_9">“Tanrı aşkına, Raymond, onun ne düşündüğü önemli değil,” diye çıkıştı Bayan Byrne arabanın kapısını açarken. “Dorothy olmasına karar verdik, Dorothy olacak.”</p>

  <p class="block_9">İsmi kafamda döndürüp durdum: <i class="calibre1">Dorothy.</i> Tamam. Artık Dorothy idim.</p>

  <p class="block_9">Evin sıvası dökülmüş, boyası yer yer soyulmuştu. Fakat pencereler tertemiz ve pırıl pırıldı. Çimenler de kısa ve bakımlıydı.</p>

  <p class="block_9">Basamakların iki yanında turuncu kasımpatılarla dolu yuvarlak saksılar vardı.</p>

  <p class="block_9">“Görevlerinden biri de kar yağana dek her gün ön verandayı, basamakları ve giriş yolunu süpürmek. Yağmur ya da güneş, fark etmez,” dedi Bayan Byrne, ön kapıya doğru yürürken arkasından ilerliyordum. “Süpürge ve faraş koridorda, soldaki gömme dolabın içinde.” Bana bakmak için arkasını döndüğünde az kalsın ona çarpacaktım. “Beni dinliyor musun? Kendimi tekrar etmekten hoşlanmam.”</p>

  <p class="block_9">“Evet, Bayan Byrne.”</p>

  <p class="block_9">“Bana bayan de. Bayan demen yeterli.”</p>

  <p class="block_9">“Peki, bayan.”</p>

  <p class="block_9">Küçük antre kasvetli ve karanlıktı. Pencerelerdeki beyaz, delikli perdeler, yerde dantele benzer gölgeler oluşturuyordu.</p>

  <p class="block_9">Soldaki aralık kapıdan, yemek odasının kırmızı, desenli duvar kâğıtlarını, maun masayı ve sandalyeleri görebiliyordum.</p>

  <p class="block_9">Bayan Byrne duvardaki bir düğmeye basarak ışığı yakarken, Bay Byrne de valizimle birlikte ön kapıdan içeri girdi. “Hazır mısın?” diye sordu Bayan Byrne. Ardından sağ taraftaki bir odanın kapısını açtı. İçerisinin insanlarla dolu olduğunu görmek beni şaşırtmıştı.</p>

  <p class="block_"> </p>

  <p class="block_8" id="calibre_pb_15"> </p>
</body>
</html>
