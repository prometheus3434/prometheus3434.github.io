<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_"> </p>

  <p class="block_"> </p>

  <p class="block_"> </p>

  <h1 class="block_11">Spruce Harbor, Maine, 2011</h1>

  <p class="block_"> </p>

  <p class="block_"> </p>

  <p class="block_"> </p>

  <p class="block_9">Molly geldiğinde Vivian ön kapıda bekliyordu. “Hazır mısın?” diye sordu Molly’ye. Molly eşikten içeri adımını atar atmaz, Vivian merdivenlere yöneldi.</p>

  <p class="block_9">“Dur biraz,” dedi Molly, asker yeşili paltosunu çıkarıp köşedeki siyah, demir askıya asarken. “Bir fincan çaya ne dersin?”</p>

  <p class="block_9">“Vakit yok,” diye seslendi Vivian omzunun üzerinden. “Biliyorsun, ben yaşlıyım. Her an ruhumu teslim edebilirim. İşe başlamak zorundayız!”</p>

  <p class="block_9">“Gerçekten mi? Çay yok mu yani?” diye homurdandı Molly, Vivian’in peşine düşerek.</p>

  <p class="block_9">Tuhaf şeyler oluyordu. Vivian’in, önceleri sadece Molly’nin teşvikiyle ve sorduğu sorulara cevap olarak anlatmaya başladığı hikâyeler, sonradan birbiri ardına dökülmeye başlamışlardı.</p>

  <p class="block_9">Anlatacak bu kadar çok hikâye çıkmasına Vivian bile şaşırmış görünüyordu. “‘İhtiyarın bu kadar çok kanı olacağı kimin aklına gelirdi?”* demişti bir sohbet sonrasında. <i class="calibre1">“Macbeth,</i> tatlım. Bu eseri bir araştır.”</p>

  <p class="block_9">Vivian trende yaşadıklarından daha önce kimseye bahsetmemişti. Onların utanç verici şeyler olduğunu söylüyordu.</p>

  <p class="block_9">Anlatılamayacak kadar ağır ve inanması çok zor şeylerdi.</p>

  <p class="block_9">New York’un sokaklarından birer çöp ve süprüntü gibi toplanan bütün çocuklar, trenlerle Orta Batı’ya, mümkün olduğunca gözden uzağa gönderilmişlerdi.</p>

  <p class="block_9">Hem zaten her şeyini kaybetmeyi nasıl anlatabilirdiniz ki?</p>

  <p class="block_9">“Peki, ya kocan?” diye sordu Molly. “Ona anlatmış olmalısın.”</p>

  <p class="block_9">“Bazı şeyleri anlattım,” dedi Vivian. “Ama tecrübe ettiğim şeylerin büyük bölümü can sıkıcıydı ve onun canını sıkmak istemedim. Bazen unutmaya çalışmak daha kolaydır.”</p>

  <p class="block_9">Açtıkları her kutuyla birlikte Vivian’in anıları tazeleniyordu.</p>

  <p class="block_9">Bir tülbent bezine sarılmış dikiş takımı, ona Byrnelerin sıkıcı evini hatırlatmıştı. Hardal rengi, asker düğmeli palto, örme eldivenler, inci düğmeli, kahverengi elbise, özenle paketlenmiş gül desenli bir porselen takım… Çok geçmeden, Molly adı geçen karakterleri ayırt edebilmeye başlamıştı: Niamh, büyükanne, Maisie, Bayan Scatcherd, Dorothy, Bay Sorenson, Bayan Larsen… Bir hikâye, bir diğerine bağlanıyordu.</p>

  <p class="block_9"><i class="calibre1">Dürüstlük ve iyilik her şeyi yoluna sokar.</i> Tıpkı kırkyama bir yorganı dikerken birbirine eklenen parçalar gibi, Molly onları doğru sıraya sokarak birbirine bağlıyor, parçaları ayrıldığında görülmesi imkânsız olan bir motif yaratıyordu.</p>

  <p class="block_9">Vivian başkalarının insafına kalmanın nasıl bir şey olduğunu tanımladığında, Molly ona katıldığını belirtircesine başını salladı. Doğallığını bastırmanın, hiçbir şey hissetmediğin halde zorla gülümsemenin nasıl bir şey olduğunu gayet iyi biliyordu.</p>

  <p class="block_9">Bir süre sonra, artık kendi ihtiyaçlarınızın ne olduğunu bilemiyordunuz. En ufak nezaket kırıntısına minnettar oluyordunuz. Ve büyüdükçe şüpheci birine dönüşüyordunuz. Neden biri karşılığında bir şey beklemeksizin, sizin için bir şey yapacaktı ki? Zaten çoğu zaman yapmazlardı. Sık sık insanların en kötü hallerini görürdünüz. Çoğu yetişkinin yalan söylediğini öğrenirdiniz. Çoğu insanın sadece kendi çıkarını gözettiğini öğrenirdiniz. Ve yalnızca işlerine yaradığınız sürece binlerinin ilgisini çektiğinizi öğrenirdiniz. Ve böylece kişiliğiniz şekillenirdi. Çok fazla şey tecrübe ederdiniz. Ve bu deneyimleriniz sizi tedbirli bir insan yapardı.</p>

  <p class="block_9">Ürkek ve güvensiz biri olurdunuz. Hislerinizi ifade etmekte zorlanır, bu yüzden taklit etmeyi, numara yapmayı öğrenirdiniz.</p>

  <p class="block_9">Aslında hissetmediğiniz duyguları göstermeyi öğrenirdiniz.</p>

  <p class="block_9">Böylece, eğer şanslıysanız, içinizin paramparça olmasına rağmen diğerleri gibi görünebilmeyi öğrenirdiniz.</p>

  <p class="block_"> </p>

  <p class="block_9">***</p>

  <p class="block_"> </p>

  <p class="block_9">“Eh, bilemiyorum,” dedi Tyler Baldwin, Amerikan Tarihi dersinde Wabanakiler hakkındaki bir filmi izlemelerinin ardından.</p>

  <p class="block_9">“Neydi şu söz…? ‘Ganimet galibindir.’ Demek istediğim, bu her zaman, dünyanın her yerinde olan bir şey, öyle değil mi? Bir grup kazanır, diğeri de kaybeder.”</p>

  <p class="block_9">“Pekâlâ, insanların zamanın başlangıcından beri birbirlerine hükmedip zulmettikleri doğru,” dedi Bay Reed. “Sence zulmedilenlerin tek yapması gereken şikâyet etmeyi kesmek mi?”</p>

  <p class="block_9">“Evet. Kaybettin. Derler ya, ‘Kabullensen iyi edersin,”’ dedi Tyler.</p>

  <p class="block_9">Molly’nin öfkesi öyle büyümüştü ki gözlerinin önünde benekler uçuşuyordu. Dört yüz yıldan uzun bir süredir Kızılderililer aldatılmış, kuşatılmış, küçük toprak parçalarında yaşamaya zorlanmış, ayrımcılığa maruz bırakılmış, pis yerliler ve barbarlar olarak adlandırılmışlardı. Bir iş sahibi olamamış, bir ev satın alamamışlardı. Molly bu aptalı şuracıkta boğazlasa, göz hapsi cezasını riske atmış olur muydu? Derin bir nefes alıp sakinleşmeye çalıştı. Ardından elini kaldırdı.</p>

  <p class="block_9">Bay Reed hayretle ona baktı. Molly çok nadir söz isterdi.</p>

  <p class="block_9">“Evet?”</p>

  <p class="block_9">“Ben bir Kızılderiliyim.” Bunu Jack dışında kimseye söylememişti.</p>

  <p class="block_9">Tyler’ın onu sadece Gotik biri olarak gördüğünü biliyordu. Tabii Tyler’ın umurundaysa… “Bir Penobscot’um.</p>

  <p class="block_9">Indian Island’da doğdum. Ve sadece, Kızılderililere yapılanların, İngilizlerin hâkimiyetindeki İrlandalılara yapılanlarla tamamen aynı olduğunu söylemek istiyorum. Bu adil bir dövüş değildi. Onların toprakları çalındı, dinleri yasaklandı, yabancıların hâkimiyeti altına girmeye zorlandılar. Bu, İrlandalılar için nasıl kabul edilebilir bir durum değilse, Kızılderililer için de öyleydi.”</p>

  <p class="block_9">“Vay canına, bilileri fazla mı ahkâm kesiyor?” diye mırıldandı Tyler.</p>

  <p class="block_9">Molly’nin bir sıra önünde oturan Megan McDonald elini kaldırarak söz aldı. “O haklı,” dedi Megan. “Büyükbabam Dublinlidir. Sürekli İngilizlerin yaptıklarını anlatıp durur.”</p>

  <p class="block_9">“Pekâlâ, büyükbabamın anne babası Büyük Buhran sırasında her şeyini kaybetmiş. Ama beni sadaka isterken göremezsiniz.</p>

  <p class="block_9">Yani, olur böyle şeyler,” dedi Tyler.</p>

  <p class="block_9">Bay Reed kaşlarını kaldırarak sınıfa göz gezdirdi. “Yaptıkları şey bu mu? Sadaka istemek mi?”</p>

  <p class="block_9">“Sadece kendilerine adil davranılmasını istiyorlar,” diye yanıtladı arka sıralardaki bir çocuk.</p>

  <p class="block_9">“Ama bu ne anlama geliyor? Ve sonu nereye varıyor?” diye sordu bir diğeri.</p>

  <p class="block_9">Diğerleri de konuşmaya katılırken, Megan arkasını dönüp gözlerini kısarak Molly’ye baktı. Sanki onu ilk kez fark ediyor gibiydi. “Bir Kızılderili, ha? Bu çok iyi,” diye fısıldadı.</p>

  <p class="block_9">“Molly Molasses gibi, öyle mi?”</p>

  <p class="block_"> </p>

  <p class="block_9">***</p>

  <p class="block_"> </p>

  <p class="block_9">Molly artık hafta içleri onu Vivian’in evine bırakması için Jack’i beklemiyordu. Okuldan çıktıktan sonra doğruca ücretsiz otobüse biniyordu.</p>

  <p class="block_9">“Yapacak başka işlerin vardır,” demişti Jack’e. “Beni götürüp getirmenin sana eziyet olduğunu biliyorum.” Ama işin doğrusu otobüse binerek, Vivian’in yanına gidene dek Jack’in sorularından uzak kalma özgürlüğünü elde ediyordu.</p>

  <p class="block_9">Molly, Jack’e röportaj ödevinden bahsetmemişti. Bunun kötü bir fikir olduğunu, Vivian’in hayatına fazla karıştığını ve ondan çok şey istediğini söyleyeceğini biliyordu. Zaten son zamanlarda fazla soru sorar olmuştu. “Hey, yakında saatlerini doldurmuş olacaksın, değil mi?” diye soruyordu. “Orada hiç ilerleme kaydettiniz mi?”</p>

  <p class="block_9">Molly son zamanlarda Vivian’in evine giriyor, Terry’yi hızlıca selamladıktan sonra doğruca merdivenlere yöneliyordu.</p>

  <p class="block_9">Vivian ile aralarında gelişen ilişkiyi açıklamak hem çok zordu, hem de Terry’nin bu konuyla bir ilgisi yoktu. Başkalarının ne düşündüğünün ne önemi vardı ki?</p>

  <p class="block_9">“Benim teorim şu,” dedi Jack bir gün. Öğle yemeği teneffüsünde, okulun çimenlerinde oturuyorlardı.</p>

  <p class="block_9">Güzel bir sabahtı. Hava açık ve ılıktı. Karahindibalar çimenlerin arasında bir sağa bir sola dans ediyorlardı.</p>

  <p class="block_9">“Vivian senin için bir anne figürü oluşturuyor. Büyükanne, büyük büyükanne… Ne dersen de. Seni dinliyor, sana hikâyeler anlatıyor, ona yardım etmene izin veriyor. Sana ihtiyaç duyulduğunu hissettiriyor.”</p>

  <p class="block_9">“Hayır,” dedi Molly, kendini rahatsız hissederek. “Öyle bir şey yok. Benim doldurmam gereken saatlerim, onun da yapılması gereken işleri var. Bu kadar basit.”</p>

  <p class="block_9">“Aslında o kadar basit değil, Moll,” dedi Jack. “Annem orada pek bir iş yapılmadığını söylüyor.” Elindeki buzlu çay kutusunu açıp büyük bir yudum aldı.</p>

  <p class="block_9">“Aşama kaydediyoruz. Sadece bunu görmesi zor.”</p>

  <p class="block_9">“Görmesi zor mu?” diyerek güldü Jack, sandviçinin ambalajını açarken. “Bütün meselenin o kutulardan kurtulmak olduğunu sanıyordum. Gayet basit görünüyor. Öyle değil mi?”</p>

  <p class="block_9">Molly bir havucu ortadan ikiye böldü. “Eşyaları düzenliyoruz.</p>

  <p class="block_9">Böylece onları bulması kolay olacak.”</p>

  <p class="block_9">“Kim için kolay olacak? Emlakçılar için mi? Çünkü öyle olacağını biliyorsun. Vivian muhtemelen oraya bir daha ayak basmayacak.”</p>

  <p class="block_9">Bu gerçekten Jack’i ilgilendirir miydi? “Öyleyse emlakçılar için kolaylaştırıyoruz.” Aslında, şimdiye kadar yüksek sesle itiraf etmemiş olsa da, Molly neredeyse her şeyi çöpe atma fikrinden vazgeçmişti. Zaten ne zararı vardı ki? Vivian’in tavan arası, onun için anlamı olan eşyalarla dolu olamaz mıydı?</p>

  <p class="block_9">Bir gerçek varsa, o da Vivian’in çok uzun yaşamayacağıydı.</p>

  <p class="block_9">Sonrasında işin profesyonelleri eve üşüşecek, maddi ve manevi değeri olan eşyaları özenle birbirinden ayıracak ve sadece nereden geldiği ya da ederi belli olmayan eşyalar üzerinde zaman harcayacaklardı. Bu yüzden Molly, Vivian’in tavan arasında yaptıkları işe farklı bir açıdan bakmaya başlamıştı.</p>

  <p class="block_9">Belki de işlerin ne kadarının yapıldığının bir önemi yoktu.</p>

  <p class="block_9">Belki de önemli olan, bu sürecin kendisiydi. Her eşyaya dokunmak, onları adlandırıp tanımlamak, bir hırkanın, bir çift çocuk ayakkabısının anlamını öğrenmekti.</p>

  <p class="block_9">“Onlar Vivian’in eşyaları,” dedi Molly. “Ve onlardan kurtulmak istemiyor. Bunun için onu zorlayamam, değil mi?”</p>

  <p class="block_9">Jack sandviçinden bir ısırık alarak omzunu silkti. “Bilmem.</p>

  <p class="block_9">Sanırım mesele daha çok” -Jack ağzındaki lokmayı çiğneyip yutarken Molly bakışlarını diğer yöne çevirdi. Jack’in pasif agresif hali, sinirlerini bozmuştu- “uzaktan nasıl göründüğüyle ilgili. Anlarsın ya?”</p>

  <p class="block_9">“Ne demek istiyorsun?”</p>

  <p class="block_9">“Anneme göre bu durumdan biraz faydalanıyormuşsun gibi görünebilir.”</p>

  <p class="block_9">Molly başını eğerek kendi sandviçine baktı.</p>

  <p class="block_9">“Bir denesen hoşuna gideceğini biliyorum,” demişti Dina lakayt bir şekilde, Molly beslenme çantasına salamlı sandviç koymaktan vazgeçmesini söylediğinde. “Ya da kendi lanet öğle yemeğini kendin hazırla,” diye de eklemişti. Molly de öyle yapmıştı. Gururunu bir kenara bırakıp Ralph’ten para istemiş, Bar Harbor’daki bir marketten badem ezmesi, organik bal ve cevizli ekmek almıştı. Ama Dina, Molly’nin bu küçük zulasına bir kedinin getirdiği yeni ölmüş bir fare muamelesi yapmış, onu ‘kimsenin karıştırmaması’ için kilerdeki bir rafa kaldırmıştı.</p>

  <p class="block_9">Molly içinde kabaran bir öfke dalgası hissetti. Dina’nın onu olduğu gibi kabul etmek istemeyişine, Terry’nin haksız yargılamalarına ve Jack’in annesini yatıştırma ihtiyacı duymasına - hepsine öfkeleniyordu. “Aslında… bu anneni hiç ilgilendirmez, öyle değil mi?”</p>

  <p class="block_9">Bunu söyler söylemez pişman olmuştu.</p>

  <p class="block_9">Jack, Molly’ye sert bir bakış attı. “Benimle dalga mı geçiyorsun?”</p>

  <p class="block_9">Sonra da sandviçinin ambalajını buruşturarak poşetin içine tıktı. Molly onu daha önce hiç böyle görmemişti. Jack’in çenesi kasılmıştı, bakışları sert ve öfke doluydu. “Annem senin için kendini riske attı,” dedi. “Seni o eve götürdü. Peki, senin için Vivian’e yalan söylediğini hatırlatmama gerek var mı? Eğer bir şey olursa işini kaybedebilir. İşte böyle,” diyerek parmaklarını şıklattı.</p>

  <p class="block_9">“Jack, haklısın. Özür dilerim,” dedi Molly. Ama Jack çoktan ayağa kalkmıştı. Sonra da yavaşça uzaklaştı.</p>

  <p class="block_8" id="calibre_pb_30"> </p>
</body>
</html>
