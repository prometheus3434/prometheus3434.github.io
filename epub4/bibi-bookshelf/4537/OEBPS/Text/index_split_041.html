<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_"> </p>

  <p class="block_"> </p>

  <p class="block_"> </p>

  <h1 class="block_11">Spruce Harbor, Maine, 2011</h1>

  <p class="block_"> </p>

  <p class="block_"> </p>

  <p class="block_"> </p>

  <p class="block_9">İnanmıyorum, Vivian. Onu vermişsin,” dedi Molly oturduğu koltuktan öne doğru eğilerek.</p>

  <p class="block_9">İkisi de saatlerdir salondaki berjer koltuklarda oturuyordu.</p>

  <p class="block_9">Ortalarındaki antika lamba etrafa tatlı bir ışık yayıyordu. Yerde, üzerinde A.B.D. DONANMASI mührü olan siyah bir sandıktan çıkanlar duruyordu; iple bağlanmış bir yığın mektup, altın bir kol saati, çelik bir başlık ve bir çift asker çorabı.</p>

  <p class="block_9">Vivian kucağındaki battaniyeyi düzelterek, derin düşüncelere dalmışçasına başını iki yana salladı.</p>

  <p class="block_9">“Çok üzüldüm.” Molly renkleri hâlâ canlılığını koruyan, dikişleri ilk günkü gibi duran ve hiç kullanılmamış bebek battaniyesine dokundu. Demek Vivian’in bir bebeği olmuş ve onu başkasına vermişti… Sonra da Dutchy’nin en iyi arkadaşı Jim Daly ile evlenmişti. Acaba ona âşık olmuş muydu, yoksa Jim onun için sadece bir teselli miydi? Peki, ona bebekten söz etmiş miydi?</p>

  <p class="block_9">Vivian uzanarak ses kayıt cihazını kapattı. “Hikâyem burada sona eriyor.”</p>

  <p class="block_9">Molly şaşkınlıkla ona baktı. “Ama bu sadece ilk yirmi yıldı.”</p>

  <p class="block_9">Vivian hafifçe omzunu silkti. “Gerisi o yıllara nazaran sakin, sessiz yıllardı. Jim ile evlendim ve bugünlere geldim.”</p>

  <p class="block_9">“Ama bütün o yıllar…”</p>

  <p class="block_9">“Çoğunluğu güzel geçmiş yıllardı. Ama öyle coşkulu, heyecanlı yıllar değil.”</p>

  <p class="block_9">“Peki…” diyerek durakladı Molly. “Ona âşık mıydın?”</p>

  <p class="block_9">Vivian cumbalı pencereden dışarı baktı. Molly, Vivian’in bakışlarını takip ederek, evin ışığında güçlükle seçilen elma ağaçlarına baktığını gördü. “Dürüst olmak gerekirse, onunla evlendiğime asla pişman olmadığımı söyleyebilirim,” dedi Vivian. “Ama hikâyenin gerisini biliyorsun, o yüzden sana söyleyeyim. Onu sevdim. Ama onu Dutchy’yi sevdiğim gibi tüm kalbimle sevmedim. Belki de insan öyle bir aşkı ömründe sadece bir kez tadıyordur, bilmiyorum. Yine de güzeldi. O bile yeterdi.”</p>

  <p class="block_9"><i class="calibre1">Güzeldi. O bile yeterdi.</i> Molly’nin kalbi sanki bir yumrukla eziliyormuş gibi sıkıştı. Bu kelimelerin ardındaki duyguların derinine inmek hiç kolay değildi. Boğazında bir yumru hissederek güçlükle yutkundu. Vivian’in azimli, gerçekçi duruşunun ve aşın duygusal biri olmayışının sebebini gayet iyi anlamıştı.</p>

  <p class="block_9">Bu yüzden anladığını belirtircesine başını sallamakla yetindi. “Peki, Jim ile nasıl o noktaya geldiniz?”</p>

  <p class="block_9">Vivian dudaklarını bükerek düşündü. “Dutchy’nin ölümünden bir yıl sonra, Jim savaştan dönüp benimle iletişime geçmişti. Elinde Dutchy’ye ait birkaç küçük eşya vardı. Ordunun bana göndermediği bir deste iskambil kâğıdı ve bir mızıka.</p>

  <p class="block_9">Böylece görüşmeye başladık, bilirsin. Dutchy’yi tanıyan bir başka kişiyle konuşuyor olmak, sanırım ikimiz için de bir teselliydi.”</p>

  <p class="block_9">“Bir bebeğiniz olduğunu biliyor muydu?”</p>

  <p class="block_9">“Hayır, sanmıyorum. O konudan hiç söz etmedik. Bu onun için ağır bir yük olurdu. Savaş onu oldukça kötü etkilemişti, konuşmak istemediği pek çok şey daha vardı.</p>

  <p class="block_9">“Jim’in rakamlarla arası iyiydi. Dutchy’ye nazaran çok daha düzenli ve disiplinli biriydi. Dürüst olmak gerekirse, Dutchy hayatta olsaydı, herhalde mağaza o anki halinin yarısı kadar bile iyi durumda olmazdı. Çok mu kötü konuşuyorum? Evet, ama yine de öyle. Mağazadaki işler Dutchy’nin umurunda bile değildi, onu işletmek istemiyordu. Biliyorsun, o bir müzisyendi. Kafası ticarete çalışmıyordu. Fakat Jim ve ben iyi birer ortak olmuştuk. Birlikte güzel çalışıyorduk. Ben siparişleri verip malların sayımını yaparken, o muhasebe sistemlerini geliştiriyor, elektrikli yazarkasalar getirterek mağazayı modernleştiriyordu.</p>

  <p class="block_9">“Sana bir şey söyleyeyim mi? Jim ile evlenmek, sanki hava sıcaklığıyla aynı ısıda olan bir suya girmek gibiydi. Neredeyse hiçbir değişikliğe alışmak zorunda kalmamıştım. Jim sakin, efendi, çalışkan, kısacası iyi bir adamdı. Hiçbir zaman birbirinin cümlesini tamamlayan çiftlerden olmadık, çoğu zaman aklından neler geçtiğini bile bilmezdim. Ama birbirimize son derece saygılıydık. Naziktik. O sinirlendiği zamanlar, ben bir kenara çekilirdim. Onun deyimiyle ‘huysuzluğumun üzerimde olduğu’ zamanlar ise -bazen günlerce birkaç kelimeden fazla konuşmadığım olurdu- Jim beni kendi halime bırakırdı. Aramızdaki tek sorun onun çocuk istiyor olması, benimse bunu yapamayışımdı. Yapamıyordum işte. Bu konudaki düşüncelerimi ona daha en başında söylemiştim. Ama sanrım fikrimi değiştirebileceğini ummuştu.”</p>

  <p class="block_9">Vivian ayağa kalkıp pencereye yürüdü. Molly onun incecik, narin siluetine hayretle baktı. Vivian pencerenin iki yanındaki kancalara bağlı ipek düğümleri çözerek, ağır perdelerin kapanmasına izin verdi.</p>

  <p class="block_9">“Düşünüyorum da…” diye söze girdi Molly temkinli bir şekilde.</p>

  <p class="block_9">“Kızma ne olduğunu hiç merak ettin mi?”</p>

  <p class="block_9">“Aklıma gelmiyor değil.”</p>

  <p class="block_9">“Onu bulabilirsin. Şu an,” diyerek içinden hesapladı Molly, “altmışlı yaşlarının sonlarında olmalı, değil mi? Hayatta olma ihtimali çok yüksek.”</p>

  <p class="block_9">Vivian perdeleri düzeltti. “Artık çok geç.”</p>

  <p class="block_9">“Ama… neden?” diye soruverdi Molly bir anda. Nefesini tutmuş beklerken kalbi hızla çarpıyordu. Yaptığı bir kabalık olmasa bile haddini aştığını biliyordu. Yine de bunu bir daha sorma fırsatı bulamayabilirdi.</p>

  <p class="block_9">“Bir karar verdim ve bununla yaşamak zorundayım.”</p>

  <p class="block_9">“Ama çaresiz bir durumdaydın.”</p>

  <p class="block_9">Vivian hâlâ karanlıkta, ağır perdelerin yanında duruyordu.</p>

  <p class="block_9">“Pek öyle sayılmaz. Bebeğe bakabilirdim. Bayan Nielsen bana yardım ederdi. Asıl gerçek şu ki, tam bir ödlektim. Bencil ve korkak.”</p>

  <p class="block_9">“Kocan yeni ölmüştü. Bunu anlayabiliyorum.”</p>

  <p class="block_9">“Gerçekten mi? Ben anlayabilir miyim, bilmiyorum. Ve şimdi… Maisie’nin onca yıldır hayatta olduğunu bilmek…”</p>

  <p class="block_9">“Ah, Vivian,” dedi Molly.</p>

  <p class="block_9">Vivian başını iki yana salladı. Ardından şöminenin üzerindeki saate baktı. “Tanrım, şu saate bak. Gece yarısını geçmiş!</p>

  <p class="block_9">Çok yorgun olmalısın. Haydi, sana bir yatak bulalım.”</p>

  <p class="block_"> </p>

  <p class="block_5" id="calibre_pb_41"> </p>
</body>
</html>
