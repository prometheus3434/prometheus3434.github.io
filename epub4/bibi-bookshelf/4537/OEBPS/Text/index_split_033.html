<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_"> </p>

  <p class="block_"> </p>

  <p class="block_"> </p>

  <h1 class="block_11">Hemingford, Minnesota, 1930</h1>

  <p class="block_"> </p>

  <p class="block_"> </p>

  <p class="block_"> </p>

  <p class="block_9">Sonraki birkaç gün boyunca Bayan Murphy’yi her gördüğümde, Nielsenlar ile tanıştığımda nasıl davranacağıma dair yeni bir tavsiyesi oluyordu. “Sağlam bir şekilde tokalaş, ama elini fazla sıkma,” diyordu merdivenlerde karşılaştığımızda.</p>

  <p class="block_9">“Hanımefendi olmalısın. Tezgâhın arkasındayken sana güvenebileceklerini bilmeliler,” diye öğüt veriyordu akşam yemeğinde.</p>

  <p class="block_9">Diğer kadınlar da lafa karışmadan durmuyorlardı. “Soru sorma,” diye tavsiyede bulundu içlerinden biri.</p>

  <p class="block_9">“Ama soruları tereddüt etmeden yanıtla,” diye ekledi bir diğeri.</p>

  <p class="block_9">“Tırnaklarının kesilmiş ve temiz olduklarından emin ol.”</p>

  <p class="block_9">“Gitmeden önce dişlerini karbonatla fırçala.”</p>

  <p class="block_9">“Saçların,” dedi Bayan Grund yüzünü ekşiterek. Elini kafasına götürüp saçlarını köpürtüyormuş gibi yaptı. “Onları ehlileştirmelisin.</p>

  <p class="block_9">Kızıl bir kafaya karşı ne hissedeceklerini asla bilemezsin. Bilhassa bu teneke kırmızısı saçlara.”</p>

  <p class="block_9">“Tamam, tamam,” diyerek araya girdi Bayan Larsen. “Zavallı kızı öyle korkutuyoruz ki sonunda nasıl davranacağını bilemeyecek.”</p>

  <p class="block_9">Nielsenlar ile görüşeceğim günün sabahı, aralık ayının ortasındaki bir cumartesi günü, birinin kapımı hafifçe tıklattığını duydum. Gelen Bayan Murphy idi. Elindeki askıda lacivert, kadife bir elbise vardı. “Bakalım bu üzerine olacak mı?” dedi elbiseyi bana uzatarak. Üzerimi değiştirirken onu içeri davet etmeli miyim yoksa kapıyı kapatmalı mıyım, bilemiyordum.</p>

  <p class="block_9">Ancak Bayan Murphy odaya girip yatağın üzerine oturarak beni bu ikilemden kurtardı.</p>

  <p class="block_9">Bayan Murphy öyle sakin ve soğukkanlıydı ki onun önünde soyunup sadece külotumla kalmaktan utanmamıştım. Elbiseyi askısından çıkardı ve yan tarafındaki daha önce fark etmediğim bir fermuarı açtı. Sonra da kollarımı elbisenin uzun kollarına geçirmeme yardım edip, yukarıda toplanan eteği aşağı çekerek fermuarı kapattı. Küçük odada birkaç adım gerileyerek bana baktı. Ardından elbisenin kenarlarını ve kollarından birini çekiştirdi. “Şimdi de şu saçların icabına bakalım,” diyerek arkamı dönmemi işaret etti. Elini önlüğünün cebine daldırıp birkaç tel toka ile bir saç tokası çıkardı. Sonraki birkaç dakika boyunca saçlarımla uğraşıp, yüzüme düşen saçları geriye çekerek düzleştirip yatıştırdı. Nihayet sonuçtan memnun olduğunda, kendime bakmam için beni aynaya doğru çevirdi.</p>

  <p class="block_9">Nielsenlar ile görüşeceğim için ne kadar endişeli olsam da gülümsemeden edememiştim. Bay Grote’nin aylar önce saçlarımı berbat edişinden beri ilk defa neredeyse güzel görünüyordum.</p>

  <p class="block_9">Daha önce hiç kadife bir elbise giymemiştim. Elbise ağır ve biraz da sertti. Dökümlü eteği baldırlarımın ortasına dek iniyordu. Nereye hareket etsem etrafa hafif bir naftalin kokusu yayılıyordu. Bence elbise güzeldi, ama Bayan Murphy’nin içine sinmiş gibi görünmüyordu. Gözlerini kısıp dikkatle bana baktıktan sonra, “Bekle bir dakika, hemen geleceğim,” dedi ve aceleyle odadan çıktı. Az sonra geniş, siyah bir kuşakla geri dönmüştü. “Arkanı dön.” Dediğini yaptığımda kuşağı belime dolayıp arkada büyük bir fiyonk yaparak bağladı. İkimiz de aynada Bayan Murphy’nin eserini inceledik.</p>

  <p class="block_9">“İşte oldu. Bir prenses gibi görünüyorsun, tatlım,” dedi Bayan Murphy. “Siyah külotlu çorabın temiz mi?”</p>

  <p class="block_9">Başımı olumlu anlamda salladım.</p>

  <p class="block_9">“Öyleyse onu giy. Siyah ayakkabıların da kıyafetinle uyumlu olur.” Ellerini belime koyarak güldü. “Sen Minnesota’nın göbeğindeki kızıl saçlı bir İrlanda prensesisin!”</p>

  <p class="block_"> </p>

  <p class="block_9">***</p>

  <p class="block_"> </p>

  <p class="block_9">O öğleden sonra saat üçte, mevsimin ilk şiddetli kar fırtınasının erken saatlerinde, Bayan Murphy’nin salonunda Bay ve Bayan Nielsen’ı karşıladım. Bay Sorenson ve Bayan Larsen da bizimle birlikteydi.</p>

  <p class="block_9">Bay Nielsen sürekli seğiren bıyıkları, pembe kulakları ve minicik ağzıyla kocaman, gri bir fareye benziyordu. Gri, üç parça bir takım elbise giymiş, ipek, çizgili bir papyon takmıştı.</p>

  <p class="block_9">Bayan Nielsen ise incecik bir kadındı. Aralarında gri çizgiler bulunan koyu renk saçlarını topuz yapmıştı. Koyu renkli kaşları, koyu kirpikleri ve çukurda kalmış kahverengi gözleri vardı. Esmer tenine pudra ya da allık sürmemişti.</p>

  <p class="block_9">Bayan Murphy, Nielsenlara çay ve bisküvi ikram ettikten sonra karlı havada kasabanın bu tarafına yaptıkları kısa yolculuk hakkında sorular sordu. Sohbet genellikle hava durumu üzerine dönüyordu. Son birkaç günde hava sıcaklığının oldukça düştüğünden, batıda toplanan kar bulutlarından ve nihayet bugün, herkesin tahmin ettiği gibi başlayan fırtınadan söz ettiler. Bu gece ne kadar kar yağacağına, yağan karın yerden ne kadar süre kalkmayacağına, ne zaman daha fazlasının yağacağına ve bu yıl nasıl bir kış geçireceklerine dair tahminlerde bulundular. Elbette bu kış, buz fırtınalarının ardından kar fırtınalarının geldiği 1922 kışına rakip olamazdı. Peki, ya 1923 yılındaki toz fırtınası? Kuzey Dakota’dan gelen pis karlar iki metrelik kar yığınları oluşturarak tüm şehri kaplamış ve insanlar haftalarca evlerinden dışarı çıkamamışlardı. Öte yandan bu kışın kayıtlara en sıcak aralık ayı olarak geçen 1921 kışı kadar yumuşak geçme ihtimali düşüktü.</p>

  <p class="block_9">Nielsenlar beni tanımak için kibarca sorular soruyorlardı.</p>

  <p class="block_9">Sorularını umutsuz ya da ilgisiz görünmeksizin cevaplamak için elimden geleni yapıyordum. Diğer üç yetişkin tüm dikkatleriyle bizi seyrediyorlardı. İyi bir iş çıkarmam, dik oturmam ve soruları eksiksiz bir şekilde cevaplamam için beni teşvik ettiklerini hissedebiliyordum.</p>

  <p class="block_9">Sohbet sohbeti açarken, Bay Sorenson nihayet konuya girerek, “Pekâlâ,” dedi. “Sanırım hepimiz neden burada olduğumuzu biliyoruz. Nielsenların Dorothy’ye bir ev vermek isteyip istemeyeceklerini ve Dorothy’nin onların ihtiyaçlarına uygun olup olmadığını konuşmak için, elbette. Bu yüzden, Dorothy, Nielsenlara neden ailelerinin bir parçası olmak istediğini ve o eve neler katabileceğim anlatabilir misin?”</p>

  <p class="block_9">Eğer dürüst olsaydım -ki Bay Sorenson’ın benden istediği şey bu değildi- sadece yaşamak için sıcak, kuru bir yere ihtiyacım olduğunu söylerdim. Yeteri kadar yiyecek ve beni soğuktan koruyacak giysilerle ayakkabılar isterdim. Sakinlik ve düzen istiyordum. Ama her şeyden çok, yatağımda kendimi güvende hissetmek istiyordum.</p>

  <p class="block_9">“Dikiş dikebiliyorum, ayrıca oldukça düzenliyimdir. Rakamlarla da aram iyidir,” dedim.</p>

  <p class="block_9">Bay Nielsen, Bayan Murphy’ye dönerek, “Peki, genç bayan yemek ve temizlik yapabiliyor mu? Çalışkan mıdır?” diye sordu.</p>

  <p class="block_9">“Protestan mıdır?” diye ekledi Bayan Nielsen.</p>

  <p class="block_9">“Çalışkan bir kız olduğuna kefil olabilirim,” dedi Bayan Murphy.</p>

  <p class="block_9">“Birkaç şey pişirebiliyorum,” diye yanıtladım, “gerçi önceki evimde benden sincap ve rakun yahnisi pişirmemi bekliyorlardı.</p>

  <p class="block_9">Yine de bunu bir daha yapmamayı tercih ederim.”</p>

  <p class="block_9">“Tanrım, hayır,” dedi Bayan Nielsen. “Peki, ya diğer soru…?”</p>

  <p class="block_9">“Diğer soru?” Sorulara neredeyse yetişemiyordum.</p>

  <p class="block_9">“Kiliseye gider misin, tatlım?” diye hatırlattı Bayan Murphy.</p>

  <p class="block_9">“Ah, evet. Birlikte yaşadığım aile, kiliseye giden insanlar değillerdi,” dedim dürüstçe. Gerçi Çocuk Esirgeme Kurumu’ndaki küçük kiliseye gittiğimden beri ben de kiliseye gitmemiştim. Ondan önce de sadece büyükannemle gitmiştim.</p>

  <p class="block_9">Kinvara’nın merkezindeki St. Joseph Kilisesi’ne yürürken büyükannemin elini sıkıca tuttuğumu, renkli mozaik pencereleri ve meşe ağacından yapılmış koyu renkli sıraları olan küçük, taş kiliseyi hatırlıyordum. İçerideki tütsü ve zambak kokularını, ölenler için yakılmış mumları, rahibin gırtlaktan gelen derin sesini hatırlıyordum. Babam dine karşı alerjisi olduğunu ve dinin kimsenin bir işine yaramadığını söylerdi. Elizabeth Caddesi’ndeki komşularımız anneme neden ayinlere katılmadığını sorduklarında annem, “Bir pazar sabahı kocanız yatakta sızıp kalmışken birinin ateşi olan, bir diğerinin karnı ağrıyan bir oda dolusu çocuğu hazırlamayı deneyin,” diyordu. Apartmanımızın aşağısındaki sokaktan geçen diğer Katolikleri seyrettiğimi hatırladım. Kız çocukları beyaz elbiselerini, erkek çocuklar cilalı ayakkabılarını giyer, anneleri çocuk arabalarını iterken babaları da yanlarında yürürdü.</p>

  <p class="block_9">“O İrlandalı bir kız, Viola, dolayısıyla bir Katolik olsa gerek,” dedi Bay Nielsen karısına.</p>

  <p class="block_9">Başımı sallayarak onu onayladım.</p>

  <p class="block_9">“Katolik olabilirsin, evlat,” dedi Bay Nielsen, ilk kez benimle doğrudan konuşuyordu. “Ama biz Protestan’ız. Ve senden pazar günleri bizimle Protestan ayinlerine katılmanı bekleriz.”</p>

  <p class="block_9">Herhangi bir ayine katılmayalı yıllar olmuştu. O yüzden ne fark ederdi ki? “Evet, tabii.”</p>

  <p class="block_9">“Ve seni evimize birkaç adım uzaklıktaki bir okula göndereceğimizi bilmen gerek. Dolayısıyla artık Bayan Larsen’ın derslerine katılamayacaksın.”</p>

  <p class="block_9">“Zaten bu okul Dorothy için yetersiz olmaya başlamıştı. O çok zeki bir kız,” dedi Bayan Larsen.</p>

  <p class="block_9">“Okuldan sonra ise,” dedi Bay Nielsen, “mağazada yardımcı olman gerekecek. Tabii sana saat başına bir ücret ödeyeceğiz.</p>

  <p class="block_9">Mağazamızdan haberin var değil mi, Dorothy?”</p>

  <p class="block_9">“Bir nevi her ihtiyaca karşılık veren, çok amaçlı bir yer,” diye bilgilendirdi Bayan Nielsen.</p>

  <p class="block_9">Başımı olumlu anlamda sallayıp duruyordum. Şimdiye dek benim için tehlike uyandıracak hiçbir şey söylememişlerdi. Ama onlarla aramda en ufak bir yakınlık hissetmemiştim. Benim hakkımda bir şeyler öğrenmeye hevesli gibi görünmüyorlardı.</p>

  <p class="block_9">Öte yandan, çok az insan benimle ilgili bir şeyler öğrenmek isterdi. Anladığım kadarıyla ihtiyaçlarını karşılayabildiğim sürece, terk edilmişliğimin ya da beni onlara getiren şartların pek bir önemi yoktu.</p>

  <p class="block_9">Ertesi sabah saat dokuzda Bay Nielsen mavi-beyaz, Studebaker marka bir arabayla kapıda bekliyordu. Bayan Murphy’nin cömertliği sayesinde artık kıyafetlerle, ayakkabılarla ve kitaplarla dolu iki valizim, bir de sırt çantam vardı.</p>

  <p class="block_9">Valizleri kapattığım sırada Bayan Larsen odama girerek <i class="calibre1">Yeşilin Kızı Anne</i>‘i elime tutuşturdu. “Bu benim kendi kitabım, okulunki değil. Ve onun senin olmasını istiyorum,” dedi beni kucaklayıp vedalaşarak. Ve böylece, bir yıldan uzun bir süre önce Minnesota’ya ayak bastığımdan bu yana, sahip olduğum her şeyi dördüncü kez bir bagaja doldurup, yeni bir yere gitmek üzere yola çıktım.</p>

  <p class="block_"> </p>

  <p class="block_8" id="calibre_pb_33"> </p>
</body>
</html>
