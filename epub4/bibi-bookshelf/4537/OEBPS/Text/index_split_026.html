<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_"> </p>

  <p class="block_"> </p>

  <p class="block_"> </p>

  <h1 class="block_11">Hemingford County, Minnesota, 1930</h1>

  <p class="block_"> </p>

  <p class="block_"> </p>

  <p class="block_"> </p>

  <p class="block_9">Evde neredeyse yiyecek hiçbir şey yoktu. Bay Grote son üç gündür ormandan eli boş dönüyordu. Sadece yumurta ve patatesle karnımızı doyurmaya çalışıyorduk. Durum öyle vahim bir hal almıştı ki Bay Grote tavuklardan birini kesmeye karar vermiş, şimdi de gözünü keçiye dikmişti. Son günlerde eve geldiğinde oldukça sessizdi. Üzerine üşüşüp bacaklarına sarılan çocuklarla konuşmuyor, onları bala konan arılarmış gibi uzaklaştırıyordu.</p>

  <p class="block_9">Üçüncü günün akşamı, Bay Grote’nin bana baktığını hissedebiliyordum.</p>

  <p class="block_9">Yüzünde, sanki kafasında bazı hesaplar yapıyormuş gibi tuhaf bir ifade vardı. “O boynundaki şey de ne?” diye sordu nihayet. Aklından neler geçirdiği belli olmuştu.</p>

  <p class="block_9">“Bir değeri yok,” dedim.</p>

  <p class="block_9">“Gümüşe benziyor,” dedi dikkatle bakarak. “Kararmış.”</p>

  <p class="block_9">Kalp atışlarım kulaklarımda uğulduyordu. “Gümüş değil, kalay.”</p>

  <p class="block_9">“Bakayım.”</p>

  <p class="block_9">Bay Grote yanıma yaklaştı ve kirli parmağıyla kolyemin ucundaki kabarık kalbe, kenetlenmiş ellere dokundu. “Ne bu, bir çeşit pagan sembolü mü?”</p>

  <p class="block_9">Paganın ne demek olduğunu bilmiyordum, ama kulağa kötü geliyordu. “Galiba.”</p>

  <p class="block_9">“Sana kim verdi?”</p>

  <p class="block_9">“Büyükannem.” Ona ilk kez ailemden söz ediyordum ve bu hiç hoşuma gitmemişti. Sözümü geri almak istedim. “Bu kolyenin onun için bir değeri yoktu. Onu <i class="calibre1">çöpe atacaktı</i>.”</p>

  <p class="block_9">Bay Grote kaşlarını çattı. “Kesinlikle tuhaf bir görüntüsü var. Herhalde denesem bile onu satamazdım.”</p>

  <p class="block_9">Bay Grote benimle sürekli konuşuyordu. Ben tavuğun tüylerini yolarken, odun sobasında patates kızartırken ya da kucağımda bir çocukla şöminenin yanında otururken, o durmadan bir şeyler anlatıyordu. Bana ailesinden bahsetmişti. Çıkan bir münakaşa sonrasında, Bay Grote’nin erkek kardeşi, babasını öldürmüştü. Bay Grote o zamanlar on altı yaşındaydı. O gün evden kaçmış, bir daha da geri dönmemişti. Bayan Grote ile de o sıralar tanışmıştı. Harold doğduğunda on sekiz yaşlıdaydılar.</p>

  <p class="block_9">Aslında bir ev dolusu çocukları olana dek evlenmemişlerdi.</p>

  <p class="block_9">Söylediğine göre Bay Grote’nin tek yapmak istediği avlanmak ve balık tutmaktı, fakat bütün bu çocukları doyurup giydirmek zorundaydı. Tanrı biliyor ya, onların hiçbirini istemiyordu. Ve doğruyu söylemek gerekirse, onlara bir zarar verecek kadar çılgına dönmekten korkuyordu.</p>

  <p class="block_9">Haftalar geçip havalar ısındıkça, Bay Grote yanına bir şişe viski alıp akşamın geç saatlerine kadar verandada oturuyor ve her seferinde ona katılmamı istiyordu. Hava karardığında, bana bilmek istediğimden daha fazlasını anlatıyordu. Dediğine göre, o ve Bayan Grote neredeyse tek kelime bile konuşmaz olmuşlardı. Bayan Grote sohbet etmekten nefret ediyor, ama seks yapmayı seviyordu. Fakat Bay Grote ona dokunmaya katlanamıyordu, çünkü karısı banyo yapma zahmetine girmiyor ve yanında daima bir çocuk oluyordu. “Senin gibi biriyle evlenmeliydim, Dorothy,” dedi Bay Grote bir akşam.</p>

  <p class="block_9">“Sen beni böyle tuzağa düşürmezdin, değil mi?” Kızıl saçlarım hoşuna gidiyordu. “Ne derler bilir misin?” diye sordu.</p>

  <p class="block_9">“Eğer bela arıyorsan, kendine bir kızıl kafa bul.” Öptüğü ilk kızın saçları kızıldı. Ama çok uzun zaman önceydi, o zamanlar Bay Grote’nin genç ve yakışıklı olduğu zamanlardı.</p>

  <p class="block_9">“Yakışıklı olduğuma şaşırdın mı? Bilirsin, bir zamanlar çocuktum.</p>

  <p class="block_9">Şimdiyse sadece yirmi dört yaşındayım.”</p>

  <p class="block_9">Bay Grote karısına hiç âşık olmadığını söylüyordu.</p>

  <p class="block_9">Bana Gerald de, diyordu.</p>

  <p class="block_9">Bay Grote’nin bunları söylememesi gerektiğini biliyordum. Ben sadece on yaşındaydım.</p>

  <p class="block_"> </p>

  <p class="block_9">***</p>

  <p class="block_"> </p>

  <p class="block_9">Çocuklar yaralı köpekler gibi kümelenip inliyorlardı. Normal çocuklar gibi oynamıyor, zıplayıp koşuyorlardı. Burunları her zaman yeşil sümüklerle doluydu ve gözleri akıyordu. Bense evde dolaşan zırhlı bir böcek gibiydim. Bayan Grote’nin sivri dilinden, Harold’ın sızlanmalarından, her saniye kucakta durmak isteyen Gerald Jr’ın ağlamalarından etkilenmiyordum.</p>

  <p class="block_9">Kendisine ne kadar yüklenildiğinin, hırpalandığının ve kederine terk edildiğinin oldukça farkında olan Mabel’in, gitgide asık suratlı bir kıza dönüştüğünü görebiliyordum. Bu şekilde yaşamanın çocuklar için nasıl bir şey olduğunu bilsem de, onları sevmekte zorlanıyordum. Çocukların perişanlığı, yalnızca kendimi daha da fark etmemi sağlıyordu. Kendimi temiz tutmak, sabahları okula gitmek için kalkıp kapıdan çıkmak tüm enerjimi alıyordu.</p>

  <p class="block_9">Dışarıda yağmur fırtınasının koptuğu bir gece döşeğimde yatarken, incecik yatak yüzünün altındaki metal çubuklar vücuduma batıyor, yüzüme su damlıyordu. Midem boş bir oyuk gibiydi. <i class="calibre1">Agnes Pauline</i>‘deki bir anı hatırlamıştım. O zaman da yağmur yağıyordu ve herkesi deniz tutmuştu. Babam dikkatimizi dağıtmak için gözlerimizi kapatmamızı ve hayalimizde harika bir gün canlandırmamızı istemişti. Bütün bunlar üç yıl önce, ben yedi yaşındayken olmuştu. Ama hayalimde canlandırdığım o günü hâlâ net bir şekilde hatırlayabiliyordum. Bir pazar günüydü ve büyükannemin kasabanın kenar mahallelerinden birindeki küçük evini ziyarete gidiyordum. Taş duvarları tırmanıyor, rüzgârda denizdeki dalgalar gibi hareket eden uzun çimenlerin arasından yürüyordum. Çimenlerin tatlı kokusunu içime çekerken, ardıçkuşlarının ve karatavukların seslerini dinliyordum. Uzakta, sazdan bir çatısı ve kireç badanalı duvarları olan evi görebiliyordum. Penceresinde kırmızı sardunyalarla dolu saksılar vardı. Büyükannemin sağlam, siyah bisikletinin dayalı olduğu çitlerde mavi salkımlar halinde böğürtlenler asılı duruyordu.</p>

  <p class="block_9">İçeride, fırında bir kaz pişiyor, siyah-beyaz bir köpek olan Monty ise artıkları yemek için masanın altında bekliyordu.</p>

  <p class="block_9">Dedem el yapımı oltasıyla nehirde alabalık tutmaya ya da tarlada ormantavuğu veya keklik avlamaya gitmişti. Bu yüzden büyükannem ve ben birkaç saatliğine yalnızdık.</p>

  <p class="block_9">Büyükannem turta hamuru açıyordu. San renkli hamura bir avuç dolusu un serpiyor, büyük oklavasını ileri geri hareket ettiriyordu. Arada bir sigarasından bir nefes çekiyor, başının üzerinde belli belirsiz bir duman yükseliyordu. Önlüğünün cebindeki yarım düzine sigara izmaritinin arasında sakladığı şekeri bana uzatıyordu. Bu, asla unutamayacağım bir lezzet karışımıydı. Sarı sigara paketinin ön yüzünde, Robert Burns’ün bir şiiri yer alıyordu. Büyükannem onu eski bir İrlanda ezgisiyle söylemeyi seviyordu:</p>

  <p class="block_"> </p>

  <p class="block_4">Yeşil yamaçların arasından usulca ak, güzel Afion,</p>

  <p class="block_4">Usulca ak, sana bir şarkı söyleyeceğim.</p>

  <p class="block_"> </p>

  <p class="block_9">Üç ayaklı tabureye oturup, fırındaki kaz derisinin çıtırtısını dinliyordum. Büyükannem turta tabağının kenarından taşan hamuru kesip düzeltiyor, artan hamurdan turtanın üzerine çapraz şeritler yapıyordu. Son olarak, çırptığı yumurtayı turtanın üzerine sürüyor ve biraz da şeker serpiyordu. Turta sağ salim fırına verildikten sonra, bol şekerli, demli çaylarımızı içmek ve dilimlenmiş, sıcak, kuşüzümlü keklerimizi yemek için ön odaya, büyükannemin deyimiyle ‘güzel oda’ya geçiyorduk.</p>

  <p class="block_9">Büyükannem gül desenli porselen takımından seçtiği iki çay fincanını ve küçük tabakları, özenle kolalanmış servis altlığına yerleştiriyordu. Akşam güneşi dantel perdelerin arasından içeri süzülüyor, büyükannemin yüzündeki çizgileri yumuşatıyordu.</p>

  <p class="block_9">Minderli, rahat koltuğumda otururken etrafa göz gezdiriyordum.</p>

  <p class="block_9">Oturduğum yerden büyükannemin sallanan sandalyesinin önündeki ayak iskemlesini ve çiçekli kılıfını, merdivenlerin yanındaki küçük kitaplığı -çoğunlukla dua ve şiir kitapları vardı- görebiliyordum. Büyükannemin güçlü ellerini, içten gülümseyişini ve bana olan sevgisini görüyordum.</p>

  <p class="block_9">Şimdiyse bu ıslak ve ekşi kokulu döşekte dönüp dururken, o harika güne odaklanmaya çalışıyordum. Fakat bu hatıralar beni başka anılara, daha karanlık düşüncelere götürüyordu.</p>

  <p class="block_9">Yatak odasında inleyip duran Bayan Grote, annemden çok da farklı değildi. İkisine de fazla yüklenilmişti ve yeterli donanıma sahip değillerdi. İkisi de doğuştan ya da koşullar gereği zayıf ve dayanıksızdı. İkisi de uyku ilacı bağımlısıydılar ve iradeli, kararlı, bencil erkeklerle evlenmişlerdi. Annem benden yemek ve temizlik yapmamı, Maisie ve ikizlerle ilgilenmemi bekler, bütün dertlerini dinlememi isterdi. Her şeyin yoluna gireceğini, hepimizin iyi olacağını üstelediğimde ise bana saf olduğumu söylerdi. “Bilmiyorsun,” derdi. “Senin bildiklerin ne ki?” Yangından kısa bir süre önce, karanlıkta yatağına kıvrılmış bir halde ağladığını duymuştum. Onu avutmak için yanına gidip sarıldığımda, birden sıçrayarak beni itmişti. “Beni umursamıyorsun bile,” diye çıkışmıştı bana. “Umursuyormuş numarası yapma. Sadece akşam yemeği istiyorsun.”</p>

  <p class="block_9">Şaşkınlıkla geri çekilmiştim. Yüzüm sanki tokat yemiş gibi alev alevdi. İşte o an, bir şeyler değişmişti. Artık ona güvenmiyordum.</p>

  <p class="block_9">Ağladığında hiçbir şey hissetmiyordum. O zaman da kalpsiz ve duygusuz olduğumu söylüyordu. Belki de öyleydim.</p>

  <p class="block_"> </p>

  <p class="block_9">***</p>

  <p class="block_"> </p>

  <p class="block_9">Haziran ayının başında hepimiz -neredeyse dört tel saçı olan Nettie bile- bitlenmiştik. Gemideyken de bitlendiğim için nasıl bir şey olduğunu biliyordum. Diğer kamaralarda bit salgını olduğunu duyan annem, bizim de bitlenmemizden korkarak her gün kafamızı kontrol etmiş, bizi adeta karantinaya almıştı.</p>

  <p class="block_9">“Dünyada kurtulması en zor şeydir,” diyerek, Kinvara’da yatılı bir öğrenciyken okulunda çıkan bit salgınını anlatmıştı.</p>

  <p class="block_9">Herkesin kafasını tıraş etmişlerdi. Koyu renkli gür saçlarıyla daima övünen annem, o günden sonra saçını bir daha asla kesmemişti. Annemin aldığı önlemlere rağmen, yine de hepimiz bitlenmiştik.</p>

  <p class="block_9">Gerald kaşınmadan duramıyordu. Saçlarını kontrol ettiğimde bitlerle dolup taştığını gördüm. Diğer ikisini de kontrol edip, onlarda da bit buldum. Muhtemelen evin her köşesinde, kanepede, sandalyelerde ve Bayan Grote’de de bit vardı. Bunun nasıl bir işkence olacağını biliyordum: Artık okula gitmeyecektim, saçlarım kesilecekti ve saatlerce temizlik yapacak, yatak çarşaflarını yıkayacaktım…</p>

  <p class="block_9">Buradan kaçıp gitmek için büyük bir istek duyuyordum.</p>

  <p class="block_9">Bayan Grote bebekle birlikte yataktaydı. İki kirli yastığa yaslanmış, battaniyeyi çenesine kadar çekmişti. İçeri girdiğimde bana dik dik baktı. Gözleri yuvalarına kaçmıştı.</p>

  <p class="block_9">“Çocuklar bitlenmiş.”</p>

  <p class="block_9">Bayan Grote dudağını büktü. “Ya sen?”</p>

  <p class="block_9">“Onlarda olduğuna göre, muhtemelen bende de var.”</p>

  <p class="block_9">Biraz düşündükten sonra, “Bu parazitleri bu eve sen getirdin,” dedi Bayan Grote.</p>

  <p class="block_9">Yüzümün kızardığını hissettim. “Hayır, bayan, hiç sanmıyorum.”</p>

  <p class="block_9">“Bu eve dışarıdan bir yerden geldiler.”</p>

  <p class="block_9">“Bence…” diye başladım, fakat devamını getirmek zordu.</p>

  <p class="block_9">“Sanırım yatağı kontrol etmeniz gerek. Saçlarınızı da öyle.”</p>

  <p class="block_9">“Sen getirdin!” dedi Bayan Grote battaniyeyi üzerinden atarak. “Buraya geliyorsun, bir de sanki bizden daha iyiymişsin gibi kendini beğenmiş ve küstahça davranıyorsun…”</p>

  <p class="block_9">Geceliği yukarı sıyrılarak karnında toplanmıştı. Bacaklarının arasındaki koyu renkli, üçgen tüy yumağını görünce, utanarak arkamı döndüm.</p>

  <p class="block_9">“Sakın bir yere gideyim deme!” diye bağırdı Bayan Grote.</p>

  <p class="block_9">Ağlamaya başlayan Nettie’yi kaptığı gibi kolunun altına alıp, diğer eliyle yatağı işaret etti. “Çarşafların kaynatılması gerek.</p>

  <p class="block_9">Sonra da çocukların saçlarını ayıklamaya başlayabilirsin.</p>

  <p class="block_9">Gerald’a nereden geldiği belli olmayan başıboş bir kızı eve almanın fazla olduğunu söylemiştim!”</p>

  <p class="block_9">Sonraki beş saat tahmin ettiğimden çok daha berbat geçmişti.</p>

  <p class="block_9">Kaynattığım demlikler dolusu suyu, çocukları haşlamamaya dikkat ederek büyük bir leğene boşalttım. Bütün battaniyeleri, çarşafları ve bulabildiğim her kıyafeti suya bastırıp sabunla ovaladım. Ardından hepsini merdaneden geçirdim.</p>

  <p class="block_9">Merdanenin kolunu çevirmeye gücüm yetmiyordu ve her çevirişimde kollarım ağrıyordu.</p>

  <p class="block_9">Bay Grote eve geldiğinde, kanepeye gömülmüş olan karısıyla konuşmaya başladı. Konuşmalarının bir kısmı kulağıma geliyordu - “işe yaramaz,” “parazit,” “pis İrlandalı.” Birkaç dakika sonra Bay Grote mutfak kapısından içeri girdi ve dizlerimin üzerine çökmüş bir halde merdaneyi döndürmeye çalıştığımı gördü. “Yüce İsa,” dedi yardım etmek için yanıma gelerek.</p>

  <p class="block_9">Bay Grote bitlerin büyük ihtimalle yatakları da istila ettiği konusunda benimle hemfikirdi. Yatakları verandaya çıkarıp üzerlerine kaynar su dökerek bitleri öldürebileceğimizi düşünüyordu.</p>

  <p class="block_9">“İçimden bir ses aynısını çocuklara da yapmamı söylüyor,” derken tamamen şaka yapmadığını biliyordum. Bir ustura alıp dört çocuğun da kafasını hızla tıraş etti. Çocukların başını sabit tutmaya çalışmama rağmen bir türlü rahat durmadıklarından, kafaları minik, kanlı sıyrıklar ve kesiklerle dolmuştu.</p>

  <p class="block_9">Bana Büyük Savaş’tan dönen saçsız ve gözleri çukura kaçmış askerlerin fotoğraflarını hatırlatmışlardı. Bay Grote kafalarını sırayla sabunlarken çocuklar çığlık atıp bağırıyorlar, Bayan Grote de yayıldığı kanepeden onları seyrediyordu.</p>

  <p class="block_9">“Wilma, sıra sende,” dedi Bay Grote, elinde usturayla ona dönerek.</p>

  <p class="block_9">“Hayır.”</p>

  <p class="block_9">“En azından kontrol etmemiz gerek.”</p>

  <p class="block_9">“Kızı kontrol et. Onları bu eve o getirdi,” diyerek yüzünü kanepeye çevirdi Bayan Grote.</p>

  <p class="block_9">Bay Grote bana doğru yürüdü. Sıkıca örülmüş saçlarımı açarak, Bay Grote’nin önünde diz çöktüm. Saçlarımı nazikçe karıştırarak kafamı kontrol etmeye başladı. Bay Grote’nin nefesini boynumda, parmaklarını kafa derimde hissetmek tuhaftı.</p>

  <p class="block_9">Parmaklarımın arasında bir şey ezdikten sonra topuklarının üzerine oturdu. “Evet. Saçında bit yumurtaları var.”</p>

  <p class="block_9">Kardeşlerim arasında tek kızıl saçlı olan bendim. Babama kızıl saçlarımı nereden aldığımı sorduğumda, “Borular paslanmış olmalı,” diyerek dalga geçerdi. Kendi saçları koyu renkti, fakat gençliğinde kestane rengine yakındı. “Ama seninki kadar değil,” derdi. Saçlarımın Kinvara’nın günbatımı kadar canlı, sonbahardaki yapraklar ve Galway’deki otelin penceresinde duran Japon balığı kadar kırmızı olduğunu söylerdi.</p>

  <p class="block_9">Bay Grote saçlarımı tamamen kazımak istemiyor, onlara yazık olacağını söylüyordu. Onun yerine saçlarımı eline dolayarak, ense kökümden itibaren kesti. Bir yığın bukle sessizce yere düştü. Bay Grote, başımın üzerindeki saçları da beş santimetre kadar kalacak şekilde kısalttı.</p>

  <p class="block_9">Sonraki dört günü bu sefil evin içinde, kütükleri yakarak ve su kaynatarak geçirdim. Çocuklar her zamanki huysuzluklarıyla ayakaltında dolaşmaya devam ediyorlardı. Bayan Grote ise bitli saçlarıyla birlikte küflü yatağına ve nemli çarşaflarına geri dönmüştü. Ve tüm bunlar için yapabileceğim hiçbir şey yoktu.</p>

  <p class="block_"> </p>

  <p class="block_9">***</p>

  <p class="block_"> </p>

  <p class="block_9">“Seni özledik, Dorothy!” dedi Bayan Larsen, okula döndüğümde.</p>

  <p class="block_9">“Tanrım, yeni bir saç modeli!”</p>

  <p class="block_9">Başımın üzerindeki diken gibi saçlara dokundum. Bayan Larsen saçlarımın neden kısaldığını biliyordu -kamyonetten indiğimde ona verdiğim notta yazıyordu- fakat hiçbir şey belli etmemişti. “Doğrusu,” dedi, “bir <i class="calibre1">flapper</i> gibi görünüyorsun.</p>

  <p class="block_9">Bunun ne demek olduğunu biliyor musun?”</p>

  <p class="block_9">Hayır dercesine başımı salladım.</p>

  <p class="block_9">“Flapperlar saçlarını kısacık kestiren, danslara giden ve canları ne isterse onu yapan büyük şehirli kızlardır,” diyerek içtenlikle gülümsedi. “Kim bilir, Dorothy? Belki ileride sen de öyle olursun.”</p>

  <p class="block_8" id="calibre_pb_26"> </p>
</body>
</html>
