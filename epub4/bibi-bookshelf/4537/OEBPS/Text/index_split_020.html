<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_"> </p>

  <p class="block_"> </p>

  <p class="block_"> </p>

  <h1 class="block_11">Albans, Minnesota, 1929 – 1930</h1>

  <p class="block_"> </p>

  <p class="block_"> </p>

  <p class="block_"> </p>

  <p class="block_9">Ekim ayının sonlarına doğru bir salı akşamı Bayan Byrne dikiş odasına girdiğinde, bir şeylerin yolunda olmadığı belliydi. Bitkin ve panik içinde görünüyordu. Her zaman düzgün bir şekilde dalgalanan kısa saçları, şimdi darmadağın olmuştu.</p>

  <p class="block_9">Bernice onu görür görmez ayağa fırladı, fakat Bayan Byrne elini sallayarak onu uzaklaştırdı.</p>

  <p class="block_9">“Kızlar,” dedi eliyle boğazını tutarak, “kızlar! Size bir şey söylemem gerek. Bugün borsa çöktü. Serbest düşüşte. Ve pek çok kişi…” Nefes almak için durakladı.</p>

  <p class="block_9">“Bayan, oturmak ister misiniz?” diye sordu Bernice.</p>

  <p class="block_9">Bayan Byrne onu duymazlıktan gelerek konuşmasına devam etti. “İnsanlar her şeyini kaybetti,” diye mırıldandı Mary’nin sandalyesinin arkasına sıkıca tutunarak. Gözleri, sanki odaklanacak bir şey arıyormuş gibi odayı dolaşıyordu.</p>

  <p class="block_9">“Eğer kendi karnımızı bile doyuramazsak, sizi zor çalıştırırız, öyle değil mi?” Gözleri yaşlarla dolu bir halde, başını iki yana sallayarak hızla odadan çıktı. Ön kapının açıldığını ve Bayan Byrne’nin merdivenlerden indiğini duyduk.</p>

  <p class="block_9">Bernice hepimize işimizin başına dönmemizi söyledi. Fakat dikiş makinesinin başındaki Joan, birden ayağa kalktı.</p>

  <p class="block_9">“Eve gidip kocamla konuşmam lazım. Neler olduğunu öğrenmem gerek. Eğer bize para vermeyeceklerse çalışmanın ne anlamı var?”</p>

  <p class="block_9">“Gitmen gerekiyorsa git,” dedi Fanny.</p>

  <p class="block_9">Joan dışında giden olmadı. Fakat öğleden sonrasını gergin ve korku içinde geçirdik. Titreyen ellerle dikiş dikmek kolay olmuyordu.</p>

  <p class="block_"> </p>

  <p class="block_9">***</p>

  <p class="block_"> </p>

  <p class="block_9">Tam olarak neler olduğunu söylemek zordu, fakat haftalar geçtikçe az çok bilgi edinir olmuştuk. Anlaşılan o ki Bay Byrne borsaya yüklü miktarda para yatırmış ve hepsini kaybetmişti. Yeni elbiselere olan talep azalmış, insanlar kendi elbiselerini onarmaya başlamışlardı. Bu, masraftan kaçınmanın kolay bir yoluydu.</p>

  <p class="block_9">Bayan Byrne çok daha dalgın ve perişandı. Artık akşam yemeklerini birlikte yemiyorduk. Yemeğini alıp yukarı çıkıyor, kurumuş bir tavuk budunu ya da jelatin gibi olmuş kahverengi bir yağın içindeki bir kâse soğuk göğüs etini tezgâha bırakıyor, yemeğimi yediğimde bulaşığımı yıkamamı tembihliyordu.</p>

  <p class="block_9">Şükran Günü ise diğer günlerden farksızdı. İrlanda’daki ailemle hiç Şükran Günü kutlamadığımdan, benim için hava hoştu. Fakat diğerleri bütün gün kendi aralarında fısıldaşarak söylenip durmuştu: Böyle bir günde onları ailelerinden uzak tutmak Hıristiyanlığa sığınıyordu.</p>

  <p class="block_9">Belki de diğer odalar fazla kasvetli olduğundan, dikiş odasını sevmeye başlamıştım. Her gün diğer kadınları görmeyi dört gözle bekliyordum; iyi kalpli Fanny, saf ve kendi halinde olan Bernice, sessiz Sally ve Joan. Hâlâ hayatta olduğum için beni affetmiyormuş gibi görünen Mary dışında herkes. Artık işimi de seviyordum. Parmaklarım güçlenip hızlanmıştı. Önceleri bir saat ya da daha fazla süren bir işi, şimdi dakikalar içinde bitirebiliyordum.</p>

  <p class="block_9">Daha önce yeni dikiş tekniklerinden korkuyorken, şimdi her yeni ve zorlu işi hevesle karşılıyordum. Diğerleri kendimi geliştirdiğimi görüyorlardı ve artık bana daha fazla iş vermeye başlamışlardı. Doğrudan dile getirmese de Fanny, Mary’nin beni denetleme işini devralmıştı. “Dikkat et, tatlım,” demişti, elini hafifçe dikişlerimin üzerinde gezdirerek.</p>

  <p class="block_9">“Bunları ufak ve eşit yapmaya çalış. Unutma, biri bunu muhtemelen eskiyene dek defalarca giyecek. Ne kadar parası olursa olsun, bir kadın daima güzel hissetmek ister.”</p>

  <p class="block_9">Minnesota’ya geldiğim günden beri, insanlar beni yaklaşmakta olan aşın soğuğa karşı uyarıyorlardı. Artık onu hissetmeye başlamıştım. Kinvara yılın büyük bölümü yağmurlarla yıkanırdı, İrlanda’nın kışlarıysa soğuk ve yağışlıydı. New York aylarca gri, yağmurlu ve berbat olurdu. Fakat hiçbiri burası ile kıyaslanamazdı. Daha şimdiden iki büyük kar fırtınası yaşamıştık. Hava soğudukça, dikiş dikerken parmaklarım kaskatı kesiliyor ve devam etmek için ara verip onları ovalamak zorunda kalıyordum. Diğerlerinin çalışırken parmaksız eldivenler giydiklerini görmüştüm. Onları nereden aldıklarını sorduğumda ise kendilerinin yaptığını öğrenmiştim.</p>

  <p class="block_9">Örgü örmeyi bilmiyordum. Annem hiç öğretmemişti. Fakat kaskatı kesilen soğuk ellerim için bir çift eldivene ihtiyacım olduğunu biliyordum. Noel’den birkaç gün önce Bayan Byrne, çarşamba, yani Noel günü herkesin ücretsiz izinli olacağını duyurdu. O ve Bay Byrne, Noel’de kasaba dışındaki akrabalarını ziyarete gideceklerdi. Benim de onlarla beraber gitmemi istemiyordu.</p>

  <p class="block_9">Noel arifesindeki iş gününün sonunda, Fanny elime küçük, kahverengi kâğıttan bir paket tutuşturdu. “Sonra aç,” diye fısıldadı.</p>

  <p class="block_9">“Diğerlerine onu evinden getirdiğini söyle.” Paketi cebime koyup, diz boyu karda güçlükle ilerleyerek tuvaletin yolunu tuttum. Rüzgâr, duvardaki çatlaklardan ve kapıdaki yarıktan içeri giriyordu. Yarı karanlıkta paketi açtığımda, lacivert yünle örülmüş bir çift parmaksız eldiven, bir çift de kahverengi, kalın, yün eldivenle karşılaştım. Eldivenleri giydiğimde, Fanny’nin içlerini kalın yünle kapladığını ve parmak uçlarını fazladan dolguyla sağlamlaştırdığını fark ettim.</p>

  <p class="block_9">Tıpkı trendeyken Dutchy ve Carmine ile olduğu gibi, bu küçük kadın grubu da benim için bir çeşit aile olmuştu. Otlaktaki inek sürüsüne sokulan sahipsiz bir tay gibi, belki de sadece ait olmanın sıcaklığını hissetmeye ihtiyacım vardı. Ve bu sıcaklığı Byrne çiftinde bulmayacaksam, ne kadar kısmi ve hayali olursa olsun, dikiş odasındaki bu kadınlarda bulacaktım.</p>

  <p class="block_"> </p>

  <p class="block_9">***</p>

  <p class="block_"> </p>

  <p class="block_9">Ocak ayına geldiğimizde o kadar zayıflamıştım ki diktiğim elbiseler üzerimden dökülüyordu. Eve tuhaf saatlerde gelip giden Bay Byrne’yi neredeyse hiç görmüyordum. İşlerimiz gittikçe azalmıştı. Fanny bana örgü örmeyi öğretiyordu. Diğerleriyse boş durmaktan akıllarını kaçırmamak için bazen yanlarında kendi işlerini getiriyordu. Çalışanlar saat beşte gider gitmez evin ısısı düşürülüyordu. Saat yedi olduğunda ise tüm ışıklar sönüyordu. Gecelerimi yer yatağında tamamen uyanık bir şekilde, soğuktan titreyerek geçiriyor, dışarıda kopan ve hiç dinmeyecekmiş gibi görünen fırtınanın uğultusunu dinliyordum. Dutchy’nin bir ahırda uyuyup uyumadığını, sadece domuz yemi yiyip yemediğini merak ediyordum. Üşümüyor olmasını umuyordum.</p>

  <p class="block_9">Şubat ayının ilk günleriydi. Bayan Byrne, hiç beklenmedik bir anda sessizce dikiş odasına girdi. Artık kendine çeki düzen vermeyi bırakmışa benziyordu. Tüm hafta boyunca aynı elbiseyi giymişti ve üzeri leke içindeydi. Saçları düz, cansız ve yağlıydı. Dudağının üzerinde de bir yara vardı.</p>

  <p class="block_9">Bayan Byrne dikiş makinesinin başındaki Sally’den koridora gelmesini istedi. Birkaç dakika sonra Sally kızarmış gözlerle geri geldi ve sessizce eşyalarını toplamaya başladı.</p>

  <p class="block_9">Birkaç hafta sonra, Bayan Byrne bu kez Bernice için geldi. Birlikte koridora çıkmalarının ardından Bernice tekrar odaya dönüp eşyalarını topladı.</p>

  <p class="block_9">Bundan sonra sadece Fanny, Mary ve ben kalmıştık.</p>

  <p class="block_9">Martın sonlarına doğra, rüzgârlı bir öğleden sonrası, Bayan Byrne dikiş odasına gelerek Mary’yi çağırdı. Bütün yaptıklarına rağmen onun için üzülmüştüm. Mary eşyalarını yavaşça topladıktan sonra paltosunu giyerek şapkasını taktı. Fanny’ye ve bana bakıp başını olumlu anlamda salladı. Biz de aynı şekilde karşılık verdik. “Tanrı seni korusun, evlat,” dedi Fanny.</p>

  <p class="block_9">Mary ve Bayan Byrne odadan çıktıktan sonra, Fanny ile kapıya baktık. Koridordaki belli belirsiz konuşmaları duymaya çalışıyorduk. “Tanrım, bu olanlar için çok yaşlıyım,” dedi Fanny.</p>

  <p class="block_9">Bir hafta sonra kapı zilinin çaldığını işiterek Fanny ile birbirimize baktık. Bu çok tuhaftı. Bu evde kapı zili hiç çalmazdı. Bayan Byrne’nin merdivenlerden inerek gıcırdayan kapıyı açtığını ve koridorda bir adamla konuştuğunu duyduk.</p>

  <p class="block_9">Az sonra dikiş odasının kapısı açıldığında, hafifçe yerimden sıçradım. İçeri siyah fötr şapkalı, gri takım elbiseli, tıknaz bir adam girdi. Siyah bir bıyığı ve av köpeği gibi sarkık bir gerdanı vardı.</p>

  <p class="block_9">“Kız bu mu?” diye sordu, sosis gibi parmağıyla beni işaret ederek.</p>

  <p class="block_9">Bayan Byrne başını sallayarak onayladı.</p>

  <p class="block_9">Adam şapkasını çıkarıp kapının yanındaki küçük masanın üzerine bıraktı. Ardından pardösüsünün ön cebinden çıkardığı gözlüğünü takarak, burnunun ortasına kadar indirdi. Diğer cebinden katlanmış bir kâğıt çıkararak tek eliyle açtı. “Bir bakalım, Niamh Power.” Adımı ‘Nem’ diye telaffuz ediyordu.</p>

  <p class="block_9">Gözlüğünün üzerinden Bayan Byrne’ye bakarak, “Adını Dorothy olarak mı değiştirdiniz?” diye sordu.</p>

  <p class="block_9">“Kızın bir Amerikan ismine sahip olması gerektiğini düşündük.”</p>

  <p class="block_9">Bayan Byrne kahkahaya benzer boğuk bir ses çıkardı.</p>

  <p class="block_9">“Tabii yasal olarak değiştirmedik,” diye ekledi.</p>

  <p class="block_9">“Soyadını da değiştirmemişsiniz.”</p>

  <p class="block_9">“Elbette değiştirmedik.”</p>

  <p class="block_9">“Onu evlat edinmeyi düşünmüyor muydunuz?”</p>

  <p class="block_9">“Tanrım, hayır.”</p>

  <p class="block_9">Adam gözlüğünün üzerinden önce bana, sonra tekrar kâğıda baktı. Şömine rafının üzerindeki saat gürültüyle işliyordu. Kâğıdı katlayarak cebine koydu.</p>

  <p class="block_9">“Dorothy, Ben Bay Sorenson. Çocuk Esirgeme Kurumu’nun temsilcisiyim ve evsiz çocukların yerleştirilmesini denetliyorum. Çoğu zaman bu yerleştirmeler olması gerektiği gibi gerçekleşir ve herkes memnundur. Ama ara sıra, maalesef,” - gözlüğünü çıkarıp tekrar cebine yerleştirdi- “işler umduğumuz gibi yürümez.” Bay Sorenson, Bayan Byrne’ye baktı.</p>

  <p class="block_9">Bayan Byrne’nin bej rengi çorabının kaçmış ve göz makyajının akmış olduğunu fark ettim. “Ve kalacak yeni bir yer bulmamız gerekir,” diyerek devam etti Bay Sorenson. “Ne dediğimi anlıyor musun?”</p>

  <p class="block_9">Başımı olumlu anlamda sallasam da anladığımdan emin değildim.</p>

  <p class="block_9">“Güzel, Hemingford’da -bu kasabanın dışındaki bir çiftlikte senin yaşlarında bir kız çocuğu arayan bir çift var. Bir anne, bir baba, dört de çocuk. Wilma ve Gerald Grote.”</p>

  <p class="block_9">Bayan Byrne’den yana döndüm. Gözlerini uzaklara dikmişti.</p>

  <p class="block_9">Şimdiye dek bana hiç şefkat göstermemiş olsa da, benden kurtulmaya bu kadar istekli olması bende şok etkisi yaratmıştı.</p>

  <p class="block_9">“Artık beni istemiyor musunuz?”</p>

  <p class="block_9">Bay Sorenson bir Bayan Byrne’ye, bir bana bakıyordu.</p>

  <p class="block_9">“Bu biraz karışık bir durum.”</p>

  <p class="block_9">Biz konuşurken, Bayan Byrne pencereye yöneldi. Dantel perdeyi kenara çekip sokağa ve gökyüzüne göz gezdirdi.</p>

  <p class="block_9">“Eminim bugünlerin zor zamanlar olduğunu duymuşsundur,” diye devam etti Bay Sorenson. “Sadece Bay ve Bayan Byrne için değil, herkes için zor zamanlar. Ve onların işi bu zor dönemden çok etkilendi.”</p>

  <p class="block_9">Bayan Byrne aniden perdeyi bırakıp bize doğru döndü.</p>

  <p class="block_9">“Çok fazla yemek yiyor!” diye bağırdı. “Buzdolabını kilitlemek zorunda kalıyorum. Asla doymuyor!” Elleriyle gözlerini kapatıp hızla koridora fırladı ve merdivenleri çıktıktan sonra kapıyı çarparak kapattı.</p>

  <p class="block_9">Bir süre sessiz kalmamızın ardından, Fanny sessizliği bozdu.</p>

  <p class="block_9">“Bu kadın kendinden utanmalı. Kızcağız bir deri bir kemik.</p>

  <p class="block_9">Onu okula bile göndermediler.”</p>

  <p class="block_9">Bay Sorenson boğazını temizleyerek, “Pekâlâ,” dedi. “Belki de bu herkes için en iyisi olacak.” Tekrar bana baktı. “Duyduğuma göre Groteler taşralı, iyi insanlarmış.”</p>

  <p class="block_9">“Dört çocuk mu?” diye sordum. “Neden bir tane daha istiyorlar ki?”</p>

  <p class="block_9">“Anladığım kadarıyla… Yani yanılıyor da olabilirim, henüz kendileriyle tanışma lütfu bulamadım, bilirsin, bunlar tamamen kulaktan dolma bilgiler. Fakat aldığım duyumlara göre Bayan Grote tekrar hamileymiş ve kendisine yardımcı olacak birini arıyormuş.”</p>

  <p class="block_9">Bay Sorenson’ın söylediklerini düşündüm. Carmine’i ve Maisie’yi hatırladım. Elizabeth Caddesindeki çürük masamızda oturup, elma pürelerini yemek için sabırsızca bekleyen ikizleri hatırladım. Sonra da siyah panjurları olan beyaz bir çiftlik evini, arkasındaki kırmızı ahin, etrafındaki çitleri, kümesteki tavukları hayal ettim. Herhangi bir ev, kilitli bir buzdolabından ve koridordaki yer yatağından çok daha iyi olsa gerekti. “Beni ne zaman istiyorlar?”</p>

  <p class="block_9">“Seni şimdi götüreceğim.”</p>

  <p class="block_9">Bay Sorenson eşyalarımı toplamam için bana beş dakika vereceğini söyleyerek arabasına gitti. Koridordaki dolaptan kahverengi valizimi çıkardım. Fanny dikiş odasının kapısında durmuş, toparlanmamı seyrediyordu. Diktiğim üç elbiseyi katlayarak valize yerleştirdim. Mavi kumaştan diktiğim elbiseyi henüz bitirmemiştim.</p>

  <p class="block_9">Onlara Çocuk Esirgeme Kurumu’ndan kalan elbiselerimi, iki yeni kazağımı, kadife eteği ve Fanny’nin ördüğü eldivenlerimi de ekledim. Hardal rengi, çirkin kabanı burada bırakmak istedim.</p>

  <p class="block_9">Fakat Fanny onu almazsam pişman olacağımı, çiftlik havasının buraya nazaran çok daha soğuk olacağını söyledi.</p>

  <p class="block_9">Valizimi hazırladıktan sonra tekrar dikiş odasına döndük. Fanny küçük bir makas, siyah ve beyaz renklerde iki makara ip, bir iğne yastığı, birkaç topluiğne ve bir kutu da dikiş iğnesi buldu. Yarım kalmış elbisem için bulduğu rengârenk düğmeleri de bunlara ekledi.</p>

  <p class="block_9">Ardından hepsini bir tülbende sararak valizime sokuşturdu.</p>

  <p class="block_9">“Bunları bana verdiğin için başın derde girmeyecek mi?” diye sordum.</p>

  <p class="block_9">“Peh,” dedi Fanny. “Umurumda bile değil.”</p>

  <p class="block_9">Byrneler ile vedalaşmadım. Bay Byrne kim bilir neredeydi, Bayan Byrne ise aşağı bile inmemişti. Ama Fanny beni uzun uzun kucakladı. Yüzümü soğuk ellerinin arasına alıp gözlerime baktı. “Sen iyi bir kızsın, Niamh,” dedi. “Kimsenin sana aksini söylemesine izin verme.”</p>

  <p class="block_9">Bay Sorenson’ın Chrysler marka koyu yeşil kamyoneti, Byrnelerin arabasının arkasında bekliyordu. Bay Sorenson bana kapıyı açtıktan sonra aracın diğer tarafına geçti. İçerisi tütün ve elma kokuyordu. Bay Sorenson arabayı garaj yolundan çıkardıktan sonra direksiyonu sola, daha önce hiç gitmediğim yerlere doğru çevirdi. Elm Sokağı’nın bitiminden sağa dönüp, evlerin yolun oldukça gerisinde kaldığı sessiz bir sokağa girdik. Bir süre sonra da karşımıza çıkan bir kavşaktan dönerek, iki yanında tarlaların uzandığı uzun, düz bir yola girdik.</p>

  <p class="block_9">Donuk ve renksiz bir yama işi gibi görünen tarlaları seyrediyordum.</p>

  <p class="block_9">Bir araya toplanmış kahverengi inekler, başlarını kaldırarak gürültüyle geçen kamyonete bakıyorlardı. Bir başka yerde atlar otluyordu. Uzaktaki çiftlik araçları, terk edilmiş oyuncaklar gibiydi. Düz ve alçak ufuk çizgisi hemen ilerideydi. Gökyüzü bulaşık suyuna, siyah kuşlarsa rengi sönmüş yıldızlara benziyordu.</p>

  <p class="block_9">Yol boyunca Bay Sorenson için adeta üzülmüştüm. Bunun, onun için bir yük olduğunu söyleyebilirdim. Çocuk Esirgeme Kurumu’na bir temsilci olmayı kabul ettiğinde, aklından geçen Şey muhtemelen bu değildi. Sürekli rahat olup olmadığımı, içerisinin sıcak mı yoksa soğuk mu olduğunu sorup duruyordu.</p>

  <p class="block_9">Minnesota hakkında neredeyse hiçbir şey bilmediğimi öğrendiğindeyse anlatmaya başladı: Minnesota bundan yalnızca yetmiş yıl önce eyalet olmuştu ve şu an Amerika’nın en büyük on ikinci eyaletiydi. İsmi ise ‘Bulanık Su’ anlamına gelen bir Dakota Kızılderili kelimesinden geliyordu. Başta Alaska kömür balığı, kedibalığı, tatlı su levreği, gökkuşağı alabalığı ve turna balığı olmak üzere, her çeşit balıkla dolu binlerce gölü vardı. Peki, ya Mississippi Nehri’nin Minnesota’da doğduğunu biliyor muydum? Ve bu tarlalar -Bay Sorenson parmağını cama doğrulttu - tüm ülkeyi doyuruyordu. İşte, bunlar en büyük ihracatı olan buğday tarlalarıydı. Bir harman dövme makinesi çiftlikten çiftliğe geziyor, komşular bir araya gelerek hasadı birlikte balyalıyorlardı.</p>

  <p class="block_9">Şekerpancarı, mısır ve bezelye tarlaları da vardı. Ya şuradaki alçak binalar? Onlar da hindi çiftlikleriydi. Minnesota ülkenin en büyük hindi üreticisiydi. Minnesota olmasa, kuşkusuz Şükran Günleri kutlanamazdı. Ayrıca sülünden bıldırcına, keklikten akkuyruklu geyiğe kadar, burada akla gelebilecek her hayvan vardı. Avcılar için burası tam bir cennetti.</p>

  <p class="block_9">Bay Sorenson’ı dinlerken başımı kibarca sallayarak onu onaylıyordum. Fakat anlattıklarına odaklanmakta zorlanıyordum.</p>

  <p class="block_9">Derinlerimde bir yerlere saklanıp sığındığımı hissediyordum.</p>

  <p class="block_9">Kimse tarafından sevilmediğini ve umursanmadığını bilmek, daima uzaktan bakan biri olmak, açması bir çocukluktu.</p>

  <p class="block_9">Kendimi olduğumdan on yaş daha büyük hissediyordum. Çok fazla şey biliyordum. İnsanların en kötü, en çaresiz, en umutsuz, en bencil hallerine şahit olmuştum. Ve bu bildiklerim beni ürkütüyordu. Bu yüzden gülümseyip başımı sallamayı, hissetmediğim duyguları göstermeyi öğreniyordum. İçimin paramparça olmasına rağmen, herkes gibi görünmeyi öğreniyordum.</p>

  <p class="block_"> </p>

  <p class="block_8" id="calibre_pb_20"> </p>
</body>
</html>
