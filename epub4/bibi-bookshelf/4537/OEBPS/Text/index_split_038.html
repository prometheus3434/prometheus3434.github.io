<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_"> </p>

  <p class="block_"> </p>

  <p class="block_"> </p>

  <h1 class="block_11">Minneapolis, Minnesota, 1939</h1>

  <p class="block_"> </p>

  <p class="block_"> </p>

  <p class="block_"> </p>

  <p class="block_9">On dokuz yaşındaydım ve bir eylül ayının sonlarındaydık.</p>

  <p class="block_9">Yeni arkadaşlarım Lillian Bart ve Emily Reece, onlarla birlikte Minneapolis’teki Orpheum Salonu’nda gösterime giren <i class="calibre1">Oz Büyücüsü‘ne</i> gitmemi istemişlerdi. Film, perde arası olan uzun bir gösterimdi. Bu yüzden geceyi dışarıda geçirmek için plan yapmıştık. Lillian, nişanlısı orada yaşadığı için neredeyse her hafta sonu oraya gidiyor ve sadece bayanların kalabildiği bir otelde kalıyordu. Otelin güvenilir, temiz ve ucuz bir yer olduğuna dair bize garanti vermiş ve tek kişilik üç oda ayırtmıştı. Daha önce İkiz Şehirler’e sadece Nielsenlar ile günübirlik gitmiştim. O da doğum günüm için özel bir akşam yemeği, alışveriş gezileri ve sanat müzesini gezmek içindi. Fakat arkadaşlarımla birlikte hiçbir yere gitmemiş, geceyi dışarıda geçirmemiştim.</p>

  <p class="block_9">Aslında gitmek istediğimden emin değildim. Öncelikle bu kızları uzun zamandır tanımıyordum. İkisi de akşam derslerine girdiğim St. Olaf’tan sınıf arkadaşımdı. Üniversitenin yakınlarındaki bir dairede birlikte yaşıyorlardı. İçki partilerini anlattıklarında tam olarak neyi kastettiklerini bile anlamıyordum.</p>

  <p class="block_9">Sadece içki içilen partiler mi? Nielsenların ev sahipliği yaptıkları tek parti, her yılbaşında satıcı firmalar için bahçelerinde düzenledikleri açık büfe partilerdi.</p>

  <p class="block_9">Tuhaf, yarım ağız bir gülümsemesi, simsiyah perçemleri olan, sürekli anlamadığım espriler yapan, açıkgöz ve tedbirli Emily’ye nazaran, dost canlısı bir ifadesi ve altın sarısı saçları olan Lillian’dan hoşlanmak daha kolaydı. Açık saçık şakaları, yüksek kahkahaları ve bana karşı olan cıvıl cıvıl, gereksiz samimiyetleri beni biraz geriyordu.</p>

  <p class="block_9">Ayrıca mağaza için sipariş edilen mallar her an gelebilirdi ve döndüğümde her birinin yanlış reyona yerleştirildiğini görmek istemiyordum. Bay Nielsen’ın eklemlerinde kireçlenme vardı, bu yüzden her sabah erkenden mağazada olsa bile genellikle saat iki civan biraz kestirmek için eve giderdi. Bayan Nielsen ise bazen gelir, bazen gider, vaktinin çoğunu briç kulübünde ve kilisede gönüllü çalışarak geçirirdi.</p>

  <p class="block_9">Ancak Bayan Nielsen beni Lillian ve Emily ile dışarı çıkmam için teşvik etmişti. “Senin yaşında bir kız ara sıra dışarı da çıkmalı. Hayat sadece mağazadan ve derslerinden ibaret değil, Vivian. Bazen bunu unuttuğundan endişe ediyorum.”</p>

  <p class="block_9">Liseden mezun olduğumda Bay Nielsen bana beyaz, üzeri açılabilir bir Buick almıştı. Onu çoğunlukla mağazaya ve akşamları St. Olaf’taki derslere giderken kullanıyordum. Bay Nielsen’ın arada bir onu kullanmamın araba için iyi olacağını söylüyor, “Park ücretlerini ben öderim,” diyordu.</p>

  <p class="block_9">Kasabadan ayrıldığımız sırada mavinin tatlı bir tonuna bürünen gökyüzü kabarık, beyaz bulutlarla doluydu. Yaklaşık on beş kilometre yol almamızın ardından, Emily ve Lillian’ın aslında çok daha büyük planları olduğu ortaya çıktı. Evet, hep birlikte <i class="calibre1">Oz Büyücüsü</i>‘nü izlemeye gidiyorduk. Ama geceyi orada geçirecek olmamıza bahane olan akşam gösterimine değil, saat üçteki bir gösterime gidecektik. Böylece odalarımıza dönüp üzerimizi değiştirmek ve gece dışarı çıkmak için bol bol vaktimiz olacaktı.</p>

  <p class="block_9">“Durun bir dakika,” dedim. “Dışarı çıkmak derken neyi kastediyorsunuz?”</p>

  <p class="block_9">Yanımdaki koltukta oturan Lillian dizimi hafifçe sıktı.</p>

  <p class="block_9">“Haydi ama, bunca yolu o aptal filmi izlemek için gideceğimizi düşünmedin, değil mi?”</p>

  <p class="block_9">“Çok doğru, Viv,” dedi arka koltukta <i class="calibre1">Silver Screen</i> dergisinin sayfalarını karıştıran Emily. “Hey, Judy Garland’in Grand Rapids’te doğduğunu biliyor muydunuz? Burada gerçek adının Frances Ethel Gumm olduğu yazıyor. Herhalde Hollywood için yeterince uygun bir isim değildi.”</p>

  <p class="block_9">Lillian bana bakarak gülümsedi. “Daha önce hiç gece kulübüne gitmedin, değil mi?”</p>

  <p class="block_9">Cevap vermedim. Ama tabii ki haklıydı.</p>

  <p class="block_9">Lillian dikiz aynasını kendine çevirerek dudaklarını boyamaya başladı. “Ben de öyle düşünmüştüm. Bu gece değişiklik olsun diye biraz eğleneceğiz.” Minik, beyaz dişlerini çevreleyen parlak, pembe dudaklarıyla gülümsedi. “Kokteyllerle başlayacağız.”</p>

  <p class="block_9">Minneapolis’in ara sokaklarından birinde bulunan bayanlar oteli, tıpkı Lillian’ın tarif ettiği gibiydi. Temiz fakat az eşyalı lobide, anahtarlarımızı verirken neredeyse başını bile kaldırmayan bıkkın bir resepsiyon görevlisi bekliyordu. Çantalarımızla birlikte asansördeyken, filme gitmek için on beş dakika sonra buluşma planı yaptık. “Geç kalmayın,” diye tembihledi Emily. “Patlamış mısır almamız gerek. Mısırcının önünde her zaman sıra oluyor.”</p>

  <p class="block_9">Çantamı dördüncü kattaki küçük odamda bulunan dolaba bıraktıktan sonra yatağa oturup birkaç kez zıpladım.</p>

  <p class="block_9">İncecik yatağın yayları gıcırdıyordu. Ama içim kıpır kıpırdı adeta. Nielsenlar ile yaptığım yolculuklar her zaman kontrollü ve heyecansız olurdu. Sessiz bir araba yolculuğu, belirli bir varış yeri, akşam karanlığında uykulu bir şekilde eve dönüş yolculuğu, ön koltukta dimdik oturan Bay Nielsen ve hemen yanında, gözünü şerit çizgisinden ayırmayan Bayan Nielsen.</p>

  <p class="block_9">Lobiye indiğimde Emily’nin tek başına beklediğini gördüm.</p>

  <p class="block_9">Lillian’ın nerede olduğunu sorduğumda bana göz kırptı.</p>

  <p class="block_9">“Kendini pek iyi hissetmiyor. Bizimle sonra buluşacak.”</p>

  <p class="block_9">Beş blok ötedeki sinema salonunun yolunu tuttuğumuzda, Lillian’ın en başından beri bizimle filme gelme niyetinde olmadığını fark ettim.</p>

  <p class="block_9"><i class="calibre1">Oz Büyücüsü</i> oldukça değişik ve fevkalade bir filmdi. Dorothy Gale’in çiftlikteki sıradan, tanıdık yaşamına ait siyah beyaz sahneler, bir anda rengârenk ve önceden tahmin edilemeyen düşsel sahnelere dönüşmüştü. Dorothy en büyük dileğinin gerçekleşmesiyle birlikte Kansas’a döndüğünde ise dünya yeniden siyah beyaz olmuştu. “Evde olmak güzel,” demişti Dorothy, tanıdığı insanlarla dolu olan çiftliğindeyken.</p>

  <p class="block_9">Emily ile birlikte salondan çıktığımızda neredeyse akşam olmuştu. Filmin etkisinde o kadar kalmıştım ki etrafımda gördüklerim sanki gerçek dışıymış gibi geliyordu. Sinema perdesinden çıkıp sokağa adım atmış gibiydim. Hava, tıpkı banyo suyu gibi ılıktı. Akşam güneşi etrafa yumuşak ve pembe bir ışık saçıyordu.</p>

  <p class="block_9">Emily esnedi. “Bayağı uzun filmmiş.”</p>

  <p class="block_9">Sormak istemiyordum, ama kendimi mecbur hissettim.</p>

  <p class="block_9">“Nasıl buldun?”</p>

  <p class="block_9">Omzunu silkti. “O uçan maymunlar çok korkunçtu. Yine de bilmiyorum, bence biraz sıkıcıydı.”</p>

  <p class="block_9">Sessizce yürüyerek karanlık mağaza vitrinlerinin önünden geçtik. “Ya sen?” diye sordu Emily birkaç dakika sonra. “Sen beğendin mi?”</p>

  <p class="block_9">Film o kadar hoşuma gitmişti ki kulağa aptalca gelmeyen bir cevap verebileceğimi sanmıyordum. “Evet,” dedim duygularımı kelimelere dökmekte güçlük çekerek.</p>

  <p class="block_9">Odama döndüğümde üzerimi değiştirerek şifon bir etekle çiçekli, kelebek kollu bir bluz giydim. Saçlarımı tarayıp arkaya doğru attım ve parmaklarımla şekil verip saç spreyi sıktım.</p>

  <p class="block_9">Parmak uçlarımda yükselerek, yatağın üzerinde asılı olan küçük aynadaki yansımama baktım. Akşamüstünün ışığında renksiz ve ağırbaşlı görünüyordum. Burnumdaki her bir çil gözle görülebiliyordu. Küçük, fermuarlı çantamdan bir nemlendirici çıkarıp yüzümü nemlendirdikten sonra fondötenimi sürdüm. Ardından biraz allık, biraz da pudra ekledim. Gözkapağımın üzerine kahverengi bir kalem çekerek kirpiklerime biraz rimel, dudaklarıma ise Terra Coral rujumdan sürdüm.</p>

  <p class="block_9">Dudaklarımı silip tekrar boyadım ve altın rengi bir kutusu olan ruju çantama attım. Ardından aynada kendimi inceledim.</p>

  <p class="block_9">Karşımda gördüğüm kişi hâlâ bendim, ama nedense kendimi daha cesur hissediyordum.</p>

  <p class="block_9">Lillian lobide nişanlısı Richard ile el ele bekliyordu. Onu Lillian’ın cüzdanındaki fotoğrafından tanımıştım. Richard beklediğimden ve Lillian’dan daha kısaydı. Yanakları sivilce izleriyle doluydu. Lillian kolsuz, zümrüt yeşili bir elbiseyle alçak topuklu siyah ayakkabılar giymişti. Eteğinin boyu dizinin hemen üzerindeydi. Yani Hemingford’daki kadınların giydiklerinden sekiz santimetre daha kısaydı.</p>

  <p class="block_9">Richard, Lillian’ı kendine doğru çekip kulağına bir şey fısıldadı. Lillian gözlerini fal taşı gibi açtı. Eliyle ağzını kapatıp kıkırdadığı sırada beni gördü. “Vivie!” dedi Richard’ın kollarından kurtularak. “Şu haline bir bak! Seni hiç makyajlı görmemiştim. Çok hoş görünüyorsun.”</p>

  <p class="block_9">“Sen de öyle,” dedim, onu hiç makyajsız görmememe rağmen.</p>

  <p class="block_9">“Film nasıldı?”</p>

  <p class="block_9">“Güzeldi. Sen neredeydin?”</p>

  <p class="block_9">Lillian, Richard’a imalı bir bakış atarak, “Birine yakalandım,” dedi. Bunun üzerine ikisi de yeniden kıkırdamaya başladı.</p>

  <p class="block_9">“Öyle de denebilir,” dedi Richard.</p>

  <p class="block_9">“Sen Richard olmalısın,” dedim.</p>

  <p class="block_9">“Nereden bildin?” dedi Richard, şaka yaptığını belli etmek için omzuma vurarak. “Bu gece biraz eğlenmeye hazır mısın, Vivie?”</p>

  <p class="block_9">“Tabii ki hazırım!” diyen Emily’nin sesini duydum arkamdan.</p>

  <p class="block_9">Burnuma bir yasemin ve gül kokusu çalınmıştı. Bu parfümü Nielsenların parfüm reyonundan tanıyordum. Onu selamlamak için arkamı döndüğümde, derin dekolteli beyaz bluzu, daracık çizgili eteği, yüksek topuklu ayakkabıları ve kıpkırmızı ojeleri karşısında şaşırıp kaldım.</p>

  <p class="block_9">“Selam, Em,” diyerek sırıttı Richard. “Eminim arkadaşlar seni gördüğüne çok sevinecek.”</p>

  <p class="block_9">Fazla resmi bluzum, mütevazı eteğim, gösterişsiz ayakkabılarım ve küpelerim yüzünden birden utandığımı hissettim.</p>

  <p class="block_9">Kendimi nasılsam öyle hissediyordum; büyük şehirdeki bir küçük kasaba kızı.</p>

  <p class="block_9">İki kızı da belinden sıkıca kavrayan Richard, onlar kıpır kıpır kıvrandıkça kahkaha atıyordu. Otele giriş yaptığımızda da orada olan resepsiyon görevlisine baktım. Sanırım onun için uzun bir gün olmuştu. Bir gazetenin sayfalarını karıştırıyor, sadece ani, gürültülü bir kahkaha patladığında başını kaldırıyordu.</p>

  <p class="block_9">Durduğum yerden gazete manşetini görebiliyordum: ‘Alman ve Sovyet Askerleri Polonya’da Resmi Geçit Düzenledi.’</p>

  <p class="block_9">“Ben susamaya başladım, kızlar. Haydi, bir bar bulalım,” dedi Richard.</p>

  <p class="block_9">Karnım gurulduyordu. “Önce akşam yemeği mi yesek?”</p>

  <p class="block_9">“Madem ısrar ediyorsun, Bayan Vivie. Gerçi ben bardaki çerezlerle de idare ederdim. Siz ne dersiniz, kızlar?” diye sordu diğer ikisine.</p>

  <p class="block_9">“Richard, bu Viv’in şehre ilk gelişi. O senin tuhaf tarzına alışkın değil. Haydi, bir şeyler yiyelim,” dedi Lillian. “Hem boş mideyle içmeye başlamak bizim için riskli olabilir.”</p>

  <p class="block_9">“Nasıl riskli?” diye sordu Richard onu kendine çekerek.</p>

  <p class="block_9">Lillian sırıtarak Richard’ı itip uzaklaştırdı. “Pekâlâ, pekâlâ,” diyerek kabullendi Richard. “Grand Otel’de yemek servisi yapan bir piyano bar var. Hatırladığım kadarıyla bifteklerinin tatları çok iyi. Ayrıca çok güzel martinileri olduğunu da biliyorum.”</p>

  <p class="block_9">Birlikte insanlarla dolu olan caddeye çıktık. Muhteşem bir akşamdı. Hava sıcaktı, yol boyunca dizili ağaçlar yeşil yapraklarla sarmalanmıştı. Yaza yaklaştığımız şu günlerde, biraz fazlaca büyümüş çiçekler saksılarından taşıyorlardı. Yürüdükçe ruhum havalanıyor gibiydi. Yabancılarla dolu caddelere karışmak, dikkatimi etrafımda dönen dünyaya çekmiş, kendimden, yani canımı sıkan o konudan uzaklaştırmıştı. Gerçek hayatımın rutinlerinden -mağazada geçirilen bir gün, saat altıda akşam yemeği, ders çalışarak, yatak örtüsü dikerek ya da briç oynayarak geçirilen sakin bir akşam- uzakta, farklı ve yabancı bir dünyanın içindeydim. Eğlence düşkünü Richard, beni aralarına almayı denemekten bile vazgeçmiş görünüyordu. Ama aldırmıyordum. Büyük şehrin sokaklarında genç olmak harika bir şeydi.</p>

  <p class="block_"> </p>

  <p class="block_9">***</p>

  <p class="block_"> </p>

  <p class="block_9">Grand Otel’in büyük, cam ve pirinç kapısına yaklaştığımız sırada, üniformalı bir kapı görevlisi kapıyı bizim için açtı. Richard kollarında Lil ve Em (onlara böyle diyordu) ile birlikte içeri süzülürken, ben de aceleyle onları takip ettim. Teşekkür ettiğim görevli şapkasını eğerek beni selamladı. “Bar giriş salonundan sonra, hemen sol tarafta,” dedi, otelin misafirleri olmadığımızı bildiğini belli ederek. Belki Chicago tren istasyonunu saymazsak, daha önce bu kadar görkemli bir yerde bulunmamıştım. Tepemizde parlayan devasa avizeye, salonun ortasındaki cilalı maun masaya ve içi egzotik çiçeklerle dolu kocaman, büyük vazoya ağzım açık bir şekilde bakmamak için kendimi zor tutuyordum.</p>

  <p class="block_9">Salondaki insanlar da bir o kadar göz alıcıydı. Yüzü siyah şapkasının tülüyle yarıya kadar örtülmüş bir kadın, bir yığın kırmızı, deri valiziyle resepsiyonda bekliyordu. Uzun, siyah, saten eldivenlerinden önce birini, ardından diğerini çıkardı.</p>

  <p class="block_9">Beyaz saçlı bir kadın, kucağında beyaz, kabarık tüylü bir köpek taşıyordu. Smokinli bir adam resepsiyonda telefonla konuşuyordu.</p>

  <p class="block_9">Tek gözünde gözlük olan yaşlı bir beyefendi, iki kişilik yeşil bir koltukta oturmuş, küçük, kahverengi bir kitabı karıştırıyordu. İnsanların kimi bıkkın, kimi eğleniyor, kimi sabırsız ya da halinden memnun görünüyordu ama hepsinden önemlisi, zengin oldukları her hallerinden belliydi. Şimdi tüm bakışları ve fısıltıları kendilerine çeken Lil ve Em gibi süslü püslü, açık saçık giysiler giymediğim için sevinmiştim.</p>

  <p class="block_9">Üçü birden lobide aylak aylak dolaşıyor, gülmekten katılıyordu.</p>

  <p class="block_9">Richard bir kolunu Lil’in omzuna atmış, diğerini Em’in beline sarmıştı. “Hey, Vivie,” diye seslendi Lil, sanki birden orada olduğumu hatırlamış gibi arkasına bakarak, “bu taraftan!” Richard barın çift kanatlı kapısını açarak, sürekli fısıldaşıp kıkırdayan Lil ve Em’in ardından içeri girdi. Kapı arkalarından yavaşça kapandı.</p>

  <p class="block_9">Yavaşça yürüyerek yeşil koltukların önünde durdum.</p>

  <p class="block_9">Onların arasında dış kapının mandalı olmaya, vurdumduymaz Richard tarafından tamamen dışlanmış, demode ve espriden anlamayan biriymişim gibi davranılmaya meraklı değildim. Belki de etrafta bir süre dolaşıp sonra da pansiyona dönmeliydim. Zaten izlediğim filmden beri hiçbir şey gerçekmiş gibi hissettirmiyordu. Benim için bugünlük bu kadar yeterdi. Alışkın olduğumdan çok daha fazlasını yaşamıştım, şüphesiz.</p>

  <p class="block_9">Koltuklardan birine ilişerek gelip giden insanları seyretmeye başladım. Kapıda mor, saten elbiseli, kahverengi, uzun saçları olan bir kadın belirdi. Mücevherlerle süslü elini nazik ve soğuk bir şekilde sallayarak, valizlerini taşıyan görevliye onu takip etmesini işaret etti. Önümden geçip resepsiyona doğru süzülen kadına kendimi öyle kaptırmıştım ki, önümde duran uzun boylu, sarışın, zayıf adamı sonradan fark ettim.</p>

  <p class="block_9">Adamın gözleri masmaviydi. “Affedersiniz, bayan,” dedi.</p>

  <p class="block_9">Burada oturamayacağımı söyleyeceğini ya da yardıma ihtiyacım olup olmadığını soracağını sandım. “Sizi bir yerden tanıyor muyum acaba?”</p>

  <p class="block_9">Adamın arkaları kısa, önleri uzun olan sarı saçlarına baktım.</p>

  <p class="block_9">Kasaba çocuklarının aşina olduğum koyun gibi kırpılmış saçlarına hiç benzemiyordu. Gri bir pantolon ve bembeyaz bir gömlek giymiş, siyah bir kravat takmıştı. Elinde ince bir evrak çantası vardı. Parmakları uzun ve inceydi.</p>

  <p class="block_9">“Sanmıyorum.”</p>

  <p class="block_9">“Oldukça… tanıdık geliyorsunuz.” Bana öyle dikkatli bakıyordu ki yüzüm kızarmıştı.</p>

  <p class="block_9">“Ben…” diye kekeledim. “Gerçekten bilmiyorum.”</p>

  <p class="block_9">Dudaklarında beliren bir tebessümle, “Yanılıyorsam affedin,” dedi. “Ama buraya on yıl önce New York’tan bir trenle mi geldiniz?”</p>

  <p class="block_9">Ne? Kalbim hızla çarpmaya başlamıştı. Bunu nereden biliyordu?</p>

  <p class="block_9">“Sen… Niamh, sen misin?” diye sordu ansızın.</p>

  <p class="block_9">İşte o an anladım. “Aman Tanrım! Dutchy, bu sensin!”</p>

  <p class="block_"> </p>

  <p class="block_8" id="calibre_pb_38"> </p>
</body>
</html>
