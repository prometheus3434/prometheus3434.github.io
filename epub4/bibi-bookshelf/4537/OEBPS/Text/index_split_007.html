<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_"> </p>

  <p class="block_"> </p>

  <p class="block_"> </p>

  <h1 class="block_11">New York City 1929</h1>

  <p class="block_"> </p>

  <p class="block_"> </p>

  <p class="block_"> </p>

  <p class="block_9">Maisie olacakları herkesten önce hissetmişti. Ağlamayı bir türlü kesmiyordu. Henüz bir aylıkken annemin hastalandığı günden beri Maisie, erkek kardeşlerimle paylaştığım küçük, penceresiz odadaki dar karyolamda benimle birlikte uyuyordu. İçerisi öyle karanlıktı ki daha önce de pek çok kez yaptığım gibi körlüğün böyle bir şey olup olmadığını merak ediyordum. Sürekli kıpırdayan ama henüz uyanmamış olan erkek kardeşlerimi karanlıkta güçlükle seçebiliyor, belki de sadece orada olduklarını hissediyordum. Altı yaşındaki ikizler Dominick ve James, yer yatağının üzerinde ısınmak için birbirlerine sokulmuşlardı.</p>

  <p class="block_9">Karyolamda doğrulup sırtımı duvara yaslayarak, Maisie’yi annemin gösterdiği gibi kucağıma aldım. Onu yatıştırmak için aklıma gelen ve daha önce işe yarayan her şeyi denedim. Sırtını sıvazladım, iki parmağımla burun kemiğini okşadım, kulağına babamızın en sevdiği şarki olan ‘My Singing Bird*’ü mırıldandım.</p>

  <p class="block_9"><sup class="calibre2">*İng. Benim Şakıyan Kuşum</sup></p>

  <p class="block_9"><i class="calibre1">Karatavuğun sesini duyuyorum, ardıç ve ketenkuşunun da Ama hiçbirinin sesi tatlı değil seninki kadar, benim şakıyan kuşum. Ama</i> şarkıya rağmen tüm bedeni kasılıp sarsılıyor, daha da yüksek sesle feryat etmekten başka bir şey yapmıyordu.</p>

  <p class="block_9">Maisie on sekiz aylık olmasına rağmen bir kuş gibi hafifti.</p>

  <p class="block_9">Doğumundan yalnızca birkaç hafta sonra annem ateşli bir hastalığa yakalanmış ve artık onu emziremez olmuştu. Bu yüzden sıcak, şekerli suyla, öğütülmüş, haşlanmış yulafla ve sadece paramız yettiği zamanlar alabildiğimiz sütle durumu idare etmiştik.</p>

  <p class="block_9">Hepimiz sıska ve çelimsizdik. Yiyeceğimiz azdı. Günlerimiz et suyunda pişmiş, lastik gibi patatesler yiyerek geçiyordu.</p>

  <p class="block_9">Annem sağlığının en yerinde olduğu zamanlarda bile iyi bir aşçı olmamıştı. Bazı günler bir şeyler pişirmeyi deneme zahmetine bile girmezdi. Bu yüzden ben yemek yapmayı öğrenene dek patatesleri çiğ çiğ yediğimiz zamanlar olmuştu.</p>

  <p class="block_9">İrlanda’nın batısındaki evimizden ayrılalı iki yıl olmuştu.</p>

  <p class="block_9">Orada da hayat oldukça zordu. Babam birçok işe girip çıkmış, hiçbiri bizi geçindirmeye yetmemişti. Galway şehrinin Kinvara adındaki küçük bir köyünde, minicik, ısınmayan, taş bir evde yaşıyorduk. Etrafımızdaki herkes Amerika’ya kaçıyordu.</p>

  <p class="block_9">Patates büyüklüğünde portakallar, güneşli gökyüzünün altında uzanan buğday tarlaları, su tesisatı ve elektriği olan temiz, kuru, ahşap evler hakkında masallar duyuyorduk. Orada ağaçtaki meyveler kadar iş bolluğu vardı. Böylece büyükannem, büyükbabam ve halalarım, bize son bir iyilik yaparak -belki de kendilerine sıkıntı veren endişelerden kurtulmak için- beş kişilik ailemiz okyanus yolculuğuna çıkabilsin diye gereken parayı zor olsa da bir araya getirdiler. Ve sıcak bir bahar günü, Ellis Adası’na giden <i class="calibre1">Agnes Pauline</i> adlı gemiye binerek yola çıktık. Geleceğimizle olan tek bağımız, babamın gemiye binerken gömleğinin cebine sokuşturduğu kâğıt parçasına karalanmış bir isimdi. Bu, on yıl önce Amerika’ya göçen ve Kinvara’daki akrabalarının söylediğine göre şimdilerde New York City ’ deki saygın bir restoranın sahibi olan bir adamın ismiydi.</p>

  <p class="block_9">Tüm hayatımızı deniz kıyısındaki bir köyde geçirmiş olsak da okyanus ortasındaki bir gemi şöyle dursun, daha önce bir kayığa bile binmemiştik. Bünyesi bir boğa gibi sağlam olan kardeşim Dom dışında hepimiz, yolculuğun büyük kısmını hasta geçirdik. İçimizde en kötü durumda olan annemdi. Gemideyken tekrar hamile olduğunu fark etmişti ve neredeyse hiçbir şey yiyemez haldeydi. Tüm bunlara rağmen karanlık ve daracık kamaramızdan çıkıp, alt güvertede öylece durarak <i class="calibre1">Agnes Pauline’in</i> dalgalandırdığı yağlı suları seyrederken, moralimin düzeldiğini hissediyordum. Hiç şüphesiz biz de Amerika’da kendimize bir yer bulacaktık.</p>

  <p class="block_9">New York’a vardığımız sabah, hava son derece sisli ve bulutluydu.</p>

  <p class="block_9">Kardeşlerimle birlikte tırabzanda, gözlerimizi kısmış bir halde çiseleyen yağmura bakarken, Umana oldukça yakın olan Özgürlük Heykeli’ni güçlükle seçebiliyorduk. Uzun sıralar halinde muayene edilip, sorgudan geçirilip damgalandıktan sonra diğer yüzlerce göçmenle birlikte serbest bırakıldık.</p>

  <p class="block_9">İnsanların konuştuğu diller, kulağıma çiftlik hayvanlarının sesleri gibi geliyordu.</p>

  <p class="block_9">Gözlerim ne uçsuz bucaksız buğday tarlalarını ne de kocaman portakalları görebiliyordu. Bir vapurla Manhattan Adası’na geçtikten sonra caddelerde dolaşmaya başladık.</p>

  <p class="block_9">Annem ve ben taşıdığımız eşyaların ağırlığıyla yalpalayarak ilerliyor, ikizler ise kucağa alınmak için feryat ediyorlardı. İki kolunun altında da birer bavul olan babamın bir elinde harita, diğerindeyse annesinin karman çorman el yazısıyla <i class="calibre1">Mark Flarmery, The Irish Rose, Delancey Caddesi</i> yazdığı, parçalanmış bir kâğıt vardı. Defalarca yolumuzu kaybettikten sonra, babam haritadan vazgeçip adresi yoldan geçenlere sormaya başladı. Ancak insanların çoğu cevap vermeksizin kafalarını çevirmekle kalmamış, adamın biri suratını nefretle buruşturarak yere bile tükürmüştü. Yine de nihayet aradığımız yeri bulmuştuk. Burası, Galway’in arka sokaklarındaki en kötü mekânlar kadar köhne bir İrlanda meyhanesiydi.</p>

  <p class="block_9">Babam içeri girerken annem, kardeşlerim ve ben dışarıda bekledik. Yağmur durmuştu ve ıslak kaldırımdan yükselen buharlar, nemli havaya karışıyordu. Terden sırılsıklamdık ve toz toprak içindeydik. Islak kıyafetlerimizin içinde öylece beklerken, gemiyi istila etmiş bitler yüzünden kabuk tutan kafalarımızı kaşıyor ve kendimizi neyin içine attığımızı merak ediyorduk. Büyükannemin biz yola çıkmadan önce aldığı, fakat annemin Amerika topraklarına ayak basmadan önce giymemize izin vermediği yeni ayakkabılar yüzünden ayaklarımız su toplamıştı. Karşımızda duran berbat İrlanda meyhanesi taklidi dışında, bu yeni topraklar tanıdığımız dünyayla en ufak benzerlik taşımıyordu.</p>

  <p class="block_9">Mark Flarmery kız kardeşinden bir mektup almıştı ve bizi bekliyordu. Babamı bulaşıkçı olarak işe aldıktan sonra, bizi daha önce gördüklerime hiç benzemeyen bir semte götürdü.</p>

  <p class="block_9">Bu daracık cadde, insanlarla ve balık istifi gibi dizilmiş uzun, tuğla binalarla doluydu. Mark, Elizabeth Caddesi’ndeki beş katlı, büyük, eski bir apartmanın üçüncü katında, ayda on dolara kiralık bir daire biliyordu. Mark’ın bizi apartmanın kapışma bırakmasının ardından, Polonyalı ev sahibi Bay Kaminski’nin peşinden fayans döşenmiş bir koridora girerek üst kata çıktık.</p>

  <p class="block_9">Biz sıcakta ve karanlıkta bavullarımızla mücadele ederken, Bay Kaminski temizliğin, nezaketin ve çalışkanlığın önemi hakkında bir nutuk çekiyordu. Sözünü ettiği şeylerin bizde var olduğundan şüphe duyduğu çok açıktı. “Siz başınızı derde sokmadığınız sürece, İrlandalılarla bir derdim olmaz,” dedi gür sesiyle. Babama göz attığımda, yüzünde daha önce hiç görmediğim bir ifadeyle karşılaştım. Ama bu ifadenin ne anlama geldiğini anında anlamıştım. Babam burada, bu yabancı yerde, ağzını açtığı an sertçe yargılanacağının farkındaydı ve bundan dolayı şaşkındı.</p>

  <p class="block_9">Ev sahibi yeni evimizi tren tipi bir daire olarak adlandırmıştı.</p>

  <p class="block_9">Tıpkı vagonlar gibi her oda bir diğerine bağlanıyordu.</p>

  <p class="block_9">Bir uçta anne ve babamın kalacağı, penceresi başka bir binanın arka tarafına bakan küçük bir oda vardı. Erkek kardeşlerim ve Maisie ile paylaşacağım oda ise hemen onun bitişiğindeydi.</p>

  <p class="block_9">Sonrasında mutfak ve iki penceresi de kalabalık bir caddeye bakan oturma odası geliyordu. Bay Kaminski mutfak tavanından sarkan bir zinciri çekince, yanan bir ampul soluk ışığıyla odayı aydınlattı. İçeride üzeri çiziklerle dolu ahşap bir masa, küçük, lekeli bir lavabo, bir soğuk su musluğu ve bir gaz ocağı vardı. Daire kapısının dışındaki koridorda ise komşularımızla ortak kullanacağımız bir tuvalet bulunuyordu. Komşularımız ise ev sahibinin dediğine göre Shatzmanlar adında çocuksuz, Alman bir çiftti. “Gürültü yapmazlar, sizden de aynısını yapmanızı beklerler,” dedi Bay Kaminski, bir türlü yerinde duramayan ve birbirini iterek oyun oynayan kardeşlerime çatık kaşlarla bakarak.</p>

  <p class="block_9">Ev sahibinin hoşnutsuzluğu, bunaltıcı sıcak, kasvetli odalar ve kulağımın hiç de aşina olmadığı bütün o yabancı seslerin ahenksizliğine rağmen, dört odalı evimize bakınırken içimde yeni bir umudun yeşerdiğini hissettim. Kinvara’daki hayatın zorluklarını arkamızda bırakmış ve yeni bir başlangıç yapmışız gibi görünüyordu. Kemiklerimize işleyen rutubet, perişan haldeki küçücük baraka, babamın alkolikliği -bundan bahsetmiş miydim?- yüzünden en ufak kazancımızın bile tehlikede oluşu… Hepsi geride kalmıştı. Artık babamıza bir iş sözü verilmişti.</p>

  <p class="block_9">Işık için zinciri çekmemiz, su için vanayı çevirmemiz yeterliydi. Kapının hemen önünde, kuru bir koridorda, bir tuvalet ve küvet vardı. Ne kadar mütevazı olursa olsun, bu, yeni bir başlangıç yapmak için bir fırsattı.</p>

  <p class="block_9">Bugünkü yaşımın o zamanlara ait anılarımın ne kadarını etkilediğini ve ne kadarının o zamanki yaşımın bir sonucu olduğunu bilmiyorum. Kinvara’dan ayrıldığımızda yedi, Maisie’nin ağlamayı kesmediği o gece ise dokuz yaşındaydım.</p>

  <p class="block_9">O gece, hayatımın akışını İrlanda’dan ayrılışımızdan çok daha fazla değiştirmişti. Seksen iki yıl sonra bile Maisie’nin ağlayışı hâlâ aklımdan çıkmamıştı. Keşke onu susturmaya çalışmak yerine ona kulak verseydim. Keşke ona kulak verseydim.</p>

  <p class="block_9">Hayatımızın tekrar dağılmasından o kadar korkuyordum ki beni en çok korkutan şeyleri bile görmezlikten gelmeye çalışıyordum.</p>

  <p class="block_9">Yaşadığımız ülkeyi değiştirmek, babamın alkole olan aşkını değiştirmemişti. Annemin karanlık ruh hali ve öfkesi, ikisinin ardı arkası kesilmeyen kavgaları devam ediyordu. Her şeyin yoluna girmesini istiyordum. Maisie’yi göğsüme yaslayıp kulağına bir şarki fısıldayarak onu susturmaya çalıştım.</p>

  <p class="block_9">Nihayet ağlamayı kestiğinde, Maisie’nin aslında bir felaket habercisi olduğunu, bizi yaklaşan tehlikeye karşı uyardığını anlamaksızın rahatlamıştım. Anladığımda ise artık çok geçti.</p>

  <p class="block_5" id="calibre_pb_7"> </p>
</body>
</html>
