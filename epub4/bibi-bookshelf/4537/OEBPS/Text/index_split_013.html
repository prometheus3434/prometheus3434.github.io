<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_"> </p>

  <p class="block_"> </p>

  <h1 class="block_11">Milwaukee Treni, 1929</h1>

  <p class="block_"> </p>

  <p class="block_"> </p>

  <p class="block_"> </p>

  <p class="block_9">Gece boyunca iyi uyuyamamıştım. Carmine defalarca huysuz ve huzursuz bir şekilde uyanmış, onu sakinleştirmeye çalışmama rağmen uzun süre ağlayarak diğer çocukları rahatsız etmişti. Şafak sökmeye yakın başını Dutchy’nin kıvrılmış bacağına yaslamış, ayaklarını ise kucağıma uzatarak nihayet uykuya dalmıştı. Bense tamamen uyanıktım. Öylesine gergindim ki kalbimin pompaladığı kanı tüm bedenimde hissedebiliyordum.</p>

  <p class="block_9">Eski bir kurdeleyle dağınık bir atkuyruğu şeklinde topladığım saçlarımı açarak omuzlarıma dökülmelerini sağladım.</p>

  <p class="block_9">Sonra da parmaklarımla taramaya başlayıp, elimden geldiğince düzeltmeye çalıştım.</p>

  <p class="block_9">Başımı çevirdiğimde, Dutchy’nin bana baktığını gördüm.</p>

  <p class="block_9">“Saçların güzelmiş.” Dalga geçip geçmediğini anlamak için karanlıkta gözlerimi kısarak ona baktım. Uykulu gözlerle bana bakmaya devam ediyordu.</p>

  <p class="block_9">“Birkaç gün önce öyle demiyordun.”</p>

  <p class="block_9">“Zor zamanlar geçireceğini söyledim.”</p>

  <p class="block_9">Dutchy’nin kibarlığını da dürüstlüğünü de itip uzaklaştırmak istiyordum.</p>

  <p class="block_9">“Ne olduğunu değiştiremezsin, değil mi?” dedi Dutchy.</p>

  <p class="block_9">Bayan Scatcherd’ın bizi duyamadığından emin olmak için başımı uzatarak vagonun ön tarafına baktım. Ancak ön tarafta herhangi bir hareket yoktu.</p>

  <p class="block_9">“Haydi, bir söz verelim,” dedi Dutchy. “Birbirimizi bulacağımıza dair bir söz.”</p>

  <p class="block_9">“Nasıl bulabiliriz ki? Büyük ihtimalle farklı yerlere gideceğiz.”</p>

  <p class="block_9">“Biliyorum.”</p>

  <p class="block_9">“Hem ismim de değişecek.”</p>

  <p class="block_9">“Belki benimki de değişir. Ama deneyebiliriz.”</p>

  <p class="block_9">Carmine bacaklarını kıvırarak kollarını iki yana uzatınca, ikimiz de ona yer açmak için kenara kaydık.</p>

  <p class="block_9">“Kadere inanır mısın?” diye sordum.</p>

  <p class="block_9">“Neye dedin?”</p>

  <p class="block_9">“Her şeyin önceden yazılmış olduğuna. Sen sadece -bilirsin işte- onu yaşarsın.”</p>

  <p class="block_9">“Tanrı her şeyi önceden planlamıştır.”</p>

  <p class="block_9">Başımı sallayarak onayladım.</p>

  <p class="block_9">“Bilmiyorum. Şu ana kadarki plan pek hoşuma gitmedi.”</p>

  <p class="block_9">“Benim de öyle.”</p>

  <p class="block_9">İkimiz de güldük.</p>

  <p class="block_9">“Bayan Scatcherd temiz bir sayfa açmamız gerektiğini söylüyor,” dedim. “Geçmişe sünger çekmeliymişiz.”</p>

  <p class="block_9">“Geçmişe sünger çekebilirim, sorun değil,” dedi Dutchy.</p>

  <p class="block_9">Yere düşen yün battaniyeyi alıp Carmine’in açıkta kalan yerlerini sıkıca örttü. “Ama her şeyi unutmak istemem.”</p>

  <p class="block_"> </p>

  <p class="block_9">***</p>

  <p class="block_"> </p>

  <p class="block_9">Pencerenin ardında bizimkine paralel, kahverengi ve gümüş renklerde üç sıra demir yolu görüyordum. Rayların ötesinde uçsuz bucaksız, sürülmüş tarlalar uzanıyordu. Gökyüzü açık ve masmaviydi.</p>

  <p class="block_9">Vagonun içiyse bebek bezi, ter ve ekşimiş süt kokuyordu.</p>

  <p class="block_9">Bayan Scatcherd ayağa kalktıktan sonra Bay Curran’a bir şey danışmak için eğildi. Ardından tekrar doğruldu. Bu defa siyah bir şapka takmıştı.</p>

  <p class="block_9">“Pekâlâ, çocuklar. Uyanın!” dedi etrafına bakıp ellerini birkaç kez çırparak. Gözlüğü sabah güneşiyle parlıyordu.</p>

  <p class="block_9">Etraftan homurtular ve iç çekmeler duyuluyordu. Uykusunu alacak kadar şanslı olanlar ise tutulan kol ve bacaklarını esnetiyorlardı.</p>

  <p class="block_9">“Kendinize çeki düzen verme vakti. Her birinizin valizinde birer kıyafet var. Bildiğiniz gibi, valizleriniz başınızın üzerindeki bagaj yerlerinde. Büyükler, lütfen küçüklerin giyinmesine yardımcı olun. İlk bakışta iyi bir izlenim bırakmak son derece önemli. Yüzler yıkanmış, saçlar taranmış, gömlekler pantolonun içine sokulmuş olmalı. Gözleriniz parlasın. Gülümsemeyi unutmayın. Kıpır kıpır olmayacak ya da yüzünüze dokunmayacaksınız. Ve ne diyeceksiniz, Rebecca?”</p>

  <p class="block_9">Bu cümleye hepimiz aşinaydık: “Lütfen ve teşekkür ederim,” dedi Rebecca, neredeyse işitilmeyen bir sesle.</p>

  <p class="block_9">“Lütfen ve teşekkür ederim, ne?”</p>

  <p class="block_9">“Lütfen ve teşekkür ederim, efendim.”</p>

  <p class="block_9">“Konuşmak için sizinle konuşulmasını bekleyeceksiniz, ardından lütfen ve teşekkür ederim, efendim, diyeceksiniz. Ne yapmak için bekleyecekmişsiniz, Andrew?”</p>

  <p class="block_9">“Konuşmak için bizimle konuşulana dek miydi?”</p>

  <p class="block_9">“Aynen öyle. Kıpır kıpır olmayacak ve ne yapmayacakmışsınız, Norma?”</p>

  <p class="block_9">“Yüzümüze dokunmayacağız. Efendim. Efendim, efendim.”</p>

  <p class="block_9">Koltuklardan kıkırdamalar yükselince Bayan Scatcherd ters ters bize baktı. “Bu sizi eğlendiriyor, değil mi? Herkes size ‘hayır, teşekkür ederim, terbiyesiz ve pasaklı bir çocuk istemiyorum,’ dediğinde ve tekrar trene binip bir sonraki istasyona gitmek zorunda kaldığınız zaman bunları bu kadar komik bulacağınızı sanmıyorum. Sizce de öyle değil mi, Bay Curran?”</p>

  <p class="block_9">Ona seslenildiğini duyan Bay Curran, Bayan Scatcherd’a doğru döndü. “Kesinlikle, Bayan Scatcherd.”</p>

  <p class="block_9">Tüm vagona bir sessizlik çöktü. Seçilmemek, aklımıza bile getirmek istemediğimiz bir şeydi. Arkamda oturan küçük bir kız ağlamaya başladı. Etraftan boğuk hıçkırıklar ve burun çekme sesleri duyuyordum. Bayan Scatcherd ellerini birbirine kenetleyerek vagona göz gezdirdi. Dudaklarında tebessüme benzer bir kıvrım oluşmuştu. “Tamam, tamam. Buna gerek yok. Hayatın her alanında olduğu gibi, kibar ve iyi insanlar olduğunuz sürece başarılı olmanız mümkün. Minneapolis’in değerli sakinleri, bugün içinizden birini -belki de birden fazlasını evlerine götürmek için büyük bir istek duyarak toplantı salonuna geliyorlar. Bu yüzden unutmayın, kızlar, saç kurdelelerinizi düzgünce bağlayın. Erkekler, yüzünüzü yıkayın ve saçlarınızı tarayın. Gömleklerinizin düğmelerini düzgün ilikleyin.</p>

  <p class="block_9">Trenden indiğimizde tek sıra halinde dizileceksiniz. Sadece sizinle konuşulduğu takdirde konuşacaksınız. Kısacası sizi seçmelerini kolaylaştırmak için elinizden gelen her şeyi yapacaksınız. Anlaşıldı mı?”</p>

  <p class="block_9">Güneş öylesine parlaktı ki gözlerimi kısmak zorunda kalıyordum.</p>

  <p class="block_9">Cama vuran güneşin sıcağından kaçınmak için Carmine’i kucağıma oturtarak ortadaki koltuğa doğru kaydım.</p>

  <p class="block_9">Köprü altlarından ve istasyonlardan geçerken güneş ışığı bir görünüp bir kayboluyor, Carmine beyaz önlüğümün üzerinde eliyle gölge oyunları yapıyordu.</p>

  <p class="block_9">“İyi görünmeye çalışmalısın,” dedi Dutchy alçak sesle.</p>

  <p class="block_9">“Hiç değilse çiftlik işlerinde eşek gibi çalıştırılmayacaksın.”</p>

  <p class="block_9">“Çalıştırılmayacağımı bilemezsin,” dedim. “Seni çalıştıracaklarını da bilemezsin.”</p>

  <p class="block_8" id="calibre_pb_13"> </p>
</body>
</html>
