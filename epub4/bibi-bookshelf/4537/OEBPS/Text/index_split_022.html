<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_"> </p>

  <p class="block_"> </p>

  <h1 class="block_11">Hemingford County, Minnesota, 1930</h1>

  <p class="block_"> </p>

  <p class="block_"> </p>

  <p class="block_9">Nerede uyuyacağım?” diye sordum Bay Grote’ye, hava karardığında.</p>

  <p class="block_9">Bay Grote ellerini beline koyarak, sanki bu sorunun cevabını hiç düşünmemiş gibi bana baktı. “Şurada bir yatak odası var,” dedi. “Eğer diğerleriyle birlikte uyumak istemezsen, sanırım bu kanepede uyuyabilirsin. Ev içinde resmi kurallarımız yoktur. Ben de sık sık kanepede uyuyup kalıyorum.”</p>

  <p class="block_9">Yatak odasında yere serilmiş, çarşafsız üç döşek ve aşınmış bir halı vardı. Mabel, Gerald Jr. ve Harold döşeklere yayılmış, lime lime yün bir battaniyeyi ve üç eski yorganı çekiştirip duruyorlardı. Burada uyumak istemiyordum, fakat bu, Bay Grote ile kanepeyi paylaşmaktan daha iyiydi. Gecenin ilerleyen saatlerinde çocuklardan biri ya da diğeri kolumun altına sokuluyor, sırtıma yaslanıyordu. Vahşi hayvanlar gibi ekşi ve toprak kokuyorlardı.</p>

  <p class="block_"> </p>

  <p class="block_9">***</p>

  <p class="block_"> </p>

  <p class="block_9">Bu evde umutsuzluk hâkimdi. Bayan Grote çocukların hiçbirini istemiyordu ve ne o ne de Bay Grote onlarla ilgileniyordu. Bayan Grote sürekli uyuyor, çocuklarsa onun yatağına gidip geliyorlardı. Odadaki pencereye çivilenmiş kahverengi bir kâğıt yüzünden içerisi yeraltındaki bir yuva gibi karanlıktı.</p>

  <p class="block_9">Çocuklar ısınmak için annelerinin yanına sokuluyorlardı. Bayan Grote bazen yanına gelmelerine izin veriyor, bazen de onları kovarak uzaklaştırıyordu. Annelerinin yanından kovulan çocukların ağlayışı, yüreğime batan minik iğneler gibi içime işliyordu.</p>

  <p class="block_9">Evin içinde su, elektrik ya da herhangi bir tesisat yoktu.</p>

  <p class="block_9">Groteler gaz lambası ve mum yakıyorlardı. Arka bahçede ise bir tulumbayla bir tuvalet vardı. Verandada odunlar yığılıydı.</p>

  <p class="block_9">Şöminede yanan nemli odunlar evi dumanla dolduruyor, etrafa belli belirsiz bir sıcaklık yayıyordu.</p>

  <p class="block_9">Bayan Grote yüzüme oldukça nadir bakıyordu. Karnını doyurmam için yanıma çocuklardan birini gönderiyor ya da ona bir bardak kahve hazırlamam için bana sesleniyordu.</p>

  <p class="block_9">Beni tedirgin ediyordu. Benden ne isteniyorsa yapıyor, Bayan Grote’den uzak durmak için çaba harcıyordum. İki yaşındaki Gerald Jr. hariç, diğer çocuklar etrafımda dolanarak bana alışmaya çalışıyorlardı. Gerald Jr. ise benden hemen hoşlanmıştı ve bir köpek yavrusu gibi peşimden ayrılmıyordu.</p>

  <p class="block_9">Bay Grote’ye beni nasıl bulduklarını sorduğumda, kasabada kimsesiz çocukların dağıtıldığıyla ilgili bir el ilanı gördüğünü söyledi. Wilma bir türlü yataktan çıkmıyordu ve Bay Grote başka ne yapacağını bilememişti.</p>

  <p class="block_9">Kendimi terk edilmiş ve unutulmuş hissediyordum. Ama kendiminkinden çok daha büyük bir sefaletin içine düşmüştüm.</p>

  <p class="block_"> </p>

  <p class="block_9">***</p>

  <p class="block_"> </p>

  <p class="block_9">Bay Grote kendi yetiştirdiklerini tüketerek yaşamını devam ettirmeyi planlıyor, bunu yapmayı başarabilirse asla başka bir iş yapmayacağını söylüyordu. Ormanda doğup büyümüştü ve bildiği tek hayat buydu. Söylediğine göre evini kendi elleriyle inşa etmişti. Kendine tamamen yetebilmeyi hedefliyordu.</p>

  <p class="block_9">Arka bahçede yaşlı bir keçisi, bir katın ve yarım düzine tavuğu vardı. Keçi sütü ve tavuk yumurtalarının yanı sıra, ormandan bulup avladıklarıyla ve dikeceği bir avuç tohumla ailesinin karnını doyurabilirdi. Gerekirse kasabada bir şeyler de satabilirdi.</p>

  <p class="block_9">Bay Grote her gün kilometrelerce yol yürüdüğünden kaslı ve formda bir vücuda sahipti. “Tıpkı bir Kızılderili gibi,” diyordu.</p>

  <p class="block_9">Evin arka tarafında, bozulmuş ve pas tutmuş bir arabası vardı. Ancak onu tamir ettirecek parası olmadığından her yere yürüyerek gidiyordu. Bazen de yaşlı katırının sırtına biniyordu.</p>

  <p class="block_9">Söylediğine göre, katır birkaç ay önce yolda bozulan bir at eti kamyonundan kaçmıştı. Bay Grote’nin tırnakları aks yağı, toprak, hayvan kanı ve kim bilir başka nelerden oluşan bir kirle doluydu. Kirler yıkamakla geçmeyecek kadar derine işlemişti.</p>

  <p class="block_9">Onu üzerindeki tulumdan başka bir kıyafetle görmemiştim.</p>

  <p class="block_9">Bay Grote devletin ona ne yapacağını söylemesine sıcak bakmıyordu. Doğruyu söylemek gerekirse, devletin kendisine de inanmıyordu. Hayatı boyunca bir gün bile okula gitmemişti ve buna gerek görmüyordu. Fakat yetkililerin başını ağrıtmaması için beni okula gönderecekti.</p>

  <p class="block_"> </p>

  <p class="block_9">***</p>

  <p class="block_"> </p>

  <p class="block_9">Grotelerin evine yerleştikten üç gün sonra, yani pazartesi günü, Bayan Grote kalkıp okula hazırlanmam için karanlıkta omzumu sarstı. Oda o kadar soğuktu ki ağzımdan çıkan buharı görebiliyordum. Yeni elbiselerimden birini giyip iki kazağımı da üzerime geçirdim. Fanny’nin ördüğü yün eldivenleri, New York’tayken giydiğim kalın çorapları ve sağlam, siyah ayakkabılarımı giydim.</p>

  <p class="block_9">Arka bahçedeki tulumbadan doldurduğum bir testi soğuk suyu ısıtmak için mutfağa getirdim. Ilınan suyu teneke bir tasa boşalttıktan sonra bir bezle yüzümü, boynumu ve tırnaklarımı ovmaya başladım. Mutfakta, pas lekeleri ve siyah noktalarla dolu, eski bir ayna vardı. Aynadaki yansımamı görebilmek neredeyse imkânsızdı. Yıkanmamış saçlarımı iki yana ayırıp parmaklarımla taradıktan sonra sıkıca ördüm ve uçlarını Fanny’nin benim için hazırladığı paketten aldığım iplerle bağladım. Aynaya iyice yaklaşarak kendime baktım. Banyo yapmadan ne kadar temiz olunabiliyorsa, o kadar temiz görünüyordum.</p>

  <p class="block_9">Yüzüm solgun ve bitkindi.</p>

  <p class="block_9">Neredeyse hiç kahvaltı yapmadım. Sadece keçi sütüyle yapılmış biraz sütlaç ve Bay Grote’nin bir önceki gün getirdiği akçaağaç pekmezinden yedim. Bu karanlık, pis kokulu barakadan çıkacağım için öyle rahatlamış hissediyordum ki Harold’ı etrafımda döndürmüş, Gerald Jr. ile şakalaşmış, artık gözlerime bakmaya başlayan Mabel ile sütlacımı paylaşmıştım.</p>

  <p class="block_9">Bay Grote toprağa bıçakla bir harita çizdi. Araba yolunun sonuna geldiğimde sola dönecek, yol ayrımına kadar yürüyecek, oradaki köprüden geçip anayola varana dek yürümeye devam edecektim. Yol yaklaşık yarım saat sürecekti.</p>

  <p class="block_9">Bay Grote yanıma bir beslenme çantası vermeyi teklif etmedi. Ben de istemedim. Önceki akşam yemek yaparken haşladığım iki yumurtayı kabanımın cebine soktum. Bay Sorenson’ın verdiği bir kâğıtta, kamyonetiyle çocukları okula bırakan Bay Post’un saat 8.30’da köşede olacağı ve beni 4.30’da tekrar köşeye bırakacağı yazılıydı. Saat henüz 7.40’tı, ama gitmeye hazırdım. Kamyoneti kaçırma riskini göze almaktansa köşede beklemeyi tercih ederdim.</p>

  <p class="block_9">Araba yolunu aceleyle yürüdükten sonra köprüde durarak bir süre oyalandım. Gökyüzünün karanlık sudaki yansımasına ve kayaların kenarlarında biriken beyaz köpüklere baktım.</p>

  <p class="block_9">Buzlu ağaç dalları ve kuru yapraklar üzerindeki donmuş örümcek ağları ışıl ışıl parlıyordu. Yapraklarını dökmeyen ağaçlar, bir önceki gece yağan karla kaplıydı ve bir yılbaşı ağacı ormanı gibi görünüyorlardı. İlk defa bu yerin güzelliği karşısında büyülenmiştim.</p>

  <p class="block_9">Kamyoneti görmeden önce sesini duydum. Yaklaşık yirmi metre ileride gıcırtılı bir fren sesiyle duran kamyonete binmek için koşmaya başladım. Ten rengi bir şapka takmış olan, yusyuvarlak yüzlü bir adam, başını camdan çıkararak bana baktı.</p>

  <p class="block_9">“Haydi, hayatım. Bütün gün seni bekleyemeyiz.”</p>

  <p class="block_9">Zemini muşambayla kaplı kamyonet kasasına tırmandım.</p>

  <p class="block_9">Kasaya yolcuların oturması için iki düz tahta yerleştirilmişti.</p>

  <p class="block_9">Köşede üst üste yığılmış at battaniyeleri vardı. Dört çocuk battaniyelerin arasına oturmuş, onları omuzlarına ve bacaklarına sarmıştı. Kasanın üzerini örten branda, herkese sarımtırak bir renk veriyordu. Çocuklardan ikisi benim yaşıma yakın görünüyordu. Kamyonet engebeli yolda ilerlerken, yere düşmemek için eldivenli parmaklarımla tahta oturağa tutunuyordum. Şoför diğer yolcuları almak için iki kez daha durdu. Kamyonet kasası sadece altı kişinin rahatlıkla oturabileceği büyüklükteydi. Sekiz kişi tıkış tıkış bir halde oturmaya çalışsak da, birbirine sokulan bedenlerimiz ihtiyacımız olan sıcaklığı yayıyordu. Kimse konuşmuyordu. Kamyonet hareket ederken, rüzgâr brandanın arasındaki boşluklardan içeri giriyordu.</p>

  <p class="block_9">Birkaç kilometre daha yol gittikten sonra kamyonet frenlerini gıcırdatarak bir dönüş yaptı. Ardından dik bir araba yolunu tırmanarak durdu. Kasadan aşağı atlayıp sıraya girdik ve önünde bir çan bulunan, tahta kaplamalı, küçük okul binasına doğru yürümeye başladık. Ön kapıda mavi elbiseli genç bir kadın duruyordu.</p>

  <p class="block_9">Boynuna eflatun bir atkı dolamıştı. Güzel ve hayat dolu bir yüzü, iri, kahverengi gözleri ve kocaman bir gülümsemesi vardı.</p>

  <p class="block_9">Parlak, kahverengi saçları, beyaz bir kurdeleyle toplanmıştı.</p>

  <p class="block_9">“Hoş geldiniz, çocuklar. Her zamanki gibi kılık kıyafetimize dikkat edelim, lütfen.” Sesi yüksek ve berraktı. “Günaydın, Michael… Bertha… Darlene,” dedi her çocuğu ismiyle karşılayarak.</p>

  <p class="block_9">Sıra bana geldiğinde, “Evet… seninle henüz tanışmadık ama geleceğini duymuştum,” dedi. “Ben Bayan Larsen. Ve sen de…”</p>

  <p class="block_9">“Niamh,” diye tamamladım, tam da Bayan Larsen’in “Dorothy” dediği an. Yüzümdeki ifadeyi görerek, “Yanlış mı anlamışım? Yoksa bir takma adın mı var?” diye sordu.</p>

  <p class="block_9">“Hayır, efendim. Sadece…” Yanaklarımın kızardığını hissettim.</p>

  <p class="block_9">“Nedir?”</p>

  <p class="block_9">“Niamh benim eski adımdı. Bazen adımın ne olduğunu unutuyorum. Yeni evimde kimse beni herhangi bir isimle çağırmıyor.”</p>

  <p class="block_9">“Pekâlâ, eğer istersen sana Niamh diyebilirim.”</p>

  <p class="block_9">“Sorun değil. Dorothy de diyebilirsiniz.”</p>

  <p class="block_9">Bayan Larsen dikkatle yüzüme bakarak gülümsedi. “Sen nasıl istersen. Lucy Green?” dedi arkamdaki kıza dönerek.</p>

  <p class="block_9">“Sakıncası yoksa Dorothy’ye sırasını gösterir misin?”</p>

  <p class="block_9">Lucy’nin peşinden duvara sıralanmış askıların olduğu bir bölüme giderek kabanımı astım. Ardından geniş, aydınlık, odun ve tebeşir kokan bir sınıfa girdik. İçeride bir soba, bir öğretmen masası, dizi dizi sıralar ve duvardan duvara uzanan bir karatahta vardı. Bir duvarda alfabe ve çarpım tablosuyla ilgili afişler asılıydı. Diğer duvarlar ise büyük pencerelerden oluşuyordu. Tavanda elektrik lambaları yanıyordu, alçak raflarsa kitaplarla doluydu.</p>

  <p class="block_9">Herkes yerine oturduğunda, Bayan Larsen bir ipi çekti ve duvarda renkli bir dünya haritası açılıverdi. Bayan Larsen’ın isteği üzerine, haritanın yanına giderek İrlanda’yı gösterdim.</p>

  <p class="block_9">Biraz daha yakından incelediğimde Galway’i, hatta şehir merkezini bile bulabilmiştim. Kinvara’nın adı haritada yazılı değildi, fakat parmağımla onun yerini; Galway’in hemen altındaki, batı yakasındaki sivri ucu işaret ettim. Ardından New York’u ve Chicago’yu gösterdim. İşte, Minneapolis de oradaydı.</p>

  <p class="block_9">Hemingford ise haritada yer almamıştı.</p>

  <p class="block_9">Ben dâhil, yaşları altı ile on altı arasında değişen yirmi üç çocuktuk. Çiftliklerden ve diğer köylerden gelen her yaştan çocuk burada okumayı ve yazmayı öğreniyordu. Hepimiz kötü kokuyorduk. Ergenliğe girmiş büyük çocuklarla birlikte koku daha da artıyordu. Bayan Larsen, eğer temizlenmek istersem tuvalette bir yığın paçavra, birkaç kalıp sabun ve bir kutu karbonat olduğunu söyledi.</p>

  <p class="block_9">Bayan Larsen benimle konuşurken eğilip göz teması kuruyordu.</p>

  <p class="block_9">Bir soru sorduğu zaman cevap vermemi bekliyordu.</p>

  <p class="block_9">Limon ve vanilya kokuyor, bana akıllı bir çocukmuşum gibi davranıyordu. Okuma seviyemi belirlemek için bana bir test yaptıktan sonra, masasının yanındaki kitaplıktan bir kitap uzattı. <i class="calibre1">Yeşilin Kızı Anne</i> adında, ciltli, küçük, siyah harflerle dolu, resimsiz bir kitaptı bu. Bayan Larsen kitabı okumamı, bitirdikten sonra bana fikrimi soracağını söyledi.</p>

  <p class="block_9">Bunca çocuğun olduğu yerde disiplinsiz ve gürültülü bir ortam olması beklenirken, Bayan Larsen sesini çok nadir yükseltiyordu.</p>

  <p class="block_9">Şoförümüz Bay Post odun kırıyor, sobayla ilgileniyor, yol üzerindeki yaprakları süpürüyor ve kamyonette birtakım tamiratlar yapıyordu. Aynı zamanda bize matematik öğretiyor, fakat geometriyi hiç öğrenemediğini, çünkü o yıl çiftlikte kendisine ihtiyaç duyulduğunu söylüyordu.</p>

  <p class="block_9">Teneffüs vakti geldiğinde Lucy beni bir grup arkadaşıyla birlikte oyun oynamaya davet etti.</p>

  <p class="block_9">Saat dört buçukta kamyonetten inip barakaya giden uzun yolu yürürken, ayaklarım adeta geri geri gidiyordu.</p>

  <p class="block_"> </p>

  <p class="block_9">***</p>

  <p class="block_"> </p>

  <p class="block_9">Bu ailenin karınlarını doyurmak için yediği yemekler, daha önce yediğim hiçbir şeye benzemiyordu. Bay Grote şafak vakti tüfeğiyle oltasını alıp evden ayrılıyordu. Akşama doğru çam ağacı reçinesine bulanmış bir halde eve dönüyor, beraberinde sincaplar, bıyıklı balıklar, bazen de akkuyruklu bir geyik getiriyordu.</p>

  <p class="block_9">Çoğu zaman eve kırmızı sincap getirse de, bunlar tilki sincaplar ya da gri sincaplar kadar lezzetli değildi. Tilki sincaplar o kadar büyüktü ki bazıları turuncu bir kediye benziyordu. Cıvıldıyor ve ıslığa benzer bir ses çıkarıyorlardı. Bay Grote onları kandırmak için iki madeni parayı birbirine vuruyordu, böylece onların sesine benzer bir ses çıkıyordu. En fazla eti olanlar gri sincaplardı, fakat ormanda rastlaması en zor olanlar da onlardı. Sinirlendiklerinde ya da korktuklarında sert, kulak tırmalayan bir çik-çik sesi çıkarıyorlardı.</p>

  <p class="block_9">Bay Grote onları bu şekilde buluyordu.</p>

  <p class="block_9">Bay Grote hayvanların derisini yüzüp içlerini temizledikten sonra, bana minik yürekler, ciğerler ve kıpkırmızı et dilimleriyle dolu bir kâse veriyordu. Ona sadece haşlanmış lahana ve koyun eti pişirmeyi bildiğimi söylediğimde, bunun da onlardan farklı olmadığını söyledi. Sonra da bana küp küp doğranmış etleri, soğanları ve sebzeleri karıştırıp hardal, zencefil ve sirke ekleyerek yahni yapmayı öğretti. Etlerin kavrulması için hayvanın yağında ve yüksek ateşte pişiriyor, ardından patatesleri, sebzeleri ve geriye kalanları ekliyorduk. “Karmakarışık bir şey işte,” demişti Bay Grote. “Elinde ne varsa karıştır.”</p>

  <p class="block_9">Önceleri derisi soyulduğu için iğrenç görünen sincaplardan korkuyordum. Bayan Larsen’ın fen kitaplarındaki derişiz insanlar gibi kırmızı ve kaslıydılar. Fakat zamanla açlık, tereddütlerimi yok etmişti. Çok geçmeden sincap etinin tadı da diğerleri gibi normal gelmeye başlamıştı.</p>

  <p class="block_9">Arka taraftaki sade bahçede, nisanın ortasında olmamıza rağmen hâlâ çıkarılmayı bekleyen kök sebzeler duruyordu; çürümüş patatesler, yer elmaları, havuçlar ve turplar. Bay Grote bana bir kazma verip bahçeye çıkardı. Sebzeleri topraktan nasıl çıkaracağımı ve onları tulumbanın altında nasıl yıkayacağımı öğretti. Fakat toprak kısmen de olsa hâlâ donuktu ve onları çıkarmak kolay olmuyordu. Bay Grote ile birlikte, geçen yaz dikilen kart sebzeleri toplayıp eğri büğrü bir yığın elde edene dek yaklaşık dört saatimizi soğukta geçirdik. Çocuklar eve girip çıkıyor, mutfak penceresinden bizi izliyorlardı. Ellerimde parmaksız eldivenlerim olduğu için şükrediyordum.</p>

  <p class="block_9">Bay Grote bana akarsuda nasıl pirinç yetiştirdiğini ve onları nasıl topladığını gösterdi. Pirinçler kahverengi ve lezzetliydi.</p>

  <p class="block_9">Yaz sonlarına doğru, hasattan sonra pirinçleri ekiyor ve mahsulü bir sonraki yıl topluyordu. Bunun tek yıllık bir bitki olduğunu söylüyordu. Bu da sonbaharda ölecekleri anlamına geliyordu. Sonbaharda ekilen tohumlar baharda, su altında kök salıyor, sonra su yüzeyinde büyüyorlardı. Büyüyen pirinçler suda yüzen uzun çimenlere benziyorlardı.</p>

  <p class="block_9">Bay Grote yazları evin arka tarafındaki bir arsada nane, biberiye, kekik gibi bitkiler yetiştirdiğini ve kurumaları için onları bir kenara astığını söyledi. Şimdi bile mutfakta bir saksı lavanta vardı. Bu sefil ve bakımsız odada, bir saksı dolusu lavanta, tıpkı araba mezarlığındaki bir gül gibi tuhaf bir görüntü oluşturuyordu.</p>

  <p class="block_9">Nisan ayının sonlarına doğru okulda olduğum bir gün, Bayan Larsen birkaç odun getirmem için beni dışarı yolladı. Sınıfa döndüğümde herkes ayağa kalkıp, Lucy’nin önderliğinde benim için doğum günü şarkısı söylemeye başladı.</p>

  <p class="block_9">Gözlerim yaşlarla dolmuştu. “Nereden biliyordunuz?”</p>

  <p class="block_9">“Belgelerinde doğum tarihin yazıyordu,” diyerek gülümsedi Bayan Larson. Sonra da bana bir dilim kuşüzümlü kek uzattı. “Bunu ev sahibim yaptı.”</p>

  <p class="block_9">Anladığımdan emin olamayarak Bayan Larson’a baktım.</p>

  <p class="block_9">“Benim için mi?”</p>

  <p class="block_9">“Ona yeni bir kız öğrencimiz olduğundan ve doğum gününün yaklaştığından söz etmiştim. Bir şeyler pişirmeyi seviyor.”</p>

  <p class="block_9">Yumuşacık kekin tadı bana İrlanda’yı hatırlatmıştı. Bir ısırık almamla birlikte büyükannemin evinde, onun kuzine sobasının önündeydim.</p>

  <p class="block_9">O akşam Grotelerin evinde kekten arta kalanların paketini açarken partimden bahsettim. Bay Grote homurdandı. “İnsanın doğum gününü kutlamak ne saçma şey. Ben hangi gün doğduğumu bile bilmiyorum, bunlarınkini de hatırlamayacağımdan eminim,” dedi, eliyle çocuklarını işaret ederek. “Ama haydi, şu keki yiyelim.”</p>

  <p class="block_8" id="calibre_pb_22"> </p>
</body>
</html>
