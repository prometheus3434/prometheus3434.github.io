<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_"> </p>

  <p class="block_"> </p>

  <p class="block_"> </p>

  <h1 class="block_11">Hemingford County, Minnesota, 1930</h1>

  <p class="block_"> </p>

  <p class="block_"> </p>

  <p class="block_"> </p>

  <p class="block_9">İliklere işleyen soğukta bir uyurgezer gibi güçlükle ilerleyerek araba yolundan aşağı indim. Sonra sola dönüp tekerlek izleriyle dolu toprak yola girdim ve ağır adımlarla köprüye doğru yürüdüm. Bir turta hamuru gibi kalın kar tabakası ayağımın altında çatırdıyor, sert kenarları bileklerimi acıtıyordu.</p>

  <p class="block_9">Gökyüzünde kristal gibi parlayan yıldızlara göz gezdirirken soğuk hava nefesimi kesiyordu.</p>

  <p class="block_9">Orman yolundan çıkıp anayola girdiğimde, etrafımdaki tarlalar dolunayın parlak ışığıyla aydınlanmıştı. Çakıl döşeli yol ayaklarımın altında gürültülü sesler çıkarıyordu. Botlarımın ince tabanlarından, çakıl taşlarının sertliğini hissedebiliyordum.</p>

  <p class="block_9">İçi yumuşacık yünle kaplı eldivenlerim öyle sıcaktı ki parmak uçlarım bile üşümüyordu. Korkmuyordum çünkü arkamda bıraktığım o baraka, ay ışığının aydınlattığı bu yoldan çok daha korkunçtu. Kabanım inceydi, ama içine kurtarabildiğim her şeyimi giymiştim ve hızlı yürüdükçe ısınmaya başlıyordum. Planımı yapmıştım: Okula yürüyecektim. Buradan sadece altı buçuk kilometre uzaklıktaydı.</p>

  <p class="block_9">Gökyüzü, koyu ufuk çizgisinden daha açıktı ve tortul kayaçların katmanlarına benziyordu. Aklımdaki tek şey okul binasıydı. Sadece oraya gitmem gerekiyordu. Botlarım çakıl taşlarına sürterken sabit bir hızla yürümeye ve yüz adım saydıktan sonra baştan saymaya başladım. Babam arada bir sınırlarımızı test etmenin, bedenimizin neler yapabileceğini ve nelere dayanabileceğini görmenin iyi bir şey olduğunu söylerdi. Bunu <i class="calibre1">Agnes Pauline</i>*deyken hastalıklarla mücadele ettiğimizde ve New York’taki ilk soğuk kışımızda annem de dâhil dördümüz birden zatürreeye yakalandığımızda söylemişti.</p>

  <p class="block_9">Sınırlarını test et. Neye dayanabileceğini öğren. İşte bunu yapıyordum.</p>

  <p class="block_9">Yürüdükçe kendimi bir kâğıt gibi ince ve hafif hissediyordum.</p>

  <p class="block_9">Sanki rüzgârla birlikte havalanıyor ve yol boyunca süzülüyordum.</p>

  <p class="block_9">Gözümün önünde olan ve görmezlikten geldiğim onca şeyi düşündüm. Gözümü dört açıp tetikte olmadığım için ne kadar kör, ne kadar da aptaldım. En kötüsünün olmasından korkacak kadar çok şey bilen Dutchy’yi düşündüm.</p>

  <p class="block_9">İlerideki ufuk çizgisinde şafağın ilk pembe ışıkları görünmeye başlamıştı. Tırmandığım küçük yokuşu yarıladığımda, beyaz, tahta kaplamalı okul binası da görünmüştü. Bina görüş açıma girer girmez tüm enerjimin aniden tükendiğini hissettim.</p>

  <p class="block_9">Tek yapmak istediğim, yolun kenarına yığılıp kalmaktı.</p>

  <p class="block_9">Ayaklarım kurşun gibi ağırlaşmış ve ağrıyordu. Yüzüm uyuşmuş, burnum buz tutmuştu. Okula gelmeyi nasıl başardığımı bilmiyordum, fakat bir şekilde gelmiştim. Ön kapıya vardığımda binanın kilitli olduğunu gördüm. Arka tarafta odunların konulduğu kulübeye yürüdüm ve kapıyı açar açmaz yere yığıldım. Odunların yanına katlanmış eski bir at battaniyesine sarınarak rahatsız bir uykuya daldım.</p>

  <p class="block_"> </p>

  <p class="block_9">***</p>

  <p class="block_"> </p>

  <p class="block_9">Sarı bir tarlada koşuyor, saman balyalarından oluşmuş bir labirentte yolumu bulamıyordum…</p>

  <p class="block_9">“Dorothy?” Bir elin omzuma dokunduğunu hissederek yerimden fırladım. Bu, Bay Post’tu. “Tanrı aşkına, neler oldu?”</p>

  <p class="block_9">Bir an için nerede olduğumdan emin olamadım. Bay Post’un yusyuvarlak, kırmızı yanaklarına ve suratındaki şaşkın ifadeye baktım. Etrafımdaki odunlara ve kulübenin kireç badanalı duvarlarına göz gezdirdim. Okul binasının kapısı aralıktı. Belli ki Bay Post her sabah yaptığı gibi, çocukları almaya çıkmadan önce sobayı yakmak için odun almaya gelmişti.</p>

  <p class="block_9">“Sen iyi misin?”</p>

  <p class="block_9">Öyle olduğumu umarak başımı olumlu anlamda salladım.</p>

  <p class="block_9">“Ailenin burada olduğundan haberi var mı?”</p>

  <p class="block_9">“Hayır, bayım.”</p>

  <p class="block_9">“Okula nasıl geldin?”</p>

  <p class="block_9">“Yürüdüm.”</p>

  <p class="block_9">Bay Post bir süre bana bakakaldıktan sonra, “Haydi, seni buradan çıkaralım,” dedi.</p>

  <p class="block_9">Sınıfa girdikten sonra Bay Post beni bir sandalyeye oturtarak ayaklarımın altına başka bir sandalye yerleştirdi. Kirli battaniyeyi omuzlarımdan alıp, onun yerine dolaptan bulduğu kareli bir battaniyeyi örttü. Botlarımın bağcıklarını çözüp onları sandalyenin yanına bırakırken, çoraplarımdaki delikleri görüp kendi kendine bir iç çekti. Ardından sobayı yaktı. Birkaç dakika sonra Bayan Larsen sınıfa girdiğinde, içerisi çoktan ısınmaya başlamıştı.</p>

  <p class="block_9">“Bu da ne?” dedi Bayan Larsen. “Dorothy?” Mor atkısını, şapkasını ve eldivenlerini çıkardı. Arkasındaki pencereden bir arabanın uzaklaştığını gördüm. Uzun saçlarını ensesinde topuz yapmıştı. Kahverengi gözleri berrak ve parlaktı. Pembe yün eteği, yanaklarının rengini iyice ortaya çıkarıyordu.</p>

  <p class="block_9">Bayan Larsen yanıma gelerek dizlerinin üzerine çöktü.</p>

  <p class="block_9">“Tanrım. Ne zamandır buradasın sen?”</p>

  <p class="block_9">İşlerini bitiren Bay Post, çocukları toplamaya çıkmak için paltosunu giyip şapkasını taktı. “Geldiğimde kulübede uyuyordu,” diyerek güldü. “Korkudan ödümü patlattı.”</p>

  <p class="block_9">“Eminim öyle olmuştur,” dedi Bayan Larsen.</p>

  <p class="block_9">“Buraya kadar yürüdüğünü söylüyor. Yani altı buçuk kilometre.”</p>

  <p class="block_9">Bay Post başını iki yana salladı. “Donarak ölmediği için şanslı.”</p>

  <p class="block_9">“Onu güzelce ısıtmışsın gibi görünüyor.”</p>

  <p class="block_9">“Buzu anca çözülüyor. Pekâlâ, ben diğerlerini almaya gidiyorum,” diyerek hafifçe paltosunun önüne vurdu Bay Post.</p>

  <p class="block_9">“Görüşürüz.”</p>

  <p class="block_9">Bay Post sınıftan çıkar çıkmaz, Bayan Larsen bana doğru döndü. “Pekâlâ. Bana neler olduğunu anlat.”</p>

  <p class="block_9">Ona neler olduğunu anlattım. Anlatmayı planlamamıştım, ama bana öyle içten ve öyle ilgili gözlerle bakıyordu ki her şey bir anda dudaklarımdan dökülüverdi. Ona bütün gün yataktan çıkmayan Bayan Grote’yi, tüm gününü ormanda geçiren Bay Grote’yi, sabah yüzümde karlarla uyandığımı ve kirli yatakları anlattım. Soğuk sincap yahnisinden ve ciyak ciyak bağıran çocuklardan bahsettim. Ve kanepedeki Bay Grote’yi, üzerimde gezdirdiği ellerini, koridorda beliren hamile Bayan Grote’yi ve evinden defolmam için bana bağırışını anlattım.</p>

  <p class="block_9">Yürümeyi bırakırsam uyuyup kalacağımdan korktuğumu anlattım.</p>

  <p class="block_9">Fanny’nin benim için ördüğü eldivenleri anlattım.</p>

  <p class="block_9">Bayan Larsen ellerini ellerimin üzerine koymuş beni dinliyor, arada bir ellerimi sıkarak, “Ah, Dorothy,” diyordu.</p>

  <p class="block_9">“Şükürler olsun ki kalın eldivenlerin varmış. Anlaşılan Fanny iyi bir dostmuş,” dedi Bayan Larsen.</p>

  <p class="block_9">“Öyleydi.”</p>

  <p class="block_9">Bayan Larsen başını yukarı kaldırarak iki parmağıyla çenesine dokundu. “Seni Grotelerin evine kim getirmişti?”</p>

  <p class="block_9">“Çocuk Esirgeme Kurumu’ndan Bay Sorenson.”</p>

  <p class="block_9">“Pekâlâ. Bay Post döndüğünde, onu Bay Sorenson’ı bulması için göndereceğim.” Bayan Larson çantasını açıp bir paket bisküvi çıkardı. “Aç olmalısın.”</p>

  <p class="block_9">Aslında kabul etmezdim. Bunun, Bayan Larson’ın öğle yemeğinin bir parçası olduğunu biliyordum. Ama karnım o kadar açtı ki bisküvinin görüntüsü ağzımı sulandırmıştı. Utanarak kabul ettiğim bisküvileri aç bir kurt gibi mideye indirmeye başladım. Ben onları yerken, Bayan Larsen çay yapmak için sobanın üzerinde su kaynatmaya başladı. Dilimlediği bir elmayı, raftan aldığı ucu kırık bir porselen tabağa yerleştirdi.</p>

  <p class="block_9">Kaynayan suyu bir süzgece doldurduğu çay yapraklarının üzerine dökerek fincanları doldurdu. Daha önce onu bir çocuğa çay ikram ederken hiç görmemiştim.</p>

  <p class="block_9">“Bayan Larsen,” dedim. “Acaba… siz…”</p>

  <p class="block_9">Bayan Larsen ona ne soracağımı biliyor gibiydi. “Seni evime alır mıyım diye mi soracaksın?” diye gülümsedi. Fakat yüzünde kederli bir ifade vardı. “Seni önemsiyorum, Dorothy.</p>

  <p class="block_9">Bunu bildiğini sanıyorum. Ama yapamam… Bir kıza bakacak durumda değilim. Ben bir pansiyonda kalıyorum.”</p>

  <p class="block_9">Anladığımı belirtircesine başımı sallarken, boğazımın düğümlendiğini hissettim.</p>

  <p class="block_9">“Bir ev bulmana yardım edeceğim,” dedi Bayan Larsen nazikçe. “Güvenilir, temiz ve on yaşında bir kız çocuğu gibi davranılacağın bir ev. Söz veriyorum.”</p>

  <p class="block_9">Diğer çocuklar sınıfa girdiğinde meraklı gözlerle bana baktılar.</p>

  <p class="block_9">“O burada ne arıyor?” diye sordu çocuklardan biri olan Robert.</p>

  <p class="block_9">“Dorothy bu sabah biraz erken geldi,” diyerek pembe eteğinin önünü düzeltti Bayan Larsen. “Yerlerinize oturun ve kitaplarınızı çıkarın, çocuklar.”</p>

  <p class="block_9">Bay Post kulübeden biraz daha odun getirip onları sobanın yanındaki çöp kovasına bıraktıktan sonra, Bayan Larsen koridora gelmesi için ona işaret etti. Birkaç dakika sonra Bay Post şapkasını ve paltosunu yeniden üzerine geçirerek dışarı çıktı.</p>

  <p class="block_9">Motoru çalışan kamyonet, gıcırdayarak dik araba yolundan aşağı indi.</p>

  <p class="block_9">Yaklaşık bir saat sonra kamyonetin kendine özgü sesini duyarak pencereden dışarı baktım. Dik yokuşu yavaşça çıkan kamyoneti izledim. Bay Post kamyonetten indiğinde, Bayan Larsen müsaade isteyerek sınıftan çıktı. Birkaç dakika sonra da beni çağırdı. Sıramdan kalkıp yanlarına giderken tüm gözler üzerimdeydi.</p>

  <p class="block_9">Bayan Larsen endişeli görünüyor, sürekli topuzuna dokunup duruyordu. “Dorothy, Bay Sorenson pek ikna olmamış…” diyerek durdu ve yardım isteyen gözlerle Bay Post’a baktı.</p>

  <p class="block_9">“Sanırım Bayan Larsen’ın söylemeye çalıştığı şey şu,” dedi Bay Post yavaşça, “neler olduğunu Bay Sorenson’a ayrıntılı bir şekilde anlatman gerekecek. Senin de bildiğin gibi çocukları yerleştirme konusunda sorun yaşamak istemiyorlar.</p>

  <p class="block_9">Bay Sorenson bunun basit bir… yanlış anlaşılma olup olmadığını merak ediyor.”</p>

  <p class="block_9">Bay Post’un ne dediğini fark etmemle birlikte başımın döndüğünü hissettim. “Yani bana inanmıyor mu?”</p>

  <p class="block_9">Bay Post ve Bayan Larsen birbirlerine baktılar. “Bu bir inanıp inanmama meselesi değil. Sadece hikâyeyi senden duyması gerekiyor,” dedi Bayan Larsen.</p>

  <p class="block_9">Hayatımda ilk kez vahşi bir başkaldırı hissi duyuyordum.</p>

  <p class="block_9">Gözlerim yaşlarla dolmuştu. “Oraya geri dönmeyeceğim. Yapamam.”</p>

  <p class="block_9">Bayan Larsen kolunu omzuma doladı. “Dorothy, merak etme. Sen Bay Sorenson’a hikâyeyi anlatacaksın, ben de ona bildiklerimi söyleyeceğim. Oraya dönmene izin vermeyeceğim.”</p>

  <p class="block_9">Sonraki birkaç saat tam bir bulanıklıktı. Lucy’nin yaptıklarını taklit ediyor, o okuma kitabını çıkardığında ben de çıkarıyor, tahtaya yazmak için onun arkasında sıraya giriyordum.</p>

  <p class="block_9">Fakat etrafımda olup bitenlere kendimi veremiyordum. Lucy, “İyi misin?” diye fısıldadığında omzumu silktim. Daha fazla üstelemeyerek elimi hafifçe sıktı. Konuşmak istemediğimi hissettiğinden mi yoksa anlatacaklarımdan korktuğu için mi böyle yapmıştı, bilmiyordum.</p>

  <p class="block_9">Öğle yemeğinden sonra yerlerimize oturduğumuzda, uzaktaki bir aracı fark ettim. Duyduğum tek şey motorun sesi, gördüğüm tek şeyse okula doğru yaklaşmakta olan siyah kamyonetti. Ve işte… dik araba yolunu yavaşça tırmanıp, Bay Post’un kamyonetinin hemen arkasında durdu.</p>

  <p class="block_9">Şoför koltuğundaki Bay Sorenson’ı görebiliyordum. Bir süre kamyonette oturmaya devam etti. Siyah fötr şapkasını çıkarıp, siyah bıyığını düzeltti. Sonra da kamyonetin kapısını açtı.</p>

  <p class="block_"> </p>

  <p class="block_9">***</p>

  <p class="block_"> </p>

  <p class="block_9">“Vay, vay, vay,” dedi Bay Sorenson, hikâyemi bitirdiğimde.</p>

  <p class="block_9">Arka taraftaki sert sandalyelerde oturuyorduk. Güneş ve soba sayesinde, hava sabah olduğundan daha sıcaktı. Bay Sorenson elini bacağıma koymak için uzandı, fakat sonra fikrini değiştirmiş gibi görünerek geri çekildi. Diğer eliyle bıyığını sıvazladı.</p>

  <p class="block_9">“Bu soğukta oldukça uzun bir yol yürümüşsün. Anlaşılan çok…” diyerek durakladı. “Ama yine de… Merak ediyorum: Gecenin bir yarısı. Acaba sen…?”</p>

  <p class="block_9">Sabit bakışlarla Bay Sorenson’a baktım. Kalbim göğsümden fırlayacakmış gibi çarpıyordu.</p>

  <p class="block_9">“ …yanlış anlamış olabilir misin?”</p>

  <p class="block_9">Bay Sorenson, Bayan Larsen’a baktı. “On yaşında bir kız… Bayan Larsen, sizce de biraz fazla heyecana kapılamaz mı? Olayları dramatize ederek anlatma eğilimi olabilir mi?”</p>

  <p class="block_9">“Çocuğa bağlı, Bay Sorenson,” dedi Bayan Larsen sertçe, başını yukarı kaldırarak. “Dorothy’nin yalan söylediğine hiç şahit olmadım.”</p>

  <p class="block_9">Bay Sorenson kendi kendine gülerek başını iki yana salladı.</p>

  <p class="block_9">“Ah, Bayan Larsen, söylemeye çalıştığım şey kesinlikle bu değildi. Demek istediğim, insanlar bazen, bilhassa genç yaşta üzücü olaylarla karşılaştıklarında, yeterince düşünmeden bir karara varmaya ve farkında olmaksızın durumu abartmaya yatkın olurlar. Evet, Grotelerin yaşam şartlarının idealin altında olduğunu kendi gözlerimle gördüm. Ama hepimiz masallardaki gibi ailelere sahip olamayız, değil mi, Bayan Larsen? Dünya mükemmel bir yer değil ve başkalarının yardımına muhtaç yaşadığımızda, daima şikâyet edecek bir konumda olmayız.” Bana bakarak gülümsedi. “Benim tavsiyem, Dorothy, şansını bir kez daha dene. Grotelerle konuşup, onları yaşam şartlarını iyileştirmeleri gerektiği konusunda ikna edebilirim.”</p>

  <p class="block_9">Bayan Larsen’ın gözlerinde tuhaf bir parıltı belirdi. Boynu ve yüzü kıpkırmızı kesilmişti. “Kızın anlattıklarını duydunuz mu, Bay Sorenson?” diye sordu gergin bir sesle. “O evde bir… tecavüz girişimi yaşanmış. Ve o korkunç manzaranın üzerine gelen Bayan Grote, onu evden kovmuş. Herhalde Dorothy’nin oraya dönmesini beklemiyorsunuz, değil mi? Doğrusu neden polise gidip o eve bir göz atmalarını istemediğinizi merak ediyorum.</p>

  <p class="block_9">Orası diğer çocuklar için de sağlıklı bir yere benzemiyor.”</p>

  <p class="block_9">Bay Sorenson başını olumlu anlamda salladı. Sanki <i class="calibre1">tamam, tamam, sadece bir fikirdi, sinirlenme, haydi, sakin olalım,</i> demek istiyordu. Ama onun yerine, “Pekâlâ,” dedi. “Sizin de anlayacağınız gibi biraz sıkıntılı bir durumdayız. Şu an kimsesiz bir çocuk arayışında olan tanıdığım başka bir aile yok. Daha uzakta bir aile araştırabilirim, tabii. New York’taki kurum ile irtibata geçin. Eğer iş oraya varırsa, sanırım Dorothy sıradaki trenimizle Çocuk Esirgeme Kurumu’na geri dönebilir.”</p>

  <p class="block_9">“Buna başvurmak zorunda kalmayacağımızdan eminim,” dedi Bayan Larsen.</p>

  <p class="block_9">Bay Sorenson hafifçe omzunu silkti. “Gönül öyle olmasını umuyor. Öte yandan, bilemiyorum.”</p>

  <p class="block_9">Bayan Larsen omzuma dokunarak hafifçe sıktı. “Öyleyse şimdi seçeneklerimizi konuşalım, Bay Sorenson, olur mu? Bu süre zarfında -bir iki günlüğüne- Dorothy benimle kalabilir.”</p>

  <p class="block_9">Bayan Larsen’a şaşkın şaşkın baktım. “Ama ben sanmıştım ki…”</p>

  <p class="block_9">“Kalıcı olarak değil,” dedi Bayan Larsen çabucak. “Ben çocuklara izin verilmeyen bir pansiyonda kalıyorum, Bay Sorenson. Ama ev sahibem iyi kalpli bir bayandır. Benim bir öğretmen olduğumu ve tüm öğrencilerimin” -kelimelerini dikkatli seçmeye çalışıyormuş gibi durakladı- “elverişli koşullarda yaşamadığını biliyor. Bu yüzden anlayışlı davranacağını sanıyorum. Dediğim gibi, bir ya da iki günlüğüne.”</p>

  <p class="block_9">Bay Sorenson bıyığını sıvazladı. “Çok iyi, Bayan Larsen.</p>

  <p class="block_9">Dorothy’yi birkaç günlüğüne sizin sorumluluğunuza bırakıp diğer olasılıkları araştıracağım. Genç bayan, bu süre zarfında uslu ve terbiyeli duracağınıza inanıyorum.”</p>

  <p class="block_9">“Evet, efendim,” dedim gayet ağırbaşlı bir şekilde. Fakat içim neşeyle doluydu. Bayan Larsen beni evine götürüyordu!</p>

  <p class="block_9">Buna inanamıyordum.</p>

  <p class="block_"> </p>

  <p class="block_8" id="calibre_pb_28"> </p>
</body>
</html>
