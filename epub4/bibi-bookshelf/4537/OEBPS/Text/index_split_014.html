<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_"> </p>

  <p class="block_"> </p>

  <p class="block_"> </p>

  <h1 class="block_11">Milwaukee Yolu İstasyonu, Minneapolis, 1929</h1>

  <p class="block_"> </p>

  <p class="block_"> </p>

  <p class="block_"> </p>

  <p class="block_9">Tren tiz bir gıcırtı ve yoğun buharlar eşliğinde istasyona girdi. Yüzlerce kilometre süren tarla ve ağaçlardan sonra, Carmine camın ardındaki binalara, tellere ve insanlara hayretle bakıyordu.</p>

  <p class="block_9">Eşyalarımızı toplamak için ayağa kalktık. Dutchy valizlerimize uzanıp onları koridora yerleştirdi. Pencereden istasyondaki takım elbiseli, kravatlı ve siyah fötr şapkalı iki adamla konuşan Bayan Scatcherd’ı ve Bay Curran’ı görebiliyordum.</p>

  <p class="block_9">Adamların arkasında çok sayıda polis bekliyordu. Bay Curran onların elini sıktıktan sonra, eliyle trenden inmemizi işaret etti.</p>

  <p class="block_9">Dutchy’ye bir şeyler söylemek istiyor, ama ne diyeceğimi bilmiyordum. Ellerim soğuk ve nemden yapış yapıştı. Bizi neyin beklediğini bilmemek berbat bir histi. En son Ellis Adası’ndaki bekleme salonunda otururken bu şekilde hissettiğimi anımsadım. Yorgunduk, annem iyi değildi, nereye gideceğimizi ya da nasıl bir hayatımız olacağını bilmiyorduk. Ama şimdi bakınca, o zamanlar neye sahip olduğumu görebiliyordum: Bir ailem vardı. Ve ne olursa olsun, birlikte olacağımıza inanıyordum.</p>

  <p class="block_9">Polislerden biri ıslık çalarak kolunu sallayınca sıraya girmemiz gerektiğini anladık. Carmine’in ağırlığını kollarımda, sabah içtiği süt yüzünden hafif ekşi ve nemli nefesini ise yanağımda hissediyordum. Valizlerimizi Dutchy taşıyordu.</p>

  <p class="block_9">“Çabuk olun, çocuklar,” dedi Bayan Scatcherd. “İki sıra halinde. Güzel.” Ses tonu her zamankinden yumuşaktı. Etrafta başka insanlar olduğu için mi yoksa birazdan olacakları bildiği için mi böyleydi, merak etmiştim. “Bu taraftan.” Bayan Scatcherd’ı takip ederek geniş, taş basamakları çıkmaya başladık. Sert tabanlı ayakkabılarımızın tıkırtısı bir trampet gibi yankılanıyordu. Merdivenleri çıktığımızda parlak gaz lambalarıyla aydınlatılmış bir koridora, oradan da istasyonun bekleme salonuna girdik. Buradaki salon Chicago’daki gibi görkemli değildi, ama yine de etkileyiciydi. Büyük ve ışıltılıydı, aynı zamanda geniş, bölmeli pencereleri vardı. Bayan Scatcherd’ın siyah pelerinin eteği, arkasında bir yelken gibi dalgalanıyordu.</p>

  <p class="block_9">İnsanlar bizi işaret ederek fısıldaşıyorlardı. Neden burada olduğumuzu bilip bilmediklerini merak ediyordum. O sırada sütunlardan birine yapıştırılmış bir ilan gördüm. Beyaz kâğıda, büyük, siyah harflerle şöyle yazılmıştı:</p>

  <p class="block_"> </p>

  <p class="block_9">ARANIYOR</p>

  <p class="block_9">KİMSESİZ ÇOCUKLARA EV ARANIYOR.</p>

  <p class="block_9">EVSİZ ÇOCUKLAR İÇİN OLUŞURULMUŞ BİR</p>

  <p class="block_9">KURUM 18 EKİM, CUMA GÜNÜ MILWAUKEE YOLU</p>

  <p class="block_9">İSTASYONU’NDA OLACAK</p>

  <p class="block_9">DAĞITIM SAAT 10’DA BAŞLAYACAK</p>

  <p class="block_9">BUNLAR HER YAŞTAN VE CİNSİYETTEN, HAYATTA KİMSESİ OLMAYAN ÇOCUKLARDIR…</p>

  <p class="block_"> </p>

  <p class="block_9">“Ben dememiş miydim?” dedi Dutchy, nereye baktığımı takip ederek.</p>

  <p class="block_9">“Sen okuma biliyor musun?” diye sordum şaşkınlıkla.</p>

  <p class="block_9">Dutchy sırıttı.</p>

  <p class="block_9">Sanki biri düğmeme basmış gibi adımlarımı sıklaştırarak yürümeye başladım. İstasyondaki ses cümbüşü, kulağıma donuk bir uğultu gibi geliyordu. Bir seyyar satıcının önünden geçtiğimiz sırada burnuma tatlı bir koku çalındı. Elma şekeri miydi bu? Ensemde topladığım saçlarım gevşemişti ve sırtımdan aşağı terler süzülüyordu. Carmine inanılmayacak derecede ağırdı. Ne tuhaf, diye geçirdim içimden. Anne ve babamın hiç gelmediği ve asla göremeyeceği bir yerde olmam ne tuhaf… Benim burada olmam, onların ise gitmiş olması ne tuhaf…</p>

  <p class="block_9">Boynumdaki haçlı kolyeme dokundum.</p>

  <p class="block_9">Büyük çocuklar artık eskisi gibi hoyrat görünmüyorlardı.</p>

  <p class="block_9">Maskeleri düştüğünden, yüzlerindeki korkuyu görebiliyordum.</p>

  <p class="block_9">Çocuklardan bazıları burunlarını çekiyor, ama çoğu kendilerinden beklendiği gibi sessiz kalmak için ellerinden geleni yapıyorlardı.</p>

  <p class="block_9">Bayan Scatcherd meşe ağacından yapılmış, büyük bir kapının önünde durarak ellerini önünde birleştirdi. Yanına vardığımızda yarım daire şeklinde etrafında toplandık. Bebekler, kız çocukların kucağındaydı. Küçük çocuklar el ele tutuşmuş, büyük erkek çocuklar ise ellerini ceplerine sokmuşlardı.</p>

  <p class="block_9">Bayan Scatcherd başını önüne eğdi. “Sevgili Meryem Ana, koruyucu gözünü bu çocukların üzerinden ayırmaman, onlara yol göstermen ve onları kutsaman için sana yalvarıyoruz. Bizler Tanrı adına senin aciz kullarınız. Âmin.”</p>

  <p class="block_9">“Âmin,” dedi birkaç dindar çocuk çabucak. Geri kalanlarımız da aynı şekilde tekrarladık.</p>

  <p class="block_9">Bayan Scatcherd gözlüğünü çıkardı. “Yolculuğumuzun varış yerine gelmiş bulunuyoruz. Tanrı izin verirse, buradan size ihtiyacı olan ve sizi isteyen ailelere dağılacaksınız,” diyerek boğazını temizledi. “Unutmayın, herkes hemen bir aile bulacak diye bir şey yok. Aksi de mümkün, ama bunda endişelenecek hiçbir şey yok. Eğer burada bulamazsanız, Bay Curran ve benimle birlikte trene bineceksiniz ve buraya bir saat uzaklıktaki bir başka istasyona gideceğiz. Orada da yerleşecek bir yer bulamadığınız takdirde, bizimle bir sonraki kasabaya geleceksiniz.”</p>

  <p class="block_9">Etrafımdaki çocuklar ürkek bir sürü gibiydi. Bense içimde titreyen bir boşluk hissediyordum.</p>

  <p class="block_9">Bayan Scatcherd başını salladı. “Pekâlâ, Bay Curran, hazır mıyız?”</p>

  <p class="block_9">“Hazırız, Bayan Scatcherd,” dedi Bay Curran, büyük kapıya omzuyla dayanıp onu açarak.</p>

  <p class="block_"> </p>

  <p class="block_9">***</p>

  <p class="block_"> </p>

  <p class="block_9">Ahşap panellerle kaplı, penceresiz, etrafta dolanan insanlarla ve sıra sıra boş koltuklarla dolu, geniş bir salona girdik. Bayan Scatcherd’ın peşinden ön taraftaki alçak bir sahneye doğru yol aldığımız sırada, salondaki kalabalığa bir sessizlik çöktü. Hemen ardından da mırıldanmalar yükselmeye başladı. Koridordaki insanlar kenara çekilerek bize yol veriyorlardı.</p>

  <p class="block_9">Belki, diye geçirdim içimden, belki buradaki insanlardan biri beni isteyecek. Belki de ışıl ışıl, sıcacık bir evde, şimdiye dek hayal bile etmediğim bir hayatım olacak. Sıcak kekler, çörekler yiyecek, sütlü çayıma istediğim kadar şeker atabileceğim.</p>

  <p class="block_9">Aklımda bu düşüncelerle sahnenin basamaklarını çıkarken, yine de titriyordum.</p>

  <p class="block_9">Kısadan uzuna doğru boy sırasına dizildik. Bazılarımızın kucağında hâlâ bebekler vardı. Dutchy’nin benden üç yaş büyük olmasına rağmen, yaşıma göre uzun boylu olduğumdan aramızda sadece bir çocuk vardı.</p>

  <p class="block_9">Bay Curran boğazını temizleyerek bir konuşma yapmaya başladı. Ona yakından baktığımda kırmızı yanaklarını, çekingen bakışlarını, sarkık, kahverengi bıyığını, gür kaşlarını ve yeleğinin altına güçlükle saklanmış bir balon gibi dışarı fırlayan göbeğini fark ettim. “Sadece basit bir evrak işi,” dedi Bay Curran, Minnesotalılara. “Bu güçlü, sağlıklı, çiftlik ve ev işlerinde işinize yarayacak çocuklardan biriyle sizin aranızda olan tek şey bu. Bir çocuğu kimsesizlikten ve yoksulluktan kurtarma fırsatı ayağınıza geldi. Bunlara günahkârlık ve ahlaksızlığı da eklersem abartmış olmayacağım konusunda Bayan Scatcherd’ın da bana katılacağına inanıyorum.”</p>

  <p class="block_9">Bayan Scatcherd başını sallayarak onayladı.</p>

  <p class="block_9">“Dolayısıyla hem sevap işleme fırsatı bulacak hem de bunun karşılığını alacaksınız,” diyerek sözlerine devam etti Bay Curran. “Sizden bu çocukları on sekiz yaşına gelene dek doyurmanız, giydirmeniz, okutmanız, tabii bir de dini bir eğitim aldırmanız bekleniyor. Ve zamanla onlara karşı sadece sevgi ve şefkat beslemekle kalmayacağınızı, aynı zamanda kendi çocuklarınız gibi bağrınıza basacağınızı ümit ediyoruz.</p>

  <p class="block_9">“Seçeceğiniz çocuk hiçbir ücret vermeksizin sizin olacak,” diye ekledi. “Doksan günlük deneme süreniz olacak. Bu süre içinde, eğer isterseniz onu geri gönderebilirsiniz.”</p>

  <p class="block_9">Yanımdaki küçük kız, bir köpeğin iniltisine benzer, kısık bir ses çıkararak elimi tuttu. Eli bir kurbağa gibi soğuk ve nemliydi. “Merak etme, hepimiz iyi olacağız…” diyerek onu teselli etmeye başladım. Ancak bana öyle çaresiz ve ümitsiz gözlerle baktı ki cümlemin devamını getiremedim. Sırayla sahnenin basamaklarını çıkmaya başlayan insanları seyrederken, kendimi Kinvara’dayken büyükbabamla gittiğim hayvancılık fuarındaki ineklerden biri gibi hissediyordum.</p>

  <p class="block_9">Sarışın, zayıf, solgun bir kadın ve ağırbaşlı, fötr şapkalı bir adam, benim önüme geldiklerinde durdular. Kadın bir adım öne çıktı. “Bakabilir miyim?”</p>

  <p class="block_9">“Efendim?” dedim ne istediğini anlamayarak.</p>

  <p class="block_9">Kadın kollarını uzattı. Ah. Carmine’i istiyordu.</p>

  <p class="block_9">Carmine kadına baktıktan sonra yüzünü boynuma gömerek saklandı.</p>

  <p class="block_9">“Biraz utangaçtır,” dedim.</p>

  <p class="block_9">“Merhaba, küçük çocuk,” dedi kadın. “Senin adın ne?”</p>

  <p class="block_9">Carmine başını kaldırmayı reddedince onu hafifçe salladım.</p>

  <p class="block_9">Kadın, adama dönerek, “Gözleri düzeltilebilir, değil mi?” diye sordu usulca. “Bilmiyorum. Düzeltilir sanırım,” diye yanıtladı adam.</p>

  <p class="block_9">Bir başka adamla kadın bizi seyrediyordu. Kırış kırış bir alnı olan kadın, kısa boylu ve tıknazdı. Üzerinde kirli bir önlük vardı. Seyrelmiş saçları, kemikli kafasının üzerinde birkaç ince şerit halinde uzanıyordu.</p>

  <p class="block_9">“Şuna ne dersin?” diye sordu adam beni göstererek.</p>

  <p class="block_9">“Tipi hoşuma gitmedi,” diyerek yüzünü ekşitti kadın.</p>

  <p class="block_9">“Senin tipin de onun hoşuna gitmedi,” dedi Dutchy bir anda. Hepimiz şaşkın bir halde ona doğru döndük. İkimizin arasında duran çocuk ürkerek geri çekildi.</p>

  <p class="block_9">“Ne dedin sen?” Adam Dutchy’ye doğru yürüyerek karşısına dikildi.</p>

  <p class="block_9">“Karının onunla bu şekilde konuşmaya hakki yok.” Dutchy alçak sesle konuşsa da söylediği her kelimeyi duyabiliyordum.</p>

  <p class="block_9">“Sen bu işe karışma,” dedi adam, parmağıyla Dutchy’nin çenesini yukarı kaldırarak. “Karım sizin gibi kimsesizler hakkında canının istediği gibi konuşabilir.”</p>

  <p class="block_9">Bir hışırtının ve parlayan siyah bir pelerinin ardından, Bayan Scatcherd çalıların arasından çıkan bir yılan gibi tepemize dikildi.</p>

  <p class="block_9">“Problem nedir?” diye sordu, sakin ve etkileyici bir ses tonuyla.</p>

  <p class="block_9">“Bu çocuk kocama karşılık verdi,” dedi kadın.</p>

  <p class="block_9">Bayan Scatcherd Dutchy’ye baktıktan sonra tekrar çifte döndü. “Hans, asabi bir çocuktur. Konuşmadan önce pek düşünmez.</p>

  <p class="block_9">Affedersiniz, isminiz neydi?”</p>

  <p class="block_9">“Barney McCallum. Bu da karım, Eva.”</p>

  <p class="block_9">Bayan Scatcherd memnun olduğunu belirtircesine başını salladı. “Bay McCallum’a ne demen gerekiyor, Hans?”</p>

  <p class="block_9">Dutchy yere bakıyordu. Ne demek istediğini biliyordum.</p>

  <p class="block_9">Sanırım hepimiz biliyorduk. “Özür dilerim,” diye mırıldandı başını yerden kaldırmaksızın.</p>

  <p class="block_9">Bunlar olurken, önümde duran zayıf, sarışın kadın da parmağıyla Carmine’in kolunu okşuyordu. Hâlâ bana sokulmaya devam eden Carmine, bir yandan da uzun kirpiklerinin arasından kadına bakıyordu. “Ne tatlı şeysin sen böyle,” diyerek nazikçe Carmine’in göbeğini gıdıkladı kadın. Carmine çekingen bir şekilde gülümsedi.</p>

  <p class="block_9">Kadın kocasına baktı. “Sanırım bunu alacağım.”</p>

  <p class="block_9">Bayan Scatcherd’ın gözünün üzerimizde olduğunu hissedebiliyordum.</p>

  <p class="block_9">“Ne iyi bir bayan,” diye fısıldadım Carmine’in kulağına. “Senin annen olmak istiyor.”</p>

  <p class="block_9">“Anne,” dedi Carmine, sıcak nefesi yüzüme değiyordu. İri, yuvarlak gözleri pırıl pırıldı.</p>

  <p class="block_9">“Adı Carmine,” dedim kadına. Carmine’in bir maymun gibi boynuma doladığı kollarını açarak sıkıca tuttum.</p>

  <p class="block_9">Kadın, büyükannemin evine giden patikadaki büyük, beyaz güller gibi kokuyordu. Bir kuş gibi ince ve narin yapılıydı.</p>

  <p class="block_9">Elini Carmine’in sırtına dayadığında, Carmine bana daha sıkı sokuldu. “Tamam, sorun yok,” diye onu rahatlatmaya çalışsam da kelimeler ağzımda ufalanıyordu.</p>

  <p class="block_9">“Hayır, hayır, <i class="calibre1">hayır”</i> dedi Carmine. Sanırım bayılacaktım.</p>

  <p class="block_9">“Ona bakmanıza yardımcı olacak bir kıza ihtiyacınız var mı?” diye sordum bir anda. “Ben,” diyerek hızla becerikli olduğum konuları hatırlamaya çalıştım, “giysileri onarabilirim.</p>

  <p class="block_9">Yemek de yapabilirim.”</p>

  <p class="block_9">Kadın acıyan gözlerle bana baktı. “Ah, çocuğum,” dedi.</p>

  <p class="block_9">“Çok üzgünüm. İki çocuğa birden bakacak gücümüz yok. Biz sadece… Biz buraya bir bebek almak için geldik. Eminim sen de kendine bir…” Sesi canlılığını yitirmişti. “Biz sadece ailemizi tamamlayacak bir bebek istiyoruz.”</p>

  <p class="block_9">Gözyaşlarımı tuttum. Carmine bendeki değişikliği hissetmiş ve hıçkırarak ağlamaya başlamıştı. “Artık yeni annene gitmen gerek,” dedim onu kendimden uzaklaştırarak.</p>

  <p class="block_9">Kadın Carmine’i acemice kucağına aldı. Bebek tutmaya alışkın olmadığı belliydi. Uzanarak Carmine’in bacağını, kadının kolunun altına soktum. “Ona göz kulak olduğun için teşekkürler,” dedi kadın.</p>

  <p class="block_9">Bayan Scatcherd üçüne eşlik ederek onları formlarla dolu bir masaya götürdü. Carmine’in koyu renk kafası, kadının omzundaydı.</p>

  <p class="block_"> </p>

  <p class="block_9">***</p>

  <p class="block_"> </p>

  <p class="block_9">Etrafımdaki çocuklar birer birer seçiliyorlardı. Yanımdaki çocuk kısa boylu, şişman bir kadınla birlikte uzaklaştı. Kadın, artık evinde bir erkek olmasının zamanının geldiğini söylemişti.</p>

  <p class="block_9">Köpek gibi inleyen kız ise şapkalı, şık bir çiftle birlikte gitmişti. Dutchy ile yan yana durmuş sessizce konuşuyorken, kösele gibi esmer ve kalın tenli bir adam, peşinde suratsız bir kadınla birlikte yanımıza yanaştı. Bir süre önümüzde dikildikten sonra, Dutchy’nin koluna uzanıp sıktı.</p>

  <p class="block_9">“Ne yapıyorsun?” diye sordu Dutchy şaşırarak.</p>

  <p class="block_9">“Ağzını aç.”</p>

  <p class="block_9">Dutchy’nin geri çekilip adama vurmak istediğini görebiliyordum.</p>

  <p class="block_9">Ancak Bay Curran’ın gözü üzerimizde olduğundan buna cesaret edemiyordu. Adam kirli olduğu bariz bir şekilde görülen parmağını Dutchy’nin ağzına soktu. Dutchy başını hızla geri çekti.</p>

  <p class="block_9">“Hiç saman balyaladın mı?”</p>

  <p class="block_9">Dutchy doğruca ileri bakıyordu.</p>

  <p class="block_9">“Beni duyuyor musun?”</p>

  <p class="block_9">“Hayır.”</p>

  <p class="block_9">“Hayır mı? Beni duymadın mı?”</p>

  <p class="block_9">Dutchy adama baktı. “Hiç saman balyalamadım. Ne demek olduğunu bile bilmiyorum.”</p>

  <p class="block_9">“Ne dersin?” diye sordu adam kadına. “Çetin ceviz, ama bu cüssede bir çocuk işimize yarar.”</p>

  <p class="block_9">“Hizaya gelecektir,” dedi kadın Dutchy’ye yaklaşarak. “Biz atları ehlileştiriyoruz. Erkek çocukların da onlardan farkı yoktur.”</p>

  <p class="block_9">“Haydi, alalım şunu,” dedi adam. “Yolumuz uzun.”</p>

  <p class="block_9">“Karar verdiniz mi?” diye sordu Bay Curran, gergin bir gülümsemeyle bize doğru yürüyerek.</p>

  <p class="block_9">“Evet. Bunu istiyoruz.”</p>

  <p class="block_9">“Pekâlâ, tamam! Benimle gelirseniz şu formları imzalayabiliriz.”</p>

  <p class="block_9">Tıpkı Dutchy’nin söylediği gibi olmuştu. Taşralı, görgüsüz insanlar, tarlalarda kendilerine yardımcı arıyorlardı. Bay Curran ile aşağı inerken Dutchy’yi yanlarına bile almamışlardı.</p>

  <p class="block_9">“Belki de o kadar kötü olmayacaktır,” diye fısıldadım.</p>

  <p class="block_9">“Eğer bana elini kaldıracak olursa…”</p>

  <p class="block_9">“Seni başka bir yere yerleştirebilirler.”</p>

  <p class="block_9">“Ben sadece işçiyim,” dedi Dutchy. “Hepsi bu.”</p>

  <p class="block_9">“Seni okula yollamak zorundalar.”</p>

  <p class="block_9">Dutchy güldü. “Ya yollamazlarsa ne olacak?”</p>

  <p class="block_9">“Seni göndermelerini sağla. O zaman, birkaç yıl içinde…”</p>

  <p class="block_9">“Gelip seni bulacağım,” dedi Dutchy.</p>

  <p class="block_9">Sesimin titrememesi için var gücümle savaşıyordum.</p>

  <p class="block_9">“Kimse beni istemiyor. Tekrar o trene binmek zorundayım.”</p>

  <p class="block_9">“Hey, çocuk! Oyalanmayı kes,” diye seslendi adam ellerini çırparak. Ellerini öyle gürültüyle çırpmıştı ki herkes dönerek ona baktı.</p>

  <p class="block_9">Dutchy merdivenlerden indi. Bay Curran adamın elini sıkıp hafifçe omzuna vurdu. Bayan Scatcherd onlara kapıya kadar eşlik etti. Dutchy kapıdan çıkmadan önce arkasını dönerek bana baktı. Sonra da gözden kayboldu.</p>

  <p class="block_9">İnanması güç olsa da henüz öğlen olmamıştı. İstasyona geldiğimizden beri iki saat geçmişti. Etrafta dolanan yaklaşık on yetişkin ve yarım düzine kadar da tren yolcusu kalmıştı: Ben, birkaç hasta görünümlü genç, erkek çocuk ve birkaç yetersiz beslenmiş, patlak gözlü, çatık kaşlı, çirkin çocuk. Neden seçilmediğimiz gayet belliydi.</p>

  <p class="block_9">Bayan Scatcherd sahneye çıktı. “Pekâlâ, çocuklar. Yolculuk devam ediyor,” dedi. “Bir ailenin, bir çocuğu seçmesini sağlayan etmenlerin tam olarak neler olduğunu bilmek imkânsız. Fakat açık konuşmak gerekirse, size tüm kalbiyle kucak açmayacak bir aileye gitmek istemezdiniz. O yüzden, her ne kadar arzu ettiğimiz sonuç buymuş gibi görünmese de, böylesinin daha iyi olduğunu söyleyebilirim. Eğer birkaç denemeden sonra da…” Sesi titreyerek durakladı. “Şimdilik sadece bir sonraki durağımızı düşünelim. Albans’ın iyi insanları bizi bekliyor.”</p>

  <p class="block_5" id="calibre_pb_14"> </p>
</body>
</html>
