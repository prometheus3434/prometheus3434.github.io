<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_"> </p>

  <p class="block_"> </p>

  <p class="block_"> </p>

  <h1 class="block_11">Spruce Harbor, Maine, 2011</h1>

  <p class="block_"> </p>

  <p class="block_"> </p>

  <p class="block_"> </p>

  <p class="block_9">Molly, aceleyle üçüncü katın merdivenlerine tırmanan Terry’yi takip ediyordu. Vivian ise daha yavaş bir şekilde arkalarından geliyordu. Oldukça büyük olan ev, rüzgâr alıyordu. Yalnız yaşayan yaşlı bir kadın için fazla büyük, diye düşündü Molly. Kış boyunca çoğunun panjurları kapalı olan tam on dört odası vardı. Molly, tavan arasına giden yol boyunca Terry’nin anlattıklarından hikâyeyi öğrenmişti. Vivian ve kocasının Minnesota’da işlettikleri bir alışveriş merkezleri vardı. Yirmi yıl önce alışveriş merkezini sattıklarında, emekliliklerini kutlamak için Doğu Yakası’na bir deniz yolculuğuna çıkmışlardı. O sırada, daha önce bir kaptana ait olan bu eve göz koymuşlar ve bir anlık kararla satın almışlardı.</p>

  <p class="block_9">Sonra da eşyalarını toplayıp Maine’e taşınmışlardı. Sekiz yıl önce Jim ölmüştü. Vivian o zamandan beri burada, tek başına yaşıyordu.</p>

  <p class="block_9">Üçüncü kata çıktıklarında, Terry nefes nefese bir halde ellerini beline koyup etrafına bakındı. “Tanrım! Nereden başlayacağız, Vivi?”</p>

  <p class="block_9">Vivian korkulukları sıkıca kavrayarak en üst basamağı da çıktı. Bu defa gri renkte, başka bir kaşmir kazak giymiş, ucunda küçük, tuhaf bir kolyesi olan gümüş bir zincir takmıştı.</p>

  <p class="block_9">“Pekâlâ, bir bakalım.”</p>

  <p class="block_9">Molly etrafa göz gezdirmeye başladı. Üçüncü kat, çatı eğiminin altında yer alan iki yatak odası, ayaklı bir küvetin bulunduğu eski moda bir banyo ve yer yer eski muşambalarla kaplı, cilasız ahşap döşemeleri olan büyük bir tavan arasından oluşuyordu. Çatı kirişlerinin ve zeminin koyu renk olmasına rağmen, etraf şaşırtıcı derecede aydınlıktı. Çatı pencereleri, ilerideki körfezden ve yat limanından oluşan bir manzara sunuyordu.</p>

  <p class="block_9">Tavan arası kutularla ve üzeri örtülmüş mobilyalarla öylesine doluydu ki adım atmak bile zordu. Bir köşede, fermuarlı naylon bir kılıfa geçirilmiş uzun bir elbise askısı duruyordu.</p>

  <p class="block_9">Bir yığın büyük eşya kutusunun yanına birkaç sedir sandık dizilmişti. Sandıklar o kadar büyüktü ki Molly onların buraya nasıl çıkarıldığını merak etti. Tavandaki çıplak ampuller, minik birer ay gibi parlıyordu.</p>

  <p class="block_9">Vivian karton kutuların arasında gezinirken parmağını üzerlerinde gezdiriyor, her kutunun üzerindeki gizemli yazılara göz atıyordu. <i class="calibre1">Mağaza, 1960-. Nielsenlar. Değerli eşyalar.</i></p>

  <p class="block_9">“Sanırım insanlar bu yüzden çocuk sahibi oluyorlar, değil mi?” diye mırıldandı düşüncelere dalarak. “Biri arkalarında bırakacakları şeylerle ilgilensin diye.”</p>

  <p class="block_9">Molly, asık bir suratla başını iki yana sallayan Terry’ye göz attı. Belki de Terry’nin tavan arasını temizlemeye sıcak bakmamasının sebebi, işin kendisinden kaçmak olduğu kadar, bu tarz duygusal muhabbetlerden de kaçmak istemesiydi.</p>

  <p class="block_9">Molly gizlice telefonuna baktığında saatin 4.15 olduğunu gördü. Geleli sadece on beş dakika olmuştu. Saat altıya kadar burada kalması gerekiyordu. Sonrasında haftanın dört günü iki saatliğine, hafta sonlarıysa dört saatliğine gelecekti. Ta ki elli saatlik cezasını doldurana ya da Vivian öbür dünyayı boylayana kadar. Hangisi daha önce olursa… Molly’nin hesaplarına göre bu yaklaşık bir ay sürecekti. Tabii ki cezasını doldurmayı kastediyordu, Vivian’in ölümünü değil. Ama geriye kalan kırk dokuz saat, kırk beş dakika da bu kadar sıkıcı olacaksa, buna katlanabileceğinden emin değildi.</p>

  <p class="block_9">Amerikan Tarihi dersinde, Amerika’nın anlaşmalı kölelik yoluyla kurulduğunu öğreniyorlardı. Öğretmenleri Bay Reed, on yedinci yüzyılda İngilizlerin yaklaşık üçte ikisinin buraya bu şekilde göç ettiğini, sonunda daha iyi bir hayat vaadine karşılık yıllarca özgürlüklerini sattıklarını anlatmıştı. Bunların pek çoğu yirmi bir yaşının altındaydı.</p>

  <p class="block_9">Molly bu işi de bir anlaşmalı kölelik olarak düşünmeye karar verdi: Çalışacağı her saat, onu özgürlüğüne bir saat daha yaklaştıracaktı.</p>

  <p class="block_9">“Bütün bu eşyaları ayıklamak iyi olacak, Vivi,” dedi Terry.</p>

  <p class="block_9">“Pekâlâ, ben çamaşırlardan başlayacağım. Bana ihtiyacınız olursa çağırın!” Ardından Molly’ye <i class="calibre1">Hepsi şenini</i> dercesine başını sallayarak tekrar aşağı indi.</p>

  <p class="block_9">Molly, Terry’nin günlük iş rutini hakkında her şeyi biliyordu.</p>

  <p class="block_9">“Sen de benim spor salonunda çalıştığım gibi çalışıyorsun, ha, anne?” diye takılırdı Jack annesine. “Bir gün kollar, ertesi gün bacaklar.” Terry genellikle kendi belirlediği programının dışına çıkmazdı. Bu büyüklükteki bir evde, her gün farklı bir bölümü ele almanız gerekirdi; pazartesi günleri yatak odaları ve çamaşırlar, salı banyolar ve çiçekler, çarşamba mutfak ve alışveriş, perşembe diğer odalar ve cuma hafta sonu için pişirilen yemekler.</p>

  <p class="block_9">Molly parlak, bej renkli bantlarla kapatılmış olan kutuların arasından güçlükle ilerleyerek pencereyi araladı. Bu kocaman evin tepesinden bile tuzlu havayı koklayabiliyordu. “Belli bir sıraya göre dizili değiller, öyle değil mi?” diye sordu Vivian’e, etrafına bakınarak. “Bu eşyalar ne zamandır burada?”</p>

  <p class="block_9">“Taşındığımızdan beri onlara elimi sürmedim. Yani…”</p>

  <p class="block_9">“Yirmi yıldır.”</p>

  <p class="block_9">Vivian gülümsedi. “Dinliyormuşsun.”</p>

  <p class="block_9">“Aklından hepsini çöpe atmayı geçirdiğin oldu mu hiç?”</p>

  <p class="block_9">Vivian dudaklarını büktü.</p>

  <p class="block_9">“Öyle demek istemedim, affedersin,” dedi Molly, biraz ileri gittiğini fark etmişti.</p>

  <p class="block_9">Pekâlâ, şimdi de çok resmi konuşmuştu. Vivian’e karşı belli bir tutum belirlemeye ihtiyacı vardı. Neden bu kadar soğuk davranıyordu ki? Vivian ona hiçbir şey yapmamıştı. Aksine, ona minnettar olmalıydı. O olmasa, sonu iyi yerlere varmayan karanlık bir yolda gidiyor olurdu. Ancak kinini besleyip büyütmek kendini adeta iyi hissettiriyordu. Dünya tarafından haksızlığa uğratıldığı hissi, Molly’nin hoşuna giden ve kontrol edebildiği bir histi. Alt sınıflardan gelen bir hırsız rolünü başarıyla oynamış, şimdi de bu nazik, orta batılı, beyaz hanımefendiye kölelik ediyordu. Bu, kelimelerle anlatılamayacak kadar mükemmeldi.</p>

  <p class="block_9"><i class="calibre1">Derin bir nefes al. Gülümse</i>. İki haftada bir görüştüğü sosyal hizmet çalışanı Lori’nin her zaman yapmasını söylediği gibi, Molly içinde bulunduğu durumun olumlu taraflarını listelemeye başladı. <i class="calibre1">Bir bakalım.</i> İlk olarak, bu işi sonuna kadar götürecek olursa, bütün olay kapanacak ve siciline bir şey işlenmeyecekti. İkincisi, her ne kadar stres dolu ve geleceği meçhul olsa da hâlâ başını sokacağı bir evi vardı. Üçüncüsü, eğer elli saatinizi yalıtımsız bir tavan arasında geçirmek zorundaysanız, bahar ayları bunu yapmak için en uygun zamandı.</p>

  <p class="block_9">Dördüncü olarak, Vivian yaşlı biriydi, ama bunağın tekiymiş gibi görünmüyordu.</p>

  <p class="block_9">Beşincisi… kim bilir? Belki de bu kutulardan ilginç bir şeyler çıkacaktı.</p>

  <p class="block_9">Molly eğilerek etrafındaki etiketlere göz gezdirdi. “Sanırım bunları tarih sırasına göre ele almalıyız. Bir bakalım, bunda ‘II. Dünya Savaşı’ yazıyor. Bundan daha eskileri de var mı?”</p>

  <p class="block_9">“Var.” Vivian iki kutu yığının arasından güçlükle geçerek sedir sandıkların yanına gitti. “Sanırım en eski eşyalarım burada. Ama bu sandıklar hareket ettirilemeyecek kadar ağır. O yüzden bu köşeden başlamamız gerek. Sana uyar mı?”</p>

  <p class="block_9">Molly, tamam dercesine başını salladı. Alt kattayken Terry ona plastik saplı, tırtıklı, basit bir bıçak, bir yığın naylon çöp torbası ve kendi deyimiyle ‘envanterin’ kaydını tutması için telli bir defter ile tükenmez kalem vermişti. Molly bıçağı alıp Vivian’in seçtiği ve üzerinde 1929–1930 yazan kutunun bandını yırtmaya başladı. Ahşap bir sandığın üzerine oturan Vivian, sabırla bekliyordu.</p>

  <p class="block_9">Molly kutunun kapağını açarak içinden hardal rengi bir palto çıkardı. “Tanrım,” dedi Vivian kaşlarını çatarak. “Bu paltoyu sakladığıma inanamıyorum. Ondan nefret ederdim.”</p>

  <p class="block_9">Molly paltoyu yukarı kaldırarak incelemeye başladı. Kalın, siyah düğmeleri olan, asker tarzı, ilginç bir paltoydu. Gri, ipek astan parçalanmıştı. Molly paltonun ceplerini karıştırarak ikiye katlanmış, buruşuk, aşınmış bir kâğıt parçası buldu.</p>

  <p class="block_9">Kâğıdı açtığında, bir çocuğun özenli bir el yazısıyla ve silik bir kalemle, aynı cümleyi defalarca yazmış olduğunu gördü:</p>

  <p class="block_4">Dürüstlük ve iyilik her şeyi yolum sokar. Dürüstlük ve iyilik her şeyi yoluna sokar. Dürüstlük ve iyilik…</p>

  <p class="block_9">Vivian kâğıdı alıp iyice açarak dizinin üzerine koydu.</p>

  <p class="block_9">“Bunu hatırlıyorum. Bayan Larsen dünyanın en güzel el yazısına sahipti.”</p>

  <p class="block_9">“Öğretmenin miydi?”</p>

  <p class="block_9">Vivian başını sallayarak onayladı. “Ne kadar denersem deneyeyim harflerimi asla onunkilere benzetemezdim.”</p>

  <p class="block_9">Molly, kâğıttaki çizgilere her seferinde aynı noktada değen harflere baktı. “Bana oldukça güzel görünüyor. Sen bir de benim yazımı gör.”</p>

  <p class="block_9">“Duyduğuma göre artık el yazısı öğretmiyorlarmış.”</p>

  <p class="block_9">“Evet, artık her şeyi bilgisayarlarda yapıyoruz.” Molly birden Vivian’in o cümleleri seksen yıldan fazla bir süre önce yazmış olduğunu fark etti. <i class="calibre1">Dürüstlük ve iyilik her şeyi yoluna sokar.</i> “Benim yaşımda olduğun günden beri çok fazla şey değişti, ha?”</p>

  <p class="block_9">Vivian başını kaldırdı. “Galiba öyle. Gerçi çoğu beni pek etkilemiyor. Hâlâ yatakta yatıyor, sandalyede oturuyor, bulaşıklarımı lavaboda yıkıyorum.”</p>

  <p class="block_9">Terry yıkıyor desek daha doğru olur, diye düşündü Molly.</p>

  <p class="block_9">“Çok fazla televizyon seyretmiyorum. Bir bilgisayarımın olmadığını zaten biliyorsun. Hayatım pek çok yönden yirmi ya da kırk yıl önceki gibi.”</p>

  <p class="block_9">“Bu bir bakıma üzücü,” diye kaçırdı Molly ağzından. Ancak der demez pişman oldu. Fakat Vivian gücenmiş gibi görünmüyordu.</p>

  <p class="block_9">‘Kimin umurunda?’ dercesine bir ifade takınarak, “Çok fazla şey kaçırdığımı düşünmüyorum,” dedi.</p>

  <p class="block_9">“Kablosuz internet, dijital fotoğraflar, akıllı telefonlar, Facebook, Youtube…” dedi Molly parmaklarını sayarak. “Son on yılda bütün dünya değişti.”</p>

  <p class="block_9">“Benim dünyam değişmedi.”</p>

  <p class="block_9">“Ama çok şey kaçırıyorsun.”</p>

  <p class="block_9">Vivian güldü. “FaceTube’un -adı her neyse - yaşam kalitemi arttıracağını hiç sanmıyorum.”</p>

  <p class="block_9">Molly başını iki yana salladı. “FaceTube değil, Face<i class="calibre1">book.</i> Ve Youtube.”</p>

  <p class="block_9">“Neyse ne!” dedi Vivian ilgisiz bir şekilde. “Umurumda değil. Ben sakin hayatımdan memnunum.”</p>

  <p class="block_9">“Ama denge denen bir şey var. Dürüst olmak gerekirse… bu boşlukta nasıl yaşayabildiğini aklım almıyor.”</p>

  <p class="block_9">Vivian gülümsedi. “Aklından geçenleri doğruca söylemekte hiç sıkıntı yaşamıyorsun, değil mi?”</p>

  <p class="block_9">Molly bunu daha önce de duymuştu. “Bu paltodan nefret ediyorsan, onu neden sakladın?” diye sordu konuyu değiştirerek.</p>

  <p class="block_9">Vivian paltoyu eline alıp uzun uzun inceledi. “Çok güzel bir soru.”</p>

  <p class="block_9">“Öyleyse onu atılmayacakların arasına koyalım mı?”</p>

  <p class="block_9">Vivian paltoyu kucağında katlayarak, “Ah… Olabilir,” dedi.</p>

  <p class="block_9">“Bakalım bu kutuda başka neler varmış.”</p>

  <p class="block_14" id="calibre_pb_12"> </p>
</body>
</html>
