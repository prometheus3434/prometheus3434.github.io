<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_"> </p>

  <p class="block_"> </p>

  <p class="block_"> </p>

  <h1 class="block_11">Spruce Harbor, Maine, 2011</h1>

  <p class="block_"> </p>

  <p class="block_"> </p>

  <p class="block_"> </p>

  <p class="block_9">Molly arabaya dönerken, Jack’in gözleri kapalı bir halde, Molly’nin duyamadığı bir şarkıya eşlik ettiğini görebiliyordu</p>

  <p class="block_9">“Hey,” dedi yüksek sesle, arabanın kapısını açarak.</p>

  <p class="block_9">Jack gözlerini açıp hızla kulaklığını çıkardı. “Nasıl geçti?”</p>

  <p class="block_9">Molly arabaya binerek başını iki yana salladı. İçeride yirmi dakikadır yalnız olduğuna inanmak zordu. “Vivian tuhaf biri. Elli saat! Tanrım.”</p>

  <p class="block_9">“Ama işe yarayacak, değil mi?”</p>

  <p class="block_9">“Öyle sanıyorum. Pazartesi başlamayı planladık.”</p>

  <p class="block_9">Jack, Molly’nin bacağına vurdu. “Harika. Kaşla göz arasında elli saati dolduracaksın.”</p>

  <p class="block_9">“Dereyi görmeden paçaları sıvamayalım.”</p>

  <p class="block_9">Molly bunu hep yapıyordu. Her seferinde aksiliğiyle Jack’in hevesini, coşkusunu baltalıyordu. Bu artık onların bir rutini olmuştu. Molly ona, “Ben senin gibi değilim, Jack. Ben şirretin, cadalozun tekiyim,” dese de, Jack’in bunu gülüp geçiştirmesi onu içten içe rahatlatırdı. Jack iyimser biri olduğu kadar Molly’nin özünde iyi biri olduğundan da emindi. Jack ona bu kadar güveniyorsa, Molly’nin de iyi olması gerekirdi, değil mi?</p>

  <p class="block_9">“Kendi kendine tekrar et. Islahevinden iyidir,” dedi Jack.</p>

  <p class="block_9">“Bundan emin misin? Belki de ıslahevinde yatıp kurtulmak daha kolay olacaktı.”</p>

  <p class="block_9">“Sabıkalı olmak gibi küçük bir problemi saymazsak, tabii.”</p>

  <p class="block_9">Molly omzunu silkti. “Ama sence de çok havalı olmaz mıydı?”</p>

  <p class="block_9">“Sahi mi, Moll?” dedi Jack, bir iç çekip kontağı çevirerek.</p>

  <p class="block_9">Molly şaka yaptığını belli etmek için gülümsedi. “‘Islahevinden iyidir.’ Bundan güzel dövme olur,” diyerek kolunu gösterdi. “Tam şuraya, pazımın üzerine. Yirmi puntoluk harflerle.”</p>

  <p class="block_9">“Şakasını bile yapma.”</p>

  <p class="block_"> </p>

  <p class="block_9">***</p>

  <p class="block_"> </p>

  <p class="block_9">Dina makarna tenceresini masanın ortasındaki nihalenin üzerine koyup sandalyeye çöktü. “Oof. Yorgunluktan ölüyorum.”</p>

  <p class="block_9">“Yoğun bir iş günüydü, ha, bebeğim?” diye sordu Ralph her zamanki gibi. Oysa Dina ona gününün nasıl geçtiğini asla sormazdı. Belki de su tesisatçılığı, her dakikası ayrı heyecan olan Spruce Harbor’da karakol telefonlarına bakmak kadar heyecanlı değildi. “Molly, tabağını uzat.”</p>

  <p class="block_9">“Oturduğum o berbat sandalye yüzünden sırtım beni öldürecek,” dedi Dina. “Bir masöre gidecek duruma gelirsem dava açarım gerçekten.”</p>

  <p class="block_9">Ralph, Molly’nin uzattığı tabağına biraz güveç doldurdu.</p>

  <p class="block_9">Dina onun bir vejetaryen olduğunu bir türlü kabullenmediğinden, Molly artık yemeğindeki etleri ayıklamayı öğrenmişti.</p>

  <p class="block_9">Neyin ne olduğunu anlayamayacağınız, her şeyin birbirine karıştığı böyle bir yemekte bile. Dina, aşın tutucu bir Hıristiyan kilisesine ait olan, muhafazakâr bir radyo kanalını dinlerdi.</p>

  <p class="block_9">Arabasının arkasında ise ‘Silahlar öldürmez - kürtaj klinikleri öldürür’ yazılı bir çıkartma vardı. O ve Molly, birbirlerine mümkün olabildiğince zıt kişiliklerdi. Molly’nin tercihlerini kendisine yapılmış bir hakaret olarak algılamasa, bu o kadar da kötü olmayabilirdi. Dina, Molly’nin yaptıklarına -kirli çamaşırlarını sepete atmaması, lavaboda tabak bırakması, yatağını toplama zahmetine girmemesi- sürekli gözlerini deviriyor, alçak sesle homurdanıyordu. Molly bu eleştirilere kulak asmaması gerektiğini biliyordu - ‘aldırma’ diyordu Ralph, ama bir yandan da canından beziyordu. Bütün bu eleştirilere karşı aşın hassaslaşmıştı ve bunların hepsi, Dina’nın değişmez mesajının bir parçasıydı: Minnettar ol. Normal insanlar gibi giyin. Fikir sahibi olma. Önüne konan yemeği ye.</p>

  <p class="block_9">Molly, Ralph’in bütün bunlara nasıl uyum sağladığını anlayamıyordu.</p>

  <p class="block_9">Ralph ve Dina’nın lisede tanıştıklarını, bunun bir futbolcu ile amigo kız hikâyesi olduğunu ve o zamandan beri birlikte olduklarını biliyordu. Fakat Ralph, Dina’nın ilkelerine katılıyor muydu, yoksa onu sırf hayatını kolaylaştırmak için mi dinliyordu, Molly bundan emin değildi. Bazen Ralph’in gözlerinde bir özgürlük ışıltısı görüyordu. Ralph tek kaşını havaya kaldırıyor, alaycı bir üslupla, “Pekâlâ, buna patron eve gelmeden karar veremeyiz,” diyordu.</p>

  <p class="block_9">Yine de her şey göz önüne alınacak olursa, Molly oldukça iyi bir hayatı olduğunun farkındaydı. Derli toplu bir evde kendine ait bir odası, çalışan ve alkol kullanmayan üvey ebeveynleri, doğru düzgün bir okulu ve iyi bir erkek arkadaşı vardı.</p>

  <p class="block_9">Daha önce yaşadığı bir evde yaptığı gibi bir sürü çocuğa bakması ya da bir başka evde olduğu gibi on beş pis kedinin arkasını toplaması beklenmiyordu. Son dokuz yılda, bazılarında bir hafta kadar kısa kalsa da bir düzineden fazla ev değiştirmişti. Ispatulayla dövülmüş, yüzüne tokat yemiş, kış ortasında, ısıtma sistemi olmayan camdan bir odada uyutulmuş, bir üvey baba tarafından esrar sarması öğretilmiş, sosyal hizmet çalışanlarına yalanlar söylemeye zorlanmıştı. On altı yaşındayken yasadışı bir şekilde dövme yaptırmıştı. Dövmeyi bu işe henüz yeni başlamış olan ve kendine ‘Geleceğin Dövme Uzmanı’ diyen yirmi üç yaşındaki bir arkadaşı bedavaya yapmıştı - ya da bir nevi bedavaya… Zaten Molly bekâretine o kadar da bağlı değildi.</p>

  <p class="block_9">Molly tabağındaki hamburger köftesini çatalının dişleriyle ezerek püre haline getirdi. Sanki yok olmasını umuyor gibiydi.</p>

  <p class="block_9">Bir ısırık alarak Dina’ya gülümsedi. “Güzel. Teşekkürler.”</p>

  <p class="block_9">Dina başını kaldırarak dudağını büzdü. Belli ki Molly’nin övgüsünün samimi olup olmadığını anlamaya çalışıyordu.</p>

  <p class="block_9">Pekâlâ, Dina, dedi Molly içinden, hem samimiyim, hem de değilim. Beni evine alıp doyurduğun için teşekkür ederim. Ama ideallerimi başarabileceğini düşünüyorsan, yemediğimi söylediğim halde bana et yedirmeye çalışıyorsan, hayatıma zerre kadar ilgi duymamana rağmen ağrıyan sırtını umursamamı bekliyorsan, unut gitsin. Lanet olası oyununu oynayacağım. Ama senin kurallarına göre oynamak zorunda değilim.</p>

  <p class="block_8" id="calibre_pb_11"> </p>
</body>
</html>
