<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_"> </p>

  <p class="block_"> </p>

  <p class="block_"> </p>

  <h1 class="block_11">Minneapolis, Minnesota, 1939</h1>

  <p class="block_"> </p>

  <p class="block_"> </p>

  <p class="block_"> </p>

  <p class="block_9">Ayağa kalktığım sırada Dutchy elindeki çantayı yere bırakarak beni kucakladı. Bana şimdiye dek kimsenin sarılmadığı kadar sıkı sarılırken, kollarının sertliğini, hafifçe çukurlaşmış göğsünün sıcaklığını hissedebiliyordum. Bu lüks lobinin ortasında böylesine uzun kucaklaşmak herhalde biraz uygunsuz kaçıyordu. İnsanlar dik dik bize bakıyordu. Ama hayatımda ilk kez kimseyi umursamıyordum.</p>

  <p class="block_9">Dutchy yüzüme bakmak için beni kendinden uzaklaştırarak yanağıma dokundu. Ardından beni yine kendine çekti.</p>

  <p class="block_9">Gömleğinin üzerinden, benimki kadar hızlı çarpan kalbini hissedebiliyordum.</p>

  <p class="block_9">“Yüzün kızardığında anladım. Tıpkı eskiden olduğun gibi göründün.” Elini saçlarımda gezdirerek okşadı. “Saçların…</p>

  <p class="block_9">Koyulaşmış. Kalabalık sokaklarda kaç kez seni aradığımı ya da seni gördüğümü sandığımı bilemezsin.”</p>

  <p class="block_9">“Beni bulacağını söylemiştin,” dedim. “Hatırlıyor musun? Bana söylediğin son şey buydu.”</p>

  <p class="block_9">“İstedim… Denedim. Ama nerede arayacağımı bilmiyordum.</p>

  <p class="block_9">Sonra çok şey oldu…” Sanki inanamıyormuş gibi başını iki salladı. “Bu gerçekten sen misin, Niamh?”</p>

  <p class="block_9">“Şey, evet… ama artık Niamh değilim,” dedim. “Vivian’im.”</p>

  <p class="block_9">“Ben de Dutchy değilim… ya da Hans, her neyse. Adım Luke.”</p>

  <p class="block_9">İkimiz de gülmeye başladık. Batan bir gemiden sağ kurtulanlar gibi birbirimize tutunmuş, ikimizin de boğulmadığına hayret ediyorduk.</p>

  <p class="block_9">Sormak istediğim o kadar çok soru vardı ki adeta dilim tutulmuştu. Ben ağzımı açamadan önce Dutchy -Luke- lafa girdi. “Çok saçma, ama gitmek zorundayım. Konserim var.”</p>

  <p class="block_9">“‘Konser’ mi?”</p>

  <p class="block_9">“Otelin barında piyano çalıyorum. Kimse fazla sarhoş olmadığı sürece çok kötü bir iş sayılmaz.”</p>

  <p class="block_9">“Ben de tam oraya gidiyordum,” dedim. “Arkadaşlarım beni bekliyor. Biz burada konuşurken muhtemelen sarhoş olmuşlardır bile.”</p>

  <p class="block_9">Luke çantasını aldı. “Keşke buradan çıkıp gidebilseydik,” dedi. “Bir yerlere gidip konuşsaydık.”</p>

  <p class="block_9">Bunu ben de çok isterdim, ama benim için işini riske atmasını istemiyordum. “İşin bitene kadar kalacağım. Sonra istediğimiz kadar konuşabiliriz.”</p>

  <p class="block_9">“O kadar uzun süre beklemek beni öldürecek.”</p>

  <p class="block_9">Dutchy ile birlikte bara girdiğimizde, Lil ve Em meraklı gözlerle bana baktılar. İçerisi karanlık ve dumanlıydı. Yerler çiçek desenli mor bir halıyla kaplıydı. Mor, deri koltuklar ise insanlarla doluydu.</p>

  <p class="block_9">“İşte bu iş böyle yapılır, kızım!” dedi Richard. “Hiç vakit kaybetmemişsin.”</p>

  <p class="block_9">Masalarındaki bir koltuğa gömülerek, ne içeceğimi soran garsona bir cin fizz* sipariş ettim ve Dutchy’nin piyano tuşlarının üzerinde ustaca gezinen parmaklarına odaklandım.</p>

  <p class="block_9"><sup class="calibre2">*Cin, soda ve limon karışımı bir kokteyl.</sup></p>

  <p class="block_9">Dutchy başını öne eğip gözlerini kapatarak net ve alçak bir sesle şarki söylemeye başladı. Glenn Miller, Artie Shaw ve Glenn Gray’den, ‘Little Brown Jug’ ve ‘Heaven Can Wait’ gibi herkesin bildiği parçaları ve bardaki taburelerden birinde oturan ak saçlı adamın istediği bazı eski şarkıları çalıyordu. Arada bir çantasından notaların yazılı olduğu bir kâğıt çıkarıyor, ama çoğunlukla ezbere ya da kulaktan dolma bir şekilde çalıyor gibi görünüyordu. Muhtemelen şehir dışından bir alışveriş gezisi için gelen, saçları özenle yapılmış bir grup yaşlı kadın, Dutchy’nin ‘Moonlight Serenade’i çalmaya başlamasıyla birlikte sevinip gülüştüler.</p>

  <p class="block_9">Etrafımda dönüp duran sohbet, ara sıra bir soruya cevap vermem ve bir şakaya gülmem beklendiğinde tıkanıp kalıyordu.</p>

  <p class="block_9">Dikkatimi veremiyordum. Nasıl verebilirdim ki?</p>

  <p class="block_9">Dutchy piyano aracılığıyla benimle konuşuyordu ve ben sanki bir rüyadaymışım gibi, onun ne demek istediğini anlayabiliyordum.</p>

  <p class="block_9">Bu yolculukta çok yalnız kalmış, geçmişimden koparılmıştım. Ne kadar denersem deneyeyim, kendimi daima yabancı ve tuhaf hissedecektim. Ama şimdi kendi dünyamdan bir dosta, tek kelime bile etmeden benim dilimi konuşan birine rastlamıştım.</p>

  <p class="block_9">İnsanlar içmeye devam ettikçe daha fazla istekte bulunuyor, Dutchy’nin bahşiş kutusu gittikçe doluyordu. Richard’ın başı Lil’in boynuna gömülmüştü. Em ise barda tanıştığı gri saçlı bir adamın resmen kucağında oturuyordu. “Over The Rainbow!” diye bağırdı körkütük sarhoş bir şekilde. “O şarkıyı biliyor musun? O filmdeki şarkıyı?”</p>

  <p class="block_9">Dutchy evet dercesine başını sallayıp gülümsedi ve parmaklarını piyanonun üzerine yaydı. Parçayı çalışından, kendisinden daha önce de bunu çalmasını istendiğini söyleyebilirdim.</p>

  <p class="block_9">Richard saatine baktığında Dutchy’nin işinin bitmesine yarım saat kalmıştı. “Vay canına,” dedi, “saat çok geç olmuş ve yarın kiliseye gitmem gerek.”</p>

  <p class="block_9">Herkes güldü.</p>

  <p class="block_9">“Ben de yatmaya hazırım,” dedi Lil.</p>

  <p class="block_9">Em sırıttı. “Neye hazırsın?”</p>

  <p class="block_9">“Haydi, artık kaçalım,” dedi Richard, Lil’e. “Odanda bıraktığım şu şeyi almam lazım.”</p>

  <p class="block_9">“Hangi şey?” diye sordu Lil.</p>

  <p class="block_9">“Biliyorsun işte. O <i class="calibre1">şey</i>,” diyerek Em’e göz kırptı Richard.</p>

  <p class="block_9">“O şeyi almak zorunda, Lil,” dedi Em sarhoş bir vaziyette.</p>

  <p class="block_9">“O <i class="calibre1">şeyi”</i></p>

  <p class="block_9">“Erkeklerin odaya girmelerine izin verildiğini bilmiyordum,” diye araya girdim.</p>

  <p class="block_9">Richard başparmağıyla işaret parmağını birbirine sürttü.</p>

  <p class="block_9">“Özet geçmek gerekirse, tüm kapıları açmak için biraz yağlamak yeter.”</p>

  <p class="block_9">“Resepsiyondaki görevli kolayca rüşvet alan biri,” diye açıkladı Lil. “Belki şuradaki yakışıklıyla hoşça vakit geçirmek istersin diye söylüyorum.” Em ile birlikte kahkahalara boğuldular.</p>

  <p class="block_9">Ertesi öğlen kadınlar otelinin lobisinde buluşmak üzere plan yapmamızın ardından dördü birlikte çıkmak için ayağa kalktılar. Tam o sırada planları değişti: Richard saat ikiye dek açık olan bir bar biliyordu ve oraya bakmaya gideceklerdi. Topukları üzerinde sendeleyen iki kız, onlara seve seve destek çıkan adamlara yaslanarak bardan çıktılar.</p>

  <p class="block_"> </p>

  <p class="block_9">***</p>

  <p class="block_"> </p>

  <p class="block_9">Gece yarısından sonra otelin dışındaki cadde, henüz oyuncuların çıkmadığı bir sahne gibi aydınlık ve boştu. Dutchy’nin nasıl bir adam olduğu, ailesi ve gençliği hakkında hiçbir şey bilmesem de bunun bir önemi yoktu. Onu odama çıkarmanın nasıl görünebileceği de umurumda değildi. Yalnızca onunla daha fazla vakit geçirmek istiyordum.</p>

  <p class="block_9">“Emin misin?” diye sordu Dutchy.</p>

  <p class="block_9">“Eminden de fazla.”</p>

  <p class="block_9">Elime bir miktar para tutuşturdu. “İşte, resepsiyon görevlisi için. Bahşiş kutusundan.”</p>

  <p class="block_9">Hava oldukça serinlemişti. Dutchy ceketiyle omuzlarımı örttü. El ele yürümemiz, dünyadaki en doğal şeymiş gibi hissettiriyordu. Alçak binaların arasından görünen kadifemsi gökyüzünde minik yıldızlar parlıyordu.</p>

  <p class="block_9">Bu kez resepsiyonda başında bir kep olan, daha yaşlı bir adam duruyordu. “Size nasıl yardımcı olabilirim?” diye sordu.</p>

  <p class="block_9">Tuhaf bir şekilde, kendimi hiç de gergin hissetmiyordum.</p>

  <p class="block_9">“Kuzenim kasabada yaşıyor. Biraz konuşmamız için onu yukarı çıkarmamın bir mahsuru var mı?”</p>

  <p class="block_9">Adam cam kapının ardındaki kaldırımda bekleyen Dutchy’ye baktı. “Kuzeniniz, öyle mi?”</p>

  <p class="block_9">Masaya usulca iki dolar bıraktım. “Çok memnun olurum.”</p>

  <p class="block_9">Adam parmaklarının ucuyla paraları kendine doğru çekti.</p>

  <p class="block_9">Dutchy’ye içeri girmesini işaret ettim. Kapıyı açıp içeri girdikten sonra resepsiyon görevlisini selamlayarak benimle birlikte asansöre bindi.</p>

  <p class="block_"> </p>

  <p class="block_9">***</p>

  <p class="block_"> </p>

  <p class="block_9">Küçük odamın tuhaf, gölgeli ışığı altında, Dutchy kemerini ve gömleğini çıkarıp onları odadaki tek sandalyenin üzerine astı.</p>

  <p class="block_9">Üzerinde atleti ve pantolonuyla yatağa uzanıp sırtını duvara döndü. Yanına kıvrılıp ona yaslanarak, bedenimin şeklini alan bedenini hissettim. Sıcak nefesi boynumda, kolu belimdeydi.</p>

  <p class="block_9">Bir an için beni öpecek mi diye merak ettim. Öpmesini istiyordum.</p>

  <p class="block_9">“Bu nasıl olabilir?” diye mırıldandı Dutchy. “Mümkün değil.</p>

  <p class="block_9">Yine de sürekli bunun hayalini kurup durmuştum. Ya sen?”</p>

  <p class="block_9">Ne diyeceğimi bilmiyordum. Onu tekrar göreceğimin hayalini kurmaya hiç cesaret etmemiştim. Benim tecrübelerime göre, değer verdiğiniz birini kaybettiğinizde bir daha dönmemek üzere gitmiş olurdu.</p>

  <p class="block_9">“Son on yılda başına gelen en güzel şey neydi?” diye sordum.</p>

  <p class="block_9">“Seni yeniden görmek.”</p>

  <p class="block_9">Gülümseyerek onu dürttüm. “Ondan başka.”</p>

  <p class="block_9">“Seninle ilk tanışmam.”</p>

  <p class="block_9">Bu kez ikimiz de güldük. “Ondan da başka.”</p>

  <p class="block_9">“Hımm, ondan da başka,” diye düşündü Dutchy, dudaklarını omzuma dokundurarak. “Ondan başka bir şey var mı ki?”</p>

  <p class="block_9">Belimden tutarak beni kendine doğru çekti. Daha önce bir erkekle -bilhassa gömleksiz bir erkekle- hiç baş başa kalmamış olsam da kendimi tedirgin hissetmiyordum. Beni öptüğünde tüm bedenim karıncalanıyordu.</p>

  <p class="block_9">Birkaç dakika sonra, “Sanırım başıma gelen en iyi şey, bir konuda iyi olduğumu keşfetmemdi. O da piyano çalmak,” dedi Dutchy. “Çok içine kapanık biriydim. Kendime güvenim yoktu. Piyano çalmak bana bu dünyada bir yer verdi.</p>

  <p class="block_9">Hem… sinirli, üzgün ya da mutlu olduğumda bile yapabildiğim bir şeydi. Ne hissettiğimi bilmesem bile, hislerimi ifade etmemin bir yoluydu.” Hafifçe güldü. “Kulağa komik geliyor, değil mi?”</p>

  <p class="block_9">“Hayır.”</p>

  <p class="block_9">“Peki, ya sen? Senin başına gelen en iyi şey ne?”</p>

  <p class="block_9">Neden ona böyle bir soru sorduğumu bilmiyordum, çünkü kendime ait bir cevabım yoktu. Yattığım yerden doğrularak dar yatağın başucuna oturup ayaklarımı altıma kıvırdım. Dutchy yatağın diğer ucunda sırtı duvara dönük bir halde uzanırken, kelimeler dudaklarımdan dökülmeye başladı. Ona Byrnelerde yaşadığım yalnızlığı ve açlığı, Grotelerdeki sefilliği ve rezilliği anlattım. Nielsenlara ne kadar minnettar olduğumdan, ama aynı zamanda bazen onların arasında sıkışıp kalmış hissettiğimden bahsettim.</p>

  <p class="block_9">Dutchy bana Grange Hail’den ayrıldıktan sonra yaşadıklarını anlattı. Çiftçi ve karısıyla birlikte yaşamak, tıpkı korktuğu kadar kötü olmuştu. Onu saman balyalarının üzerinde yatırmışlar, herhangi bir şikâyette bulunduğunda ise dövmüşlerdi.</p>

  <p class="block_9">Çalışırken geçirdiği bir kaza yüzünden Dutchy’nin kaburgaları çatlamış, ama onun için bir doktor bile çağırmamışlardı. Üç ay boyunca onlarla yaşamış, bir sabah tavuk kümesine giren bir rakun yüzünden çiftçi tarafından dövülerek uyandırıldığında ise nihayet kaçmıştı. Acı içinde, neredeyse açlıktan ölmek üzereyken, bağırsağında kurtlarla, gözünde ise bir enfeksiyonla, kasaba yolu üzerinde yığılıp kalmış ve merhametli, dul bir kadın tarafından revire götürülmüştü.</p>

  <p class="block_9">Ancak çiftçi, yetkilileri Dutchy’nin disipline ihtiyacı olan azılı bir çocuk olduğuna ikna etmiş ve Dutchy çiftliğe geri gönderilmişti. Sonrasında iki kez daha kaçmıştı. İkinci kaçışında bir kar fırtınası vardı. Donarak ölmemiş olması bir mucizeydi.</p>

  <p class="block_9">Fırtına esnasında rastladığı, komşularına ait çamaşır ipi onun hayatını kurtarmıştı. Komşuları ertesi sabah Dutchy’yi ahırında bulmuş ve çiftçiyle bir anlaşma yaparak onu bir domuzla takas etmişti.</p>

  <p class="block_9">“Domuzla mı?” diye sordum.</p>

  <p class="block_9">“Eminim iyi bir anlaşma olduğunu düşünmüştür. Oldukça iri bir domuzdu.”</p>

  <p class="block_9">Dutchy’yi alan adam Kari Maynard adında, oğlunu ve kızını büyütmüş dul bir çiftçiydi. Dutchy’ye ufak tefek işler veriyor, ama onu okula da gönderiyordu. Evinde bir zamanlar karısının çaldığı, toz içinde bir duvar piyanosu vardı. Dutchy’nin bu piyanoya ilgi gösterdiğini gören adam, onu akort ettirmiş ve çiftliğe gelip Dutchy’ye ders vermesi için bir piyano hocası bulmuştu.</p>

  <p class="block_9">Dutchy on sekizine bastığında Minneapolis’e taşınmıştı.</p>

  <p class="block_9">Bulabildiği her işte çalışıyor, orkestra ve barlarda piyano çalıyordu. “Maynard benden çiftliğin başına geçmemi istedi, ama o işlerin bana göre olmadığını biliyordum,” diye açıkladı Dutchy. “Doğruyu söylemek gerekirse, kullanabileceğim bir yeteneğim olduğu için şükrediyordum. Kendi ayaklarımın üzerinde durup tek başına yaşadığım için de öyle. Reşit olmak büyük bir rahatlık.”</p>

  <p class="block_9">Daha önce hiç bu şekilde düşünmemiştim, ama Dutchy haklıydı. Bu bir rahatlıktı.</p>

  <p class="block_9">Dutchy elini uzatarak kolyeme dokundu. “Hâlâ takıyorsun.</p>

  <p class="block_9">Bu inanmamı sağlıyor.”</p>

  <p class="block_9">“Neye?”</p>

  <p class="block_9">“Tanrı’ya sanırım. Bilmiyorum. Yaşamaya.”</p>

  <p class="block_9">Saat sabahın beşine yaklaştığında, pencerenin ardındaki karanlıktan içeri belli belirsiz bir ışık sızmaya başlamıştı.</p>

  <p class="block_9">Dutchy saat sekizde Banner Caddesi’ndeki kilise ayininde org çalacağını söyledi.</p>

  <p class="block_9">“O vakte kadar kalmak ister misin?” diye sordum.</p>

  <p class="block_9">“Kalmamı ister misin?”</p>

  <p class="block_9">“Sen ne düşünüyorsun?”</p>

  <p class="block_9">Dutchy beni kendine doğru çekip kolunu belime dolayarak yanıma kıvrıldı. Yanında öylece yatıp nefesimi nefesiyle eşleştirirken, Dutchy’nin uykuya daldığını biliyordum. Tıraş losyonunun ve saç yağının misk kokusunu içime çektim. Elini yavaşça tutarak, parmaklarımı uzun parmaklarının arasından geçirdim ve kaderin beni ona getiren adımlarını düşündüm. Ya bu geziye katılmasaydım? Ya karnım aç olmasaydı? Ya Richard bizi başka bir bara götürmüş olsaydı? Bu oyunu oynamanın o kadar çok farklı yolu vardı ki… Yine de beni buralara getiren her şeyi düşünmeden edemiyordum. Byrneler tarafından seçilmeseydim, Grotelere verilmeyecek ve Bayan Larsen ile tanışmayacaktım. Bayan Larsen beni Bayan Murphy’ye götürmeseydi, Nielsenlar ile asla karşılaşmayacaktım. Ve Nielsenlar ile yaşamayıp, Lil ve Em ile aynı üniversiteye gitmeseydim, geceyi dışarıda geçirmek için Minneapolis’e gelmiş olmayacaktım. Büyük bir ihtimalle de Dutchy’yi bir daha asla görmeyecektim.</p>

  <p class="block_9">Daha önce tüm hayatım gelişigüzel anlardan oluşan bir tesadüf gibiydi. Bu defa ilk kez bunun bir tesadüf değil, kader olduğunu hissediyordum.</p>

  <p class="block_"> </p>

  <p class="block_9">***</p>

  <p class="block_"> </p>

  <p class="block_9">“Ee?” diye sordu Lil. “Neler oldu?”</p>

  <p class="block_9">Hemingford’a dönüş yolundaydık. Em gözünde koyu renk gözlüğüyle ve kireç gibi bir suratla arka koltukta uzanmış sızlanıyordu.</p>

  <p class="block_9">Hiçbir şey anlatmamaya kararlıydım. “Hiçbir şey olmadı. Siz ne yaptınız?”</p>

  <p class="block_9">“Konuyu değiştirme, küçük hanım,” dedi Lil. “Hem o adamı nereden tanıyorsun sen?”</p>

  <p class="block_9">Bu sorunun cevabını önceden hazırlamıştım. “Birkaç kez mağazaya gelmişti.”</p>

  <p class="block_9">Lil pek inanmış gibi görünmüyordu. “Hemingford’da ne yapıyormuş ki?”</p>

  <p class="block_9">“Piyano satıyor.”</p>

  <p class="block_9">“Hıh,” dedi Lil, belli ki ikna olmamıştı. “İkiniz oldukça samimi görünüyordunuz.”</p>

  <p class="block_9">Omzumu silktim. “Hoş biri.”</p>

  <p class="block_9">“Piyanistler ne kadar kazanıyor?” diye sordu Em arka koltuktan.</p>

  <p class="block_9">Ona çenesini kapatmasını söylemek istesem de, onun yerine derin bir nefes aldım. “Kim bilir? Onunla evlenecek ya da başka bir şey yapacak değilim.”</p>

  <p class="block_9">Bundan on ay sonra, bu konuşmayı Grace Lutheran Kilisesindeki iki düzine düğün davetlisinin önünde anlatmasının ardından, Lil kadehini havaya kaldırdı. “Vivian ve Luke Maynrad’a,” dedi. “Birlikte sonsuza dek güzel müzikler yapmalarına.”</p>

  <p class="block_"> </p>

  <p class="block_8" id="calibre_pb_39"> </p>
</body>
</html>
