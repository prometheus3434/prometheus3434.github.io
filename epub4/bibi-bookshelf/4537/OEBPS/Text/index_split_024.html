<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_"> </p>

  <p class="block_"> </p>

  <p class="block_"> </p>

  <h1 class="block_11">Spruce Harbor, Maine, 2011</h1>

  <p class="block_"> </p>

  <p class="block_"> </p>

  <p class="block_"> </p>

  <p class="block_9">Molly’nin sınıfı, Amerikan Tarihi dersinde son birkaç haftadır Wabanaki Kızılderililerini işliyordu. Wabanakiler, Penobscotlar da dâhil olmak üzere beş kabileden oluşan, Algonkince konuşan ve Kuzey Atlantik kıyılarına yakın yaşayan bir topluluktu. Bay Reed’in söylediğine göre Maine, okullarından Amerikan yerlilerinin tarihini ve kültürünü öğretmelerini isteyen tek eyaletti. Yerlilerle ilgili hikâyeler okumuşlar, çağdaş bakış açılarını karşılaştırmışlar, Bar Harbor’daki bir Kızılderili müzesi olan The Abble’a bir okul gezisi düzenlemişlerdi. Şimdi de konuyla ilgili ve final notlarının üçte birini oluşturacak olan bir araştırma raporu hazırlamaları gerekiyordu.</p>

  <p class="block_9">Bu ödevi yaparken ‘taşınma’ adlı bir konsepte odaklanacaklardı.</p>

  <p class="block_9">O günlerde Wabanakiler bir su kaynağından diğerine yol alırken, kanolarını ve diğer tüm eşyalarını beraberlerinde taşırlardı. Bu yüzden neyi yanlarında götüreceklerini, neyi gözden çıkaracaklarını iyi düşünmek zorundaydılar. Böylece hafif bir şekilde yolculuk etmeyi öğrenmişlerdi. Bay Reed öğrencilerine biriyle -anne, baba, büyükanne ya da büyükbaba- bir röportaj yapmaları gerektiğini söyledi. Onlarla hay atları boyunca gerçek ya da mecazi anlamda çıkmak zorunda kaldıkları yolculuklar hakkında bir söyleşi yapacaklardı. Bu röportaj sırasında bir ses kayıt cihazı kullanacaklar, ‘yaşayan tarih’lere sorular soracaklar, aldıkları cevapları yazıya dökecek ve onları bir hikâye gibi tarihi sıraya sokacaklardı. Kâğıtta yazan sorular şunlardı: <i class="calibre1">Giderken yanınızda götürmeyi seçtiğiniz şeyler nelerdi? Ardınızda bıraktığınız şeyler nelerdi? Nelerin önemli olduğuna nasıl karar verdiniz?</i></p>

  <p class="block_9">Molly bu proje fikrine ısınmaya başlamıştı, fakat bu röportajı Ralph ya da -Tanrı korusun- Dina ile yapmak istemiyordu.</p>

  <p class="block_9">Jack? Çok gençti.</p>

  <p class="block_9">Terry? Asla kabul etmezdi.</p>

  <p class="block_9">Sosyal hizmetler çalışanı, Lori? Yo, hayır.</p>

  <p class="block_9">Geriye bir tek Vivian kalıyordu. Zaten Molly onun hakkında ufak tefek bilgiler edinmişti. Vivian evlat edinildikten sonra Orta Batı’da büyümüştü ve varlıklı ailesinden kendisine bir aile işletmesi miras kalmıştı. Kocasıyla birlikte bu işletmeyi geliştirmişlerdi. En sonunda onu satarak, emekliliklerini Maine’de satın aldıkları bir köşkte geçirecek kadar kâr elde etmişlerdi. Hepsinden önemlisi, Vivian gerçekten çok yaşlıydı.</p>

  <p class="block_9">Belki Vivian’in yolculuğunda duygusal bir şeyler bulmak zor olacaktı. İstikrarlı, mutlu bir hayattan ilginç bir hikâye çıkmazdı, öyle değil mi? Fakat zengin insanların bile kendilerine ait sorunları olurdu. Ya da Molly öyle duymuştu. Molly’nin görevi, o sorunları bulup ortaya çıkarmaktı. Tabii, Vivian’i kendisiyle röportaj yapmaya ikna edebilirse…</p>

  <p class="block_"> </p>

  <p class="block_9">***</p>

  <p class="block_"> </p>

  <p class="block_9">Molly’nin kendi çocukluğuna ait çok az anısı vardı. Zaten onları da kısmen hatırlıyordu. Oturma odasında sürekli açık duran televizyonu, sigara dumanı kokan kutu gibi evi, kedinin tuvalet kabını ve küfleri hatırlıyordu. Marketteki işine gitmeden önce kanepeye uzanıp peş peşe sigaralar yakan annesini hatırlıyordu. Annesinin evde olmadığı, bazen de olduğu zamanlar, yiyecek bir şeyler -soğumuş sosisli sandviç ya da bir tost- bulmak için evin altını üstüne getirdiğini hatırlıyordu.</p>

  <p class="block_9">Eriyen karların kapının önünde oluşturduğu dev su birikintisini ve kuru zemine basabilmek için en üst basamaktan karşıya atlamak zorunda kaldığını hatırlıyordu.</p>

  <p class="block_9">Bunların yanı sıra, daha başka ve güzel anıları da vardı.</p>

  <p class="block_9">Babasıyla birlikte sahanda yumurta pişirdiklerini ve onları büyük, siyah, plastik bir ıspatula ile çevirişini hatırlıyordu. “O kadar hızlı değil, Molly Molasses,” derdi babası. “Yavaşça.</p>

  <p class="block_9">Yoksa yumurtalar dağılır.” Paskalya Bayramı’nda St. Anne Kilisesi’ne gittiğini ve folyoyla kaplı yeşil, plastik saksılar içindeki çiğdemlerden birini seçtiğini hatırlıyordu. Her Paskalya annesiyle birlikte yol kenarındaki çitlerin yanına çiğdem diktiklerini, çırılçıplak toprağın her yıl bir sihir gibi beyaz, mor, pembe çiçeklerle dolduğunu hatırlıyordu.</p>

  <p class="block_9">Molly, Indian Island Okulu’nda üçüncü sınıfta olduğu zamanları hatırladı. Orada Penobscot adının ‘kayalarla dolu yer’ anlamına gelen Panawahpskek’ten geldiğini öğrenmişti.</p>

  <p class="block_9">Wabanaki ise ‘Şafak Ülkesi’ anlamına geliyordu, çünkü kabilenin yaşadığı bölge, Amerika kıtasında şafağın ilk ışıklarının dokunduğu topraklardı. Şimdi Maine denen topraklarda Penobscotlar on bir bin yıl yaşamış, yiyecek bulmak için mevsimden mevsime yer değiştirmişlerdi. Kurdukları tuzaklarla ve mızraklarla Amerikan geyikleri, ren geyikleri, su samurları, kunduzlar, balıklar, istiridyeler ve midyeler avlamışlardı.</p>

  <p class="block_9">Indian Island’daki bir şelalenin başı, onların toplanma yeri olmuştu.</p>

  <p class="block_9">Molly, <i class="calibre1">geyik</i>, <i class="calibre1">pikan cevizi</i> ve <i class="calibre1">kabak</i> gibi bazı Kızılderili kelimeleri ile dostça bir selamlama anlamındaki <i class="calibre1">kwai kwai</i> ve teşekkür etmek anlamına gelen <i class="calibre1">woliwoni</i> gibi Penobscot kelimelerinin de Amerikan İngilizcesine dâhil edildiğini öğrenmişti.</p>

  <p class="block_9">Yerlilerin Kızılderili çadırlarında değil, yere sapladıkları dalların arasına keten kumaşlar sararak yaptıkları evlerde yaşadıklarını öğrenmişti. Huş ağacının kabuğundan kanolar yapıyor, ağacı öldürmemek için kabuğunu tek parça halinde çıkarıyorlardı. Penobscotların, Maine’in sulak alanlarında bolca yetişen huş ağaçlarının kabuklarını, çimen ve dişbudak yapraklarını kullanarak nasıl sepetler yaptıklarını öğrenmiş ve öğretmeninin yardımıyla kendine küçük bir sepet bile yapmıştı.</p>

  <p class="block_9">Molly kendisine ünlü bir Penobscot Kızılderilisi olan Molly Molasses’in adının verildiğini biliyordu. Molly Molasses, Amerika’nın İngiltere’den bağımsızlığını ilan edişinden bir yıl önce dünyaya gelmiş ve lndian Island’a gelip giderek doksanlı yaşlarına kadar yaşamıştı. <i class="calibre1">M ’teoulin’s</i>, yani Büyük Ruh tarafından sadece birkaç kişiye verilen güce sahip olduğu söylenirdi.</p>

  <p class="block_9">Molly’nin babasının söylediğine göre, bu güce sahip olanlar rüyaları yorumlayabilir, bir hastalığı ya da ölümü geri çevirebilir, avcılara nerede av bulabileceklerini söyleyebilir ve düşmanlarına zarar vermek için yardımcı bir ruh gönderebilirlerdi.</p>

  <p class="block_9">Ancak Molly’nin Bay Reed’in dersinde öğreninceye dek bilmediği şeyler de vardı. Örneğin 1600 yılında Doğu Yakası’nda yaşayan otuz binden fazla Wabanaki olduğunu ve göçmenlerle iletişim kurmalarının bir sonucu olarak, 1620 yılına kadar yüzde doksanının öldüğünü bilmiyordu. Göçmenler beraberlerinde yabancı hastalıklar ve alkol getirmiş, Wabanakilerin kaynaklarını kurutmuş, toprakların kontrolünü ele geçirmek için kabilelerle savaşmışlardı. Molly’nin Kızılderili kadınların beyaz kadınlardan daha fazla güce ve otoriteye sahip olduğundan haberi yoktu. Bu gerçek, esaret hikâyelerinde ayrıntılarıyla anlatılıyordu.</p>

  <p class="block_9">Ayrıca Kızılderili çiftçiler, aynı topraklarda çalışan çoğu Avrupalıya nazaran daha beceriklilerdi ve daha fazla mahsul elde ediyorlardı. Hayır, ‘ilkel’ değillerdi, aksine sosyal çevreleri son derece genişti. Ayrıca barbar olarak adlandırılmalarına rağmen, ünlü bir İngiliz general olan Philip Sheridan şöyle bir itirafta bulunmak zorunda kalmıştı: “Topraklarını ve geçim kaynaklarını ellerinden aldık. Bizimle savaşmalarının nedeni buydu.</p>

  <p class="block_9">Başka ne beklenebilirdi ki?”</p>

  <p class="block_9">Molly hep Kızılderililerin gerillalar gibi ayaklandıklarını, kafa derisi yüzüp önlerine gelen yeri yağmaladıklarını sanmıştı.</p>

  <p class="block_9">Karşılıklı iyi niyet beklentisiyle, göçmenlerle anlaşmak için Avrupalılar gibi takım elbiseler giyip meclise seslendiklerini -ve defalarca kandırılıp ihanete uğradıklarım- öğrenmek, Molly’yi öfkeden deliye döndürmüştü.</p>

  <p class="block_9">Bay Reed’in sınıfında, Molly Molasses’in son yıllarında çekilmiş bir fotoğrafı asılıydı. Fotoğrafta dimdik bir şekilde oturuyordu. Başına boncuklarla süslenmiş büyük bir başlık takmış, boynuna ise iki adet büyük, gümüş broş asmıştı. Yüzü karanlık ve kırış kırış, bakışları sertti. Molly, okul dağıldıktan sonra boş sınıfta tek başına oturarak, uzunca bir süre fotoğraftaki yüze baktı. Ona bakarken, nasıl soracağını bilemediği soruların cevaplarını arıyordu.</p>

  <p class="block_"> </p>

  <p class="block_9">***</p>

  <p class="block_"> </p>

  <p class="block_9">Sekizinci yaş gününün gecesinde, annesinin çalıştığı marketten getirdiği dondurmalı sandviçlerle pastayı yedikten sonra, Molly kanepeye oturmuş, babasının eve gelmesini bekliyordu.</p>

  <p class="block_9">Pembe çizgili, minik doğum günü mumlarını üflerken gözlerini sımsıkı kapatmış ve güzel bir dilek tutmuştu. (Sokağın karşısında oturan kızın birkaç ay önceki yaş gününde aldığı gibi, pembe-beyaz renkli, pembe, kâğıt şeritleri olan bir bisiklet dilediğini hatırlıyordu). Annesi odada volta atıyor, telefonun yeniden arama tuşuna sertçe basarken kendi kendine, alçak sesle söyleniyordu. <i class="calibre1">Biricik kızının doğum gününü nasıl unutabilirsin? Ama</i> babası telefona cevap vermiyordu. Bir süre sonra beklemekten vazgeçip yatmaya gitmişlerdi.</p>

  <p class="block_9">Bir saat kadar sonra Molly, omzunun sarsıldığını hissederek uyandı. Babası yatağının yanındaki sandalyede oturmuş, hafifçe sallanıyordu. Elinde naylon bir bakkal poşeti vardı.</p>

  <p class="block_9">“Hey, Molly Molasses, uyuyor musun?” diye fısıldadı.</p>

  <p class="block_9">Molly gözlerini açarak kırpıştırdı.</p>

  <p class="block_9">“Uyandın mı?” diye sordu babası, Molly’ye aldığı prenses şeklindeki ikinci el gece lambasına uzanıp açarak.</p>

  <p class="block_9">Molly, evet dercesine başını salladı.</p>

  <p class="block_9">“Elini uzat.”</p>

  <p class="block_9">Babası el yordamıyla poşeti karıştırarak üç adet gri, plastik takı kartı çıkardı. Kartların bir yüzü gri tüylerle kaplıydı, diğer yüzüne ise minik bir takı tutturulmuştu. “Balık,” dedi babası, inci gibi parlak, küçük, mavi-yeşil bir balığı Molly’ye uzatarak. “Kuzgun,” diyerek kalay-kurşun karışımı bir kuş uzattı. “Ve ayı,” dedi, minik bir de ayıcık uzatarak. “Bunun bir Maine kara ayısı olması gerekiyordu, ama ellerinde sadece bu varmış,” diye ekledi özür dilercesine. <i class="calibre1">“Şimdi şöyle</i>; doğum günün için sana o saçma Barbie bebekler dışında, bir anlamı olan ne alabilirim diye düşünüyordum. Sonra, senin ve benim birer Kızılderili olduğumuzu düşündüm. Annen değil, ama biz öyleyiz. Ve Kızılderili sembolleri her zaman hoşuma gitmiştir.</p>

  <p class="block_9">Sembol ne demek biliyor musun?”</p>

  <p class="block_9">Molly başını iki yana salladı.</p>

  <p class="block_9">“Bir şey anlamına gelen bir başka şey, işte. Evet, bakalım doğru hatırlıyor muyum?” Babası, yatağa oturarak Molly’nin elindeki kuşu aldı ve parmaklarında döndürmeye başladı.</p>

  <p class="block_9">“Pekâlâ, bu kuş sihri temsil ediyor. Seni büyülerden ve farkına bile varamayacağın kötülüklerden korur.” Minik takının tellerini açarak onu dikkatlice yerinden çıkardı ve Molly’nin komodininin üzerine koydu. Ardından ayıcığı eline aldı. “Bu vahşi hayvan ise bir koruyucu.”</p>

  <p class="block_9">Molly güldü.</p>

  <p class="block_9">“Yo, ciddiyim. Öyle görünmüyor olabilir, ama dış görünüş aldatıcıdır. Bu ahbap korkusuz bir ruhtur. Ve o korkusuz ruhla, ihtiyacı olana cesaret verir.” Ayıcığı da yerinden söküp, komodindeki kuşun yanına bıraktı.</p>

  <p class="block_9">“Pekâlâ. Sıra balıkta. Bence içlerinde en iyisi bu. Sana, başkalarının büyülerine karşı koyma gücü verir. Harika, değil mi?”</p>

  <p class="block_9">Molly bir an için düşündü. “İyi ama bunun kötü büyülerden ne farkı var?”</p>

  <p class="block_9">Babası, balığı da yerinden çıkarıp diğerlerinin yanına koyduktan sonra, parmağıyla onları sıraya dizdi. “Çok güzel bir soru. Yarı uyanık olmana rağmen tamamen uyanık çoğu insandan daha keskin bir zekân var. Pekâlâ, ikisinin de kulağa aynı geldiğini görebiliyorum. Ama aralarında önemli bir fark var, o yüzden iyi dinle.”</p>

  <p class="block_9">Molly yattığı yerden doğruldu.</p>

  <p class="block_9">“Başkalarının büyüsü, kara büyü anlamına gelmeyebilir.</p>

  <p class="block_9">Bunlar, gerçekten iyi görünen ve kulağa hoş gelen şeyler olabilir.</p>

  <p class="block_9">Mesela -ah, bilmiyorum- seni, yapmaman gerektiğini bildiğin bir şeyi yapman için ikna etmeye çalışan biri. Sigara içmek gibi.”</p>

  <p class="block_9">“Iyk. Bunu asla yapmazdım.”</p>

  <p class="block_9">“Doğru. Ama belki o kadar iğrenç bir şey için değildir. Mesela, Mini-Mart Market’ten bir şeker alıp parasını ödememek gibi şeyler.”</p>

  <p class="block_9">“Ama annem orada çalışıyor.”</p>

  <p class="block_9">“Evet, öyle, ama annen orada çalışmasa bile şeker çalmanın yanlış bir şey olduğunu biliyorsun, değil mi? Fakat bu insan çok büyüleyici ve ikna edici olabilir. ‘Ah, haydi, Moll, yakalanmayacaksın,’” dedi babası boğuk bir sesle fısıldayarak, “‘şeker sevmiyor musun? Bir tane istemez misin? Haydi, sadece bir kerelik?’” Ardından balığı eline alıp sert bir sesle konuşturmaya başladı: “Hayır, teşekkürler! Ne işler çevirdiğini biliyorum. Beni büyüleyemezsin. Yo, bayım, derhal buradan uzaklaşıyorum, beni duydunuz mu? Pekâlâ, hoşça kalın.”</p>

  <p class="block_9">Sonra da balığın arkasını döndürüp, yüzdürerek uzaklaştırdı.</p>

  <p class="block_9">Babası eliyle poşetin içini yoklayarak, “Hay aksi,” dedi.</p>

  <p class="block_9">“Bunları takman için sana bir zincir almam gerekirdi.” Eliyle Molly’nin dizine vurdu. “Merak etme, onu da sonra alırız.”</p>

  <p class="block_9">İki hafta sonra babası, geç saatte eve döndüğü bir gece, direksiyonunun hâkimiyetini kaybetti ve olan oldu. Molly altı aydır başka bir yerde yaşıyordu. Bütün bunlar, kendine bir zincir satın almasından yıllar önceydi.</p>

  <p class="block_8" id="calibre_pb_24"> </p>
</body>
</html>
