<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_"> </p>

  <p class="block_"> </p>

  <p class="block_"> </p>

  <h1 class="block_11">Spruce Harbor, Maine, 2011</h1>

  <p class="block_"> </p>

  <p class="block_"> </p>

  <p class="block_"> </p>

  <p class="block_9">İkinci haftanın ortalarına doğru Molly, ‘tavan arasını temizleme’nin, eşyaları kutularından çıkarmak ve birkaç dakika düşündükten sonra tekrar yerine koymak anlamına geldiğinden emin olmuştu. Şimdiye kadar Vivian ile boşalttıkları iki düzine kutudan, sadece birkaç küflü kitap ile birkaç sararmış çarşafı atılacaklar kısmına ayırmışlardı.</p>

  <p class="block_9">“Sana pek bir yardımım dokunduğunu sanmıyorum,” dedi Molly.</p>

  <p class="block_9">“Pekâlâ, bu doğru,” dedi Vivian. “Ama benim sana yardımım dokunuyor, öyle değil mi?”</p>

  <p class="block_9">“Yani bu işi bana iyilik olsun diye mi uydurdun? Ya da Terry’ye sanırım?” diyerek ona takıldı Molly.</p>

  <p class="block_9">“Ben vatandaşlık görevimi yapıyorum.”</p>

  <p class="block_9">“Gerçekten çok asilsin.”</p>

  <p class="block_9">Molly yere oturup sedir sandığın içindekileri tek tek çıkarmaya başlarken, Vivian yanındaki ahşap sandalyeye ilişti.</p>

  <p class="block_9">Kahverengi yün eldivenler… Kurdeleli bir kuşağı olan yeşil, kadife bir elbise… Grimsi beyaz bir hırka… <i class="calibre1">Yeşilin Kızı Anne…</i></p>

  <p class="block_9">“Şu kitabı bana uzatsana,” dedi Vivian. Sert ciltli, yeşil kitabın adı altın rengi harflerle yazılmıştı ve üzerinde kızıl, gür saçlarını topuz yapmış bir kız resmi vardı. Vivian kitabın kapağını açtı. “Ah, evet, hatırlıyorum,” dedi. “Bu kitabı ilk okuduğumda kahramanıyla aynı yaştaydım. Bunu bana bir öğretmenim vermişti, en sevdiğim öğretmenimdi. Biliyorsun, Bayan Larson.” Vivian bazı sayfalarında duraklayarak kitaba göz gezdirmeye başladı. “Anne fazla konuşuyordu, değil mi? Ben ondan çok daha çekingendim,” diyerek bana baktı. “Ya sen?”</p>

  <p class="block_9">“Üzgünüm, ben o kitabı okumadım,” diye yanıt verdi Molly.</p>

  <p class="block_9">“Hayır, hayır. Demek istediğim, çocukken utangaç mıydın? Yani, hâlâ çocuksun, ama küçüklüğünü kastediyorum.”</p>

  <p class="block_9">“Tam olarak utangaç denemez. Ben… sessizdim.”</p>

  <p class="block_9">“Tedbirli,” dedi Vivian. “Dikkatli.”</p>

  <p class="block_9">Molly kelimeleri zihninde tekrarladı. Tedbirli? Dikkatli? Öyle miydi? Babası öldükten ve Molly ile annesi evden alındıktan sonra -hangisinin önce olduğunu bilmek zordu, belki ikisi de aynı anda olmuştu- Molly konuşmayı tamamen bırakmıştı.</p>

  <p class="block_9">Herkes onunla ve onun hakkında konuşuyor, ama kimse onun ne düşündüğünü sormuyor, fikrini söylediğinde ise onu dinlemiyordu. Bu yüzden Molly konuşmaya çalışmaktan vazgeçmişti.</p>

  <p class="block_9">Geceleri uyanıp yatağından çıkarak anne babasının odasına gittiği ve koridorda öylece durup, artık bir anne babasının olmadığını fark ettiği zamanlar da o döneme rastlıyordu.</p>

  <p class="block_9">“Pekâlâ, şu an hiç de coşkulu değilsin, değil mi?” dedi Vivian.</p>

  <p class="block_9">“Ama bu sabah Jack seni bırakırken, seni dışarıda gördüm.</p>

  <p class="block_9">O zaman yüzün,” diyerek parmaklarını açtı, “ışıl ışıldı.</p>

  <p class="block_9">Buraya şevkle geliyordun.”</p>

  <p class="block_9">“Beni mi gözetliyordun?”</p>

  <p class="block_9">“Tabii! Başka nasıl senin hakkında bir şeyler öğreneceğim ki?”</p>

  <p class="block_9">Molly bir süredir sandıktan çıkardıklarını bir kenara yığıyordu.</p>

  <p class="block_9">Giysiler, kitaplar, eski gazete kâğıtlarına sarılmış biblolar…</p>

  <p class="block_9">Dizlerinin üzerine oturarak Vivian’e baktı. “Komik birisin.”</p>

  <p class="block_9">“Hayatım boyunca bana bir sürü şey dediler, tatlım, ama birilerinin bana komik dediğini hatırlamıyorum.”</p>

  <p class="block_9">“Bahse varım demişlerdir.”</p>

  <p class="block_9">“Belki arkamdan demişlerdir,” dedi Vivian kitabı kapatarak.</p>

  <p class="block_9">“Bende kitap okuyan biri izlenimi bıraktın. Yanılıyor muyum?”</p>

  <p class="block_9">Molly omzunu silkti. Kitap okumak onun özeliymiş gibi hissediyordu. Bu yalnızca kendisi ve kitabın karakterleri arasındaydı.</p>

  <p class="block_9">“Peki, en sevdiğin roman hangisi?”</p>

  <p class="block_9">“Bilmiyorum. Favori bir kitabım yok.”</p>

  <p class="block_9">“Ah, muhtemelen vardır. Sen o tip birisin.”</p>

  <p class="block_9">“Bu ne demek oluyor?”</p>

  <p class="block_9">Vivian elini göğsünün üzerine koydu, pembe tırnakları bir bebeğinkiler kadar narin görünüyordu. “Hisli biri olduğunu söyleyebilirim. Derinden hissediyorsun.”</p>

  <p class="block_9">Molly yüzünü buruşturdu.</p>

  <p class="block_9">Vivian kitabı Molly’nin eline tutuşturdu. “Bu kitabı demode ve duygusal bulacağına şüphe yok, ama senin olmasını istiyorum.”</p>

  <p class="block_9">“Onu bana mı veriyorsun?” .</p>

  <p class="block_9">“Neden vermeyeyim?”</p>

  <p class="block_9">Molly boğazının düğümlendiğini hissederek şaşırdı. Boğazındaki yumruyu bastırmak için yutkundu. Ne tuhaftı. Yaşlı bir kadın ona küflenmiş bir kitap veriyor, Molly’nin ise nutku tutuluyordu. Herhalde regl dönemi yaklaşıyor olmalıydı.</p>

  <p class="block_9">Molly ifadesiz bir yüz ifadesi takınmak için elinden geleni yaptı. “Pekâlâ, teşekkürler,” dedi. “Peki, bu onu okumak zorunda olduğum anlamına mı geliyor?”</p>

  <p class="block_9">“Kesinlikle. Sonunda küçük bir sınav yapacağım.”</p>

  <p class="block_9">Bir süre sessizce çalışmaya devam etiler. Molly sandıktan çıkardığı eşyaları Vivian’e gösteriyor, -lekeli ve sararmış çiçekleri olan gök mavisi bir hırka, düğmelerinin çoğu kopmuş, kahverengi bir elbise, menekşe rengi bir atkı ve aynı renkte, tek bir eldiven- Vivian ise bir iç çekerek, “Sanırım bunu saklamanın bir anlamı yok,” diyordu. Ardından mutlaka ekliyordu, “Onu da ‘belki saklanabilir’lerin arasına koyalım.” Bir süre daha geçtikten sonra, Vivian durup dururken, “Peki, annen şimdi nerede?” diye sordu.</p>

  <p class="block_9">Molly bu tarz yersiz konuşmalara alışmıştı. Vivian sanki son derece normal bir şeymiş gibi, birkaç gün önce başladıkları sohbetlere kaldıkları yerden devam edebiliyordu.</p>

  <p class="block_9">“Kim bilir,” diye yanıtladı Molly bir diğer kutuyu açarken.</p>

  <p class="block_9">Kutunun içinde kolayca atılabilecek şeyler olduğunu görünce sevinmişti. Bunlar, 1940 ve 50’li yıllardan kalma, düzinelerce tozlu, mağaza hesap defteriydi. Şüphesiz ki Vivian’in onları saklamak için bir nedeni yoktu. “Bunları atabiliriz, değil mi?” diye sordu Molly, kara kaplı, ince bir defteri göstererek.</p>

  <p class="block_9">Vivian defteri alıp sayfalarını karıştırmaya başladı.</p>

  <p class="block_9">“Pekâlâ…” dedi bir süre defteri inceleyerek. Sonra tekrar başını kaldırarak Molly’ye baktı. “Onu hiç aradın mı?”</p>

  <p class="block_9">“Hayır.”</p>

  <p class="block_9">“Neden aramadın?”</p>

  <p class="block_9">Molly, Vivian’e sert bir bakış attı. İnsanların ona bu kadar patavatsız sorular sormasına alışkın değildi. Aslında insanların ona herhangi bir soru sormasına alışkın değildi. Onunla böylesine açık bir şekilde konuşan tek kişi, sosyal hizmetler çalışanı Lori’ydi. O da Molly’nin hikâyesinin tüm detaylarını zaten biliyordu. Ayrıca Lori hiçbir zaman ‘neden’ diye sormazdı.</p>

  <p class="block_9">O yalnızca sorunlarla ve yarattıkları etkilerle ilgilenir, öğüt verirdi. Fakat Molly ona ıslahevinden kurtulmanın yolunu açan Vivian’i tersleyemezdi. Tabii ‘Kurtulmak,’ patavatsız sorularla geçen elli saat anlamına geliyorsa… Gözlerinin üzerine düşen saçlarını kenara itti. “Onu hiç aramadım, çünkü umurumda değil.”</p>

  <p class="block_9">“Gerçekten mi?”</p>

  <p class="block_9">“Gerçekten.”</p>

  <p class="block_9">“Yani hiç merak etmedin.”</p>

  <p class="block_9">“Buna inanacağımı sanmıyorum.”</p>

  <p class="block_9">Molly omzunu silkti.</p>

  <p class="block_9">“Hımm. Çünkü aslında biraz… dargın görünüyorsun.”</p>

  <p class="block_9">“Dargın falan değilim. Sadece umursamıyorum.” Molly kutudan bir yığın defter çıkararak hızla yere bıraktı. “Bunları atabilir miyiz?”</p>

  <p class="block_9">Vivian hafifçe Molly’nin eline vurdu. “Sanırım bu kutuyu saklayabilirim,” dedi, sanki şimdiye dek baktıkları her eşya için aynı şeyi söylememiş gibi.</p>

  <p class="block_"> </p>

  <p class="block_9">***</p>

  <p class="block_"> </p>

  <p class="block_9">“Her şeyime burnunu sokup duruyor!” dedi Molly, yüzünü Jack’in boynuna gömerek. Jack’in arabasındaydılar. Molly, “Evet; geriye doğru yatırdıkları ön koltukta, ata biner gibi Jack’in üzerine oturmuştu.</p>

  <p class="block_9">Jack güldü, kirli sakalı Molly’nin yanağına batıyordu. “Ne demek istiyorsun?” Ellerini Molly’nin tişörtünün içine sokup, parmaklarını kaburgalarının üzerinde gezdirmeye başladı.</p>

  <p class="block_9">“Gıdıklanıyorum,” dedi Molly eğilip bükülerek.</p>

  <p class="block_9">“Böyle kımıldaman hoşuma gidiyor.”</p>

  <p class="block_9">Molly, Jack’in boynuna bir öpücük kondurdu. Ardından çenesini, dudağının kenarını ve kaşının üzerini öptü. Jack onu kendine doğru çekti ve ellerini Molly’nin iki yanından yukarı kaydırarak küçük göğüslerini kavradı.</p>

  <p class="block_9">“Ben onun hayatı hakkında tek bir şey bile bilmiyorum.</p>

  <p class="block_9">Umurumda da değil! Ama o, benimki hakkında her şeyi anlatmamı bekliyor.”</p>

  <p class="block_9">“Ah, haydi, bunun ne zararı olabilir ki? Seni biraz daha fazla tanırsa, belki de sana daha yakın davranır. O zaman saatler belki biraz daha hızlı geçer. Muhtemelen kendini yalnız hissediyor. Sadece konuşacak birini istiyor.”</p>

  <p class="block_9">Molly yüzünü buruşturdu.</p>

  <p class="block_9">“Biraz duyarlı olmaya çalış,” diyerek ona takıldı Jack.</p>

  <p class="block_9">Molly bir iç çekti. “Onu boktan hayatım hakkında hikâyeler anlatıp eğlendirmek zorunda değilim. Hepimiz bu kadar zengin olup köşklerde yaşayamıyoruz.”</p>

  <p class="block_9">Jack, Molly’nin omzuna bir öpücük kondurdu. “Öyleyse sen de aynısını yap. Ona sorular sor.”</p>

  <p class="block_9">“Umurumda mı sanki?” Molly bir iç çekerek parmağını Jack’in kulağına doğru gezdirdi. Jack, başını çevirerek Molly’nin parmağını ısırdı.</p>

  <p class="block_9">Jack koltuğun altındaki kolu çekince, koltuk tamamen geriye düşerek sarsıldı. Molly bir anda Jack’in üzerine yığılıverdi. İkisi de gülmeye başladı. Jack, ona yer açmak için kenara kaydı. “Sırf şu saatleri atlatmak için ne gerekiyorsa yap,” dedi. Molly’ye doğru dönerek, parmaklarını Molly’nin siyah taytının belinde gezdirdi. “Eğer yapamazsan, ıslahevinde seninle birlikte yatmanın bir yolunu bulmak zorunda kalacağım. Ve bu ikimiz için de berbat olacak.”</p>

  <p class="block_9">“Benim kulağıma o kadar da kötü gelmiyor.”</p>

  <p class="block_9">Jack, Molly’nin taytını hafifçe sıyırdı. “İşte ben de bunu arıyordum,” dedi, parmağıyla siyah kaplumbağa dövmesinin çizgileri üzerinden geçerek. Kaplumbağanın sivrimsi, oval kabuğu iki kısma ayrılıyordu. Bir tarafında papatya, diğer tarafında ise bir kabile süsü bulunan bir kalkanı andırıyordu.</p>

  <p class="block_9">Kavisli yüzgeçleri, birer yay gibi iki yana uzanıyordu. “Bu küçük adamın adı neydi?”</p>

  <p class="block_9">“Onun bir adı yok.”</p>

  <p class="block_9">Jack eğilerek Molly’nin kalçasına bir öpücük kondurdu.</p>

  <p class="block_9">“Ben ona Carlos diyeceğim.”</p>

  <p class="block_9">“Neden?”</p>

  <p class="block_9">“Bir Carlos gibi duruyor. Öyle değil mi? Şu küçük kafasına bir bak. Sanki kafasını, ‘Ne haber?’ diyormuş gibi sallıyor.</p>

  <p class="block_9">Hey, Carlos,” dedi tiz bir Dominikli aksam çıkararak.</p>

  <p class="block_9">Bir yandan da parmağıyla kaplumbağanın üzerine vuruyordu.</p>

  <p class="block_9">“Ne var ne yok, dostum?”</p>

  <p class="block_9">“O Carlos falan değil. O bir Kızılderili sembolü,” dedi Molly, biraz rahatsız olmuş şekilde Jack’in elini iterek.</p>

  <p class="block_9">“Ah, haydi, itiraf et. Sarhoştun ve kıçına rasgele bir kaplumbağa dövmesi yaptırdın. Onun yerine kan damlatan bir kalp ya da uyduruk, Çince bir kelime de olabilirdi.”</p>

  <p class="block_9">“Bu doğru değil! Kaplumbağanın benim kültürümde çok özel bir anlamı var.”</p>

  <p class="block_9">“Ah, öyle mi? Savaşçı prenses falan mı?” dedi Jack. “Ne gibi bir anlamı varmış?”</p>

  <p class="block_9">“Kaplumbağalar evlerini sırtlarında taşır.” Molly, elini dövmesinin üzerinde gezdirerek babasının ona söylediklerini anlatmaya başladı: “Aynı anda hem korunmasız hem de gizli saklıdırlar. Onlar gücün ve azmin bir sembolüdür.”</p>

  <p class="block_9">“Çok derin bir anlamı varmış.”</p>

  <p class="block_9">“Neden biliyor musun? Çünkü ben çok derin biriyim.”</p>

  <p class="block_9">“Öyle mi?”</p>

  <p class="block_9">“Öyle,” dedi Molly, Jack’in dudaklarına bir öpücük kondurarak.</p>

  <p class="block_9">“Aslında bu dövmeyi, Indian Island’dayken Kabuklu adında bir kaplumbağamız olduğu için yaptırmıştım.”</p>

  <p class="block_9">“Aha, Kabuklu. Anladım.”</p>

  <p class="block_9">“Evet. Her neyse, daha sonra ona ne oldu bilmiyorum.”</p>

  <p class="block_9">Jack, Molly’nin kalça kemiğinin üzerinde parmağıyla daireler çizdi. “Eminim iyidir,” dedi. “Kaplumbağalar yüz yıl kadar yaşamıyorlar mı?”</p>

  <p class="block_9">“Bir akvaryumdayken ve onları besleyecek kimseleri yokken, yaşamazlar.”</p>

  <p class="block_9">Jack hiçbir şey söylemedi. Sadece kolunu Molly’nin omzuna atarak saçını öptü.</p>

  <p class="block_9">Molly, Jack’in yanına sokuldu. Arabanın ön camı buğulanmış, etrafa gecenin karanlığı çökmüştü. Jack’in küçük arabasının içinde, kendini adeta bir kozayla sarılmış, korunmuş hissediyordu. Tıpkı kabuğuna çekilmiş bir kaplumbağa gibi.</p>

  <p class="block_8" id="calibre_pb_17"> </p>
</body>
</html>
