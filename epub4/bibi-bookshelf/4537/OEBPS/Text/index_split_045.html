<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_"> </p>

  <p class="block_"> </p>

  <p class="block_"> </p>

  <h1 class="block_11">ROXANA ROBINSON’DAN CHRISTINA BAKER KLINE İLE BİR SÖYLEŞİ</h1>

  <p class="block_"> </p>

  <p class="block_"> </p>

  <p class="block_"> </p>

  <p class="block_9">ROXANA ROBINSON, <i class="calibre1">Washington Post</i> tarafından 2008’in en iyi beş romanından biri olarak adlandırılan <i class="calibre1">Cost’un</i> yazarıdır.</p>

  <p class="block_9">Öncesinde yazdığı üç romanı, üç öyküsü ve <i class="calibre1">Georgia O’Keefee: A Life</i> adında bir de biyografisi bulunmaktadır. Bu yayınlardan dördü <i class="calibre1">New York Times</i> tarafından en iyi kitaplar arasında gösterilmiştir. Robinson’un eserleri <i class="calibre1">The New Yorker, The Atlantic, Harper’s Best American Short Stories, The New York Times</i> ve daha pek çok yerde yer almıştır. New York Halk Kütüphanesi tarafından Literary Lion olarak adlandırılmış ve Ulusal Sanat Vakfı, MacDowell Topluluğu ve John Simon Guggenheim Vakfı üyesi olmuştur. Pek yakında <i class="calibre1">Sparta</i> adlı bir romanı daha yayımlanacaktır.</p>

  <p class="block_4">RR: Bu kitaba nasıl başladığınızdan bahsedebilir misiniz?</p>

  <p class="block_4">Size bu fikri ne verdi?</p>

  <p class="block_9">CBK: Yaklaşık on yıl önce eşimin Kuzey Dakota’daki anne ve babasını ziyaret ederken Fort Seward Tarih Kurumu tarafından basılmış, <i class="calibre1">Century o f Stories: Jamestown and Stutsman County, 1883–1983</i> adında bir kitaba rastladım. Kitapta “Ona ‘Öksüzler Treni’ diyorlar - ve pek çok çocuğun bir evi olmasını sağladı,” başlıklı bir makale vardı. Hikâyede eşimin büyükbabası Frank Robertson’a ve onun kardeşlerine oldukça yer verilmişti. Bundan haberim yoktu, daha önce öksüzler trenini hiç duymamıştım. Araştırmalarım sırasında öksüzler treninin Jamestown, Kuzey Dakota’da durmuş ve o trendeki çocukların burada evlat edinilmiş olmasına rağmen, Robertson Ailesi’nin Missouri’den geldiğini öğrendim. Bu konu merakımı uyandırdı ve Amerikan tarihinin pek bilinmeyen bu dönemi hakkında daha fazlasını öğrenmek istedim.</p>

  <p class="block_4">RR: Öksüzler treninin sizin için en ilgi çekici tarafı neydi?</p>

  <p class="block_9">CBK: Sanırım beni öksüzler treninin hikâyesine çeken şey, gençlik yıllarına dair çok az şey anlatan büyükanne ve büyükbabamın da birer öksüz olmasıydı. Bir yazar olarak insanların hayat hikâyelerini anlatışı ve bu hikâyelerin -isteyerek ya da değil- onların kim olduğunu ortaya çıkarışı daima ilgimi çekmiştir. Kelimelerin arasındaki boşluklara, uzun zamandır saklanan sırları örtbas eden suskunluklara ve dış görünüşü maskeleyen hikâyelere hep ilgi duymuşumdur.</p>

  <p class="block_9">Kendi kökenim de kısmen İrlandalı olduğundan, onu öksüzler trenine götüren koşullar hakkında sessiz kalan İrlandalı bir kız hakkında yazmak istediğime karar verdim. Kontrolümüz dışında gerçekleşen travmatik olayların hayatımızı nasıl şekillendirdiği hakkında yazmak istedim. “Bilinen dünya ile imkânsızlıklar dünyası arasındaki eşikten geçen insanlar, yaşadıklarını aktarmanın ne kadar güç olduğunu keşfederler,” diye yazar Kathryn Harrison. Roman boyunca ana karakterim olan Vivian, geçmişinden duyduğu utançtan uzaklaşıp, nihayet onu kabullenme yoluna gidiyor. Ve bu süreçte kendi hayat hikâyesini hatırlayıp anlatmanın yenileyici gücünü öğreniyor.</p>

  <p class="block_9">Önceki dört romanım gibi <i class="calibre1">Öksüzler Treni</i> de kültürel kimlik ve aile geçmişi gibi sorularla boğuşuyor. Fakat bunun çok daha büyük bir hikâye olduğunu ve geniş çaplı bir araştırma gerektireceğim en başından beri biliyor ve araştırmalarımı genişletmek için büyük bir istek duyuyordum.</p>

  <p class="block_4">RR: Romanınızda tarif ettiğiniz yerleri görmek için Orta Batı ’ya gittiniz mi?</p>

  <p class="block_9">CBK: Uzun zamandır Minnesota ve Kuzey Dakota’ya gidip geliyordum. Minneapolis’i oldukça iyi biliyorum ve o bölgeye büyük bir yakınlık duyuyorum. Eşimin ailesinin Minnesota, Park Rapids yakınlarında bir göl evi var ve orada oldukça vakit geçiriyorum. Romanda adı geçen ve günümüzdeki hikâyenin geçtiği yer olarak görülen Maine, Spruce Harbor gibi pek çok küçük kasaba ise benim hayal ürünüm. (Spruce Harbor, <i class="calibre1">The Way Life Should Be</i> adlı bir diğer romanımda da geçen bir yer.) Gerçek bir bölgeye hayali bir kasaba yerleştirmek, bana bir yazar olarak hayal gücümü dilediğimce kullanma özgürlüğü veriyor.</p>

  <p class="block_4">RR: Kitabınız için ne tür araştırmalar yaptınız? Trenle bir bağlantısı olan insanlarla görüştünüz mü? Bu nasıl bir histi?</p>

  <p class="block_9">CBK: İnternette <i class="calibre1">New York Times</i> ve diğer gazetelere ait makaleler bulduktan sonra öksüzler treni yolcuları tarafından anlatılan ve tarihi arşivlerde yer alan yüzlerce hikâye okudum.</p>

  <p class="block_9">Bu araştırmalar doğrultusunda gittiğim New York Halk Kütüphanesi’nde ise adeta çağdaş bir materyal hazinesi buldum.</p>

  <p class="block_9">Konuyla ilgili öyküler, çocuk romanları, resimli kitaplar okudum. New York Tenement Müzesi’nde ve Ellis Adası’nda araştırmalar yaptım. Aynı zamanda roman karakterimin İrlandalı kökeni hakkında araştırma yapmak için İrlanda’daki Galway şehrine gittim.</p>

  <p class="block_9">Romanı yazdığım süre boyunca New York ve Minnesota’daki tren yolcularının toplantılarına katıldım. Onlarla ve onların çocuklarıyla, torunlarıyla görüştüm. Hâlâ hayatta olan az sayıda tren yolcusu vardı, onlar da doksan yaşının üzerindeydi.</p>

  <p class="block_9">Her birinin bana ve diğerlerine hikâyelerini anlatmaya ne kadar hevesli olduğunu görmek beni şaşırtmıştı. Onlarla konuşup hikâyelerini dinlerken yaşadıkları zorlukların üzerinde durmadıklarını, onun yerine çocukları ve torunlarıyla birlikte oldukları için - o trenlere binmemiş olsalardı asla sahip olamayacakları hayatları için şükrettiklerini gördüm. Ve romanımda gerçek hayatta yapması zor olan bir şeyi yapabileceğimi fark ettim: Bir kurtuluş hikâyesi yaratma gereği duymaksızın, bu deneyimlerin sert detayları üzerinde durabilirdim.</p>

  <p class="block_4">RR: Araştırmalarınız esnasında sizi en çok şaşırtan, hiç ummadığınız şey neydi?</p>

  <p class="block_9">CBK: On yıllar boyunca insanlar bindikleri trenden başka bir tren olmadığına inanmışlar. Yetmiş beş yıllık büyük bir sosyal deneyin parçası olduklarından haberleri yokmuş.</p>

  <p class="block_9">Çocukları ve torunları (ki bazı tahminlere göre iki milyondan fazla kişiler) bu konuyla ilgilenip sorular sormaya başlayana ve diğer tren yolcularıyla tanışıp hikâyelerini paylaşana dek gerçeği bilmiyorlarmış.</p>

  <p class="block_4">RR: Ana karakterleriniz olan iki genç kız, zaman ve koşullar bakımından birbirinden oldukça ayrı olsalar da bazı ortak noktaları var. Biraz bundan bahseder misiniz?</p>

  <p class="block_9">CBK: Roman yazarken çoğu zaman içgüdülerinizle hareket edersiniz. On yedi yaşında bir Penobscot Kızılderilisi olan Molly hakkında yazmaya başladığımda, ister inanın ister inanmayın, doksan bir yaşındaki varlıklı, dul bir kadın olan Vivian ile aralarında benzerlikler olduğunu hemen fark edememiştim.</p>

  <p class="block_9">Fakat yazmaya devam ettikçe, bazı biyografik benzerliklere ek olarak psikolojik bakımdan da benzer olduklarını gördüm.</p>

  <p class="block_9">İki karakterin de babası ölmüş, anneleri hastaneye kaldırılmıştı.</p>

  <p class="block_9">İkisi de evden eve dolaşmış ve kültürel kalıpları dolayısıyla önyargıyla karşılaşmıştı. İkisinin de aile yadigârı birer tılsımlı eşyası vardı. İkisi için de değişim tanımlayıcı bir ilkeydi.</p>

  <p class="block_9">İkisi de genç yaştan itibaren uyum sağlamayı, yeni kimlikler edinmeyi öğrenmişti. Yaşamlarının çoğunu riski azaltarak, karışıklıklardan kaçınarak geçirmiş ve geçmişleri hakkında sessiz kalmışlardı. Vivian -Molly’nin sorularına cevaben- uzun zaman önce yaşadıklarıyla yüzleşmeye başlayana dek, ikisi de yaşamlarında değişiklik yapacak cesareti bulamamıştı.</p>

  <p class="block_4">RR: Eserinizde bol bol adı geçen Maine ile olan bağınızdan ve hislerinizden bahseder misiniz?</p>

  <p class="block_9">CBK: Annem ve babamın Güneyli olmalarına rağmen, ben altı yaşındayken Maine’ye taşındık ve bir daha arkamıza bakmadık.</p>

  <p class="block_9">Kendime bir Maine’li demesem de iki kız kardeşim orada doğdukları için öyle oldukları söylenebilir. Fakat gençlik yıllarımı Penobscot Nehri’nin yakınlarındaki otuz beş bin nüfuslu bir Maine kasabası olan Bangor’da geçirdim. Yaklaşık on yıl önce anne ve babam Mount Desert Adası’ndaki küçük bir kıyı köyü olan Bass Harbor’a taşındılar. Üç kız kardeşimin de anne ve babamın evine üç kilometre uzaklıkta evleri var ve biri, ailesiyle birlikte tüm yıl boyunca orada yaşıyor. Bense yazları ve diğer tatilleri adada geçirecek kadar şanslıyım.</p>

  <p class="block_9">Oğullarım orayı memleketi olarak görüyor. Benim içinse anlamı oldukça basit: Maine benim kişiliğimin bir parçası.</p>

  <p class="block_4">RR: Kitabınızda zamanı nasıl kullandığınızdan biraz bahseder misiniz?</p>

  <p class="block_9">CBK: <i class="calibre1">Öksüzler Treni’</i>nin günümüzü anlatan hikâyesi birkaç aylık, geçmişi anlatan bölümleriyse 1829 yılından 1943 yılına kadar yirmi üç yıllık bir süreyi kapsıyor. Bu iki bölümün birbirini tamamlaması için aralarında nasıl bir denge kuracağımı bulmak biraz zaman aldı.</p>

  <p class="block_9">Genellikle iki ayrı zamanda geçen hikâyeler okurken, bir zamanı diğerine tercih ettiğimi ve onun anlatıldığı bölüme gelmek için sabırsızlandığımı fark ederim. <i class="calibre1">Öksüzler Treni</i>‘nde bu durumdan kaçınmak için iki hikâyeyi birlikte örerek birbiriyle bağlantılar ve yansımalar taşımalarını sağlamaya çalıştım.</p>

  <p class="block_9">Örneğin bir bölümde Vivian’in büyükannesi ona bir kolye veriyor, sayfalar sonra Molly bu kolyeyle ilgili yorumda bulunuyordu. Ama bu referansların fazla yalın ve açık olmalarını değil, karmaşık olmalarını istedim. Ayrıca geçmişte geçen hikâyenin şaşırtıcı bir olayla aniden sona ermesini ve günümüzde geçen hikâyenin, onu kaldığı yerden devam ettirmesini istedim. Böylece hikâyenin anlatımı da ortaya çıkmış oluyordu: Vivian, Molly’ye hikâyesini günümüzde anlatıyordu.</p>

  <p class="block_9">Bazen bütün taşları nasıl yerlerine oturtacağımı düşünmekten başıma ağrılar girdi desem yeridir. Neyse ki editörüm pek çok kez çıkagelip beni bu durumdan kurtardı.</p>

  <p class="block_8" id="calibre_pb_45"> </p>
</body>
</html>
