<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_"> </p>

  <p class="block_"> </p>

  <p class="block_"> </p>

  <h1 class="block_11">Spruce Harbor, Maine, 2011</h1>

  <p class="block_"> </p>

  <p class="block_"> </p>

  <p class="block_"> </p>

  <p class="block_9"><i class="calibre1">M</i>olly bir kanonun içinde, akıntıya karşı güçlükle kürek çekiyordu. Kürekleri suya batırdıkça omuzları acıyordu.</p>

  <p class="block_9">Ayakları ıslanmıştı. Kano suyla doluyor, gittikçe batıyordu.</p>

  <p class="block_9">Aşağı baktığında cep telefonun mahvolduğunu, dizüstü bilgisayarını koyduğu sırt çantasının sırılsıklam olduğunu gördü. Kırmızı spor çantası suya düşmüştü. Molly bir süre dalgalarla birlikte batıp çıkan, sonra da yavaşça suya gömülen çantayı izledi. Kulaklarında uğuldayan suyun gürültüsü, sanki uzaktan gelen bir musluk sesi gibiydi. Ama neden bu kadar uzaktan geliyordu?</p>

  <p class="block_9">Molly gözlerini açarak kırpıştırdı. Etraf aydınlık… çok aydınlıktı. Suyun sesi… Başını sesin geldiği tarafa döndürdü.</p>

  <p class="block_9">Çift kanatlı pencerenin ardından körfez görünüyor, sular alçalıp yükseliyordu.</p>

  <p class="block_9">Ev son derece sessizdi. Vivian uyuyor olmalıydı.</p>

  <p class="block_9">Mutfaktaki saat sabahın sekizini gösteriyordu. Molly çay yapmak için doldurduğu demliği ocağa koydu. Ardından dolapları karıştırarak yulaf ezmesi, yabanmersini kurusu, ceviz ve bal buldu. Silindir kutunun üzerinde yazan tarife bakarak, yulafı kısık ateşte pişirmeye başladı. (Bunlar Dina’nın aldığı süslü paketlerin içindekinden çok farklıydı). Doğradığı yaban mersiniyle cevizleri de ona ekledikten sonra üzerlerine biraz bal gezdirdi. Sonra yulafın altını kapattı ve bir önceki gece kullandıkları demliği, çay fincanlarını ve tabaklarını yıkadı.</p>

  <p class="block_9">Ardından masanın yanındaki bir sallanan sandalyeye oturup Vivian’i beklemeye başladı.</p>

  <p class="block_9">Güzel bir Maine sabahıydı. Jack bu gibi günleri kartpostallara benzetirdi. Körfez güneşte bir alabalığın pulları gibi parlıyordu.</p>

  <p class="block_9">Molly uzakta, limanın yakınlarındaki bir grup küçük yelkenliyi görebiliyordu.</p>

  <p class="block_9">O sırada telefonu titredi. Jack’ten mesaj gelmişti. <i class="calibre1">Ne haber?</i></p>

  <p class="block_9">Aylardır ilk kez hafta sonu için bir plan yapmamışlardı.</p>

  <p class="block_9">Telefon tekrar titredi. <i class="calibre1">Bugün görüşebilir miyiz?</i></p>

  <p class="block_9"><i class="calibre1">Çok ödevim var</i>, diye cevap yazdı Molly.</p>

  <p class="block_4">Birlikte çalışalım mı?</p>

  <p class="block_4">Olabilir. Seni sonra ararım.</p>

  <p class="block_4">Ne zaman?</p>

  <p class="block_9">Molly konuyu değiştirdi:</p>

  <p class="block_9"><i class="calibre1">Kartpostal gibi bir gün. Haydi, Flying Dağı’na çıkalım. Boş ver ödevi.</i> Flying Dağı, Molly’nin en sevdiği yerlerden biriydi.</p>

  <p class="block_9">Çam ağaçlarıyla kaplı yüz elli metrelik dik bir yokuşun ardından Somes Boğazı’nın enfes manzarasının tadını çıkarabilirdiniz.</p>

  <p class="block_9">Dolambaçlı bir yoldan inilen Valley Koyu’nun çakıl taşlarıyla dolu sahilinde, büyük, düz kayaların üzerine oturup denizi seyredebilirdiniz. Sonra da çam iğneleriyle kaplı yolda yürüyerek arabanızın ya da bisikletinizin yanına dönerdiniz.</p>

  <p class="block_9"><i class="calibre1">Tamam</i>, yazdı Molly. Fakat mesajı gönderir göndermez pişman oldu. Kahretsin.</p>

  <p class="block_9">Birkaç saniye geçmişti ki telefonu çalmaya başladı, “Hola Chica” dedi Jack. “Seni kaçta almaya geleyim?”</p>

  <p class="block_9">“Şey, sana sonra dönsem olur mu?”</p>

  <p class="block_9">“Şimdi kararlaştıralım işte. Ralph ve Dina kiliseye gidecekler, değil mi? Seni özledim, bebeğim. Şu aptal tartışma…</p>

  <p class="block_9">Zaten konu neydi ki? Çoktan unuttum.”</p>

  <p class="block_9">Molly sandalyeden kalkarak yulaf ezmesini sebepsizce karıştırdı.</p>

  <p class="block_9">Ardından avcunun içiyle çaydanlığa dokundu. Henüz ılıktı. Herhangi bir ayak sesi var mı diye etrafa kulak kabarttı, ama ev gayet sessizdi. “Dinle,” dedi Jack’e, “sana nasıl söyleyeceğim, bilmiyorum.”</p>

  <p class="block_9">“Neyi?” diye sordu Jack. “Hey, dur biraz, benden ayrılıyor musun?”</p>

  <p class="block_9">“Ne? Hayır. Öyle bir şey yok. Dina beni evden kovdu.”</p>

  <p class="block_9">“Şaka yapıyorsun.”</p>

  <p class="block_9">“Hayır.”</p>

  <p class="block_9">“Demek seni kovdu… Ne zaman?”</p>

  <p class="block_9">“Dün gece.”</p>

  <p class="block_9">“Dün gece mi? Yani…” Molly, Jack’in kafasından geçen düşünceleri adeta duyabiliyordu. “Şu an neredesin?”</p>

  <p class="block_9">Molly derin bir nefes aldı. “Vivian’in evinde.”</p>

  <p class="block_9">Bir sessizlik oldu. Jack telefonu kapatmış mıydı?</p>

  <p class="block_9">Molly dudağını ısırdı. “Jack?”</p>

  <p class="block_9">“Dün gece Vivian’e mi gittin? Geceyi Vivian’in evinde mi geçirdin?”</p>

  <p class="block_9">“Evet, ben…”</p>

  <p class="block_9">“Neden beni aramadın?” diye sordu Jack sert ve suçlayan bir ses tonuyla.</p>

  <p class="block_9">“Sana yük olmak istemedim.”</p>

  <p class="block_9">“Bana <i class="calibre1">yük</i> olmak istemedin, öyle mi?”</p>

  <p class="block_9">“Demek istediğim, zaten sırtımı sana fazla yaslıyordum. Bir de o kavgadan sonra…”</p>

  <p class="block_9">“Sen de ‘Gidip şu doksan yaşındaki kadına yük olayım. Erkek arkadaşıma yük olmaktan çok daha iyidir,’ diye düşündün demek.”</p>

  <p class="block_9">“Doğrusu aklım başımda değildi,” dedi Molly. “Ne yaptığımın farkında bile değildim.”</p>

  <p class="block_9">“Yani oraya kadar yürüdün, öyle mi? Yoksa seni biri mi bıraktı?”</p>

  <p class="block_9">“Otobüse bindim.”</p>

  <p class="block_9">“Saat kaçtı?”</p>

  <p class="block_9">“Yedi civan,” diye uydurdu Molly.</p>

  <p class="block_9">“Yedi civan. Peki, doğruca ön kapıya gidip zile mi bastın? Yoksa önce aradın mı?”</p>

  <p class="block_9">Pekâlâ, bu kadarı yeterdi. “Ses tonun hoşuma gitmiyor,” dedi Molly.</p>

  <p class="block_9">Jack bir iç çekti.</p>

  <p class="block_9">“Bak,” diye devam etti Molly. “Senin için inanmasının zor olduğunu biliyorum, ama Vivian ve ben arkadaşız.”</p>

  <p class="block_9">Kısa bir sessizliğin ardından, “Hı-hı,” dedi Jack.</p>

  <p class="block_9">“Aslında, onunla pek çok ortak yanımız var.”</p>

  <p class="block_9">Jack küçük bir kahkaha attı. “Yapma, Moll.”</p>

  <p class="block_9">“Ona sorabilirsin.”</p>

  <p class="block_9">“Dinle. Sana ne kadar değer verdiğimi biliyorsun. Ama gerçekçi olalım. On yedi yaşında ve göz hapsinde olan bir evlatlıksın. En son evinden daha yeni kapı dışarı edildin. Ve şimdi de bir köşkte yaşayan zengin, yaşlı bayanın yanına taşındın. Ortak pek çok nokta mı? Ayrıca annem…”</p>

  <p class="block_9">“Biliyorum. Annen,” diyerek derin bir iç çekti Molly. Tanrı aşkına, Terry’ye ne zamana kadar borçlu olacaktı?</p>

  <p class="block_9">“Bana biraz karmaşık görünüyor,” dedi Jack.</p>

  <p class="block_9">“Pekâlâ…” dedi Molly. “Artık o kadar karmaşık olduğunu sanmıyorum. Vivian’e o kitabı çaldığımı anlattım.”</p>

  <p class="block_9">Telefonun diğer ucunda kısa bir sessizlik oldu. “Annemin bildiğini söyledin mi?”</p>

  <p class="block_9">“Evet. Senin bana kefil olduğunu, annenin de sana güvendiğini söyledim.”</p>

  <p class="block_9">“Ne dedi?”</p>

  <p class="block_9">“Tamamen anlayışla karşıladı.”</p>

  <p class="block_9">Jack hiçbir şey söylemedi. Fakat Molly onun yumuşadığını hissedebiliyordu.</p>

  <p class="block_9">“Bak, Jack… üzgünüm. Seni daha en başında bu duruma karıştırdığım için üzgünüm. Dün gece seni aramamamın sebebi de buydu. Bir kez daha kıçımı kurtarmak zorundaymışsın gibi hissetmeni istemedim. Sürekli bana iyilik yapmak senin için, sürekli minnet duymak zorunda hissetmek de benim için bir eziyet. Seninle bu tür bir ilişkimiz olsun istemiyorum.</p>

  <p class="block_9">Senden benimle ilgilenmeni beklemem adil olmaz. Ayrıca her yolu denemeye kalkıştığımı düşünmediği sürece annenle daha iyi anlaşacağımızı sanıyorum.”</p>

  <p class="block_9">“Annem öyle bir şey düşünmüyor.”</p>

  <p class="block_9">“Düşünüyor, Jack. Ve onu suçlamıyorum.” Molly bulaşıklıkta kuruyan çay takımına baktı. “Ayrıca bir şey daha söylemeliyim.</p>

  <p class="block_9">Vivian tavan arasını boşaltmak istediğini söylemişti. Ama bence asıl istediği o kutuların içindekileri son bir kez görmek ve onlara ait anıları hatırlamaktı. Bu yüzden o eşyaları bulmasına yardım ettiğim için mutluyum. Önemli bir şey yapmışım gibi hissediyorum.”</p>

  <p class="block_9">Molly üst katın koridorundan gelen ayak seslerini duyunca Vivian’in alt kata inmek üzere olduğunu anladı. “Hey, şimdi kapatmam gerek, kahvaltı hazırlıyorum.” Yulaf ezmesini ısıtmak için ocağı yaktı ve üzerine biraz yağsız süt dökerek karıştırdı.</p>

  <p class="block_9">Jack bir iç çekti. “Sen tam bir baş belasısın, biliyor musun?”</p>

  <p class="block_9">“Sana söyleyip duruyordum, ama bana inanmak istemedin.”</p>

  <p class="block_9">“Artık inanıyorum,” dedi Jack.</p>

  <p class="block_"> </p>

  <p class="block_9">***</p>

  <p class="block_"> </p>

  <p class="block_9">Molly, Vivian’e geldikten birkaç gün sonra, Ralph’e nerede olduğunu haber veren bir mesaj attı.</p>

  <p class="block_9"><i class="calibre1">Beni ara,</i> diye cevap yazdı Ralph.</p>

  <p class="block_9">Molly, Ralph’in dediğini yaptı. “Ne haber?”</p>

  <p class="block_9">“Bu meseleyi halledebilmemiz için eve dönmen gerek.”</p>

  <p class="block_9">“Hayır, böyle iyi.”</p>

  <p class="block_9">“Öylece kaçıp gidemezsin,” dedi Ralph. “Böyle yaparsan hepimizin başı fena halde derde girecek.”</p>

  <p class="block_9">“Ben hiçbir yere kaçmadım. Siz beni kovdunuz.”</p>

  <p class="block_9">“Hayır, kovmadık,” diyerek bir iç çekti Ralph. “Bu işin kendine göre kuralları var. Çocuk Esirgeme Kurumu ensende olacaktır. Bu durum duyulacak olursa, polis de öyle. Kuruma geri dönmelisin.”</p>

  <p class="block_9">“Bence artık kurumla işim bitti.”</p>

  <p class="block_9">“Daha on yedi yaşındasın. Kurumun seninle işi bitmeden, senin onlarla işin bitemez.”</p>

  <p class="block_9">“Öyleyse onlara bir şey söyleme.”</p>

  <p class="block_9">“Yani yalan mı söyleyeyim?”</p>

  <p class="block_9">“Hayır. Sadece… hiçbir şey söyleme.”</p>

  <p class="block_9">Ralph bir süre sessiz kaldı. “Sen iyi misin?”</p>

  <p class="block_9">“Evet.”</p>

  <p class="block_9">“O bayan orada kalmanı hoş karşılıyor mu?”</p>

  <p class="block_9">Hı-hı.”</p>

  <p class="block_9">Ralph homurdandı. “Kendisi yetkili bir dadı olmasa gerek.”</p>

  <p class="block_9">“Teknik olarak değil.”</p>

  <p class="block_9">‘Teknik olarak değil,” diye tekrarladı Ralph kuru bir kahkahayla.</p>

  <p class="block_9">“Kahretsin. Pekâlâ, belki de haklısın. Resmi herhangi bir şey yapmamıza gerek yok. Sen on sekizine ne zaman basacaktın?”</p>

  <p class="block_9">“Yakında.”</p>

  <p class="block_9">“O zaman, bizim için bir zararı olmayacaksa… Senin için de bir zararı olmayacaksa…”</p>

  <p class="block_9">“O para işinize yarıyor, ha?”</p>

  <p class="block_9">Ralph tekrar sessizleşti. Molly bir an için Ralph’in telefonu yüzüne kapatacağını sandı. Derken Ralph konuşmaya devam etti. “Zengin, yaşlı bir bayan. Büyük bir ev. Kendine oldukça iyi bir yer bulmuşsun. Herhalde senin için kayıp ihbarında bulunmamızı istemezsin.”</p>

  <p class="block_9">“Öyleyse… hâlâ sizinle yaşıyorum?”</p>

  <p class="block_9">“Teknik olarak,” dedi Ralph. “Sana uyar mı?”</p>

  <p class="block_9">“Bana uyar. Dina’ya benden çok selam söyle.”</p>

  <p class="block_9">“Mutlaka ileteceğim,” dedi Ralph.</p>

  <p class="block_"> </p>

  <p class="block_9">***</p>

  <p class="block_"> </p>

  <p class="block_9">Terry pazartesi sabahı Molly’yi evde bulduğuna çok sevinmemişti.</p>

  <p class="block_9">“Bu da neyin nesi?” diye sordu şaşkınlıkla. Jack annesine Molly’nin yeni yaşam düzeninden bahsetmemişti. Anlaşılan o ki, annesi olanları öğrenmeden önce sorunun sihirli bir şekilde, kendiliğinden çözüleceğini ummuştu.</p>

  <p class="block_9">“Molly’yi kalması için ben davet ettim,” dedi Vivian. “O da büyük bir incelikle kabul etti.”</p>

  <p class="block_9">“Yani o…” Terry bir Vivian’e, bir Molly’ye baktıktan sonra, “Neden Thibodeauslarda değilsin?” diye sordu Molly’ye, “Orası şu an biraz karışık,” dedi Molly.</p>

  <p class="block_9">“O ne demek?”</p>

  <p class="block_9">“Durumlar biraz… belirsiz,” diye araya girdi Vivian. “Ve onun şimdilik boş odalardan birinde kalmasından son derece mutluyum.”</p>

  <p class="block_9">“Peki, ya okulu?”</p>

  <p class="block_9">“Tabii ki okuluna gidecek. Neden gitmeyecekmiş ki?”</p>

  <p class="block_9">“Çok… cömertsin, Vivi, ama bence yetkililer…”</p>

  <p class="block_9">“Her şey ayarlandı. Molly benimle kalıyor,” dedi Vivian sertçe. “Bütün bu odalarla başka ne yapacağım? Pansiyon falan mı açacağım?”</p>

  <p class="block_9">Molly’nin ikinci kattaki odası okyanusa bakıyordu. Vivian’in odasının bulunduğu kısmın diğer tarafında, uzun bir koridorun sonundaydı. Yine okyanus tarafına bakan banyo penceresinin hafif perdesi, esen meltemle birlikte sürekli dans ediyor, lavaboya doğu tatlı tatlı dalgalanıyordu.</p>

  <p class="block_9">Molly, bu odada en son ne zaman birilerinin kaldığını merak etti. Yıllar, yıllar önce olmalıydı.</p>

  <p class="block_9">Molly’nin yanında getirdiği tüm eşyaları, dolaptaki üç küçük rafa sığınıştı. Vivian salondaki eski çalışma masasını, koridorun diğer tarafındaki yatak odasına taşımaları için ısrar etmişti.</p>

  <p class="block_9">Böylece Molly’nin orada finallerine çalışabileceğini, evde bunca seçenek varken tek bir odayla yetinmesinin bir manası olmadığını söylüyordu.</p>

  <p class="block_9"><i class="calibre1">Seçenek.</i> Artık kapısını kapatmadan uyuyabilir, etrafta özgürce dolanabilir, her hareketini izleyen bir göz olmaksızın gidip gelebilirdi. Molly yıllardır ima yoluyla ya da doğrudan yapılan yargı ve eleştirilerin ona ne kadar zarar verdiğini fark etmemişti. Sanki uzun zamandır dengesini korumaya çalışarak ip üzerinde yürüyor gibiydi. Şimdiyse ilk defa ayakları yere basmıştı.</p>

  <p class="block_8" id="calibre_pb_42"> </p>
</body>
</html>
