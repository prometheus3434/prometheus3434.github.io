<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_"> </p>

  <p class="block_"> </p>

  <p class="block_"> </p>

  <h1 class="block_11">Spruce Harbor, Maine, 2011</h1>

  <p class="block_"> </p>

  <p class="block_"> </p>

  <p class="block_"> </p>

  <p class="block_9"><i class="calibre1">M</i>olly otobüs durağından Vivian’in evine doğru ağır ağır yürümeye başladı. Dizüstü bilgisayarı sırt çantasındaydı.</p>

  <p class="block_9">Kırmızı, Braden yazılı çantayı bir omzuna, Hawaii çiçekli olanını diğer omzuna atmıştı. Çantalar bir bardaki kavgacı müşteriler gibi birbirine çarpıyor, Molly ise ikisinin arasında kalıyordu. Bu şekilde oldukça yavaş yürüyebiliyordu.</p>

  <p class="block_9">Dina’yla kavga etmeden önce, Molly ertesi gün Vivian’e gitmeyi ve ona kütüphanede bulduğu şeyi anlatmayı planlamıştı. Ama şimdi planlar değişmişti.</p>

  <p class="block_9">Evden ayrılışı da sinir bozucu olmuştu. Dina yatak odasının kapısını kapatıp televizyonun sesini sonuna kadar açmıştı.</p>

  <p class="block_9">Ralph ise yarım ağızla Molly’nin çantalarını taşımasına yardım etmeyi, ona yirmi dolar vermeyi ve gideceği yere bırakmayı teklif etmişti. Molly gönülsüzce teşekkür etmiş, Ralph’e zar zor sarılmış, ama en sonunda, “Hayır, ben iyiyim, görüşürüz,” diyerek bağırmıştı. Ardından yola düşüp düşünmeye başladı: Bu mevzu çoktan bitti, ben çoktan gittim…</p>

  <p class="block_9">Ara sıra yanından bir araba geçiyordu. Ölü sezon olduğundan yoldan geçen arabaların çoğu ya bir Subaru, ya on tonluk bir kamyon ya da bir külüstürdü. Mayıs ayında olmalarına rağmen Molly’nin üzerinde ağır, kışlık montu vardı. Ne de olsa burası Maine idi. (Hem kim bilir, belki de bu montun içinde uyumak zorunda kalacaktı). Bir yığın eşyasını gerekeni yapmaları için Ralph ve Dina’ya bırakmıştı. Onlara Dina’nın Noel’de önüne attığı birkaç iğrenç, sentetik yünlü kazak da dâhildi. Neyse ki onlardan kurtulmuştu.</p>

  <p class="block_9">Molly adımlarını saymaya başladı: Sol, sağ, sol, sağ. Sol sağ. Sol <i class="calibre1">sağ.</i> Sol omzu acıyor, çanta askısı etine batıyordu. Olduğu yerde hafifçe sıçrayarak askının yerini değiştirdi.</p>

  <p class="block_9">Şimdi de aşağı kayıyordu. Tekrar sıçradı. Evini sırtında taşıyan bir kaplumbağaya benziyordu. Çalıların arasında güçlükle ilerleyen Jane Eyre gibiydi. Kanosunun ağırlığı altında yürüyen bir Penobscot gibi… Yükünün ağır olmasına şaşmamak lazımdı. Ne de olsa hayatta sahip olduğu her şey bu çantaların içindeydi.</p>

  <p class="block_4">Neleri yanına alırdın? Neleri ardında bırakırdın?</p>

  <p class="block_9">Molly bulutlarla çizgilenmiş koyu mavi gökyüzüne bakarak, boynundaki kolyesine dokundu. Kuzgun. Ayı. Balık.</p>

  <p class="block_9">Kalçasındaki kaplumbağa.</p>

  <p class="block_9">Daha fazlasına ihtiyacı yoktu.</p>

  <p class="block_9">Bu uğurlarını kaybetse bile daima onun bir parçası olacaklarını düşünüyordu. Sizin için önemli olan şeyler her zaman sizinle kalır, adeta derinize işlerdi. İnsanlar sevdikleri, inandıkları ya da korktukları şeylerin daimi bir hatırlatıcısı olmaları için dövmeler yaptırıyorlardı. Ancak kaplumbağa dövmesinden asla pişman olmasa da, Molly’nin geçmişini hatırlamak için etini bir daha boyatmasına gerek yoktu.</p>

  <p class="block_9">Daha önce işaretlerin bu kadar derin izler bırakabileceğini bilmiyordu.</p>

  <p class="block_9">Vivian’in evine yaklaştığı sırada telefonuna göz attı. Saat 20.54’ü gösteriyordu. Buraya tahmininden çok daha geç varmıştı. Verandadaki floresan lamba cılız, pembe bir ışık yayıyordu.</p>

  <p class="block_9">Evin geri kalanı karanlıktı. Molly çantalarını verandaya bırakıp bir süre omuzlarını ovuşturdu. Ardından evin arkasına dolanarak, herhangi bir yaşam belirtisi bulmak için pencerelere göz gezdirmeye başladı. İşte orada, ikinci katın sağ tarafındaki iki pencerede ışık vardı. O oda Vivian’in yatak odasıydı.</p>

  <p class="block_9">Molly ne yapacağından emin değildi. Vivian’i korkutmak istemiyordu, fakat bu saatte kapı zilinin çalmasının bile onu ürküteceğinin farkındaydı.</p>

  <p class="block_9">Bu yüzden onu aramaya karar verdi. Gözlerini Vivian’in penceresine dikerek numarasını çevirdi.</p>

  <p class="block_9">“Alo, kimsiniz?” dedi Vivian, telefon dört kez çaldıktan sonra. Sanki okyanus ötesindeki biriyle konuşuyormuş gibi, sesi gergin ve oldukça yüksekti.</p>

  <p class="block_9">“Merhaba, Vivian, ben Molly.”</p>

  <p class="block_9">“Molly? Sen misin?”</p>

  <p class="block_9">“Evet,” dedi Molly çatallaşan bir sesle. Sakinleşmek için derin bir nefes aldı. “Rahatsız ettiğim için üzgünüm.”</p>

  <p class="block_9">Şimdi pencerenin ardındaki Vivian’i görebiliyordu. Vivian geceliğinin üzerine şarap rengi bir sabahlık giydi. “Sorun ne? İyi misin?”</p>

  <p class="block_9">“Evet, ben…”</p>

  <p class="block_9">“Tanrım, saatin kaç olduğundan haberin var mı?” dedi Vivian telefonun kordonuyla uğraşırken.</p>

  <p class="block_9">“Bu saatte aradığım için özür dilerim. Ben sadece… Başka ne yapacağımı bilemedim.”</p>

  <p class="block_9">Vivian, Molly’nin söylediklerini anlayana dek bir sessizlik oldu. “Neredesin sen?” diye sordu nihayet, bir koltuğun koluna ilişerek.</p>

  <p class="block_9">“Aşağıdayım. Yani, dışarıda. Zili çalmamın seni ürküteceğinden korktum.”</p>

  <p class="block_9">“Neredeyim dedin?”</p>

  <p class="block_9">“Burada. Buradayım. Senin evinde.”</p>

  <p class="block_9">“Burada mı? Şimdi mi?” diyerek ayağa kalktı Vivian.</p>

  <p class="block_9">“Özür dilerim.” Ve Molly kendini tutamayarak birden ağlamaya başladı. Hava soğuktu, omuzları acıyordu, Vivian çılgına dönmüştü, otobüs seferleri sona ermişti, garaj karanlık ve tüyler ürpertici görünüyordu. Dahası gitmeyi düşünebileceği başka hiçbir yeri yoktu.</p>

  <p class="block_9">“Ağlama, hayatım. Ağlama. Hemen iniyorum.”</p>

  <p class="block_9">“Tamam,” dedi Molly güçlükle nefes alarak. <i class="calibre1">Topla kendini!</i></p>

  <p class="block_9">“Şimdi kapatıyorum.”</p>

  <p class="block_9">“Tamam.” Molly gözyaşları içinde Vivian’in ahizeyi yerine yerleştirişini izledi. Vivian sabahlığının önünü sıkıca bağlayarak ensesindeki gümüş rengi saçları düzeltti. O odasından çıktığında, Molly de ön verandaya koştu. Kendini toplamak için başını iki yana sallayıp çantalarını bir kenara topladı. Ardından tişörtünün ucuyla gözlerini ve burnunu sildi.</p>

  <p class="block_9">Az sonra Vivian kapıyı açtı. Dehşet içinde önce Molly’ye (Molly gözlerini kurulasa bile rimelinin bütün suratına bulaşmış olduğunu anladı), ardından kocaman spor çantalara ve tıka basa doldurulmuş sırt çantasına baktı. “Tanrı aşkına, içeri gel!” dedi kapıyı iyice açarak. “Hemen içeri gir ve bana neler olduğunu anlat.”</p>

  <p class="block_"> </p>

  <p class="block_9">***</p>

  <p class="block_"> </p>

  <p class="block_9">Molly’nin itirazlarına rağmen Vivian çay yapmak için ısrar etmişti. Gül desenli bir demlik ve fincanlarla birlikte -bunlar Bayan Murphy’den bir düğün hediyesiydi ve yıllardır bir kutuda duruyorlardı- Bayan Nielsen’ın gümüş servis takımından birkaç kaşık getirdi. İkisi birlikte mutfakta suyun kaynamasını beklemeye koyuldu. Molly kaynayan suyu demliğe boşalttıktan sonra, onu Vivian’in kilerde bulduğu peynir ve krakerlerle birlikte bir tepsiye koyarak salona taşıdı.</p>

  <p class="block_9">Vivian iki lamba yakıp Molly’yi kırmızı berjer koltuğa oturttu. Ardından dolaba giderek bir örtü çıkardı.</p>

  <p class="block_9">“Bu o bahsettiğin örtü!” dedi Molly.</p>

  <p class="block_9">Vivian iki ucundan tutarak silkelediği örtüyü Molly’nin üzerine örttü. Örtü yer yer lekelenmiş ve sökülmüş, kullanıldıkça incelmişti. Dikdörtgen şeklinde ve birbirine dikilmiş bir sürü minik kumaş parçası, iç içe geçen daireler oluşturuyordu.</p>

  <p class="block_9">Bazıları yerinden sökülmüş, geriye yalnızca dikişleri kalmıştı.</p>

  <p class="block_9">“Mademki bütün bunları atmaya kıyamıyorum, bari kullanayım dedim,” dedi Vivian.</p>

  <p class="block_9">“Böyle davetsiz geldiğim için üzgünüm,” diye açıkladı Molly, Vivian bacaklarını iyice örttüğü sırada.</p>

  <p class="block_9">Vivian elinin tersiyle itiyormuş gibi yaptı. “Saçmalama.</p>

  <p class="block_9">Biraz heyecan benim için iyi olur. Kalp atışlarımı hızlandırır ”</p>

  <p class="block_9">“Bunun iyi bir şey olduğundan emin değilim.”</p>

  <p class="block_9">Vivian çay doldurduğu fincanlardan birini Molly’ye uzattı, diğerini de kendi aldı. İki kaşık şeker ekleyip karıştırdıktan sonra peynir ve krakerleri bir tabağa koydu. Ardından diğer koltuğa yerleşip ellerini kucağında birleştirdi. “Pekâlâ ” dedi.</p>

  <p class="block_9">“Anlat bakalım.” Ve Molly anlatmaya başladı. Vivian’e lndian Island’daki yaşamlarını, babasını öldüren trafik kazasını, annesinin uyuşturucuyla olan mücadelesini anlattı. Ona kaplumbağası Kabuklu’yu gösterdi. Misafir olduğu bir düzine koruyucu aileden, burnundaki hızmadan, Dina ile ettiği kavgadan ve internette yaptığı araştırma sonucunda annesinin hapiste olduğunu öğrendiğinden bahsetti.</p>

  <p class="block_9">Fincanlarında bekleyen çay önce ılınmış, ardından soğumuştu.</p>

  <p class="block_9">Molly, Vivian’e karşı tamamen dürüst olmaya karar verdi.</p>

  <p class="block_9">Derin bir nefes alarak, “Sana uzun zaman önce söylemiş olmam gereken bir şey var,” dedi. “Yaptığım kamu hizmeti bir okul projesi için değildi. Spruce Harbor Kütüphanesi’nden bir kitap çaldığım içindi.”</p>

  <p class="block_9">Vivian sabahlığının önünü daha da sıkı kapattı. “Anlıyorum.”</p>

  <p class="block_9">“Yaptığım aptalca bir şeydi.”</p>

  <p class="block_9">“Hangi kitaptı?”</p>

  <p class="block_4">“Jane Eyre ”</p>

  <p class="block_9">“Neden çalmıştın?”</p>

  <p class="block_9">Molly o ana geri döndü. Romanın her bir kopyasını raftan indirişini, dikkatlice evirip çevirişini, ciltli ve yeni, karton kapaklı olanları yerine yerleştirdikten sonra diğerini tişörtünün altına sokuşunu hatırladı. “Çünkü en sevdiğim kitaptı. Ve üç kopyası vardı. İçlerinden en kötüsünü kimsenin aramayacağını düşündüm,” diyerek omzunu silkti. “Sadece… ona sahip olmak istemiştim.”</p>

  <p class="block_9">Vivian başparmağıyla hafifçe alt dudağına vuruyordu.</p>

  <p class="block_9">“Terry bunu biliyor muydu?”</p>

  <p class="block_9">Molly omzunu silkti. Terry’nin başını derde sokmak istemiyordu. “Jack bana bu konuda kefil oldu. Terry’nin Jack’e karşı nasıl hissettiğini biliyorsun.”</p>

  <p class="block_9">“Bilirim.”</p>

  <p class="block_9">Kendi sesleri haricinde gece sessiz ve sakindi. Perdeler karanlığa karşı çekilmişti. “Evine öyle bir rol yaparak girdiğim için üzgünüm,” dedi Molly.</p>

  <p class="block_9">“Ah, sorun değil,” dedi Vivian. “Sanırım hepimiz öyle ya da böyle bazı rollere gireriz, değil mi? Bana söylememekle en iyisini yapmışsın. Muhtemelen evime girmene izin vermezdim.”</p>

  <p class="block_9">Ellerini birbirine kenetleyerek konuşmasına devam etti.</p>

  <p class="block_9">“Yine de bir kitap çalacaksan, hiç değilse en güzelini almalısın. Yoksa ne anlamı var?”</p>

  <p class="block_9">Molly o kadar gergindi ki güçlükle gülümseyebildi. Ama Vivian gülümsüyordu. <i class="calibre1">“Jane Eyre’i</i> çalmak!” diyerek bir kahkaha attı. “Sana altın yıldız verip bir üst sınıfa yükseltmeleri gerekirdi.”</p>

  <p class="block_9">“Yani hayal kırıklığına uğramadın mı?”</p>

  <p class="block_9">Vivian omuzlarını yukarı kaldırdı. “Eh.”</p>

  <p class="block_9">“Gerçekten mi?” diye sordu Molly. Üzerinden büyük bir yük kalkmıştı.</p>

  <p class="block_9">“Her ne olursa olsun, onca saati benimle geçirerek cezanı çekmiş oldun.”</p>

  <p class="block_9">“Bana bir cezaymış gibi gelmedi.” Bir zamanlar -aslında oldukça kısa bir süre önce- bu kelimeler Molly’ye gülünç ve fazla içli gelirdi. Ama bugün öyle değillerdi. Bunları gerçekten hissederek söylüyordu. Ayrıca hikâyenin ikinci kısmına öyle çok odaklanmıştı ki başka bir şey düşünemiyordu bile.</p>

  <p class="block_9">Öne doğru eğildi. “Dinle, Vivian,” dedi. “Sana söylemem gereken bir şey daha var.”</p>

  <p class="block_9">“Ah, Tanrım.” Vivian soğumuş çayından bir yudum alıp fincanı yerine bıraktı. “Başka ne yaptın?”</p>

  <p class="block_9">Molly derin bir nefes aldı. “Bu defa benimle ilgili değil.</p>

  <p class="block_9">Maisie ile ilgili.”</p>

  <p class="block_9">Vivian berrak, ela gözlerini hiç kırpmaksızın Molly’ye dikti.</p>

  <p class="block_9">“İnternete girmiştim. Sadece herhangi bir şey bulabilir miyim diye merak ettim ve hiç beklemediğim kadar kolay buldum.</p>

  <p class="block_9">Ellis Adası’nın kayıtlarından…”</p>

  <p class="block_9"><i class="calibre1">“Agnes Pauline</i> mi?”</p>

  <p class="block_9">“Evet, aynen. Yolcu listesinde anne ve babanın isimlerini buldum. Oradan da baban ve erkek kardeşlerinin ölüm ilanını. Ama onun, yani Maisie’nin adı geçmiyordu. Sonra aklıma Schatzmanları bulmak geldi. Böylece bir aile toplantısı ilanının verildiği bir internet sitesine denk geldim… ve… her neyse, orada 1929 yılında bir bebek evlat edindikleri yazıyordu, Margaret.”</p>

  <p class="block_9">Vivian son derece sessizdi. “Margaret.”</p>

  <p class="block_9">Molly başını sallayarak onayladı.</p>

  <p class="block_9">“Maisie.”</p>

  <p class="block_9">“O olmalı, değil mi?”</p>

  <p class="block_9">“Ama… Bay Schatzman bana kurtulamadığını söylemişti.”</p>

  <p class="block_9">“Biliyorum.”</p>

  <p class="block_9">Vivian kendini toplamaya çalışarak koltuğunda doğruldu.</p>

  <p class="block_9">“Bana yalan söylemiş.” Gözleri bir an için kitaplığın üzerinde bir yerlere dalıp gitti. “Ve onu evlat edinmişler, öyle mi?” diye sordu.</p>

  <p class="block_9">“Belli ki öyle. Onlar hakkında başka bir şey bilmiyorum, ama eminim onları da öğrenmenin bir yolu vardır. Fakat Maisie uzun bir hayat yaşamış. New York’un merkeze uzak bir kasabasındaymış.</p>

  <p class="block_9">Sadece altı ay önce hayatını kaybetmiş. Orada bir fotoğrafı da vardı… Etrafında çocukları ve torunlarıyla birlikte oldukça mutlu görünüyordu.” Tanrım, ben tam bir aptalım, diye düşündü Molly. Bunu neden söyledim ki?</p>

  <p class="block_9">“Öldüğünü nereden biliyorsun?”</p>

  <p class="block_9">“Bir vefat ilanı vardı. Sana gösteririm. Peki… fotoğrafı da görmek ister misin?” Molly bir cevap beklemeden ayağa kalkıp sırt çantasından dizüstü bilgisayarını çıkardı. Bilgisayarı açarak Vivian’in yanına getirdi. Ardından masaüstüne kaydettiği aile fotoğrafını ve vefat ilanını açıp, bilgisayarı Vivian’in kucağına bıraktı.</p>

  <p class="block_9">Vivian ekrandaki fotoğrafa dikkatle baktı. “Bu o,” dedi Molly’ye dönerek. “Gözlerinden belli. Hiç değişmemiş.”</p>

  <p class="block_9">“Sana benziyor,” dedi Molly. İkisi de bir süre sessizce fotoğraftaki kadına baktılar. Ailesiyle kuşatılmış, keskin, mavi gözleri olan yaşlı kadının yüzü mutlulukla parlıyordu.</p>

  <p class="block_9">Vivian bilgisayarın ekranına dokundu. “Şu saçların beyazlığına bak. Eskiden sarıydı. Lüle lüle,” dedi parmağını gri saçlarının yanında döndürerek. “Onca yıldır… Hay attaymış,” diye mırıldandı. “Maisie onca yıldır hayattaymış.”</p>

  <p class="block_"> </p>

  <p class="block_8" id="calibre_pb_37"> </p>
</body>
</html>
