<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_"> </p>

  <p class="block_"> </p>

  <p class="block_"> </p>

  <h1 class="block_11">Spruce Harbor, Maine, 2011</h1>

  <p class="block_"> </p>

  <p class="block_"> </p>

  <p class="block_"> </p>

  <p class="block_9">“Taşınmak.” Vivian yüzünü buruşturdu. “Kulağa -ah, bilmiyorum- sosisle yapılmış turta gibi geliyor.”</p>

  <p class="block_9">Sosisle yapılmış turta mı? Pekâlâ, belki de Vivian ile röportaj yapma fikri işe yaramayacaktı.</p>

  <p class="block_9">“Kayığımı bir su kaynağından diğerine taşımak mı? Benzetmelerle aram pek iyi değildir, tatlım,” dedi Vivian. “Ne demek oluyor bu?”</p>

  <p class="block_9">“Pekâlâ,” dedi Molly. “Sanırım kayık, bir yerden başka bir yere giderken yanımıza aldığımız şeyleri -önemli şeyleri temsil ediyor. Ve su da - şey, sanırım hep varmaya çalıştığımız yer oluyor. Şimdi biraz daha anlaşılır oldu mu?”</p>

  <p class="block_9">“Pek sayılmaz. Korkarım kafam daha da karıştı.”</p>

  <p class="block_9">Molly soru listesinin bulunduğu kâğıdı çıkardı. “Haydi, başlayıp neler olacak bir bakalım.”</p>

  <p class="block_9">Akşamüzerinin azalan ışığında, salondaki kırmızı berjer koltuklarda oturuyorlardı. O günkü işlerini bitirmişlerdi ve Terry eve gitmişti. Günün erken saatlerinde bardaktan boşanırcasına yağmur yağmıştı. Kenarları kristallerle kaplıymış gibi görünen bulutlar, gökyüzündeki dağ zirvelerine benziyorlardı. Bulutların arasından süzülen ışınlar ise çocuk kitaplarındaki resimleri andırıyordu.</p>

  <p class="block_9">Molly okul kütüphanesinden ödünç aldığı ses kayıt cihazının küçük düğmesine basarak, çalışıp çalışmadığını kontrol etti. Ardından derin bir nefes alıp, parmağını boynundaki zincirde gezdirdi. “Bunları bana babam vermişti, her biri farklı bir anlam taşıyor. Kuzgun, kara büyülere karşı koruyor. Ayı, cesaret aşılıyor. Balık ise başkalarının büyüsüne kapılmayı engelliyor.”</p>

  <p class="block_9">“Bunların bir anlamı olduğunu hiç bilmezdim,” diyerek kendi kolyesine dokundu Vivian.</p>

  <p class="block_9">Molly, Vivian’in kolyesinin ucundaki kurşun-kalay karışımı süse ilk kez yakından baktı. “Bu… <i class="calibre1">önemli</i> bir kolye mi?”</p>

  <p class="block_9">“Eh, benim için önemli. Ama öyle sihirli vasıfları yok,” diyerek gülümsedi Vivian.</p>

  <p class="block_9">“Belki de vardır,” dedi Molly. “Biliyor musun? Ben bu vasıfları mecazi anlamda ele alıyorum. Örneğin kara büyü, insanları karanlık tarafa çeken her şeydir; kendi hırsları, doyumsuzlukları ya da zararlı şeyler yapmalarına neden olan güvensizlikleri.</p>

  <p class="block_9">Bu yüzden ayının savaşçı ruhu bizi sadece başkalarının verebileceği zararlardan değil, içimizdeki şeytandan da korur. Ve bence başkalarının büyüsü dediğimiz şey, bizim zaaflarımızdır. Nasıl baştan çıkarılıp, nasıl kötü yola sürükleneceğimizdir.</p>

  <p class="block_9">Bu yüzden… ilk sorum biraz tuhaf bir soru olacak. Sanırım sen de onu mecazi anlamda düşünebilirsin.”</p>

  <p class="block_9">Molly kayıt cihazına bir kez daha göz attıktan sonra derin bir nefes aldı. “Pekâlâ, işte başlıyoruz. Ruhlara inanır mısın? Ya da hayaletlere?”</p>

  <p class="block_9">“Bu gayet iyi bir soru.” Vivian narin, damarlı ellerini kucağında kenetleyerek, bakışlarını pencerenin ardına çevirdi.</p>

  <p class="block_9">Molly bir an için onun cevap vermeyeceğini sandı. Ama sonra, “Evet,” dedi Vivian. “Hayaletlere inanırım.” Bunu öyle usulca söylemişti ki, Molly onu duyabilmek için öne doğru eğilmek zorunda kalmıştı.</p>

  <p class="block_9">“Sence onlar… bizimle birlikteler mi?”</p>

  <p class="block_9">Vivian ela gözlerini Molly’ye çevirerek başını olumlu anlamda salladı. “Onlar bizi arkalarında bırakanlardır,” dedi.</p>

  <p class="block_9">“Ve sık sık ziyaretimize gelenlerdir.”</p>

  <p class="block_8" id="calibre_pb_25"> </p>
</body>
</html>
