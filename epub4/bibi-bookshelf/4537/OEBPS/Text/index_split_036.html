<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_"> </p>

  <p class="block_"> </p>

  <p class="block_"> </p>

  <h1 class="block_11">Spruce Harbor, Maine, 2011</h1>

  <p class="block_"> </p>

  <p class="block_9"><i class="calibre1">B</i>u pahalı sebzeler benim bütün maaşımı yiyip bitiriyor,” diye söylendi Dina. “Bu şekilde devam edebilir miyiz, bilmiyorum.”</p>

  <p class="block_9">Dina, Molly’nin Bar Harbor’daki kütüphaneden döndükten sonra üçü için hazırladığı sebze yemeğinden bahsediyordu.</p>

  <p class="block_9">Peynir, kırmızı ve yeşil biber, siyah fasulye ve kabak karışımından oluşan bir yemekti bu. Molly son zamanlarda bir hayli fazla yemek yapmaya başlamıştı. Eğer hayvansal protein bakımından zengin olmayan yemekleri de denerse, Dina’nın çok daha fazla seçeneğin olduğunu göreceğini düşünüyordu.</p>

  <p class="block_9">Bu yüzden hafta boyunca peynirli ve mantarlı gözlemeler, vejetaryen türlüsü ve patlıcanlı lazanya yapmıştı. Ama Dina yine de şikâyet ediyor, yeterince doyurmadıklarını, tatlarının tuhaf olduğunu söylüyordu. Molly fırında pişirene dek Dina hayatında hiç patlıcan yememişti. Ve şimdi de çok pahalıya mal olduklarından yakınmaya başlamıştı.</p>

  <p class="block_9">“O kadar fazla tuttuğunu sanmıyorum,” dedi Ralph.</p>

  <p class="block_9">“Buna ek olarak bir de kendi masraftan var,” diye ekledi Dina alçak sesle.</p>

  <p class="block_9">Aldırma, dedi Molly içinden, ama… kendini tutamadı.</p>

  <p class="block_9">“Dur bir dakika. Beni evlat edindiğin için sana bir para ödendi, öyle değil mi?”</p>

  <p class="block_9">Dina yüzünde şaşkın bir ifadeyle Molly’ye baktı, çatalı havada kalmıştı. Ralph ise kaşlarını havaya kaldırdı. “Bunun neyle ilgisi var anlamadım,” dedi Dina.</p>

  <p class="block_9">“O para fazladan bir kişinin masraflarını karşılamıyor mu?” diye sordu Molly. “Karşılamaktan da fazlasını yapıyor, değil mi? Dürüst olmak gerekirse, bir evlat edinmenin sebebi de o değil miydi zaten?”</p>

  <p class="block_9">Dina birden ayağa kalktı. “Şaka mı yapıyorsun?” Sonra dönerek Ralph’e baktı. “Benimle gerçekten bu şekilde mi konuşuyor?”</p>

  <p class="block_9">“Hey, siz ikiniz…” diyerek araya girdi Ralph, yüzünde gergin bir gülümseme hâkimdi.</p>

  <p class="block_9"><i class="calibre1">“Biz ikimiz</i> diye bir şey yok. Sakın onunla beni bir tutayım deme,” dedi Dina.</p>

  <p class="block_9">“Pekâlâ, tamam, sadece…”</p>

  <p class="block_9">“Hayır, Ralph. Yetti artık. Kamu hizmeti cezasının canı cehenneme. Bana sorarsan bu kız derhal ıslahevine gönderilmeli.</p>

  <p class="block_9">O bir hırsız, bu kadar basit. Kütüphaneden kitap çaldı, kim bilir bizden neler çalıyor. Ya da o yaşlı kadından.” Dina doğruca Molly’nin odasına giderek kapıyı açıp içeri girdi.</p>

  <p class="block_9">“Hey,” diye bağırdı Molly ayağa kalkarak.</p>

  <p class="block_9">Bir süre sonra Dina elinde bir kitapla odadan çıktı. Kitabı bir pankart gibi havada tutuyordu. <i class="calibre1">Yeşilin Kızı Anne.</i> “Bunu nereden aldın?” diye sordu Molly’ye.</p>

  <p class="block_9">“Benim odama o şekilde…”</p>

  <p class="block_9">“Bu kitabı nereden aldın?”</p>

  <p class="block_9">Molly arkasına yaslandı. “Vivian verdi.”</p>

  <p class="block_9">“Haydi oradan,” dedi Dina, ardından kitabın kapağını açıp parmağıyla ilk sayfasına vurdu. “Burada Dorothy Power’a ait olduğu yazıyor. Bu kim?”</p>

  <p class="block_9">Molly, Ralph’e dönerek usulca, “O kitabı çalmadım,” dedi.</p>

  <p class="block_9">“Tabii, eminim sadece ‘ödünç’ almıştır,” diyerek pembe pençesini Molly’ye doğrulttu Dina. “Dinle, genç bayan. Bu eve geldiğinden beri başımız dertten kurtulmadı ve artık bundan bıktım. Çok ciddiyim. Bundan bıktım.” Dina bacaklarını iki yana açmış bir şekilde duruyor, kısa ve sık nefesler alıyor ve sarı yelelerini sinirli bir at gibi sağa sola savuruyordu.</p>

  <p class="block_9">“Tamam, tamam, Dina, bak,” diyerek onu sakinleştirmeye çalıştı Ralph, ellerini bir orkestra şefi gibi sallayarak. “Bence bu mevzu çok uzadı. Sadece oturup, derin bir nefes alıp sakinleşebilir miyiz?”</p>

  <p class="block_9">“Benimle dalga mı geçiyorsun sen?” diye bağırdı Dina ağzından tükürükler saçarak.</p>

  <p class="block_9">Ralph, Molly’ye baktı. Molly onun yüzünde yeni bir ifade görüyordu. Ralph artık yorgun ve bıkmış usanmış görünüyordu.</p>

  <p class="block_9">“Gitmesini istiyorum,” dedi Dina.</p>

  <p class="block_9">“Dina…”</p>

  <p class="block_9">“GİTSİN.”</p>

  <p class="block_9">O akşam Ralph, Molly’nin odasının kapısını tıklattı. “Hey, ne yapıyorsun?” diye sordu etrafına bakınarak. L.L. Bean spor çantaların ağızları açılmış, <i class="calibre1">Yeşilin Kızı Anne dâhil</i>, Molly’nin küçük kitap koleksiyonu üst üste yere yığılmıştı.</p>

  <p class="block_9">“Ne yapıyormuşum gibi görünüyor?” diye sordu Molly, çoraplarını bir naylon torbaya doldururken. Genellikle Ralph’e kaba davranmazdı ama şimdi umurunda bile değildi. Ralph orada ona hiç de arka çıkmamıştı.</p>

  <p class="block_9">“Şimdi bir yere gidemezsin. Sosyal hizmetlerle konuşmamız gerek. Muhtemelen birkaç gün sürer.”</p>

  <p class="block_9">Molly çorapla doldurduğu poşeti spor çantanın dibine sokuşturdu.</p>

  <p class="block_9">Ardından ayakkabılarını dizmeye başladı. Bir hayır kurumu mağazasından aldığı Doc Martens marka ayakkabılarını, siyah, parmak arası terliklerim, köpek tarafından çiğnendiği için daha önceki üvey annesinin attığı ama Molly’nin çöpten kurtardığı sandaletlerini ve siyah spor ayakkabılarını hazırladı.</p>

  <p class="block_9">“Senin için daha uygun bir yer bulacaklardır,” dedi Ralph.</p>

  <p class="block_9">Molly başını kaldırıp Ralph’e bakarak, gözünün önüne düşen perçemleri kenara itti. “Öyle mi? Hiç sanmıyorum.”</p>

  <p class="block_9">“Haydi, Moll. Bir huzur ver.”</p>

  <p class="block_9">“Asıl sen bana huzur ver. Ve bana Moll demeyi kes.” Pençelerini çıkarıp yabani bir kedi gibi Ralph’in üzerine atlamamak için Molly’nin tek yapabileceği şey buydu. Lanet olası Ralph ve onun kahrolası sürtüğü…</p>

  <p class="block_9">Molly bir başka koruyucu aileye yerleştirilmek için öylece bekleyemeyecek kadar büyümüştü. Okulunu değiştirmek, yeni bir kasabaya taşınmak, başka bir ailenin heveslerine boyun eğmek için fazla büyüktü. O kadar öfkeliydi ki gözü bir şey görmüyordu. Dar kafalı, ahmak Dina’yı ve yüreksiz, karaktersiz Ralph’i düşünerek öfkesini körüklüyordu. Çünkü bu öfkenin ötesinde, onu zayıflatıp hareketsiz kılabilecek bir acının olduğunu biliyordu. Hareket etmeye devam etmeliydi.</p>

  <p class="block_9">Çantalarını doldurup, bu evden defolup gitmeliydi.</p>

  <p class="block_9">Ralph ne yapacağını bilemez bir halde öylece dikiliyordu.</p>

  <p class="block_9">Tıpkı her zaman olduğu gibi. Molly, Ralph’in Dina ile kendisi arasında kaldığını ve ikisini de idare edecek donanıma sahip olmadığını gayet iyi biliyordu. Bu pısırık, zavallı adama neredeyse acımıştı.</p>

  <p class="block_9">“Gidecek bir yerim var, merak etme,” dedi Ralph’e.</p>

  <p class="block_9">“Jack’i mi kastediyorsun?”</p>

  <p class="block_9">“Olabilir.”</p>

  <p class="block_9">Aslında onu kastetmemişti. Jack’e gitmesi, Bar Harbor’un en lüks otelinde bir oda tutabilmesi kadar ihtimal dışıydı.</p>

  <p class="block_9">(Evet, deniz manzaralı olanını tercih ederim. Ayrıca odama bir bardak buzlu, mangolu içecek yollayın lütfen, teşekkürler!)</p>

  <p class="block_9">Jack ile araları hâlâ limoniydi. Hem araları iyi olsa bile Terry geceyi onlarda geçirmesine asla izin vermezdi.</p>

  <p class="block_9">Ralph bir iç çekti. “Pekâlâ, neden burada durmak istemediğini anlıyorum.”</p>

  <p class="block_9">Molly ona, ‘Yapma, Sherlock’ dercesine bir bakış attı.</p>

  <p class="block_9">“Seni herhangi bir yere bırakmamı istersen haber ver.”</p>

  <p class="block_9">“Başımın çaresine bakarım,” diyerek bir yığın siyah tişörtü çantasına doldurdu Molly. Sonra da kollarını göğsünde kavuşturarak Ralph’in odadan çıkmasını bekledi.</p>

  <p class="block_9">Peki, şimdi hangi cehenneme gidecekti?</p>

  <p class="block_9">Molly’nin tasarruf hesabında, geçen yaz Bar Harbor’daki dondurmacıda asgari ücretle çalışarak biriktirdiği 213 dolar vardı. Bangor’a ya da Portland’a giden bir otobüse binebilirdi.</p>

  <p class="block_9">Hatta belki de Boston’a. Peki, ya sonra?</p>

  <p class="block_9">Annesini merak etti. Bu, onu ilk merak edişi değildi. Belki annesi eskisinden daha iyiydi. Belki de artık temizdi, alkol almıyor ve devamlı bir işte çalışıyordu. Molly şimdiye dek onu bulmak için duyduğu şiddetli arzuya direnmişti. Çünkü bulabileceği şeyden korkuyordu. Ama denize düşen… Hem kim bilebilirdi ki? Biyolojik anne babaların kendilerini toparlaması devletin işine gelen bir şeydi. Bu her ikisi için de bir fırsat olabilirdi.</p>

  <p class="block_9">Molly fikrini değiştirmeden önce yatağının üzerindeki dizüstü bilgisayarına uzandı. Beklemeye aldığı bilgisayarı açmak için klavyedeki tuşlara rasgele vurdu. Sonra da ‘Donna Ay er Maine’ ismini arattı.</p>

  <p class="block_9">İlk sonuç, Dona Ayer’ın LinkedIn’deki profesyonel profil sayfasına aitti. (Bunun annesi olma ihtimali pek mümkün değildi).</p>

  <p class="block_9">Bir diğeri, Yarmouth belediye meclisi üyelerinin listelendiği bir dokümandı. (Bu çok daha ihtimal dışıydı). Üçüncüsü ise bir evlilik duyurusuydu: Donna Halsey adında biri, mart ayında Mattawamkeag’da Rob Ay er adındaki bir hava kuvvetleri pilotuyla evlenmişti. (Hımm, hayır). Ve nihayet, evet, işte oradaydı - Molly’nin annesi, <i class="calibre1">Bangor Daily News</i> gazetesindeki küçük bir haberde yer almıştı. Molly kendini annesinin sabıka fotoğrafına bakarken buldu.</p>

  <p class="block_9">Rengi solmuş, gözleri kaymış ve kesinlikle sarhoş olsa da, bunun Molly’nin annesi olduğuna şüphe yoktu. Haberde yazılanlara göre annesi üç ay önce yirmi üç yaşındaki Dwayne Bordick isimli biriyle bir eczaneden OxyContin* çalarken yakalanmıştı ve Penobscot Eyalet Hapishanesi’nde yatıyordu. Pekâlâ, onu bulmak hiç de zor olmamıştı. Ama oraya gidemezdi.</p>

  <p class="block_9"><sup class="calibre2">*Morfin türevi</sup> <sup class="calibre2">güçlü</sup> <sup class="calibre2">bir ağrı kesici</sup></p>

  <p class="block_9">Şimdi ne yapacaktı? İnternetten evsizlerin kalabileceği yerleri araştırırken Ellsworth’te bir barınma evi buldu. Ancak yanlarında bir ‘ebeveyn’ olmadığı sürece, müşterilerinin on sekiz yaşında ya da daha büyük olmalarını şart koşuyordu.</p>

  <p class="block_9">Bar Harbor’daki bir başka yerin ise yemekhanesi vardı, fakat onun da yatakhanesi yoktu.</p>

  <p class="block_9">Peki, ya… Vivian? O evin on dört odası vardı. Vivian onlardan olsa olsa üçünü kullanıyordu. Mutlaka evde olmalıydı, zaten evden hiç çıktığı yoktu. Molly telefonundaki saate göz attı, yediye çeyrek vardı. Onu aramak için çok geç sayılmazdı, değil mi? Öte yandan… Şöyle bir düşününce, Vivian’i hiç telefonda konuşurken görmediğini fark etti. Belki de otobüse atlayıp oraya giderek yüz yüze konuşmak daha iyi olurdu.</p>

  <p class="block_9">Hem Vivian hayır diyecek olursa, geceyi onun garajında geçirebilirdi.</p>

  <p class="block_9">Sabah olduğunda da sakin kafayla ne yapacağına karar verecekti.</p>

  <p class="block_5" id="calibre_pb_36"> </p>
</body>
</html>
