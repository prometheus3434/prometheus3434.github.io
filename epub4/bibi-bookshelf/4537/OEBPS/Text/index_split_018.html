<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_"> </p>

  <p class="block_"> </p>

  <p class="block_"> </p>

  <h1 class="block_11">Spruce Harbor, Maine, 2011</h1>

  <p class="block_"> </p>

  <p class="block_"> </p>

  <p class="block_"> </p>

  <p class="block_9">Molly zile bastığında kapıyı açan olmadı. Ev sessizdi.</p>

  <p class="block_9">Telefonunun saati 9.45’i gösteriyordu. Okulda öğretmenler toplantısı olduğundan ders yapılmayacaktı. Bu yüzden Vivian’in tavan arasında birkaç saatini daha doldurabileceğini düşünmüştü.</p>

  <p class="block_9">Molly, diken diken olan kollarını ovuşturarak ne yapacağına karar vermeye çalıştı. Bu sabah hava mevsimsiz bir şekilde serin ve sisliydi. Ayrıca yanına bir hırka almayı da unutmuştu.</p>

  <p class="block_9">Adayı dolaşıp duran ücretsiz otobüslerden birine binmiş, Vivian’in evine en yakın durakta indikten sonra yaklaşık on dakika kadar yürümüştü. Evde kimse yoksa durağa dönüp bir sonraki otobüsü beklemek zorunda kalacaktı. Onun da gelmesi biraz vakit alırdı. Ama tüylerinin diken diken olmasına rağmen, Molly bu gibi havaları severdi. Kasvetli, gri gökyüzü ve çıplak ağaç dalları; berrak, güneşli ve umut veren bahar havasına nazaran Molly’ye daha çok uyuyordu.</p>

  <p class="block_9">Molly yanında taşıdığı küçük bir deftere, doldurduğu saatleri özenle not etmişti: Bir gün dört saat, diğer bir gün iki saat… Şimdiye dek yirmi üç saatini doldurmuştu. Bilgisayarında da tüm bu bilgilerin kayıtlı olduğu bir çizelge oluşturmuştu.</p>

  <p class="block_9">Jack bilseydi gülerdi, fakat Molly her şeyin belgelerle kanıtlanmaya dayandığını bilecek kadar bu sistemin içindeydi.</p>

  <p class="block_9">Evraklarını düzenli tutar, doğru imzaları ve bilgileri toplarsan, suçlamalar düşer, şikâyetler geri alınır, para cezaları kalkardı. Ama düzensiz ve dağınıksan, her şeyini kaybetme riskini göze almalıydın.</p>

  <p class="block_9">Molly bugün en az beş saatini daha doldurabileceğini düşünmüştü.</p>

  <p class="block_9">Bu da yirmi sekiz saat edecek ve cezasının yarısından fazlasını doldurmuş olacaktı.</p>

  <p class="block_9">Tekrar zile bastıktan sonra, cama dayadığı ellerinin arasından loş koridora göz attı. Kapı tokmağını çevirmeyi denediğinde ise kapının kilitli olmadığını fark etti.</p>

  <p class="block_9">“Merhaba?” diyerek içeri adım attı. Bir cevap alamayınca, bu kez daha yüksek sesle tekrarlayarak koridora yöneldi.</p>

  <p class="block_9">Bir önceki gün ayrılmadan önce, Vivian’e bu sabah erken gelebileceğini söylemiş, ama belli bir saat vermemişti. Şimdiyse panjurları kapalı salonda bir başına dururken, dışarı çıkmasının gerekip gerekmediğini merak ediyordu. Eski evin içi seslerle doluydu. Ahşap döşemeler gıcırdıyor, pencere camları zangırdıyor, sinekler vızıldıyor, perdeler dalgalanıyordu. Etrafta hiçbir insan sesi olmadığından, Molly sanki diğer odalardaki sesleri de duyabiliyormuş gibi hissetti; gıcırdayan yatak yayları, damlayan musluklar, uğuldayan floresan lambalar…</p>

  <p class="block_9">Molly, şöminenin üzerindeki gösterişli şömine rafına, süslü kartonpiyerlere ve pirinç avizeye göz gezdirdi. Denize bakan dört büyük pencereden, kıvrılarak uzanan kıyı şeridini, uzaktaki köknar ağaçlarını ve parlayan denizi görebiliyordu.</p>

  <p class="block_9">Odada eski kitapların ve dün gece yakılan şömine ateşinin kokusu hâkimdi. Ayrıca mutfaktan hafif, iştah açıcı bir koku geliyordu. Bugün cumaydı. Öyleyse Terry hafta sonu için yemek pişiriyor olmalıydı.</p>

  <p class="block_9">Molly yüksek kitaplıklardaki eski, ciltli kitaplara göz gezdirirken, Terry mutfak kapısını açarak telaşla içeri girdi.</p>

  <p class="block_9">Molly dönerek Terry’ye baktı. “Selam.”</p>

  <p class="block_9">“Ay!” diye bir çığlık attı Terry, elindeki bezi göğsüne bastırarak.</p>

  <p class="block_9">“Ödümü kopardın! Burada ne arıyorsun?”</p>

  <p class="block_9">“Ee, şey,” diye kekeledi Molly, aynı şeyi kendisi de merak etmeye başlamıştı. “Birkaç kez zili çaldım, sonra da içeri girdim.”</p>

  <p class="block_9">“Vivian’in geleceğinden haberi var mıydı?”</p>

  <p class="block_9">Var mıydı? “Emin değilim, belli bir saat kararlaştırmamıştık…”</p>

  <p class="block_9">Terry gözlerini kısıp kaşlarını çattı. “Her canın istediğinde çat kapı gelemezsin. Vivian her zaman müsait olmaz.”</p>

  <p class="block_9">“Biliyorum,” dedi Molly, yüzünün kızardığını hissediyordu.</p>

  <p class="block_9">“Üzgünüm.”</p>

  <p class="block_9">“Vivian bu kadar erken başlamaya asla razı olmaz. Onun belli bir rutini vardır. Sekiz ya da dokuzda kalkar, saat onda da aşağı iner.”</p>

  <p class="block_9">“Yaşlı insanların erken kalktıklarını sanırdım,” diye mırıldandı Molly.</p>

  <p class="block_9">“Hepsi değil.” Terry ellerini beline koydu. “Ama mesele bu değil. İçeri izinsiz girdin.”</p>

  <p class="block_9">“Şey, ben…”</p>

  <p class="block_9">Terry bir iç çekti. “Belki Jack sana bu fikre bayılmadığımı anlatmıştır. Cezanı bu şekilde doldurmandan bahsediyorum.”</p>

  <p class="block_9">Molly, evet dercesine başını salladı. İşte, yeni bir nutuk geliyordu.</p>

  <p class="block_9">“Jack sana yardım etmek için kendini riske attı, bana neden diye sorma.”</p>

  <p class="block_9">“Biliyorum, minnettarım.” Molly ne zaman kendini savunacak olsa, başına bir bela geldiğinin farkındaydı. Ancak kendini tutamayarak, “Umarım bu güvene layık olduğumu kanıtlıyorumdur,” dedi.</p>

  <p class="block_9">“Bu şekilde habersizce gelerek değil.”</p>

  <p class="block_9">Pekâlâ, Molly bunu hak etmişti. Geçen gün Hukuki Konular dersindeki öğretmeni ne demişti? Verecek cevabınızın olmadığı bir bahsi asla açmayın.</p>

  <p class="block_9">“Diğer bir konu,” diye devam etti Terry. “Bu sabah tavan arasına çıktım. Şimdiye kadar orada ne yaptın, bilmiyorum.”</p>

  <p class="block_9">Molly parmak uçlarının üzerinde yükselip duruyordu. Elinde olmayan nedenlerden ötürü azar işittiği için tepesi atmıştı.</p>

  <p class="block_9">Vivian’i eşyaları atmaya ikna edemediği için kendine kızıyordu.</p>

  <p class="block_9">Şüphesiz, Terry’ye göre Molly sadece zaman öldürüyor, her gün işine giden bir memurdan farksız görünüyordu.</p>

  <p class="block_9">“Vivian hiçbir şeyi atmak istemiyor,” dedi Molly. “Kutuları boşaltıp, onları etiketliyorum.”</p>

  <p class="block_9">“Sana bir tavsiyede bulunayım,” dedi Terry. “Vivian kalbiyle” -elindeki bezi yine kalbinin üzerine koymuştu- “aklı arasında kalıyor.” Sanki Molly anlayamayacakmış gibi, bu kez de bezi başına doğru götürdü. “Eşyalarını atmak, onun için hayatına veda etmek gibi bir şey. Bu herkes için zor bir şeydir.</p>

  <p class="block_9">Bu yüzden senin görevin, ona bunu yaptırabilmek. Benden söylemesi, eğer elli saatini orada hiçbir şey yapmadan, sadece eşyaların yerlerini değiştirerek harcarsan hiç mutlu olmayacağım.</p>

  <p class="block_9">Jack’i seviyorum, ama…” Başını iki yana salladı. “Açık konuşmak gerekirse, bu kadarı yeter.” Terry bunu sanki kendi kendine, ya da belki de Jack ile konuşuyormuş gibi söylemişti. Ve Molly’nin dudağını ısırıp, anladığını belirtircesine başını sallamaktan başka yapabileceği pek bir şey yoktu.</p>

  <p class="block_9">Terry bugün işe erken koyulmanın aslında iyi bir fikir olabileceğini gönülsüzce de olsa kabul etti. Vivian ‘yarım saat içinde uyanmazsa, belki gidip onu kaldırabilirdi. Molly’ye evindeymiş gibi davranmasını, kendisinin yapması gereken işleri olduğunu söyledi. “Oyalanacak bir şeylerin vardır, değil mi?” diye sorduktan sonra tekrar mutfağa girdi.</p>

  <p class="block_9">Vivian’in Molly’ye verdiği kitap sırt çantasındaydı. Zaten başlı başına ceza olan bir işe ek olarak verilmiş bir ödev gibi göründüğünden, Molly henüz kapağını bile açmamıştı. Ayrıca İngilizce dersi için <i class="calibre1">Jane Eyre’ı</i> yeniden okuyordu ve oldukça kalın bir kitaptı. Ne gariptir ki Molly’nin çalma denemesinden bir hafta sonra, öğretmenleri Bayan Tate, okulun verdiği <i class="calibre1">Jane Eyre</i> kitaplarını sınıfa dağıtmıştı. Molly kitaptan sadece bir bölüm okumak için kış uykusuna yatan bir ayı gibi nefesini yavaşlatıp transa geçmek zorunda kaldığını fark etmişti. Bütün sınıf arkadaşları bu durumdan şikâyetçiydi; Bronte’nin insanın doğası hakkındaki uzun ve konuyla alakasız anlatımları, Jane’in arkadaşlarıyla ve Lowood Okulu’yla ilgili alt konular, uzadıkça uzayan ‘gerçekdışı’ diyaloglar… “Neden yalnızca kahrolası hikâyeyi anlatmıyor ki?” diye homurdanmıştı Tyler Baldwin sınıfta. “Ne zaman okumaya başlasam uyuyakalıyorum.</p>

  <p class="block_9">Ne deniyordu buna, narkolepsi mi?”</p>

  <p class="block_9">Tyler’ın bu şikâyeti bütün sınıfça hep bir ağızdan desteklense de Molly sessiz kalmıştı. Ve bu durum, sınıfındaki en ufak kıvılcıma karşı daima tetikte olan Bayan Tate’in gözünden kaçmamıştı.</p>

  <p class="block_9">“Peki, ya <i class="calibre1">sen</i> ne düşünüyorsun, Molly?”</p>

  <p class="block_9">Molly fazla hevesli görünmek istemeyerek omzunu silkinişti.</p>

  <p class="block_9">“Benim hoşuma gidiyor.”</p>

  <p class="block_9">“Neyi hoşuna gidiyor?”</p>

  <p class="block_9">“Bilmiyorum. Sadece seviyorum.”</p>

  <p class="block_9">“Peki, en beğendiğin bölüm hangisi?”</p>

  <p class="block_9">Sınıftaki tüm gözleri üzerinde hisseden Molly, oturduğu yerde biraz sinmişti. “Bilmiyorum.”</p>

  <p class="block_9">“Sadece sıkıcı bir aşk romanı,” demişti Tyler.</p>

  <p class="block_9">“Hayır, değil,” diyerek karşılık vermişti Molly bir anda.</p>

  <p class="block_9">“Neden değil?” diye üzerine gitmişti Bayan Tate, Molly’nin.</p>

  <p class="block_9">“Çünkü…” Biraz düşünmüştü. “Jane biraz asi ruhlu. Tutkulu, azimli ve aklından geçenleri olduğu gibi söyleyen biri.”</p>

  <p class="block_9">“Bunu nereden anladın? Çünkü bana hiç de öyleymiş gibi gelmiyor,” demişti Tyler.</p>

  <p class="block_9">“Pekâlâ, tamam. Mesela şu satırlar,” demişti Molly, bahsettiği bölümü bulmak için sayfaları karıştırarak. “Ona doğuştan zor ve sert biri olduğumun ve beni sık sık böyle bulacağının garantisini verdim. Ona karakterimin zorlu taraflarını göstermeye kararlıydım… Henüz vazgeçmek için vakti varken, ne çeşit bir anlaşma yaptığını bilmesi gerekiyordu.”</p>

  <p class="block_9">Bayan Tate kaşlarını kaldırarak gülümsemişti. “Bu benim tanıdığım birine benziyor.”</p>

  <p class="block_9">Molly kırmızı berjer koltukta tek başına oturup Vivian’in aşağı inmesini beklerken, çantasından <i class="calibre1">Yeşilin Kızı Anne’i</i> çıkardı. Ve ilk sayfayı açtı:</p>

  <p class="block_"> </p>

  <p class="block_12">Bayan Rachel Lynde, Avonlea Yolunun hemen aşağısındaki akçaağaçlarla ve kına çiçekleriyle çevrili yerde yaşıyordu. Yaşadığı yerin içinden, eski Cuthbert kenti ormanından doğan bir dere geçiyordu…</p>

  <p class="block_13"> </p>

  <p class="block_9">Belli ki bu genç kızlara yönelik bir kitaptı. Molly önceleri kitaba bağlanabileceğinden emin olamadı. Fakat okudukça, hikâyeye dalıp içinde kaybolduğunu fark etti. Güneş gökyüzünde yükseldikçe, Molly parlamaması için kitabı eğiyordu.</p>

  <p class="block_9">Bir süre sonra ise gözlerini kısmak zorunda kalmamak için diğer koltuğa geçmişti.</p>

  <p class="block_9">Yaklaşık bir saat sonra, koridor kapısının açıldığını duyarak başını kitaptan kaldırdı. Vivian odaya girip etrafa göz gezdirirken, Molly’yi görüp gülümsedi. Onu gördüğüne şaşırmamış gibiydi.</p>

  <p class="block_9">“Erkenden gelmişsin!” dedi Molly’ye. “Bu hevesini sevdim.</p>

  <p class="block_9">Belki bugün bir kutuyu boşaltmana izin veririm. İki de olabilir, tabii eğer şanslıysan.”</p>

  <p class="block_8" id="calibre_pb_18"> </p>
</body>
</html>
