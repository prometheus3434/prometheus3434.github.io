<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_"> </p>

  <p class="block_"> </p>

  <p class="block_"> </p>

  <h1 class="block_11">New York Treni, 1929</h1>

  <p class="block_"> </p>

  <p class="block_"> </p>

  <p class="block_"> </p>

  <p class="block_9">Saatler geçtikçe trenin hareketine, ağır tekerleklerin rayların üzerindeki gıcırtısına ve koltuğumun altından gelen gürültüye alışmıştım. Akşam karanlığı, penceremin ardındaki ağaçların sert görüntüsünü yumuşatmıştı. Yusyuvarlak ayı çevreleyen gökyüzü yavaşça kararıp simsiyah oldu. Saatler sonra, şafağın pastel renklerine belli belirsiz bir mavilik karıştı.</p>

  <p class="block_9">Çok geçmeden güneş de yüzünü göstererek onlara katıldı.</p>

  <p class="block_9">Bir araya gelen binlerce hareketli görüntü, trenin ritmi eşliğinde sanki bir fotoğraf gibi görünüyordu.</p>

  <p class="block_9">Vaktimizi manzarayı seyrederek, konuşarak ya da oyun oynayarak geçiriyorduk. Bayan Scatcherd’ın bir dama takımı ve İncil’i vardı. İncil’in sayfalarını karıştırarak annemin en sevdiği 121. ilahiyi buldum: <i class="calibre1">Gözlerimi yardımımın geleceği dağlara kaldırıyorum. Yardımım, yeri ve göğü yaratan Tanrı’dan gelecektir.</i></p>

  <p class="block_9">Trende okumayı bilen birkaç çocuktan biri de bendim. Yıllar önce İrlanda’dayken, annem bana önce harfleri, sonra da hecelemeyi öğretmişti. New York’a göç ettiğimizde ise bana üzerinde yazı yazan her şeyi okuturdu. Kasalar, sandıklar, sokakta bulduğum şişeler…</p>

  <p class="block_9">“Gaz-lı meş-”</p>

  <p class="block_9">“Meşrubat.”</p>

  <p class="block_9">“Meşrubat. LemonKist soda. Şuni-”</p>

  <p class="block_9">“Suni. ‘Ş’ değil, ‘s’ ile.”</p>

  <p class="block_9">“Suni boya. Kitrik - sitrik asit ilaveli.”</p>

  <p class="block_9">“Güzel.”</p>

  <p class="block_9">Okumayı ilerlettiğimde, annem yatağının yanındaki eski püskü sandıktan ciltli, kenarları altın rengi, mavi bir şiir kitabı çıkardı. Francis Fahy, on yedi çocuklu bir ailede dünyaya gelmiş Kinvaralı bir şairdi. On beş yaşındayken bir erkek lisesinde yardımcı öğretmenlik yaptıktan sonra, annemin dediğine göre diğer tüm İrlandalı şairler gibi İngiltere’ye gitmiş, Yeats ve Shaw gibilerin arasına karışmıştı.</p>

  <p class="block_9">Annem sayfaları dikkatlice çevirerek parmağını incecik sayfaların üzerindeki siyah mısralarda gezdirir, istediği şiiri bulana kadar dudaklarını kıpırdatarak kelimeleri içinden okurdu.</p>

  <p class="block_9">“Galway Körfezi,” derdi sonra. “En sevdiğim. Haydi, oku.”</p>

  <p class="block_9">Ben de okurdum:</p>

  <p class="block_"> </p>

  <p class="block_12">O gençlik ateşine ve ümitlere bir kez daha sahip olsaydım,</p>

  <p class="block_12">Dünyaları verseler de senin kıyından ayrılmazdım,</p>

  <p class="block_12">Baş tacı ederdim Tanrının tüm gönderdiklerini,</p>

  <p class="block_12">Ve yanındaki bir kilisenin bahçesinde yatardı kemiklerim,</p>

  <p class="block_12">Galway Körfezi.</p>

  <p class="block_13"> </p>

  <p class="block_9">Duraklayarak ve beceriksizce okuduğum şiirin ardından başımı kaldırdığımda, annemin yanaklarından süzülen iki damla yaş görürdüm. “Yüce Tanrım,” derdi. “Oradan asla ayrılmamalıydık.”</p>

  <p class="block_9">Bazen trende şarki söylediğimizde oluyordu. Bay Curran’ın yola çıkmadan önce öğrettiği ve günde en az bir sefer söylettiği bir şarkıydı bu:</p>

  <p class="block_"> </p>

  <p class="block_4">Kasabanın kasvetinden şehrin renklerine</p>

  <p class="block_4">Mis kokulu rüzgârların estiği yerlere</p>

  <p class="block_4">Karanlık kasabadan aydınlık ormanlara</p>

  <p class="block_4">Göçmen kuşlar gibi uçuyor çocuklar</p>

  <p class="block_4">Çocuklar, güzel çocuklar</p>

  <p class="block_4">Genç, mutlu ve masumlar…</p>

  <p class="block_"> </p>

  <p class="block_9">Sandviç malzemesi, taze meyve ve süt almak için bir istasyonda durduk. Fakat trenden sadece Bay Curran indi. Penceremin ardından onu ve beyaz ayakkabılarını görebiliyordum.</p>

  <p class="block_9">İstasyondaki çiftçilerle konuşmaya başladı. Çiftçilerin birinin elinde bir elma sepeti, diğerinin elindeyse ekmek dolu bir çuval vardı. Siyah önlüklü bir adam bir kutudan aldığı kesekâğıdını açarak kalın, sarı bir peynir dilimi çıkardı. Karnım guruldamaya başlamıştı. Bizi çok fazla doyurmuyorlardı. Son yirmi dört saatte her birimize biraz ekmek kabuğu, süt ve birer elma vermişlerdi. Bunu yiyeceğimizin bitmesinden korktukları için mi, yoksa alışmamız için mi yapıyorlardı, bilmiyordum.</p>

  <p class="block_9">Bayan Scatcherd uzun adımlarla koridorda ilerledi. Tren hâlâ hareketsizken iki grup çocuğun esneme hareketleri yapmalarına izin verdi. “Bacaklarınızı sallayın,” dedi. “Kan dolaşımına iyi gelir.” Küçük çocuklar kıpır kıpırdı. Yaşı daha büyük oğlanlar ise her fırsat bulduklarında ortalığı karıştırıyor, küçük çaplı sorunlar yaratıyorlardı. Vahşi köpek sürülerine benzeyen bu çocuklarla hiçbir iletişim kurmak istemiyordum.</p>

  <p class="block_9">Ev sahibimiz Bay Kaminski bu gibi çocuklara ‘sokak çocukları’ derdi. Bunlar kanun, kural tanımayan, çete halinde gezip yankesicilik ya da daha kötülerim yapan serserilerdi.</p>

  <p class="block_9">Tren istasyondan ayrılırken, bu çocuklardan biri bir kibrit yakarak Bay Curran’ın tüm öfkesini üzerine çekti. Bay Curran çocuğa bir tokat atıp tüm vagonun duyabileceği şekilde bağırarak, onun hiçbir işe yaramayan, beş para etmez bir çocuk olduğunu ve asla adam olmayacağını söyledi. Bu bağırış, çocuğu arkadaşlarının gözünde yüceltmekten başka pek bir işe yaramamıştı. Hepsi de kendilerini ele vermeksizin Bay Curran’ı kızdırmak için planlar yapmaktan hoşlanıyordu. Kâğıttan uçaklar fırlatıyor, yüksek sesle geğiriyor, tiz bir çığlığın ardından sessizce kıkırdıyorlardı ve içlerinden birini seçip tüm bunlar için cezalandıramamak, Bay Curran’ı deli ediyordu. Bir sonraki istasyonda onları trenden atmak dışında ne yapabilirdi ki? Ancak bu tehdit, zorba oldukları her hallerinden belli olan iki çocuktan büyüğünün, aynı sertlikte karşılık vermesine neden olmaktan başka bir işe yaramadı. Çocuk kendi başının çaresine bakmaktan mutluluk duyacağını, yıllardır böyle yapmasına rağmen bir zararını görmediğini, Amerika’nın herhangi bir şehrinde ayakkabı boyayabileceğini ve bunun, hayvanlarla dolu bir çiftliğe gönderilip sadece domuz yemi yemekten ya da Kızılderililer tarafından kaçırılmaktan çok daha iyi olacağını söylüyordu.</p>

  <p class="block_9">Tüm çocuklar kendi aralarında mırıldanmaya başladılar.</p>

  <p class="block_9">Zorba çocuk ne demişti öyle?</p>

  <p class="block_9">Bay Curran endişeyle etrafına bakındı. “Bir vagon dolusu çocuğu korkutuyorsun. Şimdi mutlu musun?” diye sordu.</p>

  <p class="block_9">“Bu doğru, değil mi?”</p>

  <p class="block_9">“Tabii ki doğru değil. Çocuklar, sakin olun.”</p>

  <p class="block_9">“Açık artırmada en yüksek teklifi verene satılacağımızı duydum,” dedi bir çocuk alçak sesle.</p>

  <p class="block_9">Tüm vagon sessizliğe büründü. Bayan Scatcherd her zamanki çatık kaşları ve geniş kenarlı şapkasıyla ayağa kalktı. Simsiyah pelerini ve çelik çerçeveli gözlüğüyle, Bay Curran’dan kat kat heybetli görünüyordu. “Bu kadar yeter. Hepinizi bu trenden atmamak için kendimi zor tutuyorum.”</p>

  <p class="block_9">“Ama o zaman,” diyerek her birimizin gözlerine yavaşça ve dikkatle baktı, “iyi bir Hıristiyan olmazdık. Öyle değil mi?”</p>

  <p class="block_9">Bay Curran ve ben, sizlere yeni hayatlarınıza ulaşana kadar eşlik etmek için buradayız. Bunun aksini iddia etmek son derece çirkin bir davranış olur. Eski hayatınızdan sıyrılıp doğru yolu bulmanız, doğru yönlendirilerek ve çok çalışarak toplumda üzerine düşeni yapan saygıdeğer vatandaşlar olmanız en büyük arzumuz. Şimdi. Elbette bu söylediklerimin hepiniz için geçerli olacağına inanacak kadar saf değilim.” Baş belalarından biri olan sarı saçlı, büyük çocuğa utandıran bir bakış attı. “Ama çoğunuzun bunu bir fırsat olarak göreceğini umuyorum. Belki de bu, başarılı bir birey olabilmeniz için tek fırsatınız.”</p>

  <p class="block_9">Bir süre susup pelerininin omuzlarını düzeltti. “Bay Curran, belki de sizinle bu kadar küstahça konuşan genç adam etrafındakileri kolay kolay ayartamayacağı bir koltuğa otursa iyi olur.” Çenesini yukarı kaldırarak, şapkasının altından vagona göz gezdirdi. Bu haliyle başını kabuğundan çıkarmış bir kaplumbağaya benziyordu. “Ah, Niamh’in yanında boş bir yer var,” dedi eğri parmağıyla benim oturduğum tarafı göstererek.</p>

  <p class="block_9">“Yanında kıpır kıpır bir de bebekle beraber.”</p>

  <p class="block_9">Tenimin karıncalandığını hissedebiliyordum. Ah, hayır. Ama Bayan Scatcherd’ın tekrar düşünecekmiş gibi bir hali olmadığını görebiliyordum. Bu yüzden pencereye mümkün olduğunca yanaşıp Carmine’i ve battaniyesini yanıma, koltuğun ortasına yerleştirdim.</p>

  <p class="block_9">Koridorun diğer tarafında, birkaç sıra ilerideki çocuk gürültülü bir iç çekerek ayağa kalktı ve parlak, mavi kepini sertçe başına geçirdi. Koltuğundan kalkmayı bile yeterince karmaşık bir hale soktuktan sonra, darağacına giden bir mahkûm gibi ayaklarını sürüyerek yürümeye başladı. Yanıma geldiğinde gözlerini kısıp önce bana, ardından Carmine’e baktı. Sonra da arkadaşlarına dönerek yüzünü buruşturdu. “Bu bir şaka olmalı,” dedi yüksek sesle.</p>

  <p class="block_9">“Konuşma, genç adam,” diye karşılık verdi Bayan Scatcherd, titrek sesiyle. “Yerine otur ve bir beyefendi gibi davran.”</p>

  <p class="block_9">Çocuk kendini koltuğa atarak ayaklarını koridora doğru uzattı. Başındaki kepi çıkardı ve onu önümüzdeki koltuğa vurarak küçük bir toz bulutunun kalkmasına neden oldu. Önümüzde oturan çocuklar arkalarını dönerek dik dik baktılar.</p>

  <p class="block_9">“Tanrım,” diye mırıldandı çocuk kendi kendine, “amma da eski şey.” Ardından parmağını Carmine’e doğru uzattı. Carmine parmağı inceleyerek çocuğun suratına baktı. Çocuk parmağını oynatınca da yüzünü kucağıma gömdü.</p>

  <p class="block_9">“Pısırık olmakla bir yere varamazsın,” dedi çocuk Carmine’e. Önce yüzümde, sonra bedenimde gezinen bakışları beni utandırmıştı. Düz, sarı saçları ve uçuk mavi gözleri vardı. Tavırları daha büyük görünse de on iki ya da on üç yaşında olduğunu söyleyebilirdim. “Bir kızıl kafa,” dedi. “Bu bir ayakkabı boyacısından da kötü. Seni kim ister ki?”</p>

  <p class="block_9">Sözlerinin canımı acıttığını hissetsem de başımı yukarı kaldırdım.</p>

  <p class="block_9">“Hiç değilse bir sabıkalı değilim.”</p>

  <p class="block_9">Çocuk güldü. “Ama ben öyleyim, değil mi?”</p>

  <p class="block_9">“Sen söyle.”</p>

  <p class="block_9">“Bana inanacak mısın?”</p>

  <p class="block_9">“Muhtemelen hayır.”</p>

  <p class="block_9">“Öyleyse söylememin bir anlamı yok.”</p>

  <p class="block_9">Karşılık vermedim ve sessizce oturmaya başladık. Çocuğun varlığından ürken Carmine hiç hareket etmiyordu. Bense pencerenin ardında akıp giden sade ve ıssız manzarayı seyrediyordum. Gün boyunca aralıklarla yağmur yağmıştı. Islak gökyüzünde alçak, gri bulutlar asılıydı.</p>

  <p class="block_9">“Sandığımı benden aldılar,” dedi çocuk bir süre sonra.</p>

  <p class="block_9">Ona doğru döndüm. “Ne?”</p>

  <p class="block_9">“Boya sandığım. Bütün boyalarımı, fırçalarımı aldılar. Şimdi benden nasıl geçinmemi bekliyorlar?”</p>

  <p class="block_9">“Beklemiyorlar. Sana bir aile bulacaklar.”</p>

  <p class="block_9">“Ah, doğru,” diyerek kuru bir kahkaha attı. “Geceleri üzerimi örtecek bir anne ve bana iş öğretecek bir baba. Ben öyle olacağını sanmıyorum. Ya sen?”</p>

  <p class="block_9">“Bilmiyorum. Hiç düşünmedim.” Elbette düşünmüştüm.</p>

  <p class="block_9">Parçaları yavaş yavaş toplayıp bir araya getirmiştim: İlk önce bebekler seçilecekti. Ardından çiftçilerin güçlü kemiklerine ve kaslarına önem verdiği genç, erkek çocuklar. Son olarak da bir hanımefendiye dönüştürülmeyecek kadar büyük, ev işlerine yardımcı olamayacak kadar küçük, tarlada ise pek işe yaramayacak olan benim gibi kızlar. Eğer seçilmezsek yetimhaneye geri gönderilecektik. “Her neyse, ne yapabiliriz ki zaten?”</p>

  <p class="block_9">Çocuk elini cebine atarak bir metelik çıkardı. Parmaklarının arasında döndürdüğü parayı başparmağı ile işaret parmağının arasında tutarak Carmine’in burnuna dokundurdu. Sonra avucunu sımsıkı kapatıp parayı içine hapsetti. Avucunu tekrar açtığında para orada değildi. Elini Carmine’in kulağının arkasına uzatıp parayı çıkardı ve “Vay canına,” diyerek onu Carmine’e uzattı.</p>

  <p class="block_9">Carmine şaşkın şaşkın paraya bakıyordu.</p>

  <p class="block_9">“Bunlara katlanabilirsin,” dedi çocuk. “Ya da kaçabilirsin.</p>

  <p class="block_9">Belki de şansın yaver gider ve bundan sonrasını mutlu yaşayarak geçirirsin. Neler olacağını yalnızca Tanrı biliyor. O da olacakları asla söylemiyor.”</p>

  <p class="block_8" id="calibre_pb_9"> </p>
</body>
</html>
