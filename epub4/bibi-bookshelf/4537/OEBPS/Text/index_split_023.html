<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_"> </p>

  <p class="block_"> </p>

  <p class="block_"> </p>

  <h1 class="block_11">Spruce Harbor, Maine, 2011</h1>

  <p class="block_"> </p>

  <p class="block_"> </p>

  <p class="block_"> </p>

  <p class="block_9">Sosyal hizmetler çalışanı Lori, bir tabureye oturarak Molly’nin dosyasına baktı. “Yani koruyucu aile sisteminden çıkmana… bir bakalım… ocakta on yedi yaşına basmışsın, öyleyse dokuz ayın var. Sonrasında ne yapacağını düşündün mü, peki?”</p>

  <p class="block_9">Molly omzunu silkti. “Pek sayılmaz.”</p>

  <p class="block_9">Lori önündeki dosyaya bir şeyler karaladı. Parlak gözleri ve Molly’nin her işine soktuğu sivri burnuyla, Molly’ye bir dağ gelinciğini anımsatıyordu. Her çarşamba yaptıkları gibi, öğle yemeği saatinde lisenin boş bir kimya sınıfındaki laboratuvar masasında oturuyorlardı.</p>

  <p class="block_9">“Thibodeauslarla herhangi bir sorunun var mı?”</p>

  <p class="block_9">Molly başını iki yana salladı. Dina onunla nadiren konuşuyordu.</p>

  <p class="block_9">Ralph ise her zaman olduğu gibi cana yakındı.</p>

  <p class="block_9">Lori parmağıyla burnunu işaret etti. “Artık takmıyorsun.”</p>

  <p class="block_9">“Jack, onun yaşlı kadını korkutabileceğim söyledi.” Burnundaki hızmayı Jack için çıkarmıştı, ama doğruyu söylemek gerekirse, onu tekrar takmak için acele etmemişti. Hızma takmanın bazı sebeplerden ötürü hoşuna gittiği doğruydu. En önemlisi, onu asi gösteriyordu. Kulağına taktığı çok sayıda küpe aynı serseri havayı yaratmıyordu, çünkü adadaki kırk küsur yaşındaki her dul kadının kulağında yarım düzine delik vardı. Oysa hızma pek çok bakım gerektiriyordu ve daima enfeksiyon kapma riski vardı. Molly yüzünü yıkarken ya da makyaj yaparken ona dikkat etmek zorundaydı. Bu yüzden yüzünde herhangi bir metal olmaması, onu bir bakıma rahatlatmıştı.</p>

  <p class="block_9">Lori dosyaya yavaşça göz gezdirdi. “Şimdiye kadar yirmi sekiz saatini doldurmuşsun. Aferin sana. Nasıl gidiyor?”</p>

  <p class="block_9">“Kötü değil. Düşündüğümden daha iyi.”</p>

  <p class="block_9">“Nasıl yani?”</p>

  <p class="block_9">Molly Vivian’in yanına gitmek için sabırsızlandığını fark ederek şaşırdı. Doksan bir yıl, yaşamak için uzun bir süreydi.</p>

  <p class="block_9">O kutuların içinde bir tarih yatıyordu ve neyle karşılaşacağınızı asla bilemiyordunuz. Örneğin, birkaç gün önce, içinde 1930’lu yıllardan kalma yılbaşı süslerinin bulunduğu bir kutuyu açmışlardı. Vivian onları sakladığını bile hatırlamıyordu.</p>

  <p class="block_9">Kutudan altın ve gümüş renkte sim tozlarıyla kaplı karton yıldızlar ve kar taneleri, kırmızı, yeşil, san, süslü cam toplar çıkmıştı. Vivian ona tatillerde mağazayı bunlarla süslediklerini, onları vitrindeki gerçek bir çam ağacına taktıklarını anlatmıştı.</p>

  <p class="block_9">“Ondan hoşlandım. Biraz değişik biri.”</p>

  <p class="block_9">“‘Yaşlı bayan’ı mı kastediyorsun?”</p>

  <p class="block_9">“Evet.”</p>

  <p class="block_9">“Pekâlâ, güzel,” diyerek hafifçe gülümsedi Lori. Şimdi de gülümseyen bir dağ gelinciğine benzemişti. “Öyleyse yirmi iki saatin kaldı, değil mi? Bu deneyimden mümkün olduğunca faydalanmaya çalış. Ve umarım sana göz hapsinde olduğunu hatırlatmama gerek yoktur. Eğer içki içerken, uyuşturucu kullanırken ya da herhangi bir suç işlerken yakalanırsan, her şeye sil baştan başlarız. Anlaşıldı mı?”</p>

  <p class="block_9"><i class="calibre1">Kahretsin, yani meth* laboratuvarımı kapatmak zorunda olduğumu mu söylüyorsun? Facebook’a yüklediğim çıplak fotoğrafları da sileceğim, öyle mi?</i> demek istedi Molly. Fakat onu yerine, Lori’ye ifadesizce gülümsedi. “Anlaşıldı.”</p>

  <p class="block_9"><sup class="calibre2">* Metamfetamin: Uyarıcı ve halüsinasyon özelliği olan, bağımlılık yaratan sentetik bir madde. (Çev. N.)</sup></p>

  <p class="block_"> </p>

  <p class="block_9">Lori dosyadan Molly’nin ders notlarının dökümünü çıkardı.</p>

  <p class="block_9">“Şuna bir bak. Akademik Yeterlilik Sınavı’ndan 600 küsur puan almışsın. Bu dönemki not ortalaman ise 3,8. Bu gerçekten çok iyi.”</p>

  <p class="block_9">“Bu kolay bir okul.”</p>

  <p class="block_9">“Hayır, değil.”</p>

  <p class="block_9">“Abartılacak bir şey yok.”</p>

  <p class="block_9">“Aslında, abartılacak bir şey var. Bunlar üniversiteye başvurmak için yeterli istatistikler. Bunu hiç düşünmüş müydün?”</p>

  <p class="block_9">“Hayır.”</p>

  <p class="block_9">“Neden düşünmüyorsun?”</p>

  <p class="block_9">Bir önceki yıl Bangor Lisesi’nden buraya nakil olduğunda, Molly neredeyse sınıfta kalmak üzereydi. Bangor’dayken onu ödevlerini yapmaya teşvik edecek hiçbir şey yoktu. Koruyucu anne babası tam bir parti düşkünüydü ve Molly okuldan döndüğünde, onu sarhoşlarla dolu bir ev bekliyor olurdu. Spruce Harbor’da ise dikkatini dağıtacak pek bir şey yoktu. Dina ve Ralph alkol almıyor, sigara içmiyorlardı. Ayrıca otoriterlerdi.</p>

  <p class="block_9">Jack ise ara sıra bir bira içerdi, ama hepsi buydu. Ve Molly aslında ders çalışmayı sevdiğini keşfetmişti.</p>

  <p class="block_9">Okuldaki rehber öğretmen dışında kimse Molly ile üniversite hakkında bir şey konuşmamıştı. O da Molly önceki dönem biyoloji dersinden A aldığında, yarım ağızla hemşirelik yüksekokuluna gitmesini tavsiye etmişti. Molly’nin notları kimse fark etmeksizin ansızın yükselmişti.</p>

  <p class="block_9">“Üniversiteye göre biri olduğumu hiç sanmıyorum,” dedi Molly.</p>

  <p class="block_9">“Pekâlâ, görünüşe bakılırsa öylesin,” dedi Lori. “On sekizine bastığında resmi olarak kendi sorumluluğunda olacağından, şimdiden bunu araştırmaya başlamak isteyebilirsin. Reşit üvey çocuklar için verilen makul burslar var. Ya da Somesville’deki alışveriş merkezine tezgâh arkası bir iş için başvurabilirsin. Karar senin.”</p>

  <p class="block_"> </p>

  <p class="block_9">***</p>

  <p class="block_"> </p>

  <p class="block_9">“Şu kamu hizmeti cezan nasıl gidiyor?” diye sordu Ralph akşam yemeğinde, kendine büyük bir bardak süt doldururken.</p>

  <p class="block_9">“İyi gidiyor,” dedi Molly. “Kadın gerçekten çok yaşlı. Çok fazla eşyası var.”</p>

  <p class="block_9">“Elli saati doldurur mu?” diye sordu Dina.</p>

  <p class="block_9">“Bilmiyorum. Ama kutuları boşaltmayı bitirirsem, yapacak başka şeyler bulabilirim sanırım. Ev oldukça büyük.”</p>

  <p class="block_9">“Evet, orada birkaç iş yapmıştım. Eski borular falan,” dedi Ralph. “Terry ile tanıştın mı? Hani şu hizmetçi kadın?”</p>

  <p class="block_9">Molly, evet dercesine başını salladı. “Aslında, o Jack’in annesi.”</p>

  <p class="block_9">Dina bir anda canlanıverdi. “Durun bir dakika. Terry Gallant mı? Onunla aynı lisedeydim! Jack’in onun oğlu olduğunu bilmiyordum.”</p>

  <p class="block_9">“Evet,” dedi Molly.</p>

  <p class="block_9">Dina çatalını büyük bir sosis parçasına batırdı. “Ah, ne oldum dememeli, ne olacağım demeli.”</p>

  <p class="block_9">Molly, <i class="calibre1">bu da neyin nesi?</i> dercesine Ralph’e baktı. Fakat Ralph ona sakin bakışlarla karşılık verdi.</p>

  <p class="block_9">“Biliyor musunuz? İnsanların başına gelenler üzücü,” diyerek başını iki yana salladı Dina. “Terry Gallant, bir zamanların Bayan Popüler’iydi. Mezuniyet balosunun kraliçesiydi. Ama sonra Meksikalı cücenin tekinden hamile kaldı… ve bak, şimdi o bir hizmetçi.”</p>

  <p class="block_9">“Aslında, o bir Dominikliydi,” diye mırıldandı Molly.</p>

  <p class="block_9">“Neyse ne. Neticede o kaçakların hepsi aynı değil mi?”</p>

  <p class="block_9"><i class="calibre1">Derin nefes al, sakinliğini koru, yemeğini bitir.</i> “Sen öyle diyorsan, öyledir.”</p>

  <p class="block_9">“Öyle diyorum.”</p>

  <p class="block_9">“Hey, bayanlar, bu kadar yeter,” diyerek araya girdi Ralph.</p>

  <p class="block_9">Gülümsüyor olmasına rağmen, endişeli olduğu yüzünden okunuyordu.</p>

  <p class="block_9">Molly’nin sinirlendiğini biliyordu. Bazen Molly herhangi bir fikrini belirtir, Dina ise monoton bir sesle ‘Kabile reisi konuştu,’ gibisinden şeyler söylerdi. Böyle zamanlarda Ralph, Molly’yi sakinleştirmek için sürekli mazeretler üretirdi: “Öyle demek istemedi,” “Seni kızdırmak için uğraşıyor.” Molly, artık bunu kesmesini söylediğinde, “Kendini bu kadar ciddiye almayı bırakmalısın, küçük kız,” derdi Dina. “Kendinle dalga geçmeyi beceremezsen, ileride çok zor bir hayatın olur.”</p>

  <p class="block_9">Bu yüzden Molly gülümsemek için kendini zorladı. Tabağını alıp yemek için Dina’ya teşekkür ettikten sonra, yapması gereken bir sürü ödevi olduğunu söyledi. Ralph mutfağı toparlayacağını söylerken, Dina da saçma sapan programlara göz atmak için televizyonun başına geçti.</p>

  <p class="block_9">“Spruce Harbor’un Ev Hanımları,” dedi Ralph. “Ne zaman başlayacak?”</p>

  <p class="block_9">“Belki de bu programda Terry Gallant’ı konu alırlar. Önce öğrenci yıllığındaki, başında süslü bir taç olan fotoğrafını, sonra da yerleri silerkenki halini gösterirler,” diyerek kıkırdadı Dina. “O programı kesinlikle kaçırmazdım!”</p>

  <p class="block_8" id="calibre_pb_23"> </p>
</body>
</html>
