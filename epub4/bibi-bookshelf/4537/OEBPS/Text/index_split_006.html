<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_"> </p>

  <p class="block_"> </p>

  <p class="block_"> </p>

  <h1 class="block_11">Spruce Harbor, Maine, 2011</h1>

  <p class="block_"> </p>

  <p class="block_"> </p>

  <p class="block_"> </p>

  <p class="block_9">Molly derin bir nefes aldı. Siyah panjurları ve süslü kıvrımları olan Victoria tarzı bu beyaz ev, hayal ettiğinden de büyüktü. Molly arabanın ön camından bakarken, eve fazlasıyla özen gösterildiğini görebiliyordu. Ne boyası dökülmüştü ne de bir yerinde çürük vardı. Bu da henüz yeni boyandığı anlamına geliyordu. Hiç şüphesiz, tıpkı kraliçe arının işçi anlardan oluşan ordusu gibi, bu yaşlı bayan için çalışan ve evle sürekli ilgilenen işçiler olmalıydı.</p>

  <p class="block_9">Ilık bir nisan sabahıydı. Eriyen karlar ve yağmur yüzünden yerler sünger gibiydi. Fakat bugün, yaklaşan yaz günlerini hissettiren o nadir, sıcak ve huzur veren günlerden biriydi.</p>

  <p class="block_9">Kocaman bulutların gezindiği gökyüzü berrak maviydi. Her yerde öbek öbek çiğdemler filizlenmişti.</p>

  <p class="block_9">“Pekâlâ,” dedi Jack, “durum şöyle. Vivian iyi bir bayandır, ama biraz sinirlidir. Bilirsin işte… pek eğlenceli biri değil.”</p>

  <p class="block_9">Arabayı park edip Molly’nin omzunu sıvazladı. “Sadece başını salla ve gülümse, her şey yolunda gidecek.”</p>

  <p class="block_9">“Kaç yaşında demiştin?” diye mırıldandı Molly. Bu kadar gergin hissettiği için kendine kızıyordu. Ne olacaktı ki sanki? Alt tarafı biriktirdiklerinden kurtulmak için yardım isteyen yaşlı bir kadındı. Molly, buranın da televizyonda gördüğü istifçilerin evleri gibi mide bulandırıcı ve berbat kokan bir yer olmamasını umuyordu.</p>

  <p class="block_9">“Bilmiyorum. Yaşlı işte. Bu arada çok güzel görünüyorsun,” dedi Jack.</p>

  <p class="block_9">Molly kaşlarını çattı. Bugünkü görüşme için Dina’nın ödünç verdiği pembe bir bluz giymişti. “Az kalsın seni tanıyamayacaktım,” demişti Dina soğuk bir şekilde, Molly bluzu giyerek odasından çıktığında. “Çok… hanım hanımcık görünüyorsun.”</p>

  <p class="block_9">Jack’in isteği üzerine Molly burnundaki hızmayı çıkarmış, iki kulağında da yalnızca ikişer küpe bırakmıştı. Makyajı içinse her zamankinden fazla zaman harcamıştı. Hayalet gibi bembeyaz olmaktansa bir ton daha koyu bir fondöten kullanmış ve gözlerine daha hafif kalem çekmişti. Hatta eczaneden Maybelline marka, ‘leylak’ adında pembe bir ruj almıştı. Rujun ismi bile sinirini bozmaya yetiyordu. Ucuzluk mağazasından aldığı çok sayıda küpesini çıkarmıştı. Her zaman taktığı çeşit çeşit haçlar ve kurukafalar yerine, sadece babasından kalan uğurlu kolyeyi takmıştı. Hâlâ siyah olan saçlarının iki yanında da beyaz birer çizgi vardı. Tırnakları da siyah ojeliydi. Fakat Dina’nın da söylediği gibi, ‘normal bir insana’ benzemek için çaba sarf ettiği ortadaydı.</p>

  <p class="block_9">Jack’in önerisinden sonra, Dina gönülsüzce de olsa Molly’ye bir şans daha vermeyi kabul etmişti. “Yaşlı bir bayanın tavan arasını temizlemek mi?” demişti Dina küçümseyerek.</p>

  <p class="block_9">“Evet, tabii. Eminim bir hafta bile sürmez.”</p>

  <p class="block_9">Molly, Dina’nın ona çok fazla güvenmesini zaten beklemiyordu. Ama kendisinin de bazı şüpheleri yok değildi. Gerçekten de hayatının elli saatini soğuk bir tavan arasında, huysuz bir ihtiyarın güvelerle ve kim bilir daha nelerle dolu olan kutularını ayıklamaya adayacak mıydı? Islahevinde olsa bu zamanı grup terapisinde (ki bunu her zaman ilgi çekici bulurdu) ve <i class="calibre1">The View</i> adlı söyleşi programını (bu da yeterince ilginçti) seyrederek geçirirdi. Hem orada birlikte takılabileceği başka kızlar da olacaktı. Şimdiyse, evde Dina, buradaysa gözünü üzerinden ayırmayacak olan bir yaşlı kadın vardı.</p>

  <p class="block_9">Molly saatine baktı. Onu evden apar topar çıkaran Jack sayesinde beş dakika erken gelmişlerdi.</p>

  <p class="block_9">“Unutma: Göz teması,” dedi Jack. “Gülümsediğinden de emin ol.”</p>

  <p class="block_9">“Tam bir <i class="calibre1">anne</i> gibisin.”</p>

  <p class="block_9">“Senin sorunun ne biliyor musun?”</p>

  <p class="block_9">“Erkek arkadaşımın bir anne gibi davranıyor olması mı?”</p>

  <p class="block_9">“Hayır. Senin sorunun, kıçının tehlikede olduğunun farkında değilmişsin gibi davranman.”</p>

  <p class="block_9">“Ne tehlikesi? Hani, nerede?” dedi Molly kalçasını kaldırıp oturduğu yere bakarak.</p>

  <p class="block_9">“Dinle,” diyerek çenesini ovuşturdu Jack. “Annem, Vivian’e ıslahevinden ve diğer şeylerden bahsetmemiş. Vivian okuldaki bir proje için kamu hizmeti yapıyorsun diye biliyor.”</p>

  <p class="block_9">“Yani sabıkamı bilmiyor, öyle mi? Enayi.”</p>

  <p class="block_9"><i class="calibre1">“Ay diablo</i>*,” dedi Jack, kapıyı açıp arabadan inerek. <sup class="calibre2">*İsp. Şeytan</sup></p>

  <p class="block_9">“Sen de benimle mi geliyorsun?”</p>

  <p class="block_9">Jack kapıyı kapattıktan sonra arabanın diğer tarafına geçip Molly’nin kapısını açtı. “Hayır, sadece kapıya kadar sana eşlik edeceğim.”</p>

  <p class="block_9">“Vay canına, ne centilmen ama,” diyerek arabadan indi Molly. “Yoksa kaçmayacağım konusunda bana güvenmediğin için mi?”</p>

  <p class="block_9">“Doğrusunu söylemek gerekirse, ikisi de.”</p>

  <p class="block_"> </p>

  <p class="block_9">***</p>

  <p class="block_"> </p>

  <p class="block_9">Molly büyük, pirinç bir tokmağı olan, ceviz ağacından yapılmış kapının önünde dururken, bir anlık tereddütle dönüp Jack’e baktı. Jack tekrar arabaya binmiş, kulağında kulaklığıyla, torpido gözünde sakladığı Junot Diaz hikâyelerine göz gezdiriyordu. Molly omuzlarını geriye atarak doğruldu.</p>

  <p class="block_9">Saçlarını kulaklarının arkasına sıkıştırıp bluzunun yakasını düzelterek (en son ne zaman bir yaka takmıştı? Olsa olsa köpek tasması takardı) tokmağı kapıya vurdu. Fakat açan olmadı.</p>

  <p class="block_9">Kapıyı bu kez biraz daha sertçe çaldı. Ardından kapının solundaki butonu fark ederek zile bastı. İçeride gürültüyle ve ahenkle yankılanan çan seslerinin hemen ardından, yüzünde endişeli bir ifadeyle kapıya doğru koşturan Jack’in annesi Terry’yi gördü. Jack’in iri, kahverengi gözlerini, annesinin daha yumuşak hatları olan yüzünde görmek, Molly’yi her seferinde şaşırtıyordu.</p>

  <p class="block_9">Jack, Molly’yi annesinin bu plana uyacağına dair ikna etmeye çalışmış olsa da Molly gerçeğin daha karmaşık olduğunu biliyordu. Her ne kadar Jack, “Bu kahrolası tavan arası işini ne kadar kafasına takıyordu, bilemezsin,” diye açıklama yapsa da… Terry biricik oğluna adeta tapıyordu ve onu mutlu etmek adına neredeyse her şeyi yapardı. Jack annesinin bu plandan rahatsız olmadığına inanmak istese de Molly, Terry’yi buna zorlayan kişinin Jack olduğunu biliyordu.</p>

  <p class="block_9">Terry kapıyı açınca Molly’yi baştan aşağı süzdü. “Pekâlâ, iyi görünüyorsun.”</p>

  <p class="block_9">“Teşekkürler,” diye mırıldandı Molly. Terry siyah bir pantolon, lastik tabanlı hantal ayakkabılar ve şeftali rengi bir tişört giymişti. Bu bir üniforma mıydı, yoksa sırf iç bayıcı bir kıyafet olduğundan mı öyle görünüyordu, Molly emin değildi.</p>

  <p class="block_9">Molly, Terry’nin peşinden yağlıboya tabloların ve altın çerçeveli gravürlerin dizili olduğu uzun bir koridora girdi. Doğuya özgü bir koridor halısı, ikisinin de ayak seslerini bastırıyordu.</p>

  <p class="block_9">Koridorun sonunda kapalı bir kapı vardı.</p>

  <p class="block_9">Terry kulağını dayayıp kapıyı hafifçe tıklattı. “Vivian?” diye seslendi kapıyı aralayarak. “Kız geldi. Molly Ayer. Peki, tamam.”</p>

  <p class="block_9">Terry kapıyı açınca, karşılarına yerden tavana dek uzanan kitaplıklarla ve antika mobilyalarla dolu olan geniş, güneş alan, deniz manzaralı bir salon çıktı. Cumbalı pencerenin yanındaki rengi solmuş kırmızı berjer koltukta, bisiklet yakalı siyah, kaşmir bir kazak giymiş olan yaşlı bir kadın oturuyordu.</p>

  <p class="block_9">Damarlı ellerini kucağında kenetlemişti. Dizlerindeyse kareli, yün bir battaniye örtülüydü.</p>

  <p class="block_9">“Molly, bu Bayan Daly,” dedi Terry, odaya girdiklerinde.</p>

  <p class="block_9">“Merhaba,” diyerek yaşlı kadının elini sıktı Molly. Eli kuru ve soğuktu. Minik burunlu, hayat dolu, ince ve uzun boylu bir kadındı. İnsanın içine işleyen ela gözleri, bir kuşunki kadar parlak ve keskindi. İncecik cildi adeta şeffaf gibiydi ve gümüş rengi saçları ensesinde topuz yapılmıştı. Yüzünün her yerinde belli belirsiz çiller vardı, yoksa bunlar yaşlılık lekeleri miydi?</p>

  <p class="block_9">Ellerini topoğrafik bir harita gibi kaplayan damarlar bileklerinden yukarı uzanıyordu. Gözlerinin etrafında ise düzinelerce minik kırışıklık vardı. Kadın, Molly’ye Augusta’da (hiç uyum sağlayamadığı bir ailenin yanında kaldığı sıralar) kısa bir süreliğine gittiği Katolik okulundaki rahibeleri hatırlatmıştı. Bir bakımdan oldukça yaşlı duruyor, ancak diğerleriyle karşılaştırıldığında, olağandışı bir şekilde genç görünüyordu. Rahibeler gibi bu yaşlı kadının da hafif otoriter bir havası vardı. Sanki her istediğini yaptırmaya alışkın gibiydi. Neden öyle olmasın ki diye düşündü Molly. Her istediğin yaptırmaya <i class="calibre1">alışkın</i> bir kadındı.</p>

  <p class="block_9">“Tamam, o zaman. Bana ihtiyacınız olursa mutfaktayım,” dedi Terry. Sonra da bir başka kapıdan çıkarak gözden kayboldu.</p>

  <p class="block_9">Yaşlı kadın kaşlarını hafifçe çatarak Molly’ye doğru eğildi.</p>

  <p class="block_9">“Bunu yapmayı nasıl becerdin? Şu kokarca çizgilerini,” dedi elini kendi şakaklarında gezdirerek.</p>

  <p class="block_9">“Şey…” dedi Molly. Daha önce kimse ona bunu sormadığından şaşırmıştı. “Bu bir renk açıcı ve boya karışımı.”</p>

  <p class="block_9">“Böyle yapmayı nereden öğrendin?”</p>

  <p class="block_9">“YouTube’daki bir videoda izledim.”</p>

  <p class="block_9">“YouTube mu?”</p>

  <p class="block_9">“İnternetten.”</p>

  <p class="block_9">“Ah,” diyerek çenesini yukarı kaldırdı kadın. “Bilgisayarlar.</p>

  <p class="block_9">Böyle geçici heveslere başlamak için çok yaşlıyım.”</p>

  <p class="block_9">“Yaşam şeklimizi değiştiren şeylere geçici bir heves diyebileceğimizi sanmıyorum,” dedi Molly. Sonra da kendini müstakbel patronuyla daha şimdiden anlaşmazlığa soktuğunun farkına vararak pişmanlıkla gülümsedi.</p>

  <p class="block_9"><i class="calibre1">“Benim</i> yaşam şeklimi değiştirmiyor,” dedi yaşlı kadın.</p>

  <p class="block_9">“Bu oldukça zaman alan bir şey olmalı.”</p>

  <p class="block_9">“Ne?”</p>

  <p class="block_9">“Saçını böyle yapmak.”</p>

  <p class="block_9">“Ah. O kadar da çok değil. Bir süredir yapıyorum.”</p>

  <p class="block_9">“Sormamın bir mahsuru yoksa saçının doğal rengi neydi?”</p>

  <p class="block_9">“Mahsuru yok,” dedi Molly. “Koyu kahverengiydi.”</p>

  <p class="block_9">“Benimki de kızıl.” Yaşlı kadının gri saçlarıyla ilgili espri yaptığını fark etmek, Molly’nin biraz vaktini almıştı.</p>

  <p class="block_9">“Saçma her ne yaptıysan sevdim,” diye geçiştirdi Molly.</p>

  <p class="block_9">“Sana yakışmış.”</p>

  <p class="block_9">Yaşlı kadın başını olumlu anlamda sallayarak arkasına yaslandı. Molly’yi onaylamışa benziyordu. Molly, üzerindeki gerginliğin biraz olsun hafiflediğini hissetti. “Kabalığımı mazur gör, ama benim yaşımda biri için lafı döndürüp dolaştırmanın bir anlamı yok. Oldukça kendine has bir görünüşün var.</p>

  <p class="block_9">Sen de şu… nasıl diyorlar, gotiklerden misin?”</p>

  <p class="block_9">Molly kendini tutamayarak gülümsedi. “Öyle de denebilir.”</p>

  <p class="block_9">“Bu bluzu da ödünç aldın sanırım.”</p>

  <p class="block_9">“Şey…”</p>

  <p class="block_9">“Zahmet etmene gerek yoktu. Sana yakışmamış,” diyerek Molly’ye karşısına oturmasını işaret etti. “Bana Vivian diyebilirsin.</p>

  <p class="block_9">Bayan Daly diye çağrılmaktan hiç hoşlanmıyorum.</p>

  <p class="block_9">Bilirsin, kocam artık hayatta değil.”</p>

  <p class="block_9">“Buna üzüldüm.”</p>

  <p class="block_9">“Üzülecek bir şey yok. Öleli sekiz yıl oluyor. Zaten doksan bir yaşındayım. Bir zamanlar tanıdığım ve hâlâ hayatta olan pek fazla insan yok.”</p>

  <p class="block_9">Molly ne cevap vereceğinden emin değildi. İnsanlara o kadar yaşlı göstermediklerini söylemek, kibarca bir şey değil miydi? Bu kadının doksan bir yaşında olduğunu tahmin edemezdi, öte yandan onu kıyaslayabileceği bir kimsesi de yoktu.</p>

  <p class="block_9">Babasının ebeveynleri, babası gençken vefat etmişti. Annesininkiler ise hiç evlenmemişti ve Molly büyükbabasıyla hiç tanışmamıştı. Hatırladığı tek aile büyüğü olan büyükannesi de Molly üç yaşındayken kanserden ölmüştü.</p>

  <p class="block_9">“Terry bana koruyucu bir aileyle kaldığını söyledi,” dedi Vivian. “Kimsesiz misin?”</p>

  <p class="block_9">“Annem hayatta, ama… Evet, kendimi öksüz sayıyorum.”</p>

  <p class="block_9">“Yine de teknik olarak değilsin.”</p>

  <p class="block_9">“Bence sana sahip çıkan bir anne baban yoksa kendini istediğin gibi adlandırabilirsin.”</p>

  <p class="block_9">Vivian sanki bu fikri düşünüyormuş gibi uzunca bir süre Molly’ye baktı. “Mantıklı,” dedi. “Öyleyse bana kendinden bahset.”</p>

  <p class="block_9">Molly hayatı boyunca Maine’de yaşamış, bir kez bile eyalet sınırının dışına çıkmamıştı. Koruyucu ailelere verilmeden önce Indian Island’da geçirdiği çocukluğuna dair ufak tefek şeyler hatırlıyordu: Anne babasıyla birlikte yaşadığı gri karavan, sağa sola park etmiş pikap arabalarla dolu olan halk meydanı, Sockalexis Bingo Palace ve St. Anne Kilisesi bunlardan birkaçıydı. Odasındaki bir rafta sakladığı, mısır kabuğundan yapılmış, siyah saçlı, geleneksel kıyafetli Kızılderili oyuncak bebeği de hatırlıyordu. Gerçi Noel zamanı yardım dernekleri tarafından meydanda dağıtılan Barbie bebekleri tercih ederdi. Onlar da hiçbir zaman Külkedisi ya da Güzellik Kraliçesi Barbie gibi popüler olan oyuncaklar olmazdı. Onun yerine Araba Yarışçısı Barbie, Orman Kızı Barbie gibi bir defaya mahsus üretilmiş bebekler olurdu. Ama bunun bir önemi yoktu. Barbie’nin kostümü ne kadar olağandışı olursa olsun, diğer tüm özellikleri birebir aynıydı: İnce topuklu ayakkabılar giymeye hazır olan tuhaf duruşlu ayakları, iri göğüsleri, kaburgasız karnı, hokka burnu ve parlak, plastik saçları…</p>

  <p class="block_9">Ancak Vivian’in duymak istedikleri bunlar değildi. Nereden başlayacaktı ki? Neleri anlatacaktı? Asıl sorun buydu. Bu mutlu bir hikâye değildi ve bu hikâyeyi dinleyenler ya kendilerini geri çekmiş, ya Molly’ye inanmamış ya da daha kötüsü, ona acımışlardı. Böylece Molly onu kısaltarak anlatmayı öğrenmişti. “Pekâlâ,” diyerek söze başladı. “Baba tarafından bir Penobscot Kızılderilisiyim. Ben küçükken Old Town’da, Kızılderililer için ayrılmış bir bölgede yaşardık.”</p>

  <p class="block_9">“Ah. Demek siyah saçların ve kabile makyajının sebebi bu.”</p>

  <p class="block_9">Molly şaşırmıştı. Böyle bir bağlantı kurmak hiç aklına gelmemişti. Bu doğru muydu?</p>

  <p class="block_9">Sekizinci sınıftayken, oldukça zorlu bir yıl geçirdiği zamanlar -öfkeli, sürekli bağıran üvey ebeveynler, kıskanç üvey kardeşler, okuldaki acımasız kızlar- Molly bir kutu L’Oreal saç boyası ve siyah bir de göz kalemi almış, sonra da banyoya girerek görüntüsünü değiştirmişti. Sonraki hafta, büyük bir alışveriş merkezindeki aksesuar mağazasında çalışan bir arkadaşı, Molly’nin kulaklarını, burnunu ve kaşını delmişti.</p>

  <p class="block_9">Gerçi kaşındaki delik çok geçmeden iltihaplanmış ve Molly’nin çıkarmak zorunda kaldığı pirsing, ardında örümcek ağına benzer bir iz bırakmıştı. Tüm bunlar, Molly’nin o koruyucu aileden atılmasında bardağı taşıran son damla olmuştu.</p>

  <p class="block_9">Görev başarıyla tamamlanmıştı.</p>

  <p class="block_9">Molly hikâyesini -babasının nasıl öldüğünü, annesinin ona nasıl göz kulak olamadığını, kendini nasıl Ralph ve Dina ile birlikte bulduğunu- anlatmaya devam etti.</p>

  <p class="block_9">“Terry bana bir çeşit kamu hizmeti ödevin olduğundan bahsetti. Sonra da tavan arasını temizlememe yardımcı olabileceğini söyledi,” dedi Vivian. “Gerçi senin adına kötü bir pazarlık gibi görünüyor.”</p>

  <p class="block_9">“İster inan ister inanma, ama tam bir düzen budalasıyımdır.</p>

  <p class="block_9">Bir şeyleri düzene sokmayı severim.”</p>

  <p class="block_9">“Öyleyse göründüğünden çok daha tuhaf birisin.” Vivian arkasına yaslanarak ellerini birbirine kenetledi. “Sana bir şey diyeceğim. Senin tanımına göre, neredeyse aynı yaşlarda ben de kimsesizdim. O yüzden seninle ortak bir yanımız var.”</p>

  <p class="block_9">Molly ne cevap vereceğinden emin değildi. Vivian bu konuyla ilgili bir şeyler sormasını mı istiyordu, yoksa sadece içini mi dökmüştü? Bunu söylemek zordu. “Anne baban…” dedi cesaret ederek, “seninle ilgilenmediler mi?”</p>

  <p class="block_9">“Denediler. Sonra bir yangın çıktı…” Vivian omzunu silkti.</p>

  <p class="block_9">“Çok uzun zaman önceydi, neredeyse hatırlamıyorum.</p>

  <p class="block_9">Şimdi… ne zaman başlamak istersin?”</p>

  <p class="block_5" id="calibre_pb_6"> </p>
</body>
</html>
