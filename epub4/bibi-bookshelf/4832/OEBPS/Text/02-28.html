<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator"/>
  <link href="../Styles/balci60.css" rel="stylesheet" type="text/css"/>

  <title></title>
</head>

<body>
  <p>&nbsp;</p>

  <h2 class="h21"><a id="ncx2156"></a>Bartimaeus</h2>

  <h3 class="h31"><a id="ncx2157"></a>28</h3>

  <p>&nbsp;</p>

  <p><span class="t17">"R</span>ahatsız ettiğim için özür dilerim, Arthur," dedi Simon Lovelace.</p>

  <p>Ona yetiştiğimde, Underwood uzun, loş yemek odasına yeni girmişti; daha önce alt kattaki aynanın önünde saçlarını ve kravatını düzeltmek için birkaç dakika harcamıştı. Ancak bunun pek işe yaradığı söylenemez: Şöminenin yanında durmuş tırnaklarını inceleyen, gerilmiş bir yay kadar soğuk ve gergin genç büyücünün karşısında hala pejmürde ve pasaklı görünüyordu.</p>

  <p>Underwood bağışlayıcı ve alçakgönüllü görünme çabası içinde eliyle bir hareket yaptı. "Benim evim senin evindir. Geciktiğim için kusura bakma, Lovelace. Oturmaz mısın?"</p>

  <p>Lovelace oturmadı. Dar koyu renk bir takım elbise giymiş, koyu yeşil bir kravat takmıştı. Başının her hareketinde, gözlüğü tavandaki lambanın ışıklarını yansıtıyordu. Gözleri görünmüyordu fakat gözlerinin altı gri, çökmüş ve torbalanmıştı.</p>

  <p>"Telaşlı görünüyorsun Underwood," dedi.</p>

  <p>"Yo, yo. Tavan arasında biraz işim vardı. Nefes nefese kalmışım o kadar."</p>

  <p>Odaya bir örümcek olarak girdim ve en az ışık alan köşenin loşluğuna ulaşana kadar, sezdirmeden tavanda ilerledim. Orada çarçabuk birkaç ağ atıp kendimi mümkün olduğunca kamufle etmeye çalıştım. Bunu yapmamın nedeni, büyücünün, kızgın kırmızı gözleriyle köşe bucağı gözetleyen bir ikinci düzlem iblisini yanında getirmiş olmasıydı.</p>

  <p>Lovelace'ın evi nasıl bulmuş olabileceğini düşünmek bile istemiyordum. Çocuğa çaktırmadım ama benimle aynı anda eve gelmiş olması pek hoş bir raslantı sayılmazdı. Ama bu soru bekleyebilirdi: Çocuğun geleceği -dolayısıyla kendi geleceğim- olacaklar karşısında hızlı hareket edebilme gücüme bağlıydı.</p>

  <p>Underwood her zamanki koltuğuna oturup zoraki gülümsedi. "Evet..." dedi. "Oturmak istemediğine emin misin?"</p>

  <p>"Evet, teşekkürler."</p>

  <p>"En azından şu iblisine rahat durmasını söyleyebilirsin. Midemi bulandırıyor." Underwood aniden sertleşmişti.</p>

  <p>Simon Lovelace dilini şaklattı. Başının arkasında sıçrayıp duran iblis bir anda kaskatı kesildi; somurtmakla sırıtmak arası talihsiz bir ifadeyle dondu kaldı yüzü.</p>

  <p>Underwood iblisin acayip duruşunu görmezlikten geldi. "Bugün halledilecek birkaç işim var," dedi. "Senin için ne yapabilirim acaba?"</p>

  <p>Simon Lovelace başını ciddiyetle öne eğdi. "Birkaç gece önce," dedi, "evime hırsız girdi. Ben evde yokken, küçük ama çok güçlü bir eşyam çalındı."</p>

  <p>Underwood teselli edici bir ses çıkardı. "Bunu duyduğuma üzüldüm."</p>

  <p>"Sağ ol. Benim için çok değerli bir eşyaydı. Doğal olarak onu bulmak için can atıyorum."</p>

  <p>"Elbette. Direniş'in işi mi sence...?"</p>

  <p>"Bugün sana uğramamın nedeni bu Underwood..." Lovelace yavaş, temkinli ve konunun etrafında dolaşarak konuşuyordu. Herhalde hala Underwood'u doğrudan suçlamaktan kaçınabileceğini umuyordu. Büyücüler kelimelerini her zaman özenle seçerler; aceleyle yapılacak bir konuşma, bir kriz anında bile olsa, felaketle sonuçlanabilir. Ama ihtiyar adam dokundurmaları anlayabilecek durumda değildi.</p>

  <p>"Sana yardımcı olmak isterim tabii," dedi Underwood sakin sakin. "Bu soygunlar bir rezalet. Bir süredir çalıntı eşyaların satıldığı bir karaborsa olduğunu biliyoruz. Satışlardan elde edilen gelirin bize karşı savaşmakta kullanılacağını sanıyorum. Dün gece bunun nasıl bir şiddete yol açabileceğini hep birlikte gördük." Underwood'un kaşları eğlenceli bir şey düşünmüş gibi havaya kalktı. "Aslında," diye devam etti, <i>"senin</i> de kurbanlardan biri olduğunu duymak beni çok şaşırttı. Son zamanlardaki hırsızlıklar genelde -açık sözlü olmam gerekirse- daha <i>düşük</i> seviyedeki büyücülerin başına geldi. Hırsızların genelde gençler olduğu düşünülüyor, hatta çocuklar bile olabilir. <i>Senin</i> savunmanı delebileceklerini sanmazdım."</p>

  <p>"Ben de." Simon Lovelace dişlerini sıkarak konuşmuştu.</p>

  <p>"Sence bunun Parlamento'da düzenlenen saldırıyla bir ilişkisi var mı?"</p>

  <p>"Bir saniye lütfen." Simon Lovelace elini kaldırdı. "Semer... yani benim eşyamı çalanın Direniş denilen gruptan bir kişi değil, tanıdık bir büyücü olduğunu düşünmek için nedenlerim var."</p>

  <p>Underwood kaşlarını çattı. "Öyle mi düşünüyorsun? Bundan nasıl emin olabilirsin?"</p>

  <p>"Çünkü bu işi yapanın ne olduğunu biliyorum. Bartimaeus gibi yakışıksız isimde bir demon. Arsızlıkta birinci, zekilikte sonuncu, orta rütbeli bir cin.<a id="a73"></a><a href="../Text/notes.html#a276"><span class="t19">{74}</span></a> Özel bir şey değil. Her yarım akıllı onu çağırabilir. Yani yarım akıllı bir <i>büyücü,</i> halktan biri değil tabii."</p>

  <p>"Yine de," dedi Underwood nezaketle, "bu Bartimaeus senin eşyanı çalmayı becermiş."<a id="a74"></a><a href="../Text/notes.html#a277"><span class="t19">{75}</span></a></p>

  <p>"Yüzüne gözüne bulaştırdı! Kimliğini ele verdi!" Lovelace kendini zor kontrol ediyordu. "Hayır, hayır, çok haklısın. Sonuçta çaldı işte."</p>

  <p>"Onu kimin çağırdığına gelince..."</p>

  <p>Gözlükler parıldadı. "İşte Arthur ben de bu yüzden buradayım. <i>Seni</i> görmek için."</p>

  <p>Underwood'un beyin hücreleri aradaki bağlantıyı kurana kadar, bir anlık suskunluk oldu. Sonunda başardı. Çeşitli duygular yüz ifadesini ele geçirebilmek için savaştılar, sonra hepsi kaybolarak yerlerini buz gibi bir nezakete bıraktılar.</p>

  <p>"Anlayamadım," dedi çok alçak bir sesle. "Ne demek istiyorsun?"</p>

  <p>Simon Lovelace iki elini de yemek masasına dayayarak öne doğru eğildi. Tırnakları çok iyi manikür yapılmıştı. "Arthur," dedi, "Son zamanlarda her taşın altından Bartimaeus çıkıyordu. Daha bu sabah, Pinn'in Piccadilly'deki dükkanında yakalanıp Londra Kulesi'ne hapsedildi."</p>

  <p>Underwood afalladı. "<i>O</i> cin mi? Bunu... bunu nereden biliyorsun? Adını kimse bilmiyordu... Ve... ve kaçtı, bu öğleden sonra..."</p>

  <p>"Evet kaçtı." Lovelace bilgisinin kaynağını açıklamadı. "O kaçtıktan sonra, ajanlarım... yerini buldular. Bartimaeus'u Londra boyunca izlediler, buraya kadar."<a id="a75"></a><a href="../Text/notes.html#a280"><span class="t19">{76}</span></a></p>

  <p>Underwood inanamayarak başını salladı. "Buraya kadar mı? Yalan söylüyorsun!"</p>

  <p>"İğrenç bir bulut şeklinde bacandan içeriye gireli daha on dakika bile olmadı. Sihirli kolyemi geri istemek için gelmem seni şaşırttı mı yoksa? Artık ben de içeride olduğuma göre..." Lovelace burnuna hoş bir koku geliyormuş gibi başını kaldırdı. "Evet onun aurasını hissediyorum. Yakınlarda bir yerde olmalı."</p>

  <p>"Ama..."</p>

  <p>"Sen olduğunu asla tahmin edemezdim, Arthur. Hazinelerime göz dikmiş olman değil beni şaşırtan. Yalnızca onları alabilecek yeteneğin olduğunu sanmazdım."</p>

  <p>Yaşlı adam anlaşılmaz sesler çıkararak bir akvaryum balığı gibi ağzını açıp kapattı. Lovelace'ın omzundaki iblis yüzünü buruşturarak bir anlığına şiddet dolu bir ifade verdi, sonra eski haline döndü. Sahibi tek parmağıyla nazikçe masayı tıklattı.</p>

  <p>"Evine zorla girebilirdim, Arthur. Buna hakkım vardı. Ama ben kibar davranmayı yeğledim. Ayrıca -eminim sen de biliyorsun- benden çalınan bu parça... skandal yaratacak değerde. İkimiz de onu elimizde tuttuğumuzun duyulmasını istemeyiz, değil mi? Bu yüzden, eğer onu mümkün olduğu kadar çabuk bana geri verirsen, her ikimizin de yararına olacak bir... <i>anlaşmaya</i> varabiliriz bence." Vücudunu dikleştirerek gömleğinin koluyla oynamaya başladı. "Bekliyorum."</p>

  <p>Eğer Underwood, Lovelace'ın söylediklerinin tek kelimesini bile anlamış olsa, kendini kurtarabilirdi.<a id="a76"></a><a href="../Text/notes.html#a282"><span class="t19">{77}</span></a> Eğer çırağının son zamanlarda yaptıklarını hatırlayıp ikiyle ikiyi çarpsaydı, herşey yoluna girebilirdi. Ama kafası öyle karışıktı ki kendisine atılan iftiradan başka hiçbir şey düşünemedi ve hırsla koltuğundan kalktı.</p>

  <p>"Seni çok bilmiş, sonradan görme!" diye bağırdı. "Beni hırsızlıkla suçlamaya nasıl <i>cüret</i> edersin? Senin sihirli eşyan bende değil; onun hakkında hiçbir şey bilmiyorum ve bilmek de istemiyorum. Onu neden almak isteyeyim ki? Ben senin gibi bir dalkavuk değilim; insanları sırtından vuran bir alçak hiç değilim. Lağıma düşmüş bir domuz gibi güç ve iktidar peşinden koşmuyorum! Bütün bunları yapıyor bile olsam, seni soymakla uğraşmazdım. Artık yıldızının söndüğünü herkes biliyor. Sen uğraşmaya bile <i>değmezsin.</i> Yo, ajanların yanlış iz sürmüşler; ya da daha büyük ihtimalle yalan söylüyorlar. Bartimaeus burada yok! Onu hayatımda görmedim. Ve senin o zamazingon benim evimde değil!"</p>

  <p>Underwood konuşurken, lambadan gelen ışık hala gözlüklerinde parıldasa da Simon Lovelace'ın yüzünde derin gölgeler dolaşıyor gibiydi. Yavaşça başını salladı. "Aptallık etme, Arthur," dedi. "Habercilerim bana yalan söylemezler! Onlar benden ölümüne korkan güçlü varlıklardır."</p>

  <p>Yaşlı adam meydan okurcasına sakalını öne çıkardı. "Evimden defol."</p>

  <p>"Elimdeki kaynakları sana anlatmakla uğraşamayacağım," diye devam etti Simon Lovelace. "Ama benimle konuşurken daha sakin davranırsan, olası bir felaketi de önlemiş olursun."</p>

  <p>"Söylenecek başka bir şey yok zaten. Yanlış insanı suçluyorsun."</p>

  <p>"Peki o zaman..."</p>

  <p>Simon Lovelace parmaklarını şaklattı. Omzundaki iblis anında kayarak maun yemek masasının üzerine kondu. Yüzünü ekşiterek gerildi. Kuyruğunun ucundan bir kabarcık çıkıp büyüyerek testere uçlu bir çıkıntı halini aldı. Düşünceli düşünceli kalçalarını indirerek kuyruğunu çevirdi. Sonra çıkıntı, masanın cilalı yüzeyine dalarak tereyağını kesen bir bıçak gibi kesmeye başladı. Bu şekilde masayı tam ortasından yardı. Underwood'un gözleri fal taşı gibi açılmıştı. Lovelace gülümsüyordu.</p>

  <p>"Aile yadigarı mıydı, Arthur?" dedi. "Öyle görünüyor."</p>

  <p>İblis masanın diğer ucuna henüz ulaşmıştı ki aniden kapı çalındı. Adamlar kapıya döndüler. İblis olduğu yerde kalakaldı. Elinde dolu bir tepsiyle Bayan Underwood içeriye girdi.</p>

  <p>"Çaylar hazır," dedi. "Biraz da şekerli galeta; Arthur çok sever Bay Lovelace. Masanın üzerine bırakıyorum."</p>

  <p>İki büyücü ve iblis çıt çıkarmadan kadının masaya yaklaşmasını izlediler. Elindeki ağır tepsiyi özenle, yeni doğranmış yarıkla Underwood'un durduğu köşenin ortasına bıraktı. Yoğun sessizliğin altında büyük bir porselen çaydanlığı (görünmez iblis bundan kaçabilmek için geri çekilmişti), iki fincanı, iki fincan tabağını, iki tabağı, galetaların durduğu küçük bir tepsiyi ve en iyi çatal-bıçak takımından çeşitli örnekleri tepsiden alarak masaya yerleştirdi. Bunların ağırlığı altında masanın ucu fark edilir ölçüde yer değiştirmişti. Hafif bir gıcırtı duyuldu.</p>

  <p>Bayan Underwood tepsiyi kaldırarak misafirine gülümsedi. "Buyurun, ne kadar isterseniz alın Bay Lovelace. Biraz kilo almanız gerekiyor bence."</p>

  <p>Lovelace kadının bakışları altında küçük tepsiden bir galeta aldı. Masa sallandı. Lovelace belli belirsiz gülümsedi.</p>

  <p>"Güzel. Daha çay isterseniz seslenin." Bayan Underwood tepsiyi kolunun altına alarak aceleyle çıktı. Adamlar ve iblis çıkışını izlediler.</p>

  <p>Kapı kapandı.</p>

  <p>Büyücüler ve iblis aynı anda masaya baktılar.</p>

  <p>Son parça da gürültüyle çatırdayarak koptu. Masanın tek tarafı çaydanlık, tabaklar, küçük tepsi ve çatal-kaşıkla beraber yana devrildi. İblis sıçrayarak şömine rafına kuru çiçeklerle dolu vazonun yanına kondu.</p>

  <p>Kısa bir sessizlik oldu.</p>

  <p>Simon Lovelace elindeki galetayı da yerdeki süprüntülerin içine fırlattı. "Bu masaya yaptıklarımın aynısını bir taşkafaya da yapabilirim, Arthur," dedi.</p>

  <p>Arthur Underwood ona baktı. Garip bir şekilde konuşmaya başladı, sesi sanki çok uzaklardan gelir gibiydi. "O en güzel çaydanlığımdı."</p>

  <p>Üç kez üst üste tiz, keskin ıslıklar çaldı. Derinden, gürüldeyerek bir yanıt geldi ve şöminenin üzerindeki tuğlalardan mavi yüzlü, kaslı, gürbüz bir goblin belirdi. Underwood bir hareket yaptı, bir kez daha ıslık çaldı. Goblin sıçrayarak havada döndü. Çiçeklerin arkasına sinmiş olan küçük iblisin tepesine indi, savrulup duran testereli kuyruğa aldırış etmeden parmaksız pençeleriyle kaldırıp sıkmaya başladı. Küçük iblisin cismi buruştu, bulandı, macun gibi kalıptan kalıba girdi. Kısa sürede, kuyruğu dahil her şeyi ezilip büzülerek sarımtırak etli bir top haline geldi. Goblin topun üstünü düzleştirdi, havaya kaldırdı ve ağzına atıp yuttu.</p>

  <p>Underwood dudaklarını ısırarak olanları seyreden Lovelace'a döndü.</p>

  <p>İhtiyar bunağın beni şaşırttığını itiraf etmem gerekir; umduğumdan da iyi bir gösteri yapıyordu. Ama yine de, o evcil goblini çağırmış olmanın etkileri görülüyordu üzerinde. Ensesi ter içinde kalmıştı.</p>

  <p>Lovelace da bunun farkındaydı. "Sana son bir şans veriyorum," diye atıldı. "Eşyamı bana geri ver, yoksa fena olur. Beni çalışma odana götür."</p>

  <p>"Asla!" Gerginlik ve öfke Underwood'u ele geçirmişti. Sağduyunun gereklerini göz ardı ediyordu.</p>

  <p>"O zaman seyret." Lovelace briyantinli saçlarını düzeltti. Bir şeyler fısıldadı. Yemek odasının içinde bir soğuk dalgası hissedildi, her şey titreşti. Odanın diğer ucundaki duvar hareket etmeye başladı. Geriye çekildi ve görünmez olana kadar çekilmeye devam etti. Duvarın yerinde belirsiz boyutları olan bir koridor uzanıyordu. Underwood koridora bakarken uzaklardan bir şekil belirdi. Şekil hızla büyüyerek bize doğru gelmeye başladı, havada süzülüyordu; çünkü bacakları hareket etmiyordu.</p>

  <p>Underwood yutkunarak arkaya doğru sendeledi. Koltuğuna yığıldı kaldı.</p>

  <p>Yutkunmakta haklıydı. O şekli tanımıştım, o hantal bedeni, çakal kafasını.</p>

  <p>"Dur!" Underwood'un yüzü kireç gibiydi; destek almak ister gibi koltuğun kenarlarını kavramıştı.</p>

  <p>"Efendim?" Simon Lovelace ellerini kulaklarına götürdü. "Duyamadım."<a id="a77"></a><a href="../Text/notes.html#a284"><span class="t19">{78}</span></a></p>

  <p>"Dur! Tamam sen kazandın! Seni çalışma odama götüreceğim! Gönder şunu!"</p>

  <p>Şekil büyüdü. Underwood büzüştü. Goblin yüzünü buruşturdu ve çabucak tuğlaların içine gömüldü. Bense köşemde kıpırdanıp Jabor odaya girdiğinde ne yapacağımı düşünüyordum.<a id="a78"></a><a href="../Text/notes.html#a286"><span class="t19">{79}</span></a></p>

  <p>Lovelace bir anda bir işaret yaptı. Sonsuz koridor ve yaklaşan şekil kayboldular. Duvar, ortasında Underwood'un gülümseyen büyükannesinin sararmış bir fotoğrafıyla, eski yerini aldı.</p>

  <p>Underwood çay servisinden artakalanların arasında yere diz çökmüştü. Öyle çok titriyordu ki ayağa kalkmakta zorlanıyordu.</p>

  <p>"Çalışma odan ne taraftaydı, Arthur?" dedi Simon Lovelace.</p>

  <p>&nbsp;</p>
</body>
</html>