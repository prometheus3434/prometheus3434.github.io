<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator"/>
  <link href="../Styles/balci60.css" rel="stylesheet" type="text/css"/>

  <title></title>
</head>

<body>
  <p>&nbsp;</p>

  <h2 class="h21"><a id="ncx2712"></a>Bartimaeus</h2>

  <h3 class="h31"><a id="ncx2713"></a>34</h3>

  <p>&nbsp;</p>

  <p class="p5"><span class="t17">D</span>armaduman olmuş, leş kokulu, zavallı efendim gevşemiş kalasın arasından bezgin bir halde kendini kütüphaneye attığında, ben döneli neredeyse beş saat olmuştu. Ardında çamur olduğunu sandığım bir iz bırakarak, koca bir salyangoz gibi sürüne sürüne merdivenlerden çıktı ve bir duvarın dibine yığılıverdi. Bilimsel bir merak ruhuyla bir Ateş yakarak onu yakından inceledim. Kancalı iblis ve benzerlerinden az daha hallice görünüyordu Sanki pis bir bataklıkta ya da bir domuz ağılında sürüklenmiş, sonra da baş aşağı bir çöp tenekesine sokulmuş gibiydi. Saçları bir kirpinin poposundaki dikenler gibi dikilmişti. Kot pantolonu yırtılmış ve diz kapakları kan içinde kalmıştı. Yanağında büyük bir çürük, bir kulağının üzerinde kötü bir kesik vardı. Ama en iyisi gözlerindeki <i>öfkeydi.</i></p>

  <p>"İyi bir akşam geçirdiniz mi, efendim?" dedim.</p>

  <p>"Ateş," diye hırladı. "Bana bir ateş yak. Donuyorum."</p>

  <p>Bu kibirli efendi tavrı, bir çakalın bile burun kıvıracağı bir şeyden gelince, hafif uygunsuz kaçıyordu ama ben karşı koymadım. Bütün bu olanları bayağı eğlenceli bulmaya başlamıştım. Boy boy tahtalar toplayıp diriltici bir ateş yaktım ve (Batlamyus gibi oturarak) kokusuna katlanabileceğim ölçüde yaklaştım.</p>

  <p>"Doğrusu," dedim neşeyle, "bu çok hoş bir değişiklik. Yara bere içinde ve çamura bulanmış olarak gelenler, genelde cinler olurdu. Böyle yenilikleri sonuna kadar destekliyorum. Kütüphaneden neden ayrıldın? Lovelace'ın güçleri yerini mi keşfetti? Jabor mu geldi?"</p>

  <p>Sıkılmış dişleri arasından ağır ağır konuşmaya başladı. "Gazete almaya gitmiştim."</p>

  <p>Gittikçe daha da eğlenceli oluyordu! Üzüntüyle başımı salladım. "Böyle tehlikeli görevler için daha deneyimli insanlar bulmalısın: Bir dahaki sefere bir nine veya bir bebek bul..."</p>

  <p>"Kapa çeneni!" Gözleri ateş saçıyordu. "O gazeteci çocuk yaptı! O ve arkadaşı Fred! İki <i>avam!</i> Aynamı çaldılar; bana tuzak kurup kendi ellerimle yaptığım aynamı yürüttüler. Onları izledim, sonra da beni öldürmeye kalktılar; o kız olmasaydı öldüreceklerdi de..."</p>

  <p>"Kız mı? Hangi kız?"</p>

  <p>"... Ölümden kurtuldum ama kafamı duvara çarptım; sonra da bir su birikintisine düştüm, onlar gittikten sonra dönüş yolunu bulamadım. Sokağa çıkma yasağı çoktan başlamıştı, her yerde araştırma küreleri vardı, yanımdan her geçişlerinde durup saklanmak zorunda kaldım. Sonunda bir köprünün altından akan bir dere buldum; ışıklar yukarıdaki sokakta bir aşağı bir yukarı devriye gezerken, asırlar boyunca orada çamurlar içinde yatmam gerekti. Ondan <i>sonra,</i> onlar gittiklerinde, yine dönüş yolunu bulmam gerekiyordu. Bulmam saatler aldı! <i>Ve</i> dizimi yaraladım!"</p>

  <p>Doğrusu, Shakespeare ayarında olmasa da, uzun zamandır duyduğum en güzel uyku öncesi masalıydı bu. İçimi sevinçle doldurmuştu.</p>

  <p>"Bunlar Direniş üyeleri," diye devam etti ateşe bakarak. "Eminim. Aynamı satacaklar; onu Parlamento'ya saldıran adamlara verecekler! Of!" Çocukcağız yumruklarını sıktı. "Ya sen nerelerdeydin? Sen yanımda olsaydın, onları yakalayıp liderlerinin kim olduğunu öğrenebilirdim."</p>

  <p>"Hatırlatayım," dedim soğuk soğuk, <i>"senin</i> bana verdiğin görevi yerine getiriyordum. Şu sözünü ettiğin kız kimmiş?"</p>

  <p>"Bilmiyorum. Onu yalnızca bir saniyeliğine görebildim. Çocukların elebaşıydı. Ama bir gün onu bulup bu yaptığını ödeteceğim!"</p>

  <p>"Kız olmasa ölecektim demedin mi?"</p>

  <p>"Aynamı çalması yeter! O bir hırsız ve vatan haini."</p>

  <p>Bu kız başka her ne olursa olsun, bana çok tanıdık geliyordu. Aklıma bir şey gelmişti. "Aynanın sende olduğunu nasıl anladılar? Onlara sen mi gösterdin?"</p>

  <p>"Hayır. Sen beni salak mı sandın?"</p>

  <p>"Konumuz bu değil. Bozukluk aranırken falan cebinden çıkarmadığına emin misin?"</p>

  <p><i>"Eminim.</i> Gazeteci çocuk bir şekilde <i>biliyordu</i> işte. Sanki bir cin ya da iblismiş gibi."</p>

  <p>"İlginç..." Bunlar aynı Semerkant Tılsımı'nı çaldığım gece bana saldıran tiplere benziyordu. Benim kız ve tayfası da, kolyenin bende olduğunu onu görmeden anlamışlardı. Ondan sonra da beni Gizleyici büyümün altında saklanırken görmüşlerdi. Faydalı yetenekler... ve iyi amaçlar için kullanıldıkları da ortadaydı. Eğer bunlar Direniş üyeleriyse, büyücülere karşı olan hareket benim düşündüğümden daha gelişmiş -ve ciddi boyutlara ulaşmak üzere- demekti. Londra'da zaman sandığımdan da hızlı ilerliyordu demek...</p>

  <p>Bu düşüncelerimi oğlanla paylaşmadım. Sonuçta o bir düşmandı ve büyücülerin ihtiyacı olan en son şey, zeka ve anlama kabiliyetidir. "Belki başına gelen felaketleri bir an için bir kenara bırakıp sana vereceğim raporu duymak istersin," dedim.</p>

  <p>Homurdandı. "Sen Heddleham Hall'u buldun mu?"</p>

  <p>"Buldum; eğer istersen seni de götürebilirim. Thames'in yanında, güneye giden bir demiryolu var, nehrin üzerinden geçip Londra dışına çıkıyor. Ama önce, Lovelace kız arkadaşının evini ne gibi savunma mekanizmalarıyla kuşatmış, onu anlatayım. Müthiş şeyler. Çevredeki kırlarda folyotlar uçuşuyor, yerde de daha yüksek rütbeli varlıklar düzensiz aralıklarla kol geziyorlar. Binanın üzerinde en az iki tane koruyucu kubbe var ve şekilleri sürekli değişiyor. Sınırı tek başına bile geçememişken, peşimde senin gibi bir yük varken bunu başarmak daha da zor olacak."</p>

  <p>Bu lafın üstüne atlamadı. Çok yorgundu. "Gene de," diye devam ettim, "o salonda bir şey sakladıklarını özümde hissedebiliyorum. Bu savunmalar gereğinden iki gün önce kurulmuş, bu da büyük bir güç israfı demek. Yani orada bir işler çevriliyor."</p>

  <p>"Oraya gitmek ne kadar zaman alır?"</p>

  <p>"Eğer sabah erkenden trene binersek, akşamüstü orada oluruz. Ama istasyondan sonra da yürünecek çok yol var. Hemen çıkmamız lazım bu arada."</p>

  <p>"Güzel." Üstünden vıcık vıcık çamurlar akıtarak ayağa kalktı.</p>

  <p>"Bu plan konusunda <i>kararlı</i> mısın?" dedim. "Onun yerine seni rıhtıma götürebilirim. Kamarot çocuklara her zaman ihtiyaç vardır. Zor ama güzel bir hayat. Bütün o tuzlu havayı düşün bir."</p>

  <p>Cevap vermeden odadan çıktı. İç geçirip ateşi söndürdüm ve arkasından gittim.</p>

  <p>&nbsp;</p>

  <p class="p5">Seçtiğim yol, Thames'in küçük bir kolunu izleyerek, fabrika ve depolar arasından güneye ve doğuya uzanan çorak bir arazi şeridiydi. Akarsu zayıftı ama kendi minik taşkın ovasında kıvrım kıvrım dolanıyor; sabaha kadar içinden çıkamadığımız bir gölcük, bataklık ve küçük havuz dolambacı oluşturuyordu. Ayakkabılarımız suya ve çamura battı, keskin sazlar kollarımızı bacaklarımızı yaraladı; başımızın üstünde böcekler dolanıp duruyordu. Direnişçilerle yaşadığı serüvenden sonra çocuğun sinirleri iyice gerilmişti.</p>

  <p>"Ben senden daha zor durumdayım," diye hırladım, oldukça hırçın bir öfke nöbeti geçirdiğinde. "İstesem oraya uçarak beş dakikada giderim, ama yo, sana eşlik etmem lazım. Bataklıklarda debelenmek siz insanların kaderi, benim değil."</p>

  <p>"Nereye bastığımı bile göremiyorum," dedi. "Biraz ışık yaratamaz mısın?"</p>

  <p>"Gece uçuşunu yapan cinleri başına toplamak istiyorsan yaratırım. Sokaklar gözetim altında, senin de gördüğün gibi; ve Lovelace hala peşimizde olabilir, unutma. Zaten bu yolu seçmemin nedeni bu kadar karanlık ve sinir bozucu olması."</p>

  <p>Söylediklerim onu rahatlatmış değildi; gene de protesto etmeye bir son verdi.<a id="a84"></a><a href="../Text/notes.html#a297"><span class="t19">{85}</span></a></p>

  <p>Bataklıkta debelenmeye devam ederken, her zamanki kusursuz mantığımla bir durum değerlendirmesi yaptım. Çocuk beni çağıralı altı gün olmuştu. Özümde rahatsızlık yaratan altı koca gün. Ve yakında bitecek gibi de görünmüyordu.</p>

  <p>Bu çocuk. Benim bütün zamanların en aşağılık insanları listemde kaçıncı sırada yer alırdı acaba? Tahammül etmek zorunda kaldığım en kötü sahip değildi,<a id="a85"></a><a href="../Text/notes.html#a299"><span class="t19">{86}</span></a> ama gene de alışılmadık sorunları vardı. Zalimlikten anlayan, kafası çalışan her büyücü, saldırmak için en iyi zamanın hangisi olduğunu bilir. Kendilerini (ve hizmetkarlarını) nadiren riske atarlar. Ama bu çocuğun umrunda bile değildi. Kendi beceriksizliği yüzünden bir felaket yaşamıştı ve verdiği ilk tepki, yaralı bir yılan gibi düşmanına yeniden saldırmak olmuştu. Lovelace'dan nefret etmesinin ilk baştaki nedeni ne olursa olsun, daha önceki sinsiliğinin yerini artık acıdan kaynaklanan bir gözükaralık almıştı. Gurur ve öfkesi, kendini koruma gibi basit kuralları bile unutmasına neden olmuştu. Ölümüne susamış gibiydi. Bana göre hava hoş ama beni de yanında sürükleyecekti.</p>

  <p>Çaresizdim. Efendime bağlanmış durumdaydım. Yapabileceğim tek şey, onu canlı tutmaya çalışmaktı.</p>

  <p>Şafak söktüğünde, arazi boyunca Londra'nın kuzeyinden aşağı, neredeyse Thames'e kadar gelmiştik. Nehrin kolu burada biraz genişliyor ve bir dizi su bendinin üzerinden aşarak ana nehre dökülüyordu. Yeniden sokağa çıkma vakti gelmişti. Bir bayırı aşıp tel örgülü bir çite ulaştık. Çitte bir delik açtım ve içinden geçerek Arnavut kaldırımlı bir sokağa çıktık. Şehrin politik kalbi tam sağımızda atıyordu, Kule mahallesi solumuzdaydı ve önümüzde Thames uzanıyordu. Yasak bitmişti ama görünürde kimsecikler yoktu henüz.</p>

  <p>"Peki," dedim durarak. "İstasyona çok yaklaştık ama önce halletmemiz gereken bir sorun var."</p>

  <p>"Neymiş o?"</p>

  <p>"Senin bir domuz çobanı gibi görünmene ve kokmana bir son vermek," dedim. Geçtiğimiz araziden bulaşan çeşitli sıvılar, ebru deseni gibi benek benek yapışmıştı üzerine. Çerçevelenip duvara aşılabilecek türden bir görüntü.</p>

  <p>Kaşları çatıldı. "Evet. Önce beni temizle. Bunun bir yolu olmalı."</p>

  <p>"Var."</p>

  <p>Onu tutup nehre sarkıtmam pek de işe yaramamıştı. Thames de, içinden bata çıka geçtiğimiz o balçıktan daha temiz sayılmazdı. Neyse ki en kötü lekeler çıkmıştı. Bir dakikalık dinçleştirici banyodan sonra, burun deliklerinden sular damlatarak çıkmasına izin verdim. Gürültülü bir ses çıktı ağzından; tanımlaması zor ama tanıdık.</p>

  <p><i>"Sen</i> de mi?" dedim.</p>

  <p>Bir yıkama durulama faslından daha geçtikten sonra, ilk günkü gibi gıcır gıcır olmuştu. Onu betonluk bir alana sürükleyip görünmez bir Ateş'le elbiselerini kuruttum. Ne yazık ki, kokuyla birlikte hırçınlığı uçup gitmemişti ama her şey de bir anda olmaz, değil mi?</p>

  <p>Bu iş de hallolunca, yola koyulduk ve güneye giden ilk treni yakalamak için tam zamanında istasyona vardık. Gişeden iki bilet aşırdım, kırmızı suratlı bir rahibe ve beraberindeki grup peronda dalga dalga ilerlerken, yerime oturdum ve tren hareket etti. Nathaniel'ın trenin başka bir bölümüne oturmuş olmasına çok alındım doğrusu. Onu içimden geldiği gibi yağlayıp yıkamam ona bayağı koymuştu anlaşılan.</p>

  <p>Şehrin dışına yaptığımız yolculuğun ilk yarım saatlik bölümü, çağrıldığımdan bu yana yaşadığım en sessiz ve huzurlu zamanlar oldu. Tren Londra'nın uçsuz bucaksız varoşları boyunca romatizmalı bir teyzenin hızıyla tıngırdadı, bir buzulun bıraktığı moren gibi görünen iç sıkıcı tuğlalı bozkır manzaraları. Birbiri ardına yıpranmış fabrikalar ve beton kaplı arsalardan geçtik; onların ardında küçük çatılarla kaplı sokaklar, orada burada bacalardan yükselen duman görünüyordu. Bir ara, güneşi saklayan o parlak, renksiz bulutların önünde, batıya doğru giden bir cin taburu gördüm. Göğüslerine taktıkları zırhlardan yansıyan parıltı, o uzaklıktan bile fark ediliyordu.</p>

  <p>Trene inip binen çok az insan vardı. Gevşedim. Cinler uyuklamazlar ama en az onun kadar zevkli bir şey yaptım: Asırlarca geriye giderek, en mutlu anılarıma şöyle bir göz attım; büyücülerin yapmış olduğu hatalar, benim türlü türlü intikam yöntemlerim...</p>

  <p>Daldığım hayal aleminden, karşımdaki koltuğa kendini atan bir çocuk sayesinde uyandım. "Sanırım artık bir plan yapsak iyi olacak," dedi küskün bir edayla. "Savunmaları nasıl aşabiliriz?"</p>

  <p>"Sürekli şekil değiştiren kuleler <i>ve</i> nerede olduğu öngörülemeyen nöbetçiler söz konusu olduğunda," dedim, "saldırıya uğramadan içeriye sızmanın hiçbir yolu yoktur. Truva Atı gibi bir şeye ihtiyacımız var." Anlamamıştı. "Bilirsin; masum görünen bir şey, kapıdan geçmesine izin verecekleri türden. Biz onun içine saklanacağız. Bugünlerde büyücülere neler öğretiliyor anlamadım ki?"<a id="a86"></a><a href="../Text/notes.html#a301"><span class="t19">{87}</span></a></p>

  <p>"Yani bir şeyin içine saklanacağız," diye homurdandı. "Ne olabilir?"</p>

  <p>"Bilmem."</p>

  <p>Kaşlarını çatarak kafa patlatmaya başladı. Neredeyse kafatasının dışından patırtılar duyulacakmış gibi. "Davetliler yarın gelecek," dedi. "<i>Onları</i> içeri almak zorundalar, demek ki kapılarda sürekli trafik olacak. Belki birinin arabasına gizlenerek içeri girebiliriz."</p>

  <p>"Belki," dedim. "Ama bütün büyücüler tepeden tırnağa koruyucu Kalkan'lara bürünmüş ve böcek gözlü iblislerle donanmış olacaklar. Fark edilmeden onlara yaklaşmamız mümkün değil."</p>

  <p>"Peki ya hizmetkarlar?" dedi. "Onlar da bir şekilde içeriye girecekler."</p>

  <p>Alkışlanacak bir başarı: Bir fikir üretmişti nihayet. "Çoğu çoktan görev başı yapmış olmalı," dedim, "ama haklısın, bazıları konferans günü gelecek olabilir. Ayrıca yiyecekler de gelecektir; belki müzisyenler ve hokkabazlar da gelir..."</p>

  <p>Burnu bir anda havalara kalktı. "<i>Hokkabaz mı?</i>"</p>

  <p>"Büyücüleri kim daha iyi tanıyor; sen mi ben mi? <i>Hokkabazlar</i> her zaman gelir.<a id="a87"></a><a href="../Text/notes.html#a304"><span class="t19">{88}</span></a> Esas anlaman gereken şey, büyücü olmayan yabancıların da malikaneye girebileceği. O yüzden elimizi çabuk tutarsak birilerinin peşine takılıp içeri girme şansımız olabilir. Denemeye değer. Ama şimdi... Sen uyusan iyi olur. İstasyona geldikten sonra yürünecek uzun bir yol var önümüzde."</p>

  <p>Göz kapakları kurşun gibi ağırlaşmıştı. Bu sefer karşı koymadı.</p>

  <p>Bu trenden daha hızlı ilerleyen buzullar görmüştüm! Yolculuk bitene kadar bayağı uyumuş oldu. Sonunda Heddleham Hall'a en yakın istasyona ulaştık. Sahibimi sarsarak uyandırdım. Trenden inip, doğa güçleri tarafından hızla tarıma uygun hale getirilmekte olan perona ayak bastık: Betonların arasında türlü türlü otlar yetişmiş, girişken bir sarmaşık kolonisi duvarlara ve köhne bekleme salonuna yerleşmişti. Paslı lambaların altına kuşlar tünemişti. Bilet gişesi veya insan yaşamına ait hiçbir belirti yoktu.</p>

  <p>Tren son nefesini verir gibi homurdanarak gitti. Rayların karşısında, beyaz bir kapı doğrudan boş bir yola çıkıyordu. Her iki tarafta uzanan tarlalar vardı. Bir anda dinçleştim ve daha dik yürütmeye başladım: Şehrin kötü enerjisinden kurtulmak ve ağaçlarla otların doğal enerjisiyle çevrelenmiş olmak çok güzel bir duyguydu.<a id="a88"></a><a href="../Text/notes.html#a305"><span class="t19">{89}</span></a></p>

  <p>"Yolu takip ediyoruz," dedim. "Salon en az dokuz mil ileride, o yüzden henüz dikkatli olmamız gerekmiyor. Ben... Gene ne oldu?"</p>

  <p>Oğlan oldukça solgun ve huzursuz görünüyordu. "Bir şey yok. Sadece... Açık havaya, <i>geniş alanlara</i> o kadar alışık değilim. Hiç ev göremiyorum."</p>

  <p>"Ev olmaması iyi. İnsan da yok demektir. Tabii büyücü de."</p>

  <p>"Kendimi tuhaf hissediyorum. Burası çok sessiz."</p>

  <p>Anlayabiliyordum. Daha önce şehir dışına hiç çıkmamıştı tabii. Büyük bir parkın içine bile girmemişti herhalde. Boşluk onu korkutuyordu.</p>

  <p>Rayları geçerek kapıyı açtım. "Bu ağaçların arkasında bir köy var. Orada bir şeyler yiyip biraz dinlenebilirsin."</p>

  <p>&nbsp;</p>

  <p class="p5">Sahibimin heyecanını yenmesi biraz zaman aldı. Boş tarlaların ve çalıların, düşmanlarına dönüşüp üstüne saldırmalarını bekler gibi bir hali vardı ve olası bir saldırıyı bekler gibi başı sürekli bir o yana bir bu yana çevriliyordu. Her kuş ötüşünde sanki deprem olmuş gibi titriyordu.</p>

  <p>Onun tam tersine, <i>ben</i> yolculuğun bu ilk bölümü boyunca çok rahattım, <i>çünkü</i> bu kırlar tamamen boş görünüyordu. Hiçbir türden sihirli faaliyet yoktu, yükseklerdeki gökyüzünde bile.</p>

  <p>Köye ulaştığımızda, oradaki tek bakkala ani bir baskın yaptık ve çocuğun midesini tüm gün boyunca mutlu edecek miktarda malzeme yürüttük. Burası küçük bir köydü, harap olmuş bir kilisenin etrafında kümelenmiş birkaç kulübe vardı, kendi yerel büyücüsü olamayacak kadar ufak bir yerdi. Gördüğümüz az sayıda insan da, peşlerinde ufacık bir iblis bile olmadan, ağır aksak yürüyüp gidiyordu. Sahibim bu durumu kesinlikle onaylamadı.</p>

  <p>"Ne kadar korunmasız olduklarının farkında değiller mi?" diyerek burnunu çekti, son kulübenin önünden geçerken. "Hiç savunmaları yok. En ufak bir sihirli saldırıda yok olacaklar."</p>

  <p>"Belki de bu onların öncelikler sıralamasında çok gerilerde," dedim. "Düşünülecek başka şeyleri var: Ekmek paralarını kazanmak mesela. Ama tabii sen bunları anlamazsın."<a id="a89"></a><a href="../Text/notes.html#a307"><span class="t19">{90}</span></a></p>

  <p>"Elbette anlamam," dedi. "Büyücü olmak en yüce mertebedir. Bu ülke bizim becerilerimiz ve fedakarlıklarımızla ayakta duruyor ve bu aptallar burada olduğumuz için şükretmeliler."</p>

  <p>"Lovelace gibi insanlara mı şükretmeliler yani?"</p>

  <p>Kaşları çatıldı ama cevap vermedi.</p>

  <p>Öğlene doğru ilk kez tehlikeyle burun buruna geldik. Sahibim ne olduğunu anlayamadan üstüne atladım ve ikimiz beraber yolun yanındaki alçak bir hendeğin içine yuvarlandık. Onu gereğinden biraz daha sert biçimde yere bastırdım.</p>

  <p>Ağzı çamurla dolmuştu. "Ne yapıyorsun?"</p>

  <p>"Alçak sesle konuş. Yukarıda uçan bir devriye var. Kuzeyden güneye doğru."</p>

  <p>Çalıların arasındaki bir açıklığı gösterdim. Bulutların altında uçan küçük bir sığırcık sürüsü görülebiliyordu.</p>

  <p>Tükürerek ağzını boşalttı. "Ben göremiyorum."</p>

  <p>"Beşinci düzlemden sonra folyot<a id="a90"></a><a href="../Text/notes.html#a309"><span class="t19">{91}</span></a> olarak görünüyorlar. İnan bana. Buradan sonra tedbirli ilerlemeliyiz."</p>

  <p>Sığırcıklar güney yönünde kayboldular. Dikkatle ayağa kalktım ve ufku inceledim. Dağınık düzende bir ağaç kümesi, ormanlık bölgenin başladığını haber veriyordu. "Yoldan ayrılsak iyi olur," dedim. "Burada çok göze batarız. Gece olunca eve daha çok yaklaşabiliriz." Çıt çıkarmadan çalıların arasındaki bir boşluktan sıyrıldık ve arkadaki tarlanın etrafından dolaşarak biraz daha güvenli olan ormana geldik. Hiçbir düzlemde tehlike görünmüyordu.</p>

  <p>Ormanı rahatça ve olaysız geçtik; hemen bitiminde diz çöküp önümüzdeki alanı inceledik. Toprak biraz alçalıyor ve hepsi sürülmüş, morumsu kahverengi güz tarlalarını açık seçik görebilmemize olanak sağlıyordu.</p>

  <p>Tarlalar bir mil kadar uzakta, yıkık dökük, aşınmış tuğla bir duvarda bitiyordu. Bu duvar ve arkasındaki koyu renk çam ağacı topluluğu, Heddleham arazisinin sınırını çiziyordu. Çamların arasından (beşinci düzlemde) yükselen kırmızı bir kubbe görünüyordu. Ben bakarken kırmızı kubbe kayboldu; bir an sonra biraz daha ötesinde mavimsi başka bir kubbe belirdi.</p>

  <p>Çamların arasında kemere benzer yüksek bir şekil vardı; herhalde arazinin resmi girişiydi burası. Bu kemerden bir yol çıkıyor, tarlaların arasından mızrak gibi dümdüz ilerleyerek, bulunduğumuz yerden yarım mil kadar ötede meşe ağaçlarının yanındaki bir kavşağa ulaşıyordu. Buraya gelirken izlediğimiz dar patika da o kavşakta son buluyordu. Ayrıca başka yönlere giden iki yol daha çıkıyordu kavşaktan.</p>

  <p>Güneş ağaçların ardında henüz tamamen kaybolmamıştı ve çocuk yüzüne vuran parıltıdan gözlerini kıstı. "Şu bir nöbetçi mi?" Kavşağın ortasındaki bir kütüğü gösterdi. Üzerinde belirsiz bir şey duruyordu: Kıpırtısız, siyah bir şekle benziyordu.</p>

  <p>"Evet," dedim. "Bir tane de şu üçgen tarlanın tam köşesinden çıktı."</p>

  <p>"A! Birincisi kayboldu."</p>

  <p>"Sana söyledim; düzensiz aralıklarla beliriyorlar. Nereden çıkacaklarını bilemeyiz. Şu kubbeyi görüyor musun?"</p>

  <p>"Hayır."</p>

  <p>"Lenslerin hiç işe yaramıyor."</p>

  <p>Çocuk küfretti. "Ne bekliyordun? Gözlerim seninkiler kadar güçlü değil, şeytan. Kubbe nerede?"</p>

  <p>"Edepsizlik ettin. Söylemiyorum."</p>

  <p>"Saçmalama! Bilmem lazım."</p>

  <p>"Şeytan konuşmayacak."</p>

  <p><i>"Ne-re-de?"</i></p>

  <p>"Fazla ileri gittin"</p>

  <p>"Haydi söylesene!"</p>

  <p>"Bir süredir sana söylemek istiyordum. Bana şeytan denilmesinden hoşlanmam. Anlaşıldı mı?"</p>

  <p>Derin bir soluk aldı. "Peki."</p>

  <p>"Artık biliyorsun."</p>

  <p>"Tamam."</p>

  <p>"Ben bir cinim."</p>

  <p>"Tamam, <i>anladım</i>. Kubbe nerede?"</p>

  <p>"Koruluğun içinde. Şimdi altıncı düzlemde ama birazdan yerini değiştirecek."</p>

  <p>"İşimizi bayağı zorlaştırmışlar."</p>

  <p>"Evet. Savunmanın anlamı da budur zaten."</p>

  <p>Yüzü yorgunluktan kül rengi olmuştu ama hala azimli ve kararlı görünüyordu. "İşte hedefimiz belli. Bu kapı binanın tek resmi giriş kapısı; yani koruyucu kubbelerdeki tek delik. İnsanların kimlik ve davetiyeleri burada kontrol edilecek. Eğer kapıyı geçersek içeri de girmiş sayılırız."</p>

  <p>"Yaka paça ölüme gitmeye hazırız," dedim. "Yihhu."</p>

  <p>"Esas sorun," diye devam etti, "bunu nasıl başaracağımız..."</p>

  <p>Ellerini gözlerine siper ederek, güneşin ağaçlar arkasında batışını ve tarlaların soğuk yeşil bir gölgeye bürünüşünü seyrederek uzun süre oturdu. Nöbetçiler düzensiz aralıklarla belirip sonra hiçbir iz bırakmadan kayboluyorlardı (kükürt kokusunu alamayacak kadar uzaktaydık).</p>

  <p>Uzaktan gelen bir sesle dikkatimiz yeniden yola yöneldi. Ufukta kaybolan yol boyunca, bulunduğumuz bir mil uzaklıktan siyah bir kibrit kutusu gibi görünen bir şey gürüldeyerek geliyordu: Çalıların arasında hız yapan, her köşede buyurgan kornasını öttüren bir büyücü arabasıydı bu. Kavşağa yaklaştı, duracak gibi oldu, gelen giden olmadığını görerek sağa döndü ve Heddleham'a doğru yollandı. Kapıdan geçerken nöbetçilerden ikisi karanlık tarlaları geçerek son hızla öne doğru atıldılar, kaftanları yırtık pırtık paçavralar gibi arkalarından savruluyordu. Yolu çevreleyen çalılara ulaştıklarında artık daha fazla yaklaşmadılar ama ağaçlar arasındaki kapıya ulaşmış olan arabayı izlemeye devam ettiler. Oradaki gölgeler çok koyuydu ve neler olduğunu görebilmek çok zordu. Araba kapının önünde durmuştu. Yanına bir şey yaklaştı. Nöbetçiler ağaçların yanında kalmışlardı. Sonra araba yoluna devam etti ve kemerli kapıdan içeriye girerek gözden kayboldu. Homurtusu akşam havasına karıştı. Nöbetçiler yeniden tarlalara döndüler.</p>

  <p>Çocuk arkasına yaslandı ve kollarını gerdi. "İşte," dedi, "yapmamız gereken şey anlaşıldı."</p>

  <p>&nbsp;</p>
</body>
</html>