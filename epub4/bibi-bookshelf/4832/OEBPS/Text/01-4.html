<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.5.13" name="Generator"/>
  <link href="../Styles/balci60.css" rel="stylesheet" type="text/css"/>

  <title></title>
</head>

<body>
  <p>&nbsp;</p>

  <h3 class="h31"><a id="ncx162"></a>4</h3>

  <p>&nbsp;</p>

  <p class="p5"><span class="t17">H</span>ava deliğinin güvenliğine sığınarak, çok gözcüklü bileşik gözümü, geleneksel sayılabilecek bir misafir odasında gezdiriyordum. Kalın havlı bir halı, çizgili ve zevksiz duvar kağıtları, avize niyetine kullanılan çirkin bir kristal nesne, eskimekten kararmış iki yağlıboya tablo, bir kanepe ve iki koltuk (yine çizgili), alçak bir sehpa, üzerinde gümüş bir tepsi, tepsinin içinde de -kadehleri görünmeyen- bir şişe kırmızı şarap ilişti gözüme. Sonra kadehleri gördüm, iki kişinin ellerinde.</p>

  <p>Bunlardan biri kadındı. Gençten biri (insanların ölçüsüyle, yani sıfıra yakın bir gençlik aslında); insanoğlunun gözüyle, oldukça da güzel. İri gözler, küt kesilmiş siyah saçlar. Kadını otomatik olarak ezberledim. Yarın çocuğu görmeye giderken onun kılığına girecektim. Ama çırılçıplak. Bakalım o çelik gibi sağlam görünüşün ardındaki yeni yetme delikanlı buna nasıl tepki verecekti!<a id="a6"></a><a href="../Text/notes.html#a141"><span class="t19">{7}</span></a></p>

  <p>Yine de, kadının gülümseyerek başını salladığı adamla daha çok ilgileniyordum şu anda. İnce uzun bedeni ve keskin kokulu bir tür yağla arkaya yatırılmış saçlarıyla, yakışıklı tanımına uygun biriydi. Küçük yuvarlak gözlükleri ve bakımlı dişlerle dolu büyük bir ağzı vardı. Çenesi çıkıktı. Nedendir bilmem, onun büyücü Simon Lovelace olduğunu düşündüm. Belki, buram buram çevreye yaydığı güç ve otorite havasından. Belki, odanın içinde dolaşırken takındığı o sahiplenici tavırlardan. Belki de, omzunun üzerinde (ikinci düzlemde) süzülüp çevreyi kollayan o küçük iblis yüzünden..!</p>

  <p>İki ön ayağımı sinirli sinirli birbirine sürttüm. Çok dikkatli olmam gerekliydi. İblis işimi zorlaştırıyordu.<a id="a7"></a><a href="../Text/notes.html#a144"><span class="t19">{8}</span></a></p>

  <p>Keşke örümcek olsaymışım. Saatler boyunca sabırla pusuda yatabilirler. Oysa sinekler çok daha tez canlıdır. Ama şimdi burada değişmeye kalkışsam, büyücünün kölesi mutlaka algılardı bunu. Yeniden -bu sefer kitinimin içinde- başlayan o ağrıya aldırış etmeden, isteksiz bedenimi hareketsiz beklemeye zorlamalıydım.</p>

  <p>Büyücü konuşuyordu. Bunun dışında da pek bir şey yaptığı yoktu. Kadınsa, sadık köpek gözleriyle öyle hayran hayran ve alık alık bakıyordu ki adama, onu ısırmak geldi içimden.</p>

  <p>"... muhteşem bir olay olacak, Amanda. Londra sosyetesinin gözbebeği olacaksın! Başbakanın bile, köşkünü görmek için can attığını biliyor muydun? Sağlam kaynaklardan duydum, bilesin. Düşmanlarım haftalardır aşağılık imalarla onu caydırmaya çalışsalar da, konferansın Salon'da yapılması kararından bir an bile vazgeçmedi. Görüyorsun ya hayatım, gerektiği zaman onu hala etkileyebiliyorum. Önemli olan ona nasıl davranacağını, gururunu nasıl okşayacağını bilmek... Aramızda kalsın ama, bayağı zayıf bir adam aslında. Onun uzmanlık alanı çekicilik. Hoş, artık bunu bile o kadar dert etmiyor ya... Neden etsin ki? Bu işi kendi adına yapacak takım elbiseli adamları var..."</p>

  <p>Büyücü dakikalarca bu şekilde gevezelik etmeye devam etti; bitmez tükenmez bir enerjiyle, ünlü isimlerden bahsedip durdu. Kadın da şarabını yudumluyor, arada bir başını sallıyor, uygun yerlerde şaşkınlık ve hayranlık belirtileri gösteriyor ve giderek kanepede büyücüye yaklaşıyordu. Sıkıntıdan vızıldayacaktım neredeyse.<a id="a8"></a><a href="../Text/notes.html#a145"><span class="t19">{9}</span></a></p>

  <p>Küçük iblis aniden alarma geçti. Başını 180 derece döndürdü; gözlerini odanın diğer ucundaki bir kapıya dikti. Uyarmak için yavaşça büyücünün kulağını büktü. Birkaç saniye sonra, kapı açıldı ve siyah ceketli, kel kafalı bir uşak saygılı tavırlarla içeri girdi.</p>

  <p>"Özür dilerim efendim, fakat arabanız hazırlandı."</p>

  <p>"Teşekkür ederim, Carter. Hemen geliyoruz."</p>

  <p>Uşak çekildi. Büyücü (hala dolu olan) kadehini sehpaya bırakarak kadının elinden tuttu. Gösterişli bir edayla öptü. İblis arkasından, bu hareketi dayanılmaz derecede iğrenç bulduğunu gösteren suratlar yaptı.</p>

  <p>"Gitmek zorunda olmak beni üzüyor, Amanda, ama görev başı yapmam gerek. Bu akşam evde olmayacağım. Seni arayabilir miyim? Yarın gece tiyatroya gideriz belki..."</p>

  <p>"Çok hoş olur, Simon."</p>

  <p>"Tamam o zaman. Sevgili dostum Makepeace'in yeni bir oyunu başladı. Bana da davetiye gönderecek. Şimdilik, Carter seni evine bıraksın."</p>

  <p>Adam, kadın ve iblis çıktılar, kapıyı aralık bırakarak. Arkalarından bir sinek, ağır ve temkinli hareketlerle, gizlendiği yerden çıktı. Sonra hızlanarak, odanın karşısındaki daha avantajlı bir noktaya sessizce uçtu; dışarıdaki holü seyretmeye başladı. Birkaç dakika süren bir hareketlilik oldu: Paltolar getirildi, emirler verildi, kapılar çarpıldı. Sonra büyücü evden ayrıldı.</p>

  <p>Hole doğru uçtum. Geniş, soğuk ve zemini siyah-beyaz karo kaplı bir yerdi. Devasa seramik saksılardan yemyeşil aşk merdivenleri yükseliyordu. Avizenin çevresinde tur atmaya başladım, etrafı dinleyerek. Ev çok sessizdi. Yalnızca, uzaktaki bir mutfaktan sesler geliyordu. Yeterince masum sesler: tabak çanak şıngırtısı ve muhtemelen aşçıdan çıkan, yüksek sesli geğirtiler.</p>

  <p>Büyücünün özel eşyalarının yerini öğrenebilmek için hafif bir sihir dalgası yollamayı düşündüm, ancak bunun çok riskli olacağına karar verdim. Başka koruma yoksa bile, dışarıdaki nöbetçiler fark edebilirdi en azından. Bu ava, sinek olarak kendim çıkmak zorundaydım.</p>

  <p>Bütün düzlemler temizdi. Holü geçtim, sonra -bir önseziye uyarak- merdivenlerden yukarı çıktım.</p>

  <p>Merdiven sahanlığından başlayan bir koridor, sağa ve sola doğru her iki yönde devam ediyordu; zemini kalın bir halıyla kaplı, duvarları sıra sıra yağlı boya tablolarla bezeliydi. Hemen sağdaki geçitte karar kıldım, çünkü tam yolun yarısında bir casus vardı. İnsan gözleri için bu bir yangın alarmıydı, ama diğer düzlemlerde gerçek formu ortaya çıkıyordu: ters dönmüş vaziyette tavana asılı duran, sevimsiz ve patlak gözlü bir karakurbağası. Yaklaşık olarak dakikada bir, yerinde zıplayarak açısını değiştiriyordu. Büyücü döndüğünde, olan biten her şeyi aktarmakla görevliydi.</p>

  <p>Kurbağaya doğru ufak bir sihir yolladım. Tavandan yayılan yoğun ve yağlı bir buhar tabakası, casusun etrafını sardı ve görüş alanını kapattı. Kafası karışmış halde zıplayıp vıraklarken, ben de hızla altından uçup koridorun sonundaki kapıya ulaştım. Anahtar deliği olmayan tek kapı buydu ve beyaz boyanın altında, ahşabın metal çubuklarla güçlendirildiği anlaşılıyordu. İlkin bunu denemek için iki mantıklı neden.</p>

  <p>Kapının altında çok dar bir açıklık vardı. Bir böceğin bile geçemeyeceği kadar küçüktü, ama ben de değişmeye can atıyordum zaten. Sinek ince bir duman tabakasına dönüştü; tam kurbağanın çevresindeki buhar perdesi aralanmaya yüz tutmuşken, kapının altından girip gözden kayboldu.</p>

  <p>Odaya girince bir çocuk oldum.</p>

  <p>Eğer şu acemi çırağın adını bilseydim, hiç düşünmez onun şeklini alırdım; Simon Lovelace hırsızlığın peşine düştüğünde nereden başlayacağını bilsin diye. Ama adı olmadan ona karşı hiçbir gücüm yoktu. Ben de, bir zamanlar tanıştığım ve kanımın kaynadığı bir oğlanın şeklini aldım. Külleri çoktan Nil'e savrulduğu için, işleyeceğim suçun ona zararı dokunmazdı; ayrıca, bu vesileyle onu anmış olmak beni mutlu edecekti. Esmer tenli ve parlak gözlüydü; beyaz bir peştamal giyerdi hep. Kendine özgü bir biçimde, başını bir yana eğerek bakınırdı çevresine.</p>

  <p>Odada hiç pencere yoktu. Duvarlara yaslanmış birçok vitrin vardı; tıka basa büyü malzemeleriyle doluydu hepsi de. Çoğu beş para etmezdi bunların; yalnızca sahne gösterilerine uygun ıvır zıvırlardı<a id="a9"></a><a href="../Text/notes.html#a147"><span class="t19">{10}</span></a> ama çok iyi ve değerli birkaç parça da vardı aralarında.</p>

  <p>Bir de çağırma borusu vardı. Birinci sınıf, gerçek bir çağırma borusu. Öyle ki, ona bakmak bile beni hasta etmeye yetiyordu. Bu boruya bir üfleyen büyücü, etkisi altındaki her şeyin ayaklarına kapanıp merhamet dilemesini ve emrini yerine getirmek için yalvarmasını sağlar. Acımasız ve çok eski bir aletti ve yanına bile yanaşamamıştım. Başka bir vitrinde, kilden yapılmış bir göz duruyordu. Bunlardan birini daha önce de görmüştüm, bir golemin suratında. Acaba Lovelace soytarısı bu gözün yapabileceklerinden haberdar mıydı? Büyük olasılıkla bir şey bildiği yoktu. Orta Avrupa'ya düzenlenen paket turların birinde, antika bir anı eşyası olarak öylesine aparıvermişti belli ki. Büyü turizmi ha... külahıma anlatsınlar!<a id="a10"></a><a href="../Text/notes.html#a149"><span class="t19">{11}</span></a> Günün birinde, yanlışlıkla kendi canından bile olabilirdi bu göz yüzünden.</p>

  <p>Ve işte karşımda Semerkant Tılsımı. Kendisine ait küçük bir vitrinin içinde, yalnızca camların ve ünlü olmanın koruması altında. Ona doğru ilerledim. Bir yandan da, düzlemler arasında gidip gelerek, tehlike işaretleri arıyordum. Buldum da: Yedinci düzlemde bir şeylerin kıpırdanmakta olduğunu açıkça hissettim. Burada değilse de, yakınlarda. Acele etsem iyi olurdu.</p>

  <p>Tılsım, kısa bir altın zincirin ucuna asılmış, küçük ve özelliksiz, çekiçle dövülmüş altından bir kolye biçimindeydi. Ortasında oval bir yeşimtaşı vardı. Çevresindeki altın varaklar, koşan küheylanlar biçiminde dövülmüştü. Üç bin yıl önce bu tılsımı yapıp prenseslerinden birinin mezarına gömmüş olan Orta Asyalı halk için, atlar en değerli varlıklardı. Bir Rus arkeolog tarafından 1950'lerde bulunmuş ve çok geçmeden değerinin farkına varan büyücüler tarafından çalınmıştı. Simon Lovelace'ın bunu nasıl ele geçirdiği -bu uğurda kimleri öldürdüğü veya dolandırdığı- hakkında en ufak bir fikrim yoktu.</p>

  <p>Kulak kabartarak etrafı dinledim yeniden. Evde çıt çıkmıyordu.</p>

  <p>Elimi vitrinin üstüne doğru kaldırdım, yumruğu sıkılmış aksime gülümseyerek.</p>

  <p>Sonra elimi indirip camdan içeriye soktum.</p>

  <p>Bir büyülü enerjiye çarpma çınlaması, yedi düzlemin yedisinde de yankılandı. Kolyeyi alıp boynuma astım. Hemen arkama döndüm. Oda eskisi gibiydi, ama yedinci düzlemde hızla hareket ederek yaklaşan bir şey hissettim.</p>

  <p>Zamanım kalmamıştı artık.</p>

  <p>Kapıya doğru koşarken, göz ucuyla havada bir geçit açıldığını gördüm. Geçidin iç kısmındaki karanlık yarıldı ve bir şey fırladı içinden.</p>

  <p>Kapıya saldırarak küçük oğlan çocuğu yumruklarımla vurdum. Bir iskambil kağıdı gibi bükülerek kırıldı ve yere indi kapı. Üstünden aşıp hızla dışarıya çıktım.</p>

  <p>Koridorda, kurbağa bana dönerek ağzını açtı. Yapışkan ve nemli, yeşil bir madde saldı ağzından; başıma nişan alarak bana doğru gönderdi. Bir anda kenara çekildim ve salgı arkamdaki duvara yapıştı, bir tabloyu ve arkasındaki tuğla duvarı yerle bir ederek.</p>

  <p>Kurbağaya bir Sıkıştırıcı fırlattım. Kısa bir pişmanlık vıraklamasının ardından, ezilip büzülerek bilye kadar küçüldü ve bir benek halinde yere düştü. Hızımı kesmedim. Koridor boyunca koşarken, olası atışlardan korunmak için fiziksel bedenimin çevresinde koruyucu bir kalkan oluşturdum.</p>

  <p>Çok da akıllıca davranmışım, çünkü bir saniye sonra tam arkamda bir Patlayıcı çakıldı yere. Öylesine etkiliydi ki, koridora belli bir açıyla başım önde uçarak, duvara gömüldüm. Yeşil alevler belirdi yanı başımda; duvar kağıtlarını yalayarak, koca bir elin parmakları gibi yol yol iz bıraktılar üzerinde.</p>

  <p>Yıkılmış tuğla karmaşasının arasından güç bela doğruldum, arkama döndüm.</p>

  <p>Ve Jabor'u gördüm koridorun sonunda. Kıpkırmızı teni, upuzun boyu ve çakal başıyla, kırdığım kapının üstünde dikiliyordu. Seslendi.</p>

  <p>"BARTIMAEUS!"</p>

  <p>Koridora yeni bir Patlayıcı atıldı. Havada takla atarak altından geçtim ve merdivenlere doğru attım kendimi. Yeşil patlama duvarın köşesini tuzla buz ederken, ben de iki tırabzanın arasından, tepetaklak merdivenlerden aşağı uçtum. İki metre sonra, sahanlığın siyah-beyaz karolu zeminine feci şekilde çakıldım.</p>

  <p>Ayağa kalktım ve ön kapıya baktım. Kapının yanındaki buzlu camın ardından, üç nöbetçiden birinin hantal sarı hatlarını görebiliyordum. İçeriden görülebileceğinin pek farkında olmadan, beni bekliyordu. Ben de başka bir çıkış aramaya karar verdim. İşte ince zeka, kaba kuvveti böyle yener her zaman!</p>

  <p>Aynı zeka, bir an önce dışarıya çıkmamı da gerektiriyordu. Yukarıdan gelen sesler, izlendiğimi gösteriyordu.</p>

  <p>Koşar adımlarla birkaç odanın içinden geçtim -bir kütüphane, bir yemek odası falan- ve her seferinde, pencereye şöyle bir yanaşıyor ama sarı yaratıklardan birini ikisini görüp çekiliyordum. Bu kadar aleni görünme aptallıkları karşısında beni durduran tek şey, büyülü silah taşımaları olasılığını dikkate almamdı.</p>

  <p>Öfkeli bir ses, arkamdan adımı tekrarlayıp duruyordu. Giderek artan bir hayal kırıklığı içinde, bir kapı daha açtım ve kendimi mutfakta buldum. Evin içine açılan bir kapısı yoktu ama bitkiler ve otlarla dolu, düz çatılı seramsı bir yere açılan bir kapı gördüm. Seradan da bahçeye çıkılıyordu; döner bacaklarıyla, şaşılası bir hızla evin çevresinde dolanan üç nöbetçinin yanına! Zaman kazanmak için, arkamda bıraktığım kapıya bir Mühür koydum. Sonra etrafa bakındım ve aşçıyı gördüm.</p>

  <p>Kırmızı suratlı, şişman, şen görünümlü ve elinde et bıçağı tutan adam, sandalyesinde geriye doğru kaykılmış, ayaklarını mutfak masasına uzatmış oturuyordu. Elindeki bıçakla özenle tırnaklarını kesiyor, kopan her bir tırnak parçasını ustalıkla havaya fırlatarak şöminenin içine yolluyordu. Bir yandan da, koyu renkli küçük gözleriyle beni inceliyordu.</p>

  <p>Biraz tedirgin olmuştum. Küçük bir Mısırlı çocuğun koşarak mutfağına girmesi onu hiç de şaşırtmışa benzemiyordu. Çeşitli düzlemlerden ona baktım. Altıncı düzleme kadar aynı görünüyordu: beyaz önlüklü tombul bir aşçı. Ama yedinci düzlemde ...</p>

  <p><i>Ah-ha.</i></p>

  <p>"Bartimaeus."</p>

  <p>"Faquarl."</p>

  <p>"Nasıl gidiyor?"</p>

  <p>"Fena değil."</p>

  <p>"Çoktandır görüşmemiştik."</p>

  <p>"Evet öyle."</p>

  <p>"Ne ayıp bize, değil mi?"</p>

  <p>"Yaa, öyle. Neyse... buradayım işte."</p>

  <p>"Buradasın, cidden de."</p>

  <p>Bu müthiş anlamlı sohbet böyle sürüp giderken, kapının arkasından gümbür gümbür Patlayıcı sesleri geliyordu. Ama Mühür dayanıklı çıkmıştı. Olabildiğince nazik gülümsedim.</p>

  <p>"Jabor her zamanki gibi heyecanlı."</p>

  <p>"Evet, hiç değişmedi. Belki yalnızca biraz daha <i>aç,</i> Bartimaeus. Onda gördüğüm tek değişiklik bu. Bulduğuyla yetinmeyi bilmiyor, beslendiği zamanlarda bile. Ve bugünlerde çok da fazla beslenmiyor, tahmin edebileceğin gibi."</p>

  <p>"Az ver ki kıymetini bilsinler, sahibinizin sloganı bu herhalde? Yine de, seni ve Jabor'u köle kılmayı becerdiğine göre, bayağı güçlü olmalı."</p>

  <p>Aşçı hafifçe tebessüm etti ve bir bıçak darbesiyle tırnağını tavana yolladı. Tırnak boyayı delerek tavana saplandı kaldı.</p>

  <p>"Çok ayıp Bartimaeus, artık uygar dünyada o kelimeyi kullanmıyoruz, değil mi? Jabor ve ben yalnızca uzun süren bir oyun oynuyoruz, o kadar."</p>

  <p>"Ya ya... ne demezsin!"</p>

  <p>"Güç dengelerinden bahsetmişken, yedinci düzlemde benimle ilişki kurmaktan kaçındığını görüyorum. Bu hiç de hoş değil. Gerçek görünüşüm seni rahatsız mı ediyor acaba?"</p>

  <p>"Rahatsız etmiyor Faquarl, midemi bulandırıyor."<a id="a11"></a><a href="../Text/notes.html#a152"><span class="t19">{12}</span></a></p>

  <p>"Çok ayıp çok. Bu arada, <i>senin</i> seçtiğin görüntüden çok hoşlandım, Bartimaeus. Sevimli olmuşsun. Ama o tılsım sana biraz ağır geliyor sanki. Belki onu çıkarıp masanın üstüne koyma inceliğini gösterirsin. Sonra da bana hangi büyücü için çalıştığını anlatırsan, bu buluşmayı zararsız bir şekilde bitirmenin bir yolunu bulabilirim."</p>

  <p>"Çok naziksin, ama bunu yapamayacağımı biliyorsun."<a id="a12"></a><a href="../Text/notes.html#a153"><span class="t19">{13}</span></a></p>

  <p>Aşçı bıçağının ucuyla masanın kenarına vurdu. "Açık konuşalım. Yapabilirsin ve yapacaksın da. Kişisel bir şey olarak alma bunu; bir gün birlikte çalışabiliriz yine. Ama şu anda, ben de senin kadar bağımlıyım. Ve benim de yerine getirmem gereken görevler var. Her zaman olduğu gibi, iş sonunda gelip güce dayanıyor. Yanılıyorsam söyle, ama bugün kendine güvenin biraz sarsılmış gibi. Başka zaman olsa, ön kapıdan çıkıp gider, giderken de üçbacaklıları ezip geçerdin. Seni buraya kadar kovalamalarına izin vermiş olman şaşırtıcı."</p>

  <p>"Ben yalnızca biraz eğlenmek istedim."</p>

  <p>"Hımm. Pencereye yaklaşmayı bırak, Bartimaeus. Bu zavallı oyunu bir insan bile yutmaz.<a id="a13"></a><a href="../Text/notes.html#a155"><span class="t19">{14}</span></a> Üçbacaklıların seni orada beklediğini de unutma. Tılsımı bana ver, yoksa o külüstür Savunma Kalkanı'nın bir işe yaramadığını keşfetmek zorunda kalacaksın."</p>

  <p>Ayağa kalktı ve elini bana uzattı. Bir an durakladı. Jabor'un ısrarcı (ve yaratıcılıktan yoksun) Patlayıcı'ları, gümbür gümbür mührü dövmeye devam ediyordu. Kapının kendisi çoktan toz haline gelmişti herhalde. Bahçede üç nöbetçi gözlerini bana dikmiş bekleşiyorlardı. Bir kaçış yolu bulabilmek için odaya göz gezdirdim.</p>

  <p>"<i>Tılsım</i>, Bartimaeus."</p>

  <p>Elimi kaldırdım; isteksiz ve üzüntülü görünmeye çalışıp derin derin iç çekerek, vermeye niyetliymişçesine tılsımı kavradım. Sonra birden sola sıçradım; aynı anda kapıdaki mührü de açtım. Faquarl lanet okuyarak kaçmaya çalıştı ama geç kalmıştı. Mührün bıraktığı boşluktan gelen güçlü bir Patlayıcı, tam üstüne isabet etti. Gerisin geri şöminenin içine düştü ve bütün tuğlalar üzerine yığıldı.</p>

  <p>Jabor boşluktan mutfağa dalarken, ben de seraya fırladım. Faquarl tuğla yığınının altından çıktığında, bahçeye çıkmıştım bile. Üç nöbetçi gözlerini açıp bacaklarını döndürerek önümde set kurdular. Biçimsiz ayaklarından tırpana benzer pençeler çıkmıştı. En parlağından bir Aydınlatıcı fırlattım. Sanki bir güneş patlamışçasına, dayanılmaz bir ışıma yayıldı bahçenin tamamına. Nöbetçilerin gözleri kamaştı, acıyla kıvrandılar. Üzerlerinden atlayıp bahçede koşmaya başladım. Evden atılan ve benim savuşturduğum sihir yıldırımları, ağaçlara düşüp kül ediyordu.</p>

  <p>Bahçenin bittiği yerde, bir gübre yığını ve elektrikli çim biçme makinesinin arasından duvarı aştım. Çocuk şeklinde bir delik açarak, büyülü mavi kuşağı yırttım. Anında her yerde alarm zilleri çalmaya başladı.</p>

  <p>Dışarıda kaldırımda koşmaya başladım; kolye göğsümde zıplayıp duruyordu. Duvarın öte yanından, dört nala koşan toynak sesleri duydum. Değişme zamanım gelmişti.</p>

  <p>Alaca şahinler, bilinen en hızlı kuşlardır. Dalma uçuşlarında saatte iki yüz kilometrelik bir hıza ulaşabilirler. Kuzey Londra çatılarının üzerinde yatay uçarken bu hıza ulaşmak zor tabii. Kimileri bunun imkansız olduğunu düşünebilir, hele de boynunda asılı ağır bir kolyeyle. Oysa ben başarmıştım: Faquarl ve Jabor, Hampstead'in arka sokağında görünmez bir engel yarattıklarında ve kamyonun biri anında bu engele tosladığında, benden eser kalmamıştı geriye.</p>

  <p>Çoktan yok olmuştum gökyüzünde.</p>

  <p>&nbsp;</p>
</body>
</html>