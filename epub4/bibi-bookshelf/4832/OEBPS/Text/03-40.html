<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator"/>
  <link href="../Styles/balci60.css" rel="stylesheet" type="text/css"/>

  <title></title>
</head>

<body>
  <p>&nbsp;</p>

  <h2 class="h21"><a id="ncx3206"></a>Nathaniel</h2>

  <h3 class="h31"><a id="ncx3207"></a>40</h3>

  <p>&nbsp;</p>

  <p class="p5"><span class="t17">P</span>arlak siyah plazma yıldırımı en yakındaki sehpaya çarptı. Şaman başlığı, kase, pipolar ve sehpanın kendisi, küvet deliğinden emilme gibi bir sesle ortadan kayboldular. Zemindeki delikten iğrenç kokulu bir duman yükseldi.</p>

  <p>Nathaniel bir metre kadar ötede bir takla attı ve anında yeniden ayağa kalktı. Taklanın etkisiyle sersemlemişti ama duraklamadı. Üzerinde metal küpler duran bir sonraki sehpaya koştu. Yaşlı büyücü elini bir kez daha kaldırırken, alabileceği kadar küpü alıp yandaki kitaplığın arkasında saklandı. İkinci plazma yıldırımı tam arkasında patladı.</p>

  <p>Bir an durdu. Kitaplığın arkasında yaşlı büyücü dilini şaklatarak bir ses çıkarıyordu. "Ne yapıyorsun? Yine üstüme kurtçuklar mı salacaksın?"</p>

  <p>Nathaniel elindekilere baktı. Kurtçuklar kadar bile işe yaramazlardı. Prag Küpleri: Düşük rütbeli büyücülerin elinden düşmeyen değersiz eşyalar. Her küp, çeşitli mineral tozlarıyla birlikte hapsedilmiş bir kurtçuk barındırıyordu içinde. Basit bir emirle serbest bırakıldıklarında kurtçuk ve tozlar eğlenceli bir patlama yaratıyorlardı o kadar. Saçma sapan birer oyuncaktan başka bir şey değildi bunlar. Silah olarak kullanılmaları mümkün değildi.</p>

  <p>Her küp, üzerinde Golden Gate simyacılarının ünlü imbik logosu bulunan kağıtlara sarılmıştı. Çok eskiydiler, herhalde ondokuzuncu yüzyıldan kalma. Belki çalışmayacaklardı bile.</p>

  <p>Nathaniel bir küp seçti ve kağıdını falan çıkarmadan kitaplığın üzerinden fırlattı.</p>

  <p>Bağırarak Serbest Bırakma emrini söyledi.</p>

  <p>Küpün içindeki iblis müthiş bir gümüş kıvılcım yağmuruyla ve cızırtılı bir melodiyle birlikte alev aldı. Odanın içini hafif fakat belirgin bir lavanta kokusu kapladı.</p>

  <p>Yaşlı büyücünün içtenlikle kıkırdadığını duydu. "Çok şirin! Ne olursun bir tane daha! Ülkeyi ele geçirdiğimizde çok güzel kokmak istiyorum! Üvez ağaçlısı var mı? En sevdiğim koku!"</p>

  <p>Nathaniel başka bir küp seçti. Oyuncak olsun olmasın, elindeki tek silah bu küplerdi.</p>

  <p>Odanın içinde ilerleyerek kitaplığın arkasındaki geçide yaklaşan yaşlı adamın ayak gıcırtılarını duyuyordu. Ne yapabilirdi? Kitaplıklar her iki taraftan yolunu tıkıyorlardı.</p>

  <p>Yoksa tıkamıyor muydu? Her rafın arka tarafı açıktı: Gözlerdeki kitapların üzerinden diğer taraftaki koridoru görebiliyordu. Aradan kendini öbür tarafa atabilirse...</p>

  <p>Seçtiği küpü fırlattı ve rafa doğru koştu.</p>

  <p>Maurice Schyler köşeyi döndü, etrafındaki güç alanı yüzünden eli görünmüyordu.</p>

  <p>Nathaniel bir yüksek atlamacı gibi ikinci raftan atladı ve Serbest Bırakma emrini mırıldandı.</p>

  <p>Küp yaşlı adamın suratında patladı. Mor kıvılcımlar bir havai fişek gibi patlayarak tavana kadar ulaştılar; buna ondokuzuncu yüzyıldan kalma bir Çek marşı eşlik etti.</p>

  <p>Girdiği geçitte elli kitap, çöken bir duvar gibi yere devrildi. Nathaniel da kitapların üzerine serildi.</p>

  <p>Geride bıraktığı geçidin üçüncü plazma yıldırımıyla yıkıldığını gördü; daha doğrusu hissetti.</p>

  <p>Büyücünün sesi artık hafif bir kızgınlık ve tehdit içeriyordu. "Ufaklık zaman azalıyor! İşimi zorlaştırma lütfen!"</p>

  <p>Ama Nathaniel çoktan ayağa kalkmış, sonraki rafa doğru koşmaya başlamıştı. Düşünemeyecek kadar hızlı hareket ediyordu, ne duraksamaya ne de dehşete kapılıp hata yapmaya niyeti yoktu. Amacı odanın diğer tarafındaki kapıya ulaşmaktı. Yaşlı adam orada bir pentagram olduğunu söylemişti.</p>

  <p>"John, dinle!" Bir sonraki geçitte, bir kitap yığınının altında sırtüstü yere kapaklanıverdi. "Kararlılığına hayranım!" Deri ciltli bir sözlük başına çarparak gözünün önünde şimşekler çakmasına neden oldu. Kalkmaya çalıştı. "Ama ustanın intikamını almaya çalışmak çok aptalca bir şey." Bir sihirli güç patlaması daha: Raflardan bir bölümü daha yok olmuştu. Oda yoğun, ekşi bir dumanla kaplandı. "Hem aptalca hem de hiç doğal değil. Ben de kendi ustamı <i>öldürdüm</i>, uzun zaman önce. Yani, eğer Underwood değerli bir insan olsa, seni anlarım..." Nathaniel üçüncü küpü de arkasına fırlattı, küp zararsızca bir masaya çarptı ve patlamadı. Emri vermeyi unutmuştu. " ...Ama o değerli bir adam değildi John, öyle miydi sence? Saçmalamaktan başka işi olmayan bir ahmaktı. Şimdi onun için hayatını feda edeceksin. Değer mi buna?"</p>

  <p>Nathaniel son geçide ulaşmıştı. Kapıdan çok uzakta değildi; yalnızca birkaç adım kalmıştı. Ama tam orada, ilk kez, donakaldı. İçinde müthiş bir öfke yükselerek korkusunu bastırdı.</p>

  <p>Ayakkabılar yumuşak yumuşak gıcırdadı. Yaşlı adam devrilmiş kitapları izleyerek odanın içinde ilerliyor, bu arada yanlardaki geçitleri kontrol ediyordu. Çocuktan eser yoktu. Kapıya yaklaşırken, eli havada yıldırım yollamaya hazır bir halde son geçide döndü...</p>

  <p>Ve sinirli sinirli dilini şaklattı. Geçit bomboştu.</p>

  <p>Rafların üzerinden tırmanıp bir önceki rafa ve adamın arkasına geçmiş olan Nathaniel, ona büyük bir sürpriz hazırlamıştı.</p>

  <p>Üç küp birden aynı anda büyücüye çarparak tek bir emirle patladılar. Bunlar limon yeşili bir Çarkıfelek, sekerek patlayan bir Viyana Topu ve lacivert bir Şenlik Ateşi'ydi; tek tek etkileri az olsa da hep birlikte patladıklarında bayağı etkili olmuşlardı. Tanınmış ucuz şarkılardan oluşan bir potpuri duyuldu ve üvez ağacı, edelvays, kafûr karışımı kokular odayı doldurdu. Ortak patlamanın şiddeti adamı havalandırarak odanın sonundaki kapıya yollamıştı. Başı önde kapıya çarptı. Kapı içine göçtü, boynu tuhaf biçimde bükülen adam kapıya yapışarak aşağı kaydı ve yere serildi. Elinin etrafında yanıp sönen siyah enerji katmanı bir anda sönüverdi.</p>

  <p>Nathaniel, avucunda kalan son küple birlikte dumanların arasından yavaşça ona doğru yürüdü.</p>

  <p>Büyücü kıpırtısızdı.</p>

  <p>Belki de numara yapıyordu: Biraz sonra kavgaya hazır halde ayağa fırlayacaktı... Bu mümkündü. Nathaniel'ın da hazırlıklı olması gerekiyordu.</p>

  <p>Daha yaklaştı... Hala hareket yok. Artık adamın deri ayakkabılar içindeki taraklı ayaklarının yanına gelmişti...</p>

  <p>Yarım adım daha... şimdi kesin kalkacaktı.</p>

  <p>Maurice Schyler kalkmadı. Boynu kırılmıştı. Dudakları hafif aralık, yüzü kapıya yapışmış tek taraftan sarkıyordu. Nathaniel yanaklarındaki bütün kırışıkları ve yarıkları sayabilecek kadar yakınındaydı, burnunun ve gözünün etrafındaki incecik kırmızı damarları görebiliyordu...</p>

  <p>Gözü açık ama cam gibiydi, bir şey göremiyordu. Tezgahta duran bir balığın gözüne benziyordu. Üzerine birkaç zayıf beyaz saç teli düşmüştü.</p>

  <p>Nathaniel'ın omuzları sarsılmaya başladı. Bir an için ağlayacağını sandı.</p>

  <p>Onun yerine, hareketsiz kalmaya, yavaş soluk almaya ve titremesini engellemeye çalıştı. Duygularını güven içinde bastırdığından emin olduktan sonra, yaşlı adamın cesedinin üzerinden geçti. "Yanlış anladın," dedi yavaşça. "Bunu <i>ustam</i> için yapmıyorum."</p>

  <p>Girdiği yer küçük ve penceresiz bir odaydı. Bir zamanlar herhalde depo olarak kullanılmıştı. Pentagram tam ortada çizilmiş duruyordu, etrafındaki mumlar ve tütsüler dikkatle düzenlenmişti. Mumlardan ikisi kapıdaki patlamanın etkisiyle devrilmişti. Nathaniel mumları yeniden düzeltti.</p>

  <p>Duvarlardan birinde, bir çiviye zincirle asılı olan altın bir resim çerçevesi gözüne çarptı. Çerçevenin içinde ne bir resim vardı, ne de bir fotoğraf; bunun yerine, içinde küçük şekillerin kıpırdandığı geniş, yuvarlak ve güneşli bir odanın net görüntüsü vardı. Nathaniel bunun ne olduğunu hemen anladı: Kendisinin çalınan diskinden çok daha güçlü ve berrak bir sihirli ayna. İncelemek için aynaya yaklaştı. Halı serili zemini tuhaf bir şekilde parıldayan, geniş bir toplantı salonunu gösteriyordu. Bakanlar, bardakları hala ellerinde gülüşüp konuşarak odanın bir tarafından içeriye giriyorlar, kapıda dizilmiş duran uşaklardan şık siyah kalemler ve dosyalar alıyorlardı. Başbakan da orada, amansız ifrit hala peşinde görev başında, girdap gibi dönen bir kalabalığın ortasındaydı. Lovelace daha gelmemişti.</p>

  <p>Ama artık her an salona girebilir ve planını uygulamaya koyabilirdi.</p>

  <p>Nathaniel yerde duran bir kibrit kutusu gördü. Aceleyle mumları yaktı, tütsüleri iki kez kontrol etti ve pentagramın içine girdi; bütün telaşına rağmen pentagramın kusursuzluğuna hayran olmadan edemedi. Sonra gözlerini kapadı, kendini toparladı ve sihirli sözleri hatırlayabilmek için belleğini zorladı.</p>

  <p>Birkaç saniye sonra hazırdı. Boğazı dumandan biraz gıcıklanıyordu; bir iki öksürüp sözleri söylemeye başladı.</p>

  <p>Sözler anında etkisini gösterdi. Nathaniel'ın bir çağırma töreni yapmasının üzerinden o kadar zaman geçmişti ki cin gözlerinin önünde belirdiğinde biraz irkildi. Cin yine gargoyl şeklindeydi ve yüzünde huysuz bir ifade vardı.</p>

  <p>"Zamanlaman mükemmel, değil mi?" dedi. "Suikastçı katili tam ele geçirmiştim ki... sen bir anda beni nasıl çağıracağını hatırlayıverdin yeniden!"</p>

  <p>"Başlamak üzere!" Bartimaeus'u çağırmak için harcadığı güç Nathaniel'ı sersemletmişti. Dengesini sağlamak için duvara tutunmak zorunda kaldı. "İşte, aynaya bak. Toplanıyorlar. Lovelace yolda ve salona girerken tılsımı takacak, ondan sonra da olan hiçbir şeyden etkilenmeyecek. Sa-sanırım bir şey çağıracaklar."</p>

  <p>"Gü-nay-dın! Yeni mi anladın? Neyse, haydi gel bakalım; kendini benim şefkatli kanatlarıma bırak." Gargoyl deneme yaparmış gibi kanatlarını uzattı; kanatlardan çatırtılı bir ses çıktı.</p>

  <p>Nathaniel'ın yüzü kireç kesildi. Gargoyl gözlerini devirdi. "Seni ben <i>taşıyacağım</i> dedi. "Odaya girmesini engellemek istiyorsak acele etmeliyiz. Lovelace girdikten sonra salon mühürlenecek; bunun için bahse girerim."</p>

  <p>Nathaniel dikkatle öne doğru adım attı. Gargoyl sabırsızlıkla ayağını yere vurdu. "Benim için endişelenme," diye tısladı. "Sırtımı falan incitmem. Şu anda sinirim tepemde ve bütün gücüm geri geldi." Bunları söyleyerek Nathaniel'ı belinden yakaladığı gibi arkasına döndü ve kapıda yatan cesede takılarak tökezledi.</p>

  <p>"Kurbanlarını bıraktığın yere dikkat et! Baş parmağım acıdı." Sıçrayarak enkazı geçti, taş kanatlarını çırpıp güç alarak hoplaya sıçraya kütüphaneyi geçmeye başladı.</p>

  <p>Nathaniel'ın midesi her adımda alt üst oluyordu. "Yavaşla!" diye yutkundu. "Beni hasta edeceksin!"</p>

  <p>"Bu hiç hoşuna gitmeyecek o zaman." Bartimaeus kütüphanenin sonundaki kemerin içinden atladı, merdivenleri boş vererek doğrudan on metre aşağıdaki salona indi. Nathaniel'ın çığlığı çatı kirişlerinde yankılandı.</p>

  <p>Gargoyl, uça sıçraya, sonraki koridora geçti. "Ee," dedi tatlı tatlı, "ilk gerçek cinayetini işledin. Nasıl hissediyorsun? Daha erkek gibi eminim. Bayan Underwood'un ölümünün acısını hafifletebildi mi?"</p>

  <p>Nathaniel'ın bırakın cevap vermeyi, dinleyecek hali yoktu.</p>

  <p>&nbsp;</p>

  <p class="p5">Bir dakika sonra, yolculuk öyle ani ve beklenmedik bir şekilde sona erdi ki Nathaniel'ın kol ve bacakları bir bez bebeğinki gibi sallandılar. Gargoyl uzun bir koridorun köşesinde duruvermişti; onu yere bıraktı ve sessizce ileriyi işaret etti. Nathaniel baş dönmesini durdurabilmek için kafasını salladı ve yukarı baktı.</p>

  <p>Koridorun sonundaki salon kapısı açıktı. Kapıda üç kişi duruyordu; kapıyı tutan burnu havada bir uşak; balık suratlı büyücü Rufus Lime ve gömleğinin yakasını iliklemekte olan Simon Lovelace. Boğazında anlık bir altın parıltısı göründü, sonra yaka iliklendi ve kravat düzeltildi. Lovelace ortağının omzuna vurdu ve kapıdan içeri girdi.</p>

  <p>"Çok geç kaldık!" diye tısladı Nathaniel. "Sen şey...? Şaşkınlık içinde yanına bakakaldı; gargoyl gitmişti.</p>

  <p>İncecik bir ses kulağına fısıldadı. "Saçını düzelt ve kapıya git. Uşak olarak içeri girebilirsin. Haydi çabuk!" Nathaniel kulak memesini kaşıma isteğini bastırdı; orada ufak ve gıdıklayın bir şeyin varlığını hissedebiliyordu. Sırtını dikleştirdi, saçlarını düzeltti ve koridorda ilerlemeye başladı.</p>

  <p>Lime gitmişti. Uşak kapıyı kapatıyordu.</p>

  <p>"Dur bekle!" Nathaniel sesinin daha derin ve sert çıkmış olmasını dilerdi. Hızla uşağa yaklaştı. "Benim de girmem lazım! İçki servisi için fazladan adam istiyorlarmış!"</p>

  <p>"Seni tanımıyorum," dedi adam kaşlarını çatarak. "Küçük William nerede?"</p>

  <p>"Şey, onun başı ağrıdı. Beni çağırdılar. Son dakikada."</p>

  <p>Koridorda ayak sesleri, emir veren bir ses. "Durun!"</p>

  <p>Nathaniel arkasına döndü. Bartimaeus'un kulak memesinin kıvrımında küfür ettiğini duydu. Siyah sakallı kiralık katil çıplak ayak, harap olmuş pelerinini savurarak, alev alev mavi gözleriyle hızla onlara yaklaşıyordu.</p>

  <p>"Çabuk!" Cinin sesi heyecanlıydı. "Kapı hala aralık; içeri gir!"</p>

  <p>Katil adımlarını sıklaştırdı. "O çocuğu durdur!"</p>

  <p>Ama Nathaniel çoktan topuğunu uşağın ayağına geçirmişti. Adam acıyla haykırdı ve Nathaniel'ı geriye çekti. Nathaniel debelenerek adamın elinden kurtuldu ve kapıyı ittirerek içeri girdi.</p>

  <p>Kulağındaki böcek sinir içinde hoplayıp sıçrıyordu. "Kapa hemen şunu!"</p>

  <p>Bütün gücüyle ittirdi ama uşak da öbür taraftan tüm ağırlığını kapıya vermişti. Kapı yavaş yavaş açılmaya başladı.</p>

  <p>Sonra arka taraftan katilin sakin ve ipeksi sesi geldi.</p>

  <p>"Neyse boş ver," dedi adam. "Bırak girsin. Başına gelecekleri hak ediyor."</p>

  <p>Kapıdaki güç azaldı ve Nathaniel iterek kapattı. Ahşabın içinde kilitler döndü. Sürgüler sürgülendi.</p>

  <p>Kulağının içindeki ince ses konuştu. "Vay, <i>bu</i> çok kötü oldu işte."</p>

  <p>&nbsp;</p>
</body>
</html>