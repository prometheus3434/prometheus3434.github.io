<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator"/>
  <link href="../Styles/balci60.css" rel="stylesheet" type="text/css"/>

  <title></title>
</head>

<body>
  <p>&nbsp;</p>

  <h3 class="h31"><a id="ncx133"></a>2</h3>

  <p>&nbsp;</p>

  <p class="p5"><span class="t17">L</span>ondra'nın ala akşamında bir elektrik direğinin tepesine tünediğimde, sicim gibi yağmur yağıyordu. Şans işte! Bir karatavuk şeklini almıştım; parlak sarı gagam ve parlak siyah tüylerimle, canlı ve hoş görünüyordum, ama yağmur altında geçen birkaç saniyede sırılsıklam olmuştum. Hampstead'in, kanatları vücuduna yapışmış sıradan kuşlarından farkım kalmamıştı. Başımı fıldır fıldır sağa sola çevirirken, sokağın karşısında iri bir kayın ağacı gördüm. Yaprakları dibine dökülmüştü -kasım rüzgarları çoktan çıplak bırakmıştı ağacı- ama dallarındaki kalın tomurcuklar yağmurdan biraz koruyabilirdi. Geniş banliyö yolunda hışır hışır ilerleyen bir arabanın üzerinden uçup ağaca kondum. Yüksek duvarların ve bahçelerindeki yaprak dökmeyen yeşilliklerin ardında, birkaç büyük villanın çirkin beyaz ön cephesi, ölü yüzü gibi parlıyordu karanlıkta.</p>

  <p>Bilmem, belki de kendi ruh halim onları böyle görmeme neden olmuştur. Beni rahatsız eden beş sorun vardı. Öncelikle, her yeni fiziksel görünümle birlikte ortaya çıkan o hafif ağrı kendini göstermeye başlamıştı. Tüylerimde hissedebiliyordum onu. Şekil değiştirmek, acıyı bir süreliğine erteleyebilirdi ama operasyonun kritik bir aşamasında dikkatlerin üzerime çekilmesine de neden olabilirdi. Çevreyi iyice tanıyana kadar, kuş olarak kalmalıydım.</p>

  <p>İkincisi havaydı. Ondan zaten bahsettim.</p>

  <p>Üçüncü olarak, etten kemikten bir bedenle yaşamanın zorluklarını unutmuştum. Gagamın tam üstü müthiş kaşınıyordu ve kanatlarımın tekiyle kaşıyıp durmam da işe yaramıyordu. Dördüncü sorunum, o çocuktu. Onun hakkında bilmek istediğim birçok şey vardı. Kimdi? Neden ölmeye bu kadar meraklıydı? Beni bu işle görevlendirdiği için ölmeden önce, onunla nasıl hesaplaşacaktım? Bu haber çabuk yayılacaktı ve ben böyle bir ufaklık için koşuşturmanın acısını bir şekilde çıkarmalıydım.</p>

  <p>Beşincisi... büyülü kolyenin ta kendisi. Nereden bakarsan bak, güçlü bir tılsımdı. Beni başından attıktan sonra, bu çocuk onunla ne yapmayı düşünüyordu acaba? Nasıl kullanılacağını bile biliyor olamazdı. Belki yalnızca, içler acısı biçimde, bir aksesuar olarak takacaktı. Belki de, tılsım çalmak günün moda çılgınlığı olmuştu; jant kapağı yürütmenin büyücüler için uyarlanmış hali gibi. Öyle ya da böyle, önce kolyeyi almam gerekiyordu ve bu hiç de kolay olmayacaktı, benim için bile.</p>

  <p>Karatavuğun gözlerini kapattım ve birbiri ardına içimdeki gözleri açtım; her birini ayrı bir düzlemde.<a id="a3"></a><a href="../Text/notes.html#a135"><span class="t19">{4}</span></a> En iyi görüş açısını elde edebilmek için dalın üzerinde yukarı aşağı sıçrayarak önüme ardıma baktım. Yol boyunca en az üç villanın büyülü koruması vardı; ne kadar züppe bir semtte olduğumuzun göstergesi. Sokağın üst tarafındaki iki villayı incelemedim; beni ilgilendiren yolun karşısında, sokak lambasının ilerisindeki villaydı. Büyücü Simon Lovelace'ın malikanesi.</p>

  <p>Birinci düzlem temizdi. Ama ikincide, çit benzeri bir güvenlik donanımı kurulmuştu; yüksek duvar boyunca mavi bir örümcek ağı gibi ışıldayarak uzanıyordu. Üstelik orada da bitmiyordu; havaya doğru yükseliyor, alçak beyaz evin üzerinden geçip öteki uçta yeniden alçalarak büyük ve parıltılı bir kubbe oluşturuyordu.</p>

  <p>Hiç fena değil. Ama bununla baş edebilirim.</p>

  <p>Üçüncü ve dördüncü düzlemlerde bir şey göremedim ama beşincide, bahçe duvarı hizasının az üstünde, havada dolanıp duran nöbetçiler fark ettim. Hepsi baştan aşağı donuk sarı bir renkteydiler; kıkırdaklı bir göbek üzerinde dönen, kaslı üç bacakları vardı. Göbeğin üzerinde iki ağzı ve tetik duran birçok gözü barındıran kabarık bir kütle vardı. Yaratıklar, bahçenin çevresi boyunca, ileri geri gelişigüzel turluyorlardı. İçgüdüsel olarak kayın ağacının gövdesi ardına saklandım, ama buradan beni göremeyeceklerini biliyordum. Bu uzaklıktan, yedi düzlemin yedisinde de karatavuk gibi görünüyor olmalıydım. Yalnızca onlara yaklaştığımda bu yanılsamadan kurtulabilirlerdi.</p>

  <p>Altıncı düzlem temizdi. Ama yedincisi... biraz tuhaftı. Belirgin bir şey göremedim -ev, yol, gece; hepsi de olağandı ama, isterseniz sezgi deyin, orada bir şey olduğundan emindim, pusuya yatmış bekliyordu.</p>

  <p>Gagamı bir budağa sürterek kaşıdım kaygıyla. Beklediğim gibi, ciddi bir büyü gücü kullanımdaydı burada. Lovelace'ın ününü daha önce de duymuştum. Angarya işler veren, zorlu bir büyücü olduğu söyleniyordu. Şimdiye kadar hizmetine çağrılmamış olduğum için şanslıydım; ne onun, ne de hizmetkarlarının düşmanlığını kazanmak işime gelmezdi.</p>

  <p>Ama bu çocuğa itaat etmek zorundaydım.</p>

  <p>&nbsp;</p>

  <p class="p5">Sırılsıklam olmuş karatavuk daldan havalandı; en yakın sokak lambasının altındaki ışık demetinden uzak durmaya çalışarak, yolun karşısına attı kendini. Duvarın köşesinde büyümüş bodur çalılara kondu. Dört tane siyah çöp torbası, ertesi sabah toplanmak üzere oraya bırakılmıştı. Karatavuk, seke seke torbaların arkasına geçti. Bir süredir uzaktan gözlemekte olan bir kedi,<a id="a4"></a><a href="../Text/notes.html#a138"><span class="t19">{5}</span></a> torbaların arkasından kuşun çıkmasını bekledi boş yere. Sonra sabırsızlanarak, kendisi de oraya seğirtti merakla. Torbaların arkasında kuş falan yoktu; ne siyah ne de başka bir renk. Yeni oluşmuş bir köstebek tümseği vardı yalnızca.</p>

  <p class="p5">&nbsp;</p>
</body>
</html>