<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator"/>
  <link href="../Styles/balci60.css" rel="stylesheet" type="text/css"/>

  <title></title>
</head>

<body>
  <p>&nbsp;</p>

  <h2 class="h21"><a id="ncx3282"></a>Bartimaeus</h2>

  <h3 class="h31"><a id="ncx3283"></a>41</h3>

  <p>&nbsp;</p>

  <p class="p5"><span class="t17">K</span>aderle yüzleşmek üzere salona girmemizden ve sınırların mühürlenmesinden sonra olaylar hızla gelişti. Çocuk muhtemelen kurulmuş olan düzeni, sonsuza kadar değişmeden önce incelemeye çalışmamıştı ama benim duyularım elbette çok daha gelişmiştir. Ben hepsini, bütün detaylarıyla saniyeden de kısa bir süre içinde beynime kazıdım.</p>

  <p>İlk önce, neredeydik? Yuvarlak cam zeminin en ucunda, kilitlenmiş kapının yanındaydık. Bu camın, ayakkabıların kaymasını önleyecek, hafif pütürlü bir yüzeyi vardı ama altında sergilenen halının iyice görülebileceği kadar da saydamdı. Çocuk tam halının ucunda duruyordu; birbirine kenetlenen sarmaşıklar biçiminde dokunmuş olan bir bordürün yanında. Yakınımızda ve salon boyunca aralıklarla duvara dizilmiş olan uşaklar, önlerinde pasta ve içki dolu servis arabalarıyla bekliyorlardı. Onların ortasında, pencereden görmüş olduğum, yarım daire şeklinde dizilmiş sandalyeler duruyordu; ama artık bir araya gelmiş büyücülerin popoları altında gıcırdamakla meşguldüler. Hepsi içkilerini yudumluyor ve bu arada podyumdaki kürsüde açılış konuşmasını yapan Amanda Cathcart'ı dinlermiş gibi yapıyorlardı. Kadının yanında, ifadesiz yüzüyle beklemekte olan Simon Lovelace vardı.</p>

  <p>Kadın konuşmasını bitirmek üzereydi. "...Son olarak, zemindeki vitrinde sergilenmekte olan halıya dikkatinizi çekmek isterim. Bu halıyı İran'dan getirttik ve sanırım İngiltere'deki bu cins en büyük halı. Eğer dikkatle bakarsanız, her biriniz halının içinde kendinizi bulacaksınız." (Mırıldanan hayranlık ifadeleri, bir iki alkış.) "Tartışmalar akşam altıya kadar sürecek. Daha sonra dışarıdaki koruya kurulu ısıtılmış çadırlarda, Letonyalı hokkabazların kılıç gösterileri eşliğinde akşam yemeğimizi yiyeceğiz." (Büyük bir alkış.) "Teşekkürler. Şimdi sizi gerçek ev sahibimiz Simon Lovelace ile baş başa bırakmama izin verin lütfen!" (Yapmacık ve kesik alkışlar.)</p>

  <p>Kadın insanları uyuturken, ben de çocuğun kulağına bir şeyler fısıldamaya çabalıyordum.<a id="a109"></a><a href="../Text/notes.html#a347"><span class="t19">{110}</span></a> Alabileceğim en küçük şekli alarak bir bit haline gelmiştim. Neden? Çünkü ifritin beni son ana kadar fark etmesini istemiyordum. O anda salonda bulunan Öbür Taraflı tek yaratık oydu (diğer büyücüler görgü kurallarına uyarak toplantı bitene kadar iblislerini yollamışlardı) ve beni kolaylıkla fark edebilirdi.</p>

  <p>"Bu son şansımız," dedim. "Lovelace'ın yapacağı şey her neyse, onu şimdi yapacağına emin olabilirsin; şu ifrit, tılsımlı kolyenin aurasını hissetmeden önce. Kolye boynunda: Onun arkasına geçip boynundan çıkartabilir misin? Böylece bütün büyücüler harekete geçerler."</p>

  <p>Çocuk başını salladı. Kalabalığın etrafından yan yan yürümeye başladı. Lovelace kürsüde yağcı bir konuşma yapmaya başlamıştı:</p>

  <p>"Sayın Başbakanım, bayanlar ve baylar, bu gece burada bulunmanızdan büyük <i>onur</i>..."</p>

  <p>Artık seyircilerin en ucuna gelmiştik, sandalyelerle kürsü arasında bir koşu mesafesi kalmıştı. Nathaniel bir jokeyin istekli (ama salak) bir ata yaptığı gibi gaza getirmemle koşuya başladı.</p>

  <p>Ama daha ilk delegeyi geçerken kemikli bir el uzanarak yakasından yapıştı.</p>

  <p><i>"Sen</i> nereye gittiğini zannediyorsun, uşak?"</p>

  <p>Bu sesi tanımıştım. Keder Küresi'nin nahoş anılarıyla yüklü bir sesti bu. Kadavra yanaklarıyla ve kısacık beyaz saçlarıyla Jessica Whitwell. Nathaniel kadının elinde çırpındı. Ben zaman harcamadan motor gibi kulağın tepesine tırmanıp oradan arkasındaki beyaz yumuşak deriye indim ve kadının eline yaklaştım.</p>

  <p>Nathaniel kıvrandı. "Bırakın... beni!"</p>

  <p>"... duyduğumuzu bildirmek... " Lovelace henüz hiçbir şey duymamıştı.</p>

  <p>"Ne <i>cesaretle</i> bu toplantıyı bölmeye çalışırsın?" Keskin tırnakları acımasızca çocuğun boynuna geçmişti. Bit kadının ince, beyaz bileğine yaklaştı.</p>

  <p>"Beni... anlamıyorsunuz... " Nathaniel boğularak konuşmaya çalışıyordu. "Lovelace'da..."</p>

  <p>"Kes sesini velet!"</p>

  <p>"... isterim. Sholto Pinn katılamadığı için mazeretini bildiriyor ve özür diliyor, rahatsızmış..."</p>

  <p>"Onu Koza'ya al Jessica." Yandaki sandalyede oturan büyücüydü bu. "Sonra hallederiz."</p>

  <p>Bileğe yaklaştım. Altında mavi damarlar vardı.</p>

  <p>Bitler, yapmak istediğim şeyi yapabilmek için çok küçük hayvanlar. Ben de ekstra keskin kıskaçları olan iri bir karınca oldum. İştahla ısırdım.</p>

  <p>Kadının çığlığı avizeleri titretti. Nathaniel'ı bıraktı, çocuk öne doğru sendeledi, neredeyse boynundan yere düşecektim. Lovelace konuşmasını kesti, gözlerini kocaman açıp bizim tarafa baktı. Bütün başlar bize döndü.</p>

  <p>Nathaniel elini kaldırıp Lovelace'ı gösterdi. "Dikkat edin!" diye vırakladı (boynunu sıkan el onu boğmak üzereydi). "Lovelace'ın boynunda Se..."</p>

  <p>Çevremizde beyaz liflerden oluşan bir ağ yükseldi ve Nathaniel'ın başının üzerinde kapandı. Kadın elini indirip kanayan bileğini emmeye başladı.</p>

  <p>"...merkant Tılsımı var! Hepinizi öldürecek! Nasıl bilmiyorum ama korkunç bir şey olacak ve..."</p>

  <p>Karınca yorgun yorgun Nathaniel'ın omzunu sıvazladı. "Boşuna uğraşma," dedim. "Seni duyamazlar."<a id="a110"></a><a href="../Text/notes.html#a349"><span class="t19">{111}</span></a> Boş gözlerle bana baktı. "Daha önce Koza'ya alınmadın mı? Sizinkiler bunu hep yapar."</p>

  <p>Lovelace'ı izliyordum. Gözleri Nathaniel'a kilitlenmişti; ağır ağır konuşmasına geri dönmeden önce, öfke ve kuşku gördüm içlerinde. Öksürerek, büyücülerin gürültüsünün kesilmesini bekledi. Bu arada, tek eli de kürsünün içindeki gizli rafa uzanmıştı.</p>

  <p>Çocuk panik içindeydi; beceriksizce Koza'nın elastik duvarlarını ittirmeye çalışıyordu.</p>

  <p>"Sakin ol," dedim. "Ben bir bakayım: Koza'ların zayıf noktaları vardır. Bir tanesini bulursam dışarı çıkmamızı sağlayabilirim." Bir sinek oldum ve tepeden başlayarak Koza'yı oluşturan zarı baştan aşağıya dikkatle inceleyerek bir hata bulmaya çalıştım.</p>

  <p>"Ama zamanımız yok..."</p>

  <p>Onu sakinleştirmek için tatlı tatlı konuşuyordum. "Yalnızca seyret ve dinle."</p>

  <p>Göstermemeye çalışsam da, artık ben de endişelenmeye başlamıştım. Çocuk haklıydı: Gerçekten zamanımız kalmamıştı.</p>

  <p>&nbsp;</p>

  <h3 class="h31"><a id="ncx3317"></a>Nathaniel</h3>

  <p>&nbsp;</p>

  <p class="p5"><span class="t17">"A</span>ma zamanımız yok..." diye başladı Nathaniel.</p>

  <p>"Kapa çeneni de seyret!" Sinek deli gibi hücrenin çevresinde uçuyordu. Panik içinde olduğu çok belliydi.</p>

  <p>Nathaniel'ın ellerini hareket ettirebileceği kadar bile alan yoktu; bacaklarını ve ayaklarını zaten kıpırdatamıyordu. Sanki bir mumya sandığında ya da çelik bir tabutta gibiydi... Bunu düşündüğünde, kıstırılmış olan her canlının yaşadığı o dehşet duygusuna kapıldı. İçinden yükselen çığlık atma isteğini bastırdı, derin bir soluk aldı ve dikkatini dağıtmak için kendini çevresinde olan olaylara verdi.</p>

  <p>Talihsiz olaydan sonra bütün büyücüler dikkatlerini yeniden, hiçbir şey olmamış gibi davranan konuşmacıya vermişlerdi: "Bu vesileyle, bu muhteşem salonu kullanıma açtığı için Leydi Amanda'ya teşekkürü bir borç bilirim... Aklıma gelmişken, dikkatinizi paha biçilmez avize koleksiyonuyla kaplı şu olağanüstü tavana çekmek isterim. Bu avizeler Fransız savaşlarından sonra, Versay sarayının kalıntılarından toplanmıştır ve en iyi kalite kristalden yapılmışlardır. Tasarımcısı..."</p>

  <p>Lovelace'ın avizeler hakkında söyleyecek çok şeyi vardı. Tüm delegeler boyunlarını öne uzatmış, hayranlık dolu sesler çıkarıyorlardı. Tavandaki ihtişam müthiş ilgilerini çekmişti.</p>

  <p>Nathaniel sinekle konuştu. "Hala zayıf nokta bulamadın mı?"</p>

  <p>"Daha değil. Çok iyi yapılmış," diye vızıldandı sinek sinir içinde. <i>"Neden</i> yakalandın ki? Burada tıkıldık kaldık işte."</p>

  <p>Takılı kalmışlardı, bir kez daha. Nathaniel dudaklarını ısırdı. "Sanırım Lovelace bir şey çağıracak," dedi.</p>

  <p>"Elbette. Çağrı için boruyu kullanacak ve sihirli sözcükleri söylemek zorunda kalmayacak. Böylece zaman kazanmayı hedefliyor."</p>

  <p>"Ne çağıracak?"</p>

  <p>"Kim bilir? Herhalde o ifritle baş edebilecek kadar büyük bir şeydir."</p>

  <p>Panik yeniden Nathaniel'ın boğazında düğümlenerek bir çığlık haline gelmek için savaştı. Dışarıda, Lovelace hala tavanın inceliklerini anlatıyordu. Nathaniel büyücülerden biriyle göz göze gelebilmek için oraya buraya bakındı, ama hepsi de muhteşem avizelere bakakalmışlardı. Umutsuzca başını öne eğdi.</p>

  <p>Ve göz ucuyla tuhaf bir şey fark etti.</p>

  <p>Zemin... Göz kamaştıran ışıkta emin olabilmek çok zordu ama zeminde bir hareketlilik hissediyordu, diğer uçtaki duvardan hızla gelen beyaz bir dalga gibi bir şey. Kaşlarını çattı; Koza'nın zarı görüşünü engelliyordu, gördüğü şeyin ne olduğundan emin olamıyordu. Ama sanki bir şey halının üstünü kaplıyor gibiydi.</p>

  <p>Sinek başının yanında vızıldamaya devam ediyordu. "Tek teselli," dedi. "Çok güçlü bir şey olamayacağı çünkü o zaman Lovelace'ın bir pentagram çizmesi gerekirdi. Kolye kişisel korunma için çok yararlı, ama <i>gerçekten</i> güçlü varlıkları kontrol altında tutmak kolay değildir. Onları öyle başıboş bırakırsan yok olmayı da göze almışsın demektir. Atlantis'te olanları hatırla."</p>

  <p>Nathaniel'ın Atlantis'te neler olduğundan haberi bile yoktu. Hala yere bakıyordu. Tüm salonu kaplayan bir hareket olduğunu fark etmişti; cam sert ve katı dursa da, tüm zemin sanki kayıyormuş gibiydi. Ayaklarının arasından baktı ve genç bir büyücü kadının gülümseyen yüzünün hızla camın altından geçtiğini gördü, onun hemen ardından bir aygırın başı ve dekoratif bir ağacın yaprakları geçti...</p>

  <p>Ancak o zaman gerçeği kavradı. Halının üzeri kaplanmıyordu. Halı <i>geri çekiliyordu,</i> hızla ve gizlice. Onun dışında kimse henüz fark etmemişti. Büyücüler ağızları açık tavana bakarlarken altlarındaki zemin değişiyordu.</p>

  <p>"Şey, Bartimaeus..." dedi.</p>

  <p>"<i>Ne</i> var? Konsantre olmaya çalışıyorum burada."</p>

  <p>"Yer..."</p>

  <p>"Ah." Sinek omzuna kondu. "Bu çok <i>kötü</i>."</p>

  <p>Süslü bordür Nathaniel'ın bakışları altında kaydı ve en son püsküller geldi. Halı çekildi, ışıl ışıl bir yüzey göründü altından; muhtemelen kireç sıvanmış olan yüzeye, parlak siyah mürekkeple eski Germen harfleri yazılmıştı. Nathaniel bir anda neyin üstünde durduklarını anladı, odaya bir kez göz gezdirince bundan iyice emin oldu. Kusursuz çizilmiş çemberler gördü, bir yıldızın tepesinde birleşen iki düz çizgi, zarif kıvrımlı harfler, kırmızı ve siyah...</p>

  <p>"Dev bir pentagram," diye fısıldadı. "Hepimizi içine alıyor."</p>

  <p>"Nathaniel," dedi sinek. "Hani sana çırpınmayı bırak ve sesini kes demiştim ya..."</p>

  <p>"Evet."</p>

  <p>"Unut gitsin. Kıpırdayabildiğin kadar kıpırda. Belki bu salaklardan birinin dikkatini çekebilirsin."</p>

  <p>Nathaniel sallandı, ellerini salladı ve başını bir o yana bir bu yana savurdu. Boğazı ağrıyana kadar bağırdı. Sinek, kırmızının yüzlerce tonunda parıldayarak etrafında döndü. Ama yanlarındaki büyücüler hiçbir şey fark etmediler. En yakınlarındaki Jessica Whitwell bile, hala hülyalı gözlerle tavanı seyrediyordu.</p>

  <p>Yangın gecesi içine düştüğü ürkünç çaresizlik hissi Nathaniel'ı bir kez daha ele geçirdi. Enerjisinin ve azminin eriyip gittiğini hissetti. "Neden <i>bakmıyorlar?</i>" diye sızlandı.</p>

  <p>"Açgözlülük," dedi sinek. "Zenginlik ve ihtişamın tuzağına düşmüş durumdalar. Bu işe yaramayacak. Bir Patlayıcı denerdim ama bu mesafeden senin canına okur."</p>

  <p>"Yapmasan iyi olur o zaman," dedi Nathaniel.</p>

  <p>"Keşke beni Süresiz Kapatma'dan azat etmiş olsaydın," diye derin konulara daldı sinek. "Dışarı çıkıp Lovelace'ı hallederdim. Senin ölmen gerekirdi tabii ama senin dışında herkesi kurtarıp yaptığın fedakarlıkları bir bir anlatırdım, yemin ederim. Böylece... Hey bak, neler oluyor!"</p>

  <p>Nathaniel'ın gözleri çoktan ani bir hareket yapmış olan Lovelace'a kaymıştı. Tavanı gösteren elleri şimdi hummalı bir telaşla kürsünün arkasına inmişti. Oradan bir şey çıkardı, üstündeki kumaşı sıyırıp yere fırlattı ve çıkan şeyi dudaklarına götürdü: Bir çağırma borusu, eski, lekeli ve çatlak. Alnından boncuk boncuk akan terler avizelerden gelen ışıkta parlıyordu.</p>

  <p>Kalabalığın içinden bir insana ait olamayacak öfkeli bir kükreme koptu. Büyücüler şok içinde başlarını eğdiler.</p>

  <p>Lovelace boruyu öttürdü.</p>

  <p>&nbsp;</p>

  <h3 class="h31"><a id="ncx3354"></a>Bartimaeus</h3>

  <p>&nbsp;</p>

  <p class="p5"><span class="t17">H</span>alı çekilip dev pentagram ortaya çıktığında, nasıl bir belaya çattığımızı anlamıştım. Lovelace her şeyi en ince ayrıntısına kadar planlamıştı. O dahil hepimiz, Öbür Taraftan çağıracağı şeyle birlikte pentagramın içindeydik. Pencerelerde (ve hiç şüphesiz duvarların içinde de) bariyerler kurulmuştu, o yüzden kimsenin kaçması mümkün değildi. Lovelace'ın Semerkant Tılsımı vardı ve onun gücüyle bağışıklık kazanmış oluyordu ama geri kalanlar çağıracağı varlığın merhametine kalacaktı.</p>

  <p>Oğlana yalan söylememiştim. Hiçbir büyücü, pentagramın kısıtlaması olmadan istediği varlığı rahatça çağıramazdı. Ulu varlıkların eline özgürlük verirseniz, ne türden çılgınlıklar yapacakları hiç belli olmaz<a id="a111"></a><a href="../Text/notes.html#a351"><span class="t19">{112}</span></a> ve Lovelace'ın gizli pentagramı çağrılacak şeyin yalnızca o salonun sınırları içinde özgür olacağı anlamına geliyordu.</p>

  <p>Zaten onun ihtiyacı olan tek şey de buydu. Kölesi gittiğinde, salonda bir tek kendisi canlı kalacak ve yönetimi ele geçirecekti.</p>

  <p>Boruyu çaldı. Yedi düzlemin hiçbirinden ses çıkmadı ama Öbür Tarafta bayağı bir yaygara kopmuş olmalıydı.</p>

  <p>Bekleneceği üzere, ilk harekete geçen ifrit oldu. Daha çağırma borusu görünür görünmez, Rupert Devereaux'u omuzlarından tuttuğu gibi hızla en yakın pencereye uçtu. Cama çarptı: Penceredeki sihirli engeller cızırdayarak elektrik mavisi bir renkle parladılar ve ifrit yıldırım çakmış gibi kafa üstü salona geri düştü, Devereaux bir kukla gibi elinde dönüyordu.</p>

  <p>Lovelace hafif bir tebessümle boruyu dudaklarından ayırdı.</p>

  <p>Diğerlerinden birazcık daha zeki olan büyücüler, boruyu görür görmez neler olduğunu anlamışlardı. Yanıp sönen bir renk sağanağı halinde omuzlarında iblisler belirdi. Bazıları daha güçlü varlıklar çağırdılar; yanımızda duran kadın, cinini çağırmak için sihirli sözcükleri okuyordu.</p>

  <p>Lovelace, gözü yükseklerde bir yere dikilmiş halde, dikkatle podyumdan indi. Gözlüklerinin yüzeyinde ışık dans ediyordu. Takım elbisesi şık, kırışıksızdı. Yaşanan dehşetin farkında değilmiş gibi davranıyordu.</p>

  <p>Havada bir titreşim, bir kayma hissettim.</p>

  <p>Bizi saran ağın çevresinde çaresizlikten kıvranarak dolanıyor ve zayıf bir nokta arıyorum ama nafile..!</p>

  <p>Bir titreşim daha. Özüm ürperdi.</p>

  <p>&nbsp;</p>

  <h3 class="h31"><a id="ncx3368"></a>Nathaniel</h3>

  <p>&nbsp;</p>

  <p class="p5"><span class="t17">B</span>üyücülerin çoğu artık ayaktaydı. Onlar başlarını şaşkın şaşkın sağa sola çevirerek dehşet içinde bağırıp çağırırken, tüm pencere ve kapıların önüne çelik ve gümüş parmaklıklar birer birer iniyordu. Nathaniel çırpınmaktan çoktan vazgeçmişti: Kimsenin dikkatini çekemeyeceği çok açıktı. Biraz ilerideki bir büyücünün sandalyesini bir kenara attığını, tek elini kaldırarak Lovelace'a birkaç metre öteden sarı bir ateş topu fırlattığını gördü. Büyücünün şaşkın bakışları altında ateş topu hafif yön değiştirdi ve Lovelace'ın göğsünde kayboldu. Israrla tavana bakmaya devam eden Lovelace hiçbir şey hissetmemişti bile.</p>

  <p>Sinek oraya buraya uçup Koza'nın duvarlarına tosluyordu. "Bu kolyenin işi," dedi. "Fırlatılan her şeyi emecek."</p>

  <p>Jessica Whitwell sihirli sözcüklerini tamamlamıştı: Siyah ayı şeklini almış bodur, tıknaz bir cin arkasında havada süzülmeye başladı. Kadın Lovelace'ı göstererek bir emir verdi. Ayı bacaklarını yüzermiş gibi oynatarak havada ilerlemeye başladı.</p>

  <p>Birçok büyücü Lovelace'a doğru saldırılar yolladı: Adam belki bir dakika boyunca şiddetli ve cızırtılı bir yıldırım sağanağının ortasında kaldı. Semerkant Tılsımı hepsini içine çekti. Lovelace'a hiçbir şey olmadı. Özenle saçını düzeltti.</p>

  <p>İfrit düştüğü yerden kalktı, afallamış başbakanı bir sandalyeye oturtarak hengamenin ortasına daldı. Parlak kanatlarıyla hızla uçuyordu ama Nathaniel podyumun üzerindeki alana girmekten kaçındığını, Lovelace'a tuhaf bir daire çizerek ulaşmaya çalıştığını gördü.</p>

  <p>Bazı büyücüler salonun kapılarına gitmiş, boşu boşuna kapı kollarına asılıyorlardı.</p>

  <p>İfrit Lovelace'a güçlü bir büyü yolladı. Büyü ya çok hızlıydı ya da Nathaniel'ın göremediği bir düzlemdeydi, çünkü Nathaniel onu yalnızca büyücüye anında ulaşan bir duman bulutu halinde görebildi. İfrit ne olduğunu anlayamıyormuş gibi kafasını salladı.</p>

  <p>Diğer taraftan siyah ayı hızla Lovelace'a yaklaşıyordu. Pençelerinin her birinden palaya benzer tırnaklar çıktı.</p>

  <p>Büyücüler omuzlarında çığlıklar atan iblisleriyle, kapı ve pencereler arasında mekik dokuyorlardı.</p>

  <p>Sonra ifrite bir şey oldu. Sanki Nathaniel ifritin bir göldeki yansımasına bakıyormuş da su aniden dalgalanmış gibi. İfrit paramparça oldu, bedeni podyumun üzerinde havadaki bir delikten emilen binlerce titrek parçaya bölündü. Sonra bir anda hepsi birden yok oklular.</p>

  <p>Siyah ayı öne doğru kulaç atmayı kesti. Tırnakları yeniden içeri girdi. Çok yavaş geri gitmeye başladı.</p>

  <p>Sinek panik ve korku içinde Nathaniel'ın kulağında vızıldadı. "Başlıyor" diye haykırdı. "Farkında mısın?"</p>

  <p>Ama Nathaniel hiçbir şeyin farkında değildi.</p>

  <p>Ağzı beş karış açık bir kadın dehşet içinde koşarak geçti. Saçları açık mavi.</p>

  <p>&nbsp;</p>

  <h3 class="h31"><a id="ncx3385"></a>Bartimaeus</h3>

  <p>&nbsp;</p>

  <p class="p5"><span class="t17">S</span>ahneye ilk çıkan ifrit olmuştu, gözler onun üstündeydi, ama asıl perde saniyeler önce açılmıştı. İfritinki şanssız bir gösteriydi yalnızca; sahibini kurtarabilme telaşı içinde yarığa fazla yaklaşmıştı.</p>

  <p>Havadaki yarık dört metre uzunluğundaydı ve yalnızca yedinci düzlemde görülüyordu. Belki iblislerden birkaçı görmüştü ama insanlar göremezdi.<a id="a112"></a><a href="../Text/notes.html#a353"><span class="t19">{113}</span></a> Düzgün bir yarık değildi; eğri büğrü ve köşeliydi, sanki hava kalın, elyaflı bir kumaş gibi kesilmişti. Hücremin içinden ortaya çıkışını izlemiştim: Podyumun üzerindeki ilk kaymadan sonra, hava titreşmiş, şiddetle sarsılmış ve sonunda bu yarıktan içeri çekilmişti.<a id="a113"></a><a href="../Text/notes.html#a356"><span class="t19">{114}</span></a></p>

  <p>Yarık belirir belirmez değişimler başladı.</p>

  <p>Podyumun üzerindeki kürsü şekil değiştirdi: Malzemesi ahşaptan kile, sonra garip turuncu bir metale, sonra mum gibi bir şeye dönüştü. Tek tarafından eriyormuş gibi hafif yamuk görünüyordu.</p>

  <p>Podyumun yüzeyini ot bürüdü.</p>

  <p>Üzerindeki avizelerin kristal küreleri, su damlası haline geldi; bir an havada asılı kalıp gökkuşağının renklerini yansıttılar, sonra yağmur gibi yağdılar.</p>

  <p>Büyücünün biri, gözüne kestirdiği bir pencereye doğru koşturuyordu. Adamın ceketindeki çizgilerin her biri, sürünen bir yılan gibi kıvrılmaya başladı.</p>

  <p>Bu ilk ufak değişiklikleri ve buna benzer birçoklarını kimse fark etmedi. Anlamaları için ifritin kendini feda etmesi gerekmişti.</p>

  <p>Feryat figan çırpınan büyücü ve iblisler, cehenneme çevirmişti salonu. Lovelace ve ben ifritin gösterisini izlemek yerine yarığa baktık. İçinden çıkacak olan şeyi bekledik.</p>

  <p>&nbsp;</p>
</body>
</html>