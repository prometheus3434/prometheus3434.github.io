<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator"/>
  <link href="../Styles/balci60.css" rel="stylesheet" type="text/css"/>

  <title></title>
</head>

<body>
  <p>&nbsp;</p>

  <h2 class="h21"><a id="ncx2313"></a>Bartimaeus</h2>

  <h3 class="h31"><a id="ncx2314"></a>30</h3>

  <p>&nbsp;</p>

  <p class="p5"><span class="t17">U</span>nderwood'un masası olmasaydı neler olurdu bilemiyorum. Eski moda ve sağlam bir şeydi ve şans eseri Jabor masanın öteki tarafında bedenlenmişti. Onu parçalayarak içinden geçmek için harcadığı üç saniye, bana da harekete geçmek için zaman tanımış oldu. Tavandaki avizenin üzerinde bir çatlakta oyalanmaktayken, bir anda kendimi aşağı bıraktım; bu arada da bir gargoyla dönüştüm. Doğrudan sahibimin üzerine inerek teklifsizce boynundan kavradım ve kapı yönünde taşımaya hazırlandım; Jabor pencerenin önünü kesmişti çünkü.</p>

  <p>Yaptıklarım fark edilmemiş gibiydi: Büyücüler kendi işleriyle meşguldüler. Savunma ağına sarınmış olan Underwood, Lovelace'a doğru çatırdayan mavi bir yıldırım yolladı. Yıldırım Lovelace'ın göğsüne isabet ederek kayboldu. Semerkant Tılsımı gücünü emmişti.</p>

  <p>Kolumun altında oğlanla, kapıdan çıkıp merdivenleri çıkmaya başladım. Arkadaki koridordan gelen muazzam bir patlama bizi uzaktaki bir duvara yapıştırdığında, henüz tepeye ulaşmamıştım. Patlamanın etkisiyle sersemlemiştim. Orada serilmiş yatarken, bir dizi sağır edici çarpışma sesi duyuldu. Jabor'un saldırısı herhalde gereğinden fazla coşkulu olmuştu: Çalışma odasının tüm zemini ayakları altında çökmüş gibi sesler geliyordu.<a id="a79"></a><a href="../Text/notes.html#a288"><span class="t19">{80}</span></a></p>

  <p>Özümü bir araya getirmem ve ayağa kalkmam çok uzun sürmedi ama ister inanın ister inanmayın, o kısa birkaç saniye içinde, bu cahil çocuk elimden kaçıvermişti. Koşarak merdivenlere gittiğini gördüm. Ve aşağı indiğini...</p>

  <p>İnanamayarak başımı salladım. Sanki ona beladan uzak durmasını söylememiştim. Kendini Lovelace'ın ellerine teslim etmiş ve bu arada ikimizin de hayatını tehlikeye atmıştı. Şimdi de Jabor'a doğru koştuğuna hiç şüphem yoktu. Zavallı hayatınızı kurtarmak için koşmak iyi bir şeydir, ama doğru yöne doğru. Kanatlarımı çırptım ve onu izlemek üzere sıkıntıyla havalandım.</p>

  <p>Kaçmanın ikinci altın kuralı, gereksiz hiçbir ses çıkarmamaktır. Çocuk giriş katına yaklaşırken, sokağın öbür ucundan duyulacak böğürtülerle bu kuralı da hiçe saydığını duydum: "Bayan Underwood! Bayan Underwood! Neredesiniz?" Sesi tüm evde yankılanan gürültüleri bile bastırıyordu.</p>

  <p>Gözlerimi çevirip yukarı baktım ve son basamaklara geldiğimde koridorun çoktan dalga dalga dumanlarla kaplanmış olduğunu gördüm. Geçit boyunca kırmızı bir ışık titreşerek dans ediyordu. Çocuk önümdeydi; onun sendeleyerek alevlerin içine girdiğini görebiliyordum.</p>

  <p>"Bayan Underwood!"</p>

  <p>Dumanların geldiği yerde bir hareket vardı. Duvarları yalayan alevlerden oluşan bir engelin arkasında, köşeye sinmiş duran bir şekil duruyordu. Aynı şeyi çocuk da gördü. Şekle doğru yalpaladı. Pençelerimi öne uzatarak hızlandım.</p>

  <p>"Bayan Underwood? Neredesiniz...?"</p>

  <p>Şekil yükseldi, doğruldu. Başı bir canavarın başıydı.</p>

  <p>Çocuk bağırmak için ağzını açtı. Tam o anda onu yakalayarak durdurdum. Boğulurmuşçasına bir çığlık atabildi.</p>

  <p>"Benim aptal." Onu yeniden merdivenlere doğru sürüklemeye başladım. "Seni öldürecek. Ustanla birlikte sen de mi ölmek istiyorsun?"</p>

  <p>Yüz ifadesi dondu. Söylediklerim onda şok etkisi yaratmıştı. Gözlerinin önünde bütün olan bitene rağmen, o ana kadar gerçekten neler olduğunu kavrayamamıştı galiba. Ama anlamasına yardımcı olmaktan mutluydum; yaptıklarının sonuçlarını öğrenme zamanı gelmişti artık.</p>

  <p>Jabor alevden bir duvarın ardından kayarak çıktı. Cildi yağlanmış gibi parlıyordu; koridor boyunca azametle yürürken titreşen alevler bedeninden yansıyordu.</p>

  <p>Tekrardan merdivenleri çıkmaya başladık. Sahibimin ağırlığı altında belim bükülüyordu. Onun kollarıyla bacakları sarkmış sürükleniyordu; hareket edemiyormuş gibiydi.</p>

  <p><i>"Yukarı"</i> diye kükredim. "Bu evin bir terası var. Çatıdan kaçmayı deneyeceğiz."</p>

  <p>Mırıldanmayı becerebildi. "Ustam..."</p>

  <p>"Ustan öldü," dedim. "Büyük ihtimalle çoktan mideye indirildi." Açıksözlü olmak en iyisiydi.</p>

  <p>"Ama Bayan Underwood..."</p>

  <p>"Şüphesiz o da kocasının yanındadır. Artık ona yardım edemeyiz."</p>

  <p>Bunun üstüne, ister inanın ister inanmayın, bu aptal şey küçük yumruklarını savurarak tepinmeye başladı. "Hayır!" diye bağırdı. "Bu benim suçundu! Onu bulmam lazım..." Yılanbalığı gibi kıvrılarak elimden kurtuldu. Bir an sonra kendini tırabzanlardan aşağı bırakıp Jabor'un açılmış bekleyen kollarına düşmüş olabilirdi. Okkalı bir küfür savurup<a id="a80"></a><a href="../Text/notes.html#a289"><span class="t19">{81}</span></a> kulağından tuttum ve onu yukarı sürüklemeye devam ettim.</p>

  <p>"Tepinmeyi bırak!" dedim. "Bugünlük yeterince gereksiz hareket yaptın zaten."</p>

  <p>"Bayan Underwood..."</p>

  <p>"O da senin ölmeni istemezdi!" diye bir zar attım.<a id="a81"></a><a href="../Text/notes.html#a291"><span class="t19">{82}</span></a> "Evet olanlar <i>senin</i> hatan, ama, Hımm, kendini suçlama. Hayat yaşamak içindir... ve, şey.... Of, <i>her neyse.</i>"<a id="a82"></a><a href="../Text/notes.html#a293"><span class="t19">{83}</span></a> Dumanların içinden çıktık.</p>

  <p>Bu bilgece sözlerimin etkisiyle mi bilinmez, çocuk elimden kurtulmaya çalışmaktan vazgeçti. Kolumu boynuna dolamış, yarı uçarak yarı yürüyerek, yapabileceğim kadar hızlı onu oradan oraya sürükleyip duruyordum. İkinci kata ulaştık ve tavan arasına doğru merdivenleri çıkmaya devam ettik. Tam arkamızda, basamaklar çatırdayarak Jabor'un ayakları altında parçalara ayrılıyordu.</p>

  <p>Tepeye ulaştığımızda, sahibim de benim yardımım olmadan az çok yürüyebilecek kadar kendini toparlamıştı. Bu şekilde, tek bacakları birbirine bağlanmış yarışan ve yarışı son anda kazanıp alkışlara boğulan bir çift gibi, sağ salim tavan arasındaki odaya ulaştık. Bu da bir başarıydı, sanırım.</p>

  <p>"Pencereye!" dedim. "Çatıya çıkmamız gerek!" Nathaniel'ı yukarıdaki küçük pencereye doğru iteledim ve yumruklayarak pencereyi açtım. İçeriye soğuk hava doldu. Uçarak delikten dışarı çıktım ve çatıya konarak tek elimi odanın içine uzattım. "Haydi," dedim. "Dışarı."</p>

  <p>Fakat şeytan çocuk duraksayarak beni şaşırttı. Odanın bir köşesine doğru gidip yere çöktü ve bir şey aldı. Sihirli aynasıymış. Aman Tanrım, çakal kafalı ölüm bir adım gerisindeydi ve o <i>böyle bir şey</i> için zaman harcıyordu. Aynayı aldıktan sonra da, yüzü hala ifadeden yoksun halde pencereye doğru ağır ağır ilerledi.</p>

  <p>Jabor'un iyi yönlerinden biri de ağır olmasıdır. Merdivenlerin onda yarattığı kafa karışıklığını çözebilmesi için zamana ihtiyacı vardı. Eğer Faquarl kovalıyor olsaydı, daha biz buraya ulaşamadan gelip pencereyi kilitler ve parmaklıklarla örer, belki de yeni ve şık bir perde bile takmış olurdu. Buna rağmen sahibim öyle bir uyuşukluk hali içindeydi ki Jabor merdivenlerin başına ulaştığında onu tutabileceğim kadar yakına ancak gelebilmişti. Jabor'un bedeninden alevler çıkıyor ve geçtiği yerleri ateşe veriyordu. Çocuğu gördü, elini kaldırarak ilerlemeye başladı.</p>

  <p>Ve kafasını bir güzel alçak tavan arası kapısına geçirdi.</p>

  <p>Bu bana gerek duyduğum bir anlık zamanı kazandırmıştı. Bir jibon maymunu gibi ayaklarımı açarak kendimi pencereden içeriye sarkıttım, çocuğu tek kolumun altına sıkıştırdım ve yeniden delikten dışarı çıktım. Biz kiremitlerin üzerinde yuvarlanırken pencereden bir alev topu fırladı. Tüm bina sallandı.</p>

  <p>Bıraksam, çocuk bütün gece orada yatıp boş gözlerle yıldızları seyredecekti. Sanırım şok geçiriyordu. Herhalde daha önce kimse onu gerçekten öldürmek istememişti.</p>

  <p>Benimse bu konuda yoğun tecrübelerim olmuştu: Çocuğu da yerinden kaldırarak bir anda ayaklandım ve pençelerimle sıkıca tutarak eğimli çatıdan aşağı çekmeye başladım.</p>

  <p>En yakındaki bacanın yanına kadar gittim ve çocuğu bacanın arkasına fırlatarak arkama, geldiğimiz yola baktım. Aşağıdan gelen sıcaklık görevini yapıyordu: Kiremitler yerlerinden kayıyor, aralarındaki çatlaklarda ufak alevler dans ediyordu. Aşağıda bir yerlerde bir kereste yığını çatırdayarak çöktü.</p>

  <p>Pencerede bir şeyler oluyordu: Kocaman siyah bir kuş kanatlarını çırparak alevlerin arasından sıyrıldı. Çatının tepesine kondu ve şekil değiştirdi. Jabor öne arkaya bakındı. Ben bacanın arkasına saklandım ve ileriye doğru çabucak bir bakış attım.</p>

  <p>Lovelace'ın diğer kölelerinden hiçbiri görünürlerde yoktu: Ne bir cin, ne uyanık küreler. Belki de tılsım kendisinde olacağı için onlara ihtiyacı olmayacağını düşünmüştü. Bir tek Jabor'a güveniyordu.</p>

  <p>Sokaktaki bütün evlerin terasları vardı: Bu bize bir ev zinciri boyunca uzun bir kaçış yolu sağlıyordu. Sol taraftaki teraslar, sokak lambalarının yarattığı aydınlığın üzerinde karanlık bir raf yaratmıştı. Sağ taraftakiler, devasa ağaçlarla ve çalılarla dolu büyük ve gölgeli bahçelere bakıyordu. Biraz ileride, evin tam yanında, oldukça büyük bir ağaç vardı. O ağacı deneyebilirdik.</p>

  <p>Ama çocuk hala pelte gibiydi. Onu taşırken hızlı bir uçuş gerçekleştirmeyi bekleyemezdim. Daha beş metre uzaklaşmadan Jabor bir Patlayıcı yollayarak bizi çivilerdi.</p>

  <p>Bacanın kenarından olanlara şöyle bir bakmayı göze aldım. Jabor başını hafif öne eğmiş koklayarak izimizi sürüyor ve bize doğru yaklaşıyordu. Nerede saklandığımızı anlaması ve bacayı darmaduman etmesi fazla uzun sürmezdi. Artık zekice ve eksiksiz bir plan yapmanın zamanı gelmişti.</p>

  <p>Tabii ki yapamadım ve kendimi olayların akışına bıraktım.</p>

  <p>Çocuğu yatar halde orada bırakarak gargoyl şeklimle bacanın arkasından çıktım. Jabor gördü; o ateş ederken bir anlığına kanatlarımı kapattım ve hafif aşağı düştüm. Patlayıcı başımın üstünden geçerek çatının üstünde bir kavis çizdi ve sokakta bir yerde zararsızca<a id="a83"></a><a href="../Text/notes.html#a295"><span class="t19">{84}</span></a> patladı. Kanatlarımı yeniden çırpmaya başladım ve Jabor'a doğru yükseldim; bu arada ayaklarından çıkan ufak alev tabakalarının kiremitleri çatlattığını ve altlarındaki kalasları ateşe verdiğini görebiliyordum.</p>

  <p>İtaatkar bir hareketle pençelerimi kaldırdım. "Bunu tartışamaz mıyız? Sahibin çocuğu canlı ele geçirmek istiyor olabilir."</p>

  <p>Jabor havadan sudan konuşabileceğiniz biri değildir. Kıl payıyla kurtulduğum başka bir Patlayıcı ile neredeyse bir daha hiçbir şeyi tartışamaz duruma düşecektim. Tüm gücümle etrafında dönmeye başladım, ona mümkün olduğunca yakın duruyor ve yer değiştirmesini engellemeye çalışıyordum. Her ateş ettiğinde, atışının etkisiyle çatının üstünde durduğu bölümü biraz daha zayıflıyor; her seferinde çatı daha tehlikeli bir şekilde sarsılıyordu. Ama enerjim tükenmek üzereydi; kanatlarım yavaş yavaş çevikliğini yitiriyordu. Bir Patlayıcı'nın ucu tek kanadıma isabet ederek kırdı ve kiremitlerin üzerine yuvarlandım.</p>

  <p>Jabor öne doğru adım attı.</p>

  <p>Tek elimi kaldırıp bu sefer ben ateş ettim. Çok zayıf ve düşük bir Patlayıcı çıkmıştı, Jabor'u etkileyemeyecek kadar ufak. Doğrudan ayaklarının önündeki kiremitlere isabet etti. Geriye çekilmesi bile gerekmedi. Onun yerine bir zafer kahkahası attı...</p>

  <p>... ancak kahkahası çatının çökmesiyle yarıda kesiliverdi. Çatıyı bir arada tutan ana kiriş ikiye ayrılmıştı. Diğer tüm kirişler de kırıldı; kalaslar, betonlar ve kiremit üstüne kiremit, aralarına Jabor'u da katarak evin cehennemine döküldüler. Aşağıya doğru bayağı uzun bir yol almış olmalıydı; alevler içinde yanan dört katı geçip ta mahzenin derinliklerine kadar düştüğünü tahmin edebiliyordum. Evin büyük kısmı da onu izlemiş ve üstünde koca bir yığın oluşturmuştu herhalde.</p>

  <p>Açılan delikten çatırdayarak alevler fışkırdı. Bacanın tepesine tutunup çatının öteki tarafına sıçrarken, hoş alkış sesleri gibi gelmişti kulaklarıma bu çatırtılar.</p>

  <p>Çocuk çömelmiş, boş gözlerini karanlığa dikmişti.</p>

  <p>"Birkaç dakika kazandık," dedim, "ama kaybedecek zamanımız yok. Biraz hareketlenmen lazım."</p>

  <p>Artık sesimin arkadaşça tonundan mıdır bilemiyorum, çabucak ayaklandı. Ama sonra, yürüyen bir ceset hızıyla çatının ucuna doğru ilerlemeye başladı. Bu hızla ağacın yanına ulaşması haftalar alacaktı. Kızgın bir cini bırakın, iki gözü de takma olan yaşlı bir adam bile onu kolayca enseleyebilirdi.</p>

  <p>Arkaya baktım. Hala gelen giden yoktu; yalnızca delikten fışkıran alevler görünüyordu. Zaman kaybetmeden, kalan tüm gücümü topladım ve çocuğu omzuma aldım. Sonra çatının üstünde bütün hızımla koşmaya başladım.</p>

  <p>Dört ev kadar sonra, o yemyeşil köknar ağacının yanına geldik. En yakın dallar yalnızca dört metre kadar ötemizdeydi. Atlanabilecek bir uzaklık. Ama önce biraz dinlenmeye ihtiyacım vardı. Çocuğu kiremitlerin üzerine attım ve bir kez daha arkamıza baktım. Hiçbir şey yoktu. Jabor zor durumda olmalıydı. Onu mahzendeki beyaz ve sıcak tozlar arasında debelenirken, tonlarca yıkıntının altından çıkmaya çalışırken gözümün önüne getirebiliyordum...</p>

  <p>Aniden alevlerin arasında bir hareketlenme oldu. Hareket etme zamanı gelmişti.</p>

  <p>Çocuğa panikleyecek zaman bırakmadım. Belinden kavrayarak çatı boyunca koştum, koştum ve en uca gelince atlayıverdim. Oğlan alevlerden gelen ışıkla turuncuya boyanmış havada uçarken hiç ses çıkarmadı. Kanatlarım deli gibi çırpınıyordu, bizi yalnızca gerekli süre boyunca havada tutabildiler sonra haşır huşur seslerle çatlayan dalların arasından ağacın yaprak örtüsü içine daldık.</p>

  <p>Gövdesinden sıkı sıkı tutarak düşüşümüze engel oldum. Çocuk bir dala tutunarak kendini sağlama aldı. Arkada kalan eve baktım. Alevlerin önünde siyah bir siluet ağır ağır hareket ediyordu.</p>

  <p>Kanadımı gevşeterek çocukla birlikte aşağı doğru kaydım. Biz aşağı inerken, ağacın kabuğu pençelerimin altında soyuluyordu. Ağacın karanlık dibindeki ıslak çimlerin üzerine iniş yaptık.</p>

  <p>Oğlanı tekrar ayağa kaldırdım. "Şimdi, çıt çıkarmayacaksın!" diye fısıldadım. "Ve ağaçların altından sakın çıkayım deme."</p>

  <p>Sonra sahibim ve ben, bahçenin nemli karanlığında gizlice ve sessizce ilerledik. Arka sokaktaki itfaiye arabalarının siren sesleri gittikçe yükseldi ve ustanın evinin alevler içindeki enkazına çatırdayarak büyük bir kiriş daha düştü.</p>

  <p>&nbsp;</p>
</body>
</html>