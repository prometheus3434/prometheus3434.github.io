<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator"/>
  <link href="../Styles/balci60.css" rel="stylesheet" type="text/css"/>

  <title></title>
</head>

<body>
  <p>&nbsp;</p>

  <h2 class="h21"><a id="ncx999"></a>Bartimaeus</h2>

  <h3 class="h31"><a id="ncx1000"></a>14</h3>

  <p>&nbsp;</p>

  <p class="p5"><span class="t17">T</span>avan arasına döndüğümüz zaman artık adil bir kapışma olacağını biliyordum, o yüzden bu kez gerekli bütün hazırlıkları önceden yaptım. İlk önce, ne şekilde görüneceğime karar vermem gerekiyordu. Onu gerçekten kışkırtacak bir şey olsun istiyordum -soğukkanlılığını kaybetmesine neden olacak bir şey- ve kulağa ne kadar garip gelse de daha korkutucu şekillerimden çok farklı bir şey. Aslında en iyisi bir çeşit insan olarak görünmemdi. Tuhaf ama, titreşip duran bir hayaletin aşağılamaları veya öfkeden kuduran kanatlı bir yılanın ağzından çıkacak hakaretler, katılaşmış bir büyücüyü insana benzer bir şekilden gelecek sözler kadar <i>sinirlendiremezler.</i> Neden olduğunu sormayın. İnsanların beyinlerinin nasıl çalıştığıyla ilgili bir şey herhalde.</p>

  <p>Yapabileceğim en iyi şeyin çocukla aynı yaşlarda bir erkek çocuğu olarak görünmek olacağını düşündüm; çocuğun bütün rekabet ve çekişme duygularını uyandırabilecek bir insan şeklinde yani. Benim için sorun olmayacaktı. Onu ilk tanıdığım zamanlarda Batlamyus sadece on dört yaşındaydı. Evet Batlamyus olacaktım.</p>

  <p>Sonra geriye bir tek, karşı büyülerimi yeniden gözden geçirmek ve en kısa zamanda memnun mesut evime dönmeyi beklemek kalıyordu.</p>

  <p>Algısı güçlü olan okurlar çocuğa yaklaşımımda taze bir iyimserlik duygusu olduğunu hissedeceklerdir. Haksız da sayılmazlar. Neden mi? Çünkü artık gerçek adını biliyordum.<a id="a32"></a><a href="../Text/notes.html#a194"><span class="t19">{33}</span></a></p>

  <p>Ona dersini verecektim ama odaya girdiğinde hiç de vazgeçmiş görünmüyordu. Girer girmez paltosunu sırtına geçirdi, çemberinin içine sıçradı ve yüksek sesle beni çağırdı. Bağırmasına gerek yoktu, tam arkasındaydım zaten, sekiz bacaklı bir dans tutturmuştum.</p>

  <p>Bir saniye sonra karşıdaki çemberin içinde, Londralı giysilerine bürünmüş Mısırlı bir oğlan çocuğu belirdi. Sırıtarak güldüm.</p>

  <p>"Nathaniel ha? Çok şık bir isim. Sana pek uymuyor. Ben biraz daha avam bir şey beklerdim -Bert ya da Chuck, falan gibi.</p>

  <p>Oğlan öfkeden ve korkudan bembeyaz olmuştu; gözlerindeki paniği apaçık görebiliyordum. Kendini kontrol etmeye çabaladı ve sahtekar bir yüz ifadesi takındı.</p>

  <p>"O benim gerçek adım değil. Gerçek adımı ustam bile bilmiyor."</p>

  <p>"Ya, tabii <i>doğrudur.</i> Sen kimi kandıracağını zannediyorsun bacaksız?"</p>

  <p>"İster inan ister inanma. Şimdi sana emrediyorum..."</p>

  <p>İnanamıyordum, beni yeniden yollamaya çalışıyordu! Suratına karşı güldüm, ellerimi kalçalarıma koyup alaycı bir duruş aldım ve pişkin pişkin sözünü kestim.</p>

  <p>"Sen onu külahıma anlat!"</p>

  <p>"Şimdi sana emrediyorum..."</p>

  <p>"Yok ya, öyle mi canım!"</p>

  <p>Oğlan o kadar öfkelendi ki neredeyse ağzından köpükler çıkacaktı.<a id="a33"></a><a href="../Text/notes.html#a195"><span class="t19">{34}</span></a> Çocuk parkında oynayan bir bebek gibi ayağını yere vurdu. Sonra, umduğum gibi, kendini kaybetti ve beklediğim saldırı gerçekleşti. Yine Sistematik Mengene yollamıştı, koçumun en sevdiği büyü.</p>

  <p>Sözcükleri söyledi ve kayışların üzerime geldiğini gördüm.<a id="a34"></a><a href="../Text/notes.html#a198"><span class="t19">{35}</span></a></p>

  <p><i>"Nathaniel."</i> Fısıldayarak adını söyledim sonra da gerekli karşı büyü sözcüklerini sıraladım.</p>

  <p>Kayışlar anında geri döndüler. Bir gölün kıyısına vuran dalgalar gibi çemberden geri dönüp benden uzaklaşarak ona doğru uzanmaya başladılar. Çocuk lenslerinin arkasından kayışların kendisine yöneldiklerini gördü. Ciyakladı ve bir anlık panikten sonra iptal etme sözcüklerini söyledi. Bir çırpıda tüm sözcükler ağzından döküldü ve kayışlar yok oldular.</p>

  <p>Montumun kolundaki hayali bir toz parçasını silkeleyerek göz kırptım. "Aman dikkat," dedim. "Az kalsın kendi kafanı uçuracaktın orada."</p>

  <p>Çocuk bir an durup düşünseydi neler olduğunu anlayabilecekti ama o kadar çok öfkelenmişti ki. Herhalde bir hata yaptığını falan zannediyordu, bir heceyi yanlış söylemek gibi. Derin soluklar alarak, pis numaralar repertuarını gözden geçirdi. Sonra ellerini çırpıp yeniden konuşmaya başladı.</p>

  <p>Akım Kamçısı kadar güçlü bir numara beklemiyordum doğrusu. İçinde durduğum pentagramın her beş ucundan, çatırdayan ve vızıldayan birer kızgın elektrik çubuğu yükseldi. Sanki beş yıldırım bir an için hapsedilmiş gibiydi; bir sonraki an, her çubuktan mızrak gibi bedenimi delen yatay ışık demetleri çıktı. Elektrik akımları vücudumu deliyorlardı; haykırarak kıvranmaya başladım, darbelerin gücünden yere doğru itiliyordum.</p>

  <p>Sıkılmış dişlerimin arasından konuştum -"<i>Nathaniel!</i>"- sonra gene aynı karşı büyü numarası. Anında etkisini gösterdi. Işık demetleri beni bıraktılar, yere kapaklandım. Dört bir yana doğru küçük yıldırımlar çaktı. Çocuk kendini tam zamanında yere attı; tam yere çarptığı anda, onu canından edebilecek bir elektrik akımı, uçuşan paltosunu delerek arkasındaki duvara saplandı. Diğer yıldırımlar yatağına ve masasına isabet etti; bir tanesi çiçek dolu vazosunun üstünde patlayıp vazoyu ikiye yardı. Geriye kalanlar, duvarlara çarpıp yıldız şeklinde yanık izleri bıraktılar. Muhteşem bir manzaraydı.</p>

  <p>Çocuğun paltosu yüzünü kapatmıştı. Yavaşça başını kaldırdı ve paltonun altından dışarıya baktı. Baş parmağımı kaldırıp dostça bir işaret yaptım.</p>

  <p>"Sakin vazgeçme," diyerek sırıttım. "Eğer çok çalışıp bu aptalca hataları yapmayı bırakırsan, bir gün gerçekten süper bir yetişkin büyücü olabilirsin."</p>

  <p>Çocuk bir şey söylemedi. Acı içinde ayağa kalktı. Şans eseri oldukça diklemesine dalmıştı ve hala çemberinin içinde güvendeydi. Hiç takmadım. Bir sonraki aptalca hatayı yapmasını beklemeye koyuldum.</p>

  <p>Fakat aklı yeniden başına gelmişti. Ayakta dikilip bir süre düşündü.</p>

  <p>"Beni bir an önce halletsen iyi olur," dedim yardımcı olmak ister gibi. "Senin ihtiyar Underwood bu patırtıların ne olduğuna bakmak için her an yukarı çıkabilir."</p>

  <p>"Hayır gelmez. Ondan çok yüksekteyiz."</p>

  <p>"Yalnızca iki kat var."</p>

  <p>"Ayrıca tek kulağı da sağırdır. Hiçbir şey duymaz o."</p>

  <p>"Ya karısı..."</p>

  <p>"Kapa çeneni. Düşünüyorum. Demek iki seferinde de bir şey yaptın... Neydi o...?"</p>

  <p>Parmaklarını şaklattı. "Adım! Buydu işte! Büyülerimi geri yollamak için onu kullandın, seni lanet olası."</p>

  <p>Kaşlarımı kaldırıp tırnaklarımı inceledim. "Belki şudur, belki budur. Ben yapayım, sen anla!"</p>

  <p>Çocuk yeniden ayağını yere vurdu. "Kes şunu! Benimle öyle konuşmayı bırak!"</p>

  <p>"Nasıl yani?"</p>

  <p>"Demin konuştuğun gibi! Aynı bir çocuk gibi konuşuyorsun."</p>

  <p>"Sonunda bir arkadaşın oldu işte, ahbap."</p>

  <p>Çok eğlenceliydi. Çileden çıkmak üzereydi. Adıyla birlikte mizah duygusunu da yitirmişti. Bir kriz daha geçirmesine saniyeler kalmıştı, görebiliyordum; o kendine güvenli duruşu bozulmuştu. Ben de onunkine benzer ama savunmaya hazır bir duruş aldım, bir Sumo güreşçisi gibi. Batlamyus da tam bu çocuğun boyundaydı, siyah saçlar falan,<a id="a35"></a><a href="../Text/notes.html#a199"><span class="t19">{36}</span></a> yani uyumlu ve simetrik bir görüntü yaratıyorduk.</p>

  <p>Çocuk kendini tuttu ve kontrolünü kaybetmedi. Bütün derslerini aklından geçirerek ne yapmak gerektiğini hatırlamaya çalıştığını görebiliyordunuz. Artık sıradan bir ateş atma cezasının işe yaramayacağını anlamıştı: Anında ona geri yollayacaktım.</p>

  <p>"Nasılsa bir yolunu bulacağım," diye mırıldandı karanlık düşünceler arasında. "Bekle de gör."</p>

  <p>"Hah, çok korktum," dedim. "Bak nasıl titriyorum."</p>

  <p>Oğlan düşüncelere dalmıştı. Gözlerinin altında gri torbalar oluşmuştu. Ağzından çıkan her sihirli sözcük onu daha da yoruyordu, ki bu da benim işime geliyordu. Bazı büyücülerin fazla güç harcamaktan ölmeleri görülmedik bir durum değildi. Bunların çok stresli bir yaşam tarzları vardır, zavallıcıklar.</p>

  <p>Uzunca bir düşündü. Ben çalımlı çalımlı esnedim ve kolumda, sıkıldığımda göz atabileceğim bir saat yarattım.</p>

  <p>"Patronuna neden sormuyorsun?" diye hatırlattım. "O sana yardım eder."</p>

  <p>"Ustaya mı? Şaka ediyorsun herhalde."</p>

  <p>"O beceriksiz ihtiyara değil elbette. Seni Lovelace'a karşı kullanan öbür adamdan bahsediyorum."</p>

  <p>Oğlan alnını kırıştırdı. "Öyle biri yok. Kimse patronum değil."</p>

  <p>Boş boş bakma sırası bana gelmişti.</p>

  <p>"Ben kendi adıma çalışıyorum."</p>

  <p>Islık çaldım. "Yani beni tek başına mı çağırdın? Hiç fena değil... bir çocuk için." Hafiften yağlamaya çalışırmış gibi konuşuyordum. "Peki o zaman, sana bir ipucu vermeme izin ver. Şu anda yapabileceğin en iyi şey beni serbest bırakmak olur. Dinlenmeye ihtiyacın var. Son zamanlarda hiç aynaya baktın mı? İçinde iblis olmayan bir aynaya yani? Endişelenmekten yüzünde çizgiler oluşmuş. Senin yaşında bu hiç de hoş değil. Bundan sonra saçında aklar bulmaya başlayacaksın. İlk sukubusuna rastladığında ne yapacaksın o zaman?<a id="a36"></a><a href="../Text/notes.html#a201"><span class="t19">{37}</span></a> Seni hiç de çekici bulmayacaktır."</p>

  <p>Çenem düşmüştü, biliyordum, ama elimde değildi. Kaygılanıyordum. Çocuk hiç hoşuma gitmeyen tartan bakışlarla bana bakıyordu.</p>

  <p>"Üstelik," dedim, "ben gidersem kolyenin sende olduğunu artık kimse öğrenemez. Onu kimseye fark ettirmeden kullanma fırsatını elde edeceksin. O herkesin peşinde olduğu çok değerli bir eşya. Sana daha önce söylemedim, ama şehirde dolaşırken kızın biri onu benden almak için üstüme saldırdı." Çocuk kaşlarını çattı. "Ne kızı?"</p>

  <p>"Ara beni." Kızın tam da aynı şeyi yapmayı başardığını söylemekten özellikle kaçınmıştım.</p>

  <p>Omzunu silkti. "Ben Simon Lovelace'ın peşindeyim," dedi, kendi kendine konuşur gibi. "Kolyenin değil. O adam beni küçük düşürdü ve bunun bedelini ödeyecek."</p>

  <p>"Nefretin fazlası zararlıdır," demeye cüret ettim.</p>

  <p>"Neden?"</p>

  <p>"Şey..."</p>

  <p>"Sana bir sır vereyim demon," diye devam etti. "Kendi büyü gücüm sayesinde,<a id="a37"></a><a href="../Text/notes.html#a204"><span class="t19">{38}</span></a> Simon Lovelace'ın Semerkant Tılsımı'nı nasıl ele geçirdiğini gördüm. Birkaç ay önce, esmer, kara sakallı ve pelerinli bir yabancı gece yarısı evine gelip kolyeyi ona verdi. Para karşılığında. Çok şüpheli bir durumdu."</p>

  <p>Poflayarak güldüm. "Bunda şaşacak ne var? Bunu bütün büyücüler yapar. Bilmen gerekirdi. Gerek olmasa da işleri gizli kapaklı yapmaktan zevk alırlar."</p>

  <p>"Bu başka bir şeydi. Hem Lovelace'ın hem de yabancının gözlerinde gördüm. Yasadışı, el altından yapılan bir işti bu... Adamın pelerininde taze kan lekeleri vardı."</p>

  <p>"Ne var bunda. Cinayet de sizin işinizin bir parçasıdır. İşte, senin de gözünü intikam hırsı bürümüş ve daha altı yaşında anca varsın."</p>

  <p>"On iki."</p>

  <p>"Ne fark eder. Yo, anlattıklarında olağandışı hiçbir şey yok. O üstünde kan lekeleri olan adam mutlaka birçok büyücüye hizmet veriyordur. Parmaklarını kullanmaya karar verirsen adını <i>telefon rehberinde</i> bile bulabilirsin."</p>

  <p>"Onun kim olduğunu öğrenmem gerek."</p>

  <p>"Hımm. Siyah sakallı ve pelerinli ha? Bu bilgiler Londra'daki şüpheli büyücü sayısını yüzde kırk beş oranında azaltıyor. Hatta bu tanıma uyan kadın büyücüler bile vardır bence."</p>

  <p>"Yeter artık kes şunu!" Çocuğun sabrı taşmış gibi görünüyordu.</p>

  <p>"Ne oldu? Arkadaş olmaya başladığımızı sanmıştım."</p>

  <p>"Kolyenin çalıntı olduğunu <i>biliyorum.</i> Ve bu yüzden biri öldürüldü. Onun kim olduğunu öğrendiğim zaman Lovelace'ı ele vereceğim ve onun çöküşünü izleyeceğim. Sihirli kolyeyi ona tuzak kurmak için kullanıp polise ihbar edeceğim. Onu suçüstü yakalayacaklar. Ama ilk önce onun hakkında her şeyi bilmem gerek, ne işler çevirdiğini falan. Bütün sırlarını öğrenmeliyim, çalışma yöntemlerini, kimlerle arkadaş olduğunu, her şeyi! Kolyenin önceki sahibinin kim olduğunu ve tılsımın tam olarak ne işe yaradığını bilmeliyim. Ve Lovelace'ın onu <i>neden</i> çaldığını. Bu yüzden sana emrediyorum, Bartimaeus..."</p>

  <p>"Dur bir dakika. Unuttuğun bir şey yok mu?"</p>

  <p>"Ne?"</p>

  <p>"Gerçek adını biliyorum, <i>Natanişkocuğum</i>. Artık benim de sana karşı gücüm var. Her şey tek taraflı değil, değil mi?"</p>

  <p>Çocuk durup düşündü.</p>

  <p>"Artık bana o kadar kolay zarar veremezsin," diye devam ettim. "Ve bu bence manevra yapabilme kabiliyetini azaltıyor. Bana bir şey fırlattığın anda ben de sana geri fırlatırım."</p>

  <p>"Hala seni iradem altına alabilirim. Emirlerime hala boyun eğmek zorundasın."</p>

  <p>"Bu doğru. Zaten senin emirlerin yüzünden yeryüzündeyim. Sen Sıkıştırıcı Ateş'i<a id="a38"></a><a href="../Text/notes.html#a205"><span class="t19">{39}</span></a> çözmeden onlara karşı gelemem. Ama emirlerini yerine getirirken sana da hayatı dar ederim. Örneğin, Simon Lovelace'ı gözetlerim ama bu seni başka bir büyücüye gammazlamama engel olamaz. Daha önce bunu yapmamış olmamın tek nedeni sonuçlarından korkmamdı. Ama artık korkmuyorum. Ve seni gammazlamamı açık ve net olarak yasaklasan bile, seni oyuna getirmenin başka bir yolunu nasılsa bulabilirim. Belki tanıdık birkaç kişiye gerçek adını ağzımdan kaçırıveririm. Sana yapacaklarımın korkusundan sıcak yatağına yatıp gözlerini bile kapamazsın."</p>

  <p>Sinir olmuştu. O kadarını görebiliyordum. Gözleri sağa sola oynadılar, sanki benim yürüttüğüm mantıkta bir boşluk ararmış gibi. Ama ben çok emindim: Adınızı bilen bir cine görev vermek, havai fişek fabrikasına yanan kibritler atmaya benzer. Er ya da geç <i>sonuçlarına</i> katlanmak zorunda kalırsınız. Yapabileceği en iyi şey, beni serbest bırakmak ve o hayattayken bir başkasının daha beni çağırmaması için dua etmekti.</p>

  <p>Ya da ben öyle sanmıştım. Ama o olağanüstü zeki ve becerikli bir çocuktu.</p>

  <p>"Yoo," dedi yavaşça, "bana ihanet etmek istersen seni durduramam. Yapabileceğim tek şey senin de benimle birlikte acı çekmeni sağlamak. Dur bakalım..."</p>

  <p>Partal paltosunun ceplerini karıştırmaya başladı. "Buralarda bir yerde bir şeyler olacaktı... Hah, işte!" Elini çıkardığında, üstünde süslü püslü bir KADİM BUHUR yazısı olan, yamuk yumuk küçük bir teneke kutu tutuyordu.</p>

  <p>"Bir tütün kutusu!" diye çığlık attım. "Tütün sağlığa zararlıdır bilmiyor musun?"</p>

  <p>"İçinde tütün yok merak etme," dedi çocuk. "Bu ustamın tütsü kutularından biri. Şu anda ağzına kadar biberiyeyle dolu." Kapağı biraz araladı; tabii ki, bir saniye sonra, cehennemden çıkmış bir koku dalgası bana ulaştı ve boynumdaki tüyler diken diken oldu. Bazı baharatlar bize hiç iyi gelmez ve biberiye de bunlardan biridir. Bu nedenle büyücüler ona bayılırlar.<a id="a39"></a><a href="../Text/notes.html#a207"><span class="t19">{40}</span></a></p>

  <p>"Ben olsam onu rüzgara savurur, kutunun içine de doğru dürüst tütün doldururdum," diye öğüt verdim. "Tütün çok daha sağlıklı."</p>

  <p>Çocuk kapağı kapattı. "Seni göreve yollayacağım," dedi. "Sen gider gitmez, Süresiz Kapatma büyüsünü yapıp seni bu kutuya bağlayacağım. Büyü etkisini hemen göstermeyecek; aslında büyünün bir ay sonra başlamasını sağlayacağım. Eğer bir ay içinde bir nedenle büyüyü iptal edemeyecek durumda olursam, kendini bu kutunun içine hapsedilmiş olarak bulacaksın, birisi bulup açana kadar. Bu fikir kulağına nasıl geliyor? İçi biberiye dolu küçük bir teneke kutunun içinde birkaç yüzyılcık geçireceksin. Cildine de çok iyi gelir hem."</p>

  <p>"Aklın fikrin dolap çevirmekte, değil mi?" dedim içerlemiş olarak.</p>

  <p>"Ve cezayı göze alman tehlikesine karşı, bu kutuyu tuğlalara bağlayıp gün doğmadan Thames nehrine atacağım. O yüzden çok da çabuk kurtulmayı beklemesen iyi olur."</p>

  <p>"Beklemem." Çok doğru; o kadar iyimser olacak kadar kafayı yemedim daha.<a id="a40"></a><a href="../Text/notes.html#a210"><span class="t19">{41}</span></a></p>

  <p>Çocuğun yüzünde artık dehşetengiz bir zafer ifadesi vardı. Çocuk parkında en iyi misketimi ütmüş gıcık bir çocuk gibi görünüyordu.</p>

  <p>"Evet Bartimaeus," dedi pis pis sırıtarak. <i>"Buna</i> ne diyorsun?"</p>

  <p>Işıl ışıl bir gülücük yolladım. "Bütün bu budalaca teneke numarasına boş verip bana güvenmeye ne dersin?"</p>

  <p>"Hiç yolu yok."</p>

  <p>Omuzlarım çöktü. İşte sorun bu, görüyorsunuz ya. Ne kadar uğraşırsanız uğraşın, sonunda büyücüler sizi alt etmenin bir yolunu buluyorlar.</p>

  <p>"Peki Nathaniel," dedim. "Yapmamı istediğin şey tam olarak nedir?"</p>

  <p>&nbsp;</p>
</body>
</html>