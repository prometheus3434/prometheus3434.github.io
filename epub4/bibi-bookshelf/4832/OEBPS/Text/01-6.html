<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator"/>
  <link href="../Styles/balci60.css" rel="stylesheet" type="text/css"/>

  <title></title>
</head>

<body>
  <p>&nbsp;</p>

  <h2 class="h21"><a id="ncx314"></a>Bartimaeus</h2>

  <h3 class="h31"><a id="ncx315"></a>6</h3>

  <p>&nbsp;</p>

  <p class="p5"><span class="t17">S</span>emerkant Tılsımı gibi üst düzeyde sihirli bir eşya, öylesine belirgin bir titreşimli auraya<a id="a14"></a><a href="../Text/notes.html#a157"><span class="t19">{15}</span></a> sahiptir ki cenazeye katılan çıplak bir adam kadar dikkat çeker. Simon Lovelace'ın yaptığım çılgınlığı haber alır almaz bu ispiyoncu titreşimin peşine avcılar takacağından emindim; bir yerde ne kadar uzun kalırsam, radara yakalanma şansımın o kadar artacağını da biliyordum. Oğlan beni şafağa kadar çağırmayacaktı,<a id="a15"></a><a href="../Text/notes.html#a159"><span class="t19">{16}</span></a> o yüzden önümde, hayatta kalmam gereken birkaç saat daha vardı.</p>

  <p>Büyücünün peşimden yollayacağı şey ne olabilirdi? Faquarl ve Jabor'un gücünde daha fazla cine hükmetmesi mümkün değildi, ama kırbacının yaratacağı etkiyle, çok sayıda daha güçsüz hizmetkarı hızla bu ava katılmaya ikna edebilirdi kuşkusuz. Normalde sırtımdaki tek pençeyle, folyotlar ve benzerleriyle baş edebilirdim, ama eğer çok sayıda olurlarsa ve ben çok yorgunsam, o zaman işler zorlaşabilirdi işte.<a id="a16"></a><a href="../Text/notes.html#a162"><span class="t19">{17}</span></a></p>

  <p>Hampstead üzerinden son hızla uçarak, Thames nehrinin kenarında terk edilmiş bir evin dam saçakları altına sığındım, orada tüylerimi düzelterek, gökyüzünü seyrettim. Bir süre sonra yedi küçük kırmızı ışık küresi alçaktan uçarak üzerimden geçtiler. Nehrin ortasına ulaştıklarında dağıldılar: üçü güneye, ikisi batıya, ikisi de doğuya doğru devam etti. Çatının en derin ve gölgelik yerine sindim; en yakındaki avcı küre de nehrin ilerisinde kaybolana kadar, kolyenin aşırı hareketli titreşimlerini ta içimde hissederek bekledim. Müthiş sinirlerim gerildi; sonra çok geçmeden, karşı kıyıda bir vinç tarafından kaldırılmakta olan direğe doğru uçtum, orada üst sınıf büyücüler için nehir manzaralı bir apartman inşa ediliyordu.</p>

  <p>Beş sessiz dakika geçti. Rıhtımın çamurlu kazıkları etrafında nehir dönerek aktı. Ayın önünden bulutlar geçti. Nehrin karşı yakasındaki terk edilmiş evin tüm pencerelerinde, aniden sinir bozucu yeşil bir ışık parladı. Kamburlaşmış gölgeler evi araştırarak içinde dolaştılar. Hiçbir şey bulamadılar; ışık saydamlaştı ve pencerelerden süzülüp çıkan parlak bir sis haline gelerek kayboldu. Ev yeniden karanlığa gömüldü. Ok gibi sokaktan sokağa geçtim; yükselip alçalarak zaman kaybetmeden güneye uçtum.</p>

  <p>Gecenin yarısı boyunca, Londra üzerindeki çılgın, kaçak dansımı yapmaya devam ettim. Küreler<a id="a17"></a><a href="../Text/notes.html#a163"><span class="t19">{18}</span></a> korktuğumdan daha fazla sayıda etrafta dolaşıyorlardı (birden fazla büyücü tarafından çağrıldıkları besbelliydi) ve düzenli aralıklarla üzerimde beliriyorlardı. Güvende olmak için hareket halinde olmam gerekliydi, buna rağmen iki kez yakalanmama ramak kaldı. Bir seferinde bir ofis binasının etrafında uçuyordum ve az kalsın karşıdan gelen bir küreyle çarpışacaktım; bir başkası da yorgunluğa yenik düşerek, Green Park'taki bir huş ağacına konarken üzerime doğru geldi. İkisinde de takviye kuvvetler gelmeden kaçmayı başardım.</p>

  <p>Çok geçmeden artık kanatlarımın takati kalmamıştı. Fiziksel görünümümü korumak için harcadığım sürekli çaba beni güçten kesiyor ve çok fazla enerji yiyordu. Ben de farklı bir plan uygulamaya karar verdim; kolyenin titreşimlerinin başka sihirli dalgalar tarafından emileceği bir yer bulacaktım. Çok-başlı Kalabalığa, Yüce Sürü'ye katılmanın zamanı gelmişti: diğer bir deyişle, insanlara. O kadar kötü durumdaydım anlayacağınız.</p>

  <p>Yeniden şehir merkezine uçtum. Bu geç saatte bile, Trafalgar Meydanı'ndaki turistler şatafatlı bir dalgalanmayla Nelson Sütunu'nun kaidesi etrafında akıyorlar, aslan heykelleri arasına sıkıştırılmış resmi alışveriş büfeleri ve tezgahlarından büyülü nazarlık ve tılsımlar satın alıyorlardı. Meydandan düzensiz ve karmakarışık, büyülü titreşimler yükseliyordu. Saklanmak için hiç de fena bir yer sayılmazdı.</p>

  <p>&nbsp;</p>

  <p class="p5">Gecenin karanlığını delen bir şimşek çakması, iki tezgah arasındaki dar alanda kayboldu. Aynı anda hüzünlü gözlerle bakan Mısırlı küçük bir erkek çocuğu ortaya çıktı ve kendine yol açarak kalabalığa karıştı. Yeni bir kot pantolon ve beyaz tişörtünün üzerine müflonlu siyah bir pilot montu giymişti; ayaklarında bağcıkları bağlanmamış basket ayakkabıları vardı. İnsan selinin içine o da karıştı.</p>

  <p>&nbsp;</p>

  <p class="p5">Kolyenin göğsümü yaktığını hissediyordum. Düzenli aralıklarla, kalp atışı gibi çift atımlı, küçük yoğun ısı dalgacıkları yolluyordu. Bu sinyallerin artık çevredeki auralar tarafından emiliyor olmasını öylesine çok istiyordum ki.</p>

  <p>Buradaki büyünün çoğu yalnızca gösteri amaçlıydı ve etkisizdi. Meydan, yetkililer tarafından genel kullanımı onaylanmış büyülü eşyalar ve incik boncuk satan ruhsatlı şarlatanlarla kirlenmiş haldeydi.<a id="a18"></a><a href="../Text/notes.html#a166"><span class="t19">{19}</span></a> Gözleri fal taşı gibi açılmış Kuzey Amerikalı ve Japon turistler, hevesle istif edilmiş rengarenk taş yığınlarını ve ucuz görünümlü takıları talan ediyorlar, şen şakrak Cockney satıcıların sabırlı soruları arasında memleketlerindeki akrabalarının burçlarını hatırlamaya çalışıyorlardı. Eğer fotoğraf makinelerinin flaşları olmasaydı, Karnak'taki günlerime döndüğümü sanabilirdim. Pazarlıklar yapılıyor, mutlu kahkahalar çınlıyor, herkes ağzı kulaklarında gülümsüyordu. Hiçbir zamana ait olmayan bir kazıklanma ve açgözlülük tablosuydu önümdeki.</p>

  <p>Ama meydandaki her şey de uyduruk değildi. Orada burada daha ağırbaşlı görünümlü adamlar ufak, kapalı çadırların girişlerinde duruyorlardı. Ziyaretçiler bu çadırlara birer birer alınıyorlardı. Belli ki içlerinde gerçekten değerli eşyalar vardı, çünkü her çadırın etrafını küçük nöbetçiler arşınlıyordu. Bunlar, göze batmayacak çeşitli görünümlere bürünmüşlerdi; en çok da güvercin şeklindeydiler. Algılarının görünenden daha güçlü olması ihtimaline karşı, yanlarına fazla yaklaşmıyordum.</p>

  <p>Kalabalığın ortasında birkaç büyücü dolaşıyordu. Burada alışveriş yapıyor olamazlardı; büyük ihtimalle Whitehall'daki hükümet dairelerinde gece nöbetindeydiler ve biraz hava almak için dışarı çıkmışlardı. Kaliteli birtakım elbise giymiş olan birine, bacaklarının arasında sıçrayıp duran bir ikinci düzlem iblisi eşlik ediyordu; diğerleri (daha kılıksız olanlar) tütsülerden çıkan muhbir kokuların, soğumuş ter ve mum kokularının izini sürmekteydiler.</p>

  <p>Polisler de vardı, birkaç rütbesiz polis memuru ve caydırıcılık amacıyla dolaşmaktan başka bir işe yaramayan birkaç kıllı, alık Gece Devriyesi.</p>

  <p>Ve bütün meydanda, bakanları ve diğer büyücüleri Parlamento'daki ofislerinden St. James'deki kulüplerine taşıyan araba ışıkları döneniyordu. Bir imparatorluğun çarkını çeviren büyük bir güç merkezinin tam ortasındaydım ve şansım da yaver giderse, çağrılana kadar fark edilmeden burada kalabilecektim.</p>

  <p>Yoksa kalamayacak mıydım?</p>

  <p>Sallana sallana eski püskü bir tezgahın yanına gidip üstündekileri incelemeye başlamıştım ki izlendiğim endişesine kapıldım. Hafifçe başımı çevirip kalabalığa bir göz attım. Şekli şemali olmayan bir kitle. Düzlemleri kontrol ettim. Gizli bir tehlike bulamadım: hantal bir koyun sürüsüydü işte, hepsi de sıkıcı ve insan. Tekrar tezgaha dönerek elime bir Benim Sihirli Aynam™ aldım; saçma sapan sihirli değnekler, kediler ve cadı şapkalarıyla rasgele süslenmiş pembe plastikten bir çerçeveye yapıştırılmış ucuz bir cam parçası.</p>

  <p>İşte yine başladı! Bir anda arkama döndüm. Tam arkamda, kalabalığın arasındaki bir boşluktan kısa boylu, şişman bir kadın büyücüyü, bir tezgahın etrafına toplanmış bir grup çocuğu ve şüpheyle onları izleyen bir polis memurunu görebiliyordum. Kimse benimle ilgilenmiyormuş gibiydi. Ama ne hissettiğimi biliyordum. Gelecek sefere hazırlıklı olacaktım. Aynayı inceliyormuş numarası yaptım. "DÜNYANIN BÜYÜ BAŞKENTİ LONDRA'DAN EŞİ BULUNMAZ BİR HEDİYE DAHA!" diye bağırıyordu arkasındaki etiket. "MADE IN TAIW-"</p>

  <p>Sonra o his yeniden geldi. Bir kedi kadar hızlı döndüm ve yakaladım işte! Beni izleyenlerle göz göze geliverdik. Çocuklardan oluşan bir kaz sürüsü içinde iki kişiydiler: biri kız, biri erkek. Bakışlarını kaçıracak zamanları olmamıştı. Oğlan on beş yaşlarındaydı; sivilceler bütün suratını başarıyla kuşatmıştı. Kız daha küçüktü, ama bakışları soğuk ve sertti. Ben de onlara baktım. Ne diye onlarla uğraşacaktım ki? Onlar insandı, ne olduğumu göremezlerdi. İstedikleri kadar bakabilirlerdi bana.</p>

  <p>Birkaç saniye sonra dayanamayarak gözlerini kaçırdılar. Omuzlarımı silkerek yürümeye başladım. Tezgahtaki adamdan bir uyarı öksürüğü geldi. Benim Sihirli Aynam'ı™ dikkatlice tezgaha bıraktım, adama sırıtarak yoluma devam ettim.</p>

  <p>Çocuklar da peşime takıldılar.</p>

  <p>Bir sonraki tezgahta onları yeniden gördüm, bir pamuk şeker arabasının arkasından beni gözetliyorlardı. Grup halinde hareket ediyorlardı; beş veya altı kişiydiler, emin değildim. Ne istiyorlardı? Saldırıp soymak mı? Eğer öyleyse neden beni seçmişlerdi? Benden daha iyi, daha şişman, daha zengin bir sürü aday vardı burada. Emin olmak için, kocaman bir kamerası ve kalın gözlükleri olan ufak tefek, çok varlıklı görünen bir turiste yanaştım. Ben birisini soymak istesem, listemin başında bu adam yer alırdı. Ama adamdan ayrılıp kalabalığın içinde dolaşmaya başladığımda, çocuklar gene peşimi bırakmadılar.</p>

  <p>Tuhaf. Ve can sıkıcı. Değişip uçmak falan istemiyordum; çok yorulmuştum artık. Tek istediğim rahat bırakılmaktı. Şafağın sökmesine saatler vardı hâlâ.</p>

  <p>Hızlandım, çocuklar da hızlandı. Meydanda atılan üçüncü turu tamamlamadan çok önce, artık canıma tak etmişti. Bir iki polis bizim bu dönüp dolaşmamızı izliyordu ve büyük olasılıkla yakında durdurulacaktık, en azından kendi başlarının dönmesine engel olabilmek için. Gitme zamanı gelmişti. Bu çocuklar neyin peşinde olurlarsa olsunlar, ben daha fazla dikkat çekmek istemiyordum.</p>

  <p>Yakınlarda bir metro istasyonu vardı. Hızla merdivenlere daldım, metro girişini geçip yolun öteki tarafında, meydanın tam karşısında yeniden yukarıya çıktım. Çocuklar gözden kaybolmuşlardı, herhalde metroya girmişlerdi. Artık şansımı deneyecektim. Bir sokağın köşesinden süzüldüm, bir kitabevini geçerek dar bir ara sokağa sıvıştım. Orada, çöp tenekelerinin gölgesinde bir süre bekledim.</p>

  <p>Sokağın girişinden bir iki araba geçti. Peşimden gelen yoktu.</p>

  <p>Dudaklarıma keyifli bir gülücük kondurdum. Onları atlattığımı düşünüyordum.</p>

  <p>Yanılmışım.</p>

  <p>&nbsp;</p>
</body>
</html>