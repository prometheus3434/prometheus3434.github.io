<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator"/>
  <link href="../Styles/balci60.css" rel="stylesheet" type="text/css"/>

  <title></title>
</head>

<body>
  <p>&nbsp;</p>

  <h3 class="h31"><a id="ncx1689"></a>22</h3>

  <p>&nbsp;</p>

  <p class="p5"><span class="t17">İ</span>lk karşılaşmamızdan bu yana ilk kez minnettardım oğlana. Ne kusursuz zamanlama! Ne muhteşem bir rastlantı! Artık çağırmaların etkisiyle bedensizleşerek gözlerinin önünde kaybolabilir, onları şaşkın balıklar gibi yutkunup solur bırakabilirdim arkamda. Elimi çabuk tutarsam, ayrılmadan önce kısa bir laf sokma törenine de vakit kalabilirdi.</p>

  <p>Üzüntüyle başımı salladım. "Kusura bakmayın," diyerek sırıttım. "Size yardımcı olmak <i>isterdim,</i> cidden çok isterdim. Ama gitmek zorundayım. Bu işkence ve tutsaklık işine belki bir ara devam ederiz. Yalnız ufak bir değişiklik yaparız. Ben dışarıda olurum siz <i>ikiniz</i> de kürenin içinde birbirinize sarılıp titreşirsiniz. O yüzden bayağı sıkı bir rejime başlasan iyi olacak Sholto. O zamana kadar ikinizin de -ah!- canı cehenneme -Ahh!... Oooh!" En akıcı konuşmalarımdan biri değildi dürüst olmak gerekirse, ama çağırmanın acısı içime işlemeye başlamıştı. Normalden daha kötü geliyordu bir şekilde; daha keskin, daha sağlıksız...</p>

  <p>Ayrıca daha uzun sürmüştü.</p>

  <p>O ukala dümbeleği duruşumdan vazgeçip sütunun üzerinde kıvranmaya başladım ve çocuğun çabuk olmasını diledim. Neler oluyordu? Acı çektiğimi bilmiyor muydu? Doğru dürüst kıvranamıyordum bile, küredeki güç hatları rahatsız edici derecede yakınımdaydı.</p>

  <p>Derin acılarla geçen iki dakika sonunda çağırmanın çekişi azaldı ve durdu. Şık olmaktan çok uzak bir durumda kalakalmıştım; top şeklinde kıvrılmış, başım bacaklarımın arasında, kollarım başımın üzerinde. Şiddetli ve yoğun acının verdiği kasılmışlıkla başımı kaldırdım ve ihtiyatla saçlarımı gözümün önünden çektim.</p>

  <p>Hala o kürenin içindeydim. İki büyücü hala karşımda dikilmiş hücremin duvarlarının dışından bana sırıtıyorlardı.</p>

  <p>Olanlar olmamış gibi davranmak olanaksızdı. Amansız acılar içinde doğruldum, ayağa kalktım ve soran gözlerle onlara baktım. Sholto kendi kendine kıs kıs gülüyordu. "Bu itiraf ettiğini görmekten bile daha zevkliydi sevgili Jessica," dedi. "Yüzündeki ifade tek kelimeyle enfesti."</p>

  <p>Kadın başını salladı. <i>"Ne</i> zamanlama ama," dedi. "Tam biz buradayken olmasına çok sevindim. Hala anlayamıyor musun seni aptal yaratık?" Üstünde durduğu taş biraz daha yaklaştı. "Sana söylemiştim Keder Küresi'nden kurtulmak imkansızdır, buna çağrılmak da dahildir. Özün kürenin içine kilitlenmiş durumda. Efendin bile seni oradan kurtaramaz."</p>

  <p>"Nasılsa sahibem bir yolunu bulacaktır," dedim, sonra pişman olmuş gibi dudaklarımı ısırdım.</p>

  <p><i>"Sahiben?"</i> Kadının gözleri kısıldı. "Efendin bir kadın mı yani?"</p>

  <p>"Yalan söylüyor." Sholto başını sallıyordu. "Blöf yaptığı çok belli. Jessica, çok yorgunum; üstelik Bizans Hamamı'ndaki sabah masajıma da geç kalmış bulunuyorum. Şu anda buhar odasında olmalıydım. Bu yaratığın cesaretlendirilmeye ihtiyacı var, biz de ona ihtiyacı olan şeyi verelim artık lütfen."</p>

  <p>"Mükemmel bir fikir, sevgili Sholto." Kadın tırnaklarını beş kere birbirine çarptı. Bir mırıldanma, bir titreyiş. Hemen küçülmenin zamanı gelmişti işte! Kalan enerjimi, hızlı bir şekil değişimi için harcadım ve kürenin titreşen hatları yaklaşırken küçülerek yeni bir şekle girdim. Kürenin alçalan duvarlarından kaçınan, kamburunu çıkartmış, yılankavi zarif bir kedi olmuştum.</p>

  <p>Saniyeler içinde küre önceki boyutunun üçte biri kadar daraldı. İğrenç enerjisinden gelen vızıltılar kedi kulaklarım için çok fazlaydı ama gene de duvarlarla aramda sağlıklı bir uzaklık kalmıştı. Kadın tırnaklarını birbirine çarptı ve kürenin daralma hızı gözle görülür ölçüde azaldı.</p>

  <p>"Etkileyici..." dedi Sholto'ya. Bir kriz anında hemen çöl kedisi şeklini alıveriyor. <i>Çok</i> Mısır işi bir şey. Bunun uzun bir iş geçmişi olmuş sanırım." Sonra bana döndü. "Bazen yavaş, bazen hızlı. Sonunda beklenen noktaya ulaşacak. Bu arada seni izlemeye devam edeceğiz. O yüzden konuşmaya karar verirsen bunu söylemen yeterli. Konuşmazsan elveda."</p>

  <p>Kedi yanıt olarak tısladı ve tükürdü. O anda kendimi ancak bu kadar ifade edebilecektim.</p>

  <p>Zemin taşları alçalarak eski durumlarına döndüler. Sholto ve kadın kemerin olduğu yere geri dönerek kapının içinde kayboldu. Oval tabaka kapandı ve duvar eski halini aldı. Kartal gagalı ve boğa başlı devriyeler yürüyüşlerine başladılar. Kürenin öldürücü beyaz hatları vızıldamaya, parlamaya ve hissedilemeyecek bir yavaşlıkta daralmaya başladılar.</p>

  <p>Kedi sütunun üzerinde kıvrıldı ve kuyruğunu kendi etrafına sararak mümkün olan en az yeri kaplamaya çalıştı.</p>

  <p>&nbsp;</p>

  <p class="p5">Sonraki birkaç saat içinde durumum daha da rahatsız bir hal almıştı. Kedi olmak ilk başta çok işime yaramıştı ama sonunda küre o kadar daraldı ki kulaklarımı kaşlarımın altına kadar indirmek zorunda kaldım ve kuyruğumdan yanık kokuları gelmeye başladı. Bir dizi değişim gerekiyordu. İzlendiğimi biliyordum; o yüzden benden bekleneni yapıp hemen bir pire şeklini almadım; bu yalnızca kürenin daha hızlı daralmasına neden olurdu. Onun yerine beklenmedik bir dizi kürklü ve kabuklu şekle girerek her seferinde hücre parmaklıklarından biraz geride durmayı başardım. Önce bir yabani tavşan, sonra bir ipek maymun, sonra sıradan bir tarla faresi... Bütün şekillerim bir araya gelse, tıka basa dolu bir hayvan dükkanı olurdu herhalde, ama başka bir şey de gelemiyordu elimden.</p>

  <p>Ne kadar denesem de, büyük bir kaçış planı gelmiyordu aklıma. Kadına uzun, karmaşık bir masal anlatıp olacakları geciktirebilirdim ama uydurduğumu anlar anlamaz daha hızlı bitirirdi işimi. Hiçbir işe yaramazdı.</p>

  <p>Bütün olanlar yetmiyormuş gibi, aşağılık oğlan beni iki kere daha çağırmayı denedi. Kolay pes etmiyordu; herhalde ilk seferinde bir hata yaptığını sanıp o denli acı çektiriyordu ki az kalsın onu ele vermeye karar verecektim.</p>

  <p>Henüz pes etmenin bir anlamı yoktu. Her an her şey olabilirdi.</p>

  <p>"Sen Angkor Thom'daydın, değil mi?" Boğa başlı hala beni hatırlamaya uğraşıyordu.</p>

  <p>"Ne?" Bunu sorduğunda hala tarla faresiydim; sesimin görkemli çıkmasına çalışmıştım ama tarla fareleri yalnızca cıyaklayabilirler.</p>

  <p>"Bilirsin Kmer İmparatorluğu. Ben orada imparatorluk büyücüleri için çalışmıştım, Tayland'ı fethettiklerinde. Senin bunlarla bir ilgin var mıydı? İsyancı falan mıydın?"</p>

  <p>"Hayır."<a id="a64"></a><a href="../Text/notes.html#a258"><span class="t19">{65}</span></a></p>

  <p>"Emin misin?"</p>

  <p>"Evet! Tabii eminim! Beni başkasıyla karıştırıyorsun sen. Bak, bunu bir saniyeliğine unut lütfen. Ne diyeceğim..." Fare tatlı ve yumuşak bir sesle konuşmaya başlamıştı, yukarı kaldırdığı bir pençenin ardından. "Sen zeki birine benziyorsun, kim bilir neler gördün, en hain imparatorlukların kaç tanesi için çalıştın. Beni dinle, benim çok güçlü dostlarım var. Eğer buradan çıkmama yardım edersen sahibini öldürüp seni bağından kurtarabilirler."</p>

  <p>Boğa başlının beyinsiz olduğunu bilmesem, bana kuşkuyla baktığına yemin edebilirdim. Gene de bastırmaya devam ettim. "Ne zamandır bu kümeste nöbetçilik yapmak zorundasın?" diye sordum. " Elli yıl? Yüz yıl? Bu utukkulara yaraşır bir hayat mı sence? Bunun gibi bir kürenin içinde olmak bile daha onurludur."</p>

  <p>Başı parmaklıklara yaklaştı. Üzerime bir burun buharı yağmuru yağarak kürkümün üzerinde yapışkan damlacıklar bıraktı. <i>"Hangi</i> dostlar?"</p>

  <p>"Hımm, bir marid -büyük bir marid- ve dört tane de ifrit, çok güçlüler, benden çok daha kuvvetliler... Sen de bize katılabilirsin..."</p>

  <p>Başı aşağılayan bir hırıltıyla geri çekildi. "Sen beni geri zekalı mı sandın!"</p>

  <p>"Yo, yo..." Fare omuzlarını silkti. "Ben değil ama şuradaki kartal gagalı öyle düşünüyor. Senin bu plana katılmayacağını <i>o</i> söyledi. Neyse ilgilenmiyorsan..." Fare kuyruğunu titretip yarı sıçrayarak arkasına döndü.</p>

  <p>"Ne?" Boğa başlı, mızrağını küreye yakın tutarak sütunun öteki tarafına yürüdü. "Sakın bana sırtını döneyim deme! Kserkses sana ne dedi?"</p>

  <p>"Hey!" Kartal gagalı telaşla odanın bir ucundan geldi. "Adımın söylendiğini duydum! Mahkumla konuşmasana sen!"</p>

  <p>Boğa başlı, alınmış tavırlarla ona baktı. "İster konuşurum, ister konuşmam. Demek benim aptal olduğumu düşünüyorsun, öyle mi? Hiç de aptal değilim gördüğün gibi. Neymiş şu planınız anlat bakalım şimdi?"</p>

  <p>"Sakın anlatma Kserkses!" diye fısıldadım yüksek sesle. "Ona <i>hiçbir şey</i> anlatma."</p>

  <p>Kartal gagalı, gagasıyla bir törpü sesi çıkardı. "Plan mı? Benim plandan falan haberim yok. Mahkum sana yalan söylemiş Baztuk. Neler anlattı sana?"</p>

  <p>"Yok bir şey Kserkses," diye seslendim neşeyle. "Ona anlatmadım... <i>biliyorsun.</i>"</p>

  <p>Boğa kafa mızrağını savurdu. "Sanırım soru sorması gereken benim Kserkses," dedi. "Mahkumla dolap çeviren sen olduğuna göre!"</p>

  <p>"Yok öyle bir şey seni geri zekalı..."</p>

  <p>"Geri zekalı mı, ben mi?"</p>

  <p>Sonra patladılar: burun gagaya, şişen kaslar ve parlayan tüyler halinde, bağırarak ve birbirlerinin zırhlı göğsüne yumruklar indirerek kavga etmeye başladılar. Ha hayt. Utukkuları kandırmak her zaman kolaydır. O harala-gürelede beni tamamen unutmuşlardı, bu da benim işime geliyordu. Normal bir zaman olsa birbirlerinin gırtlaklarına sarıldıklarını izlemek hoşuma giderdi ama o anda içine düştüğüm belayı unutmak için hafif bir teselliydi yalnızca.</p>

  <p>Küre bir kez daha rahatsız edici derecede küçülmüştü o yüzden ben de yeniden değiştim, bu kez bir skarabe olmuştum. Çok dahiyane bir fikir olduğundan falan değil, yalnızca kaçınılmaz sonumu biraz daha geciktirdiği ve sütunun üstünde bir aşağı bir yukarı gezinip kanatlarımı öfkeyle ve umutsuzluğa benzer bir duyguyla karışık parlatmama olanak tanıdığı için. O Nathaniel denen çocuk! Buradan bir kurtulayım ondan öyle bir intikam alacaktım ki asırlar boyu halkının efsanelerinde ve kabuslarında yaşamaya devam edecekti! Ben, Süleyman ile ve Hiawatha ile konuşmuş olan Bartimaeus, bu hallere düşecektim ha; olanları seyretmeyecek kadar burnu havada bir düşmanın elinde bir pire şeklinde ezilecektim ha! Yo! Hala bir yolunu bulabilirdim...</p>

  <p>Bir aşağı bir yukarı, bir aşağı bir yukarı, düşündüm, düşündüm...</p>

  <p>Mümkün değildi. Kaçamazdım. Ölüm her yandan ısrarla yaklaşıyordu. Durum daha kötü olamazdı.</p>

  <p>Köpüklü bir buhar, bir kükreme... ve karşımda çılgın, kırmızı bir göz. "Bartimaeus!"</p>

  <p>Evet durum daha da kötü olabilirmiş. Boğa başlı kavga etmeyi bırakmıştı. Kim olduğumu anımsayıvermişti bir anda. "Artık kim olduğunu biliyorum!" diye haykırdı. "Sesinden tanıdım! Evet, sensin; halkımın katili! Sonunda! Yirmi yedi asırdır bu anı bekliyordum!"</p>

  <p>Biri size böyle bir şey söylediğinde ne cevap vereceğinizi bilebilmek biraz zorlaşıyor.</p>

  <p>Utukku gümüş mızrağını kaldırdı ve kendi cinsinin ölümcül vuruşu yaparken hep attığı o zafer çığlığını attı.</p>

  <p>Aklıma kanat çırpmaktan başka bir şey gelmedi. Öyle melul, mahzun bakakaldım.</p>

  <p>&nbsp;</p>
</body>
</html>