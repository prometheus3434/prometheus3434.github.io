<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator"/>
  <link href="../Styles/balci60.css" rel="stylesheet" type="text/css"/>

  <title></title>
</head>

<body>
  <p>&nbsp;</p>

  <h2 class="h21"><a id="ncx3571"></a>Bartimaeus</h2>

  <h3 class="h31"><a id="ncx3572"></a>43</h3>

  <p>&nbsp;</p>

  <p class="p5"><span class="t17">T</span>am sahibime göre bir davranış... Hayatının en önemli görevini tamamladıktan sonra, huzurlu bir yorgunluk içinde yere çökmesini beklersiniz, değil mi? Ama o öyle mi yaptı? Yo. Bu onun eline geçen en büyük şanstı ama bu şansı mümkün olan en hazin şekilde geri tepiverdi. Bütün gözler üzerinde, yaralı bir kuş gibi hassas ve narin, seke seke salonu geçip doğrudan gücün merkezine doğru gitti. Ne yapacağını kimse bilmiyordu. Tahmin bile etmeye cesaretleri yoktu (kolyeyi avucuna koyarken Başbakan'ın irkildiğini gördüm). Ve sonra, bu saçma sapan gösterinin en can alıcı noktasında yaptığına bakın: Efsanevi Semerkant Tılsımı'nı -herkesin görmesi için havaya kaldırdıktan sonra- hükümetin göbeğine tekrar geri fırlattı. Üstelik bunu yaparken başını saygıyla öne eğmeyi de ihmal etmedi.</p>

  <p>Çok etkileyici!</p>

  <p>Ne gösteri, ha? Aslında, cinleri parmağında oynatabilme yeteneğinden de çok, bu tribünlere oynama içgüdüsü bana oğlanın geleceğinin parlak olduğunu düşündürüyordu.<a id="a121"></a><a href="../Text/notes.html#a371"><span class="t19">{122}</span></a> Bu davranışı elbette istenen etkiyi yarattı: Birkaç saniye içinde kalabalık bir hayran kitlesiyle çevriliverdi.</p>

  <p>Bütün bu yaygara arasında çaktırmadan Batlamyus'un şeklinden vazgeçerek (hayran kitlesi geri çekildiğinde) çocuğun omzunun üzerinde süzülen sıradan bir iblis haline geldim. Gerçek yeteneklerimin fark edilmesi gibi bir isteğim yoktu. Birisi çıkıp hükümet hapishanesinden yeni kaçan kasıntı cinle aramda bir bağlantı kurabilirdi.</p>

  <p>&nbsp;</p>

  <p class="p5">Nathaniel'ın omzu, başarısızlığa uğrayan darbe girişiminin feci sonuçlarını gözlemleyebilmek için ideal bir konumdu, çünkü çocuk saatler boyunca ilgi odağı olmaya devam etti. Başbakan ve maiyeti nereye giderse gitsin, sahibim de onlara eşlik ederek soruları cevapladı ve düşük rütbeli büyücülerin getirdiği şekerlemeleri ağzına tıkıştırdı.</p>

  <p>Doğru dürüst bir sayım yapıldığında kayıp listesinde dört bakan (neyse ki önemli olmayan görevlerde) ve bir müsteşar vardı.<a id="a122"></a><a href="../Text/notes.html#a374"><span class="t19">{123}</span></a> Ayrıca birçok büyücü ağır yüz ve vücut değişimlerine uğramış, ya da uygunsuz şekillere girmişlerdi.</p>

  <p>Genel rahatlama çabucak yerini öfkeye bıraktı. Ramuthra'nın gitmesiyle, güçlü büyücüler kölelerini topluca kapı ve pencerelere doğru yollayarak sihirli savunmaları kırdırdılar ve evin içine dağıldılar. Heddleham Hall baştan aşağı tarandı ancak çok sayıda hizmetkar, yaşlı adamın cesedi ve tuvalete kilitlenmiş sinirli bir çocuktan başka bir şey bulunamadı. Tabii balık suratlı büyücü Rufus Lime'dan eser yoktu, kapıda duran uzun boylu, siyah sakallı adamdan da. İkisi de yer yarılmış yerin dibine girmişti sanki.</p>

  <p>Nathaniel keşif kolunu mutfağa da götürdü ama orada da bir kilere tıkışmış tiril tiril titreyen aşçı yamaklarından başka bir şey bulunamadı. Yamaklar aşçıbaşının yarım saat kadar önce<a id="a123"></a><a href="../Text/notes.html#a376"><span class="t19">{124}</span></a> bir çığlık atarak mavi bir alev haline geldiğini, sonra da korkunç şekilde büyüyerek bir kükürt dumanıyla ortadan kaybolduğunu anlattılar. Araştırma sonucunda, ocağın içine iyice gömülmüş bir satır bulundu, Faquarl'ın köleliğinden geriye kalan son hatıra.<a id="a124"></a><a href="../Text/notes.html#a378"><span class="t19">{125}</span></a></p>

  <p>Komplocular ya ölü ya kayıp olduklarından, büyücüler hizmetkarları sorguya çekmeye başladılar. Ancak komplodan hiçbirinin haberi yoktu. Simon Lovelace'ın birkaç haftadır salonun tefrişiyle uğraştığını ve çoğu zaman içeriye kimseyi sokmadığını rapor ettiler. Hiç görmedikleri işçiler, renkli ışıklar ve tuhaf sesler eşliğinde, cam zemini yaparak altına halıyı yerleştirmişlerdi,<a id="a125"></a><a href="../Text/notes.html#a380"><span class="t19">{126}</span></a> başlarında da yuvarlak yüzlü, kızıl sakallı ve iyi giyimli bir adam durmuştu.</p>

  <p>Bu yeni bir ipucuydu. Sahibim hevesle, sabahleyin bu tanıma uyan birini binadan ayrılırken gördüğünü söyledi ve onun tarifi üzerine polisi alarma geçirmek için haberciler yollandı.</p>

  <p>&nbsp;</p>

  <p class="p5">Yapılabilecek her şey yapıldığında, Başbakan ve maiyeti şampanya, soğuk et ve jöleli meyveler yiyerek kendilerine gelmeye çalıştılar ve sahibimin hikayesini baştan sona bir kez daha dinlediler. Ne hikayeydi ama. Ne yalanlar uydurdu, of. İnsanların ikiyüzlülüğüne alışık bir cin olarak benim bile yüzüm kızardı oğlanın uydurduğu kuyruklu yalanlardan. Dürüst olmak gerekirse, saklamak zorunda olduğu birçok şey <i>vardı:</i> Kendi kolye hırsızlığı örneğin, ve benim Sholto Pinn olayım. Ama araya bir dolu gereksiz ayrıntılar da ekledi. Omzunda sessizce oturup bana "sıradan bir iblis" (beş kere), "bir çeşit folyot" (iki kere) ve hatta "homunkulus"<a id="a126"></a><a href="../Text/notes.html#a381"><span class="t19">{127}</span></a> (bir kere) deyişini dinlemek zorunda kaldım. Bundan daha aşağılayıcı ne olabilir sorarım size?</p>

  <p>Ama iş bununla da bitmedi. Hepsinin üstüne bir de (kocaman açılmış, yaslı gözlerle) sevgili ustası Arthur Underwood'un uzun zamandır Simon Lovelace'dan şüphelendiğini ama aleyhine bir kanıt bulamadığını anlattı. Yani, Underwood o talihsiz gün Semerkant Tılsımı'nın Lovelace'da olduğunu anlayana kadar durum böyleymiş. Underwood yetkilileri uyaramadan Lovelace ve cini onu öldürmek için eve gelmişler. Underwood, sadık çırağı John Mandrake ile birlikte, cesurca karşı koymuş, hatta Bayan Underwood bile olaya karışıp kahramanca Lovelace'ı tepelemeye çalışmış. Ama bütün bunlar bir işe yaramamış. Bay ve Bayan Underwood öldürülmüş, Nathaniel da canını zor kurtarmış, küçük bir iblisten başka da hiç kimsesi yokmuş yardım edecek. Bunları anlatırken gözlerinde gerçekten yaşlar vardı; sanki uydurduğu zırvalara kendisi de inanıyormuş gibi.</p>

  <p>Yalanın en kuyruklusu da buydu. Lovelace'ın suçunu hiçbir şekilde kanıtlayamayacağı için, en korkunç planını bir şekilde önleyebilmek umuduyla doğrudan Heddleham Hall'a gelmiş. Artık ülkesinin asil yöneticilerinin hayatlarını kurtardığı için çok çok mutluymuş vesaire, vesaire. Açıkçası bu kadarı bile bir iblisi ağlatmaya yeterdi.</p>

  <p>Ama ona inandılar. Her kelimesine. Sahip çabucak bir şeyler daha atıştırdı, kana kana şampanyasından içti ve bir bakanlık limuzinine binerek daha detaylı bilgi vermek üzere Londra'ya yollandı.</p>

  <p>Tabii ben de peşinden. Onu gözden kaçırmaya niyetim yoktu. Tutması gereken bir söz vardı daha.</p>

  <p>&nbsp;</p>
</body>
</html>