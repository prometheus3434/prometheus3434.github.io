<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator"/>
  <link href="../Styles/balci60.css" rel="stylesheet" type="text/css"/>

  <title></title>
</head>

<body>
  <p>&nbsp;</p>

  <h2 class="h21"><a id="ncx1175"></a>Bartimaeus</h2>

  <h3 class="h31"><a id="ncx1176"></a>16</h3>

  <p>&nbsp;</p>

  <p class="p5"><span class="t17">O</span>ğlanın tavan arası penceresinden dışarı uçtuğumda aklım karşı planlar ve karmaşık stratejilerle öylesine doluydu ki nereye gideceğimi düşünmeden doğruca bir bacanın üzerine kondum.</p>

  <p>Sembolik bir davranış aslında. Sahte özgürlük böyledir işte.</p>

  <p>Koca metropolde yaşayan milyonlarca güvercinden biri olarak yeniden havalandım ve uçmaya başladım. Güneş kanatlarıma vuruyor, soğuk rüzgar güzel tüylerimi birbirine karıştırıyordu. Altımda biteviye gri-kahverengi çatı sıraları, dev bir güz tarlasındaki saban izleri gibi, belirsiz ufkun ilerisine kadar uzanıyorlardı. O muhteşem ufuk çizgisi beni nasıl da kendine çağırıyordu. O lanet şehri ardımda bırakana kadar uçmak, uçmak istiyordum. Yapabilirdim de. Beni durduracak hiç kimse yoktu. Nasılsa geri çağrılmayacaktım.</p>

  <p>Fakat bu karşı konulmaz isteğe boyun eğemezdim. Simon Lovelace'ı izleyip kirli çamaşırlarını ortaya dökmezsem neler olacağını çocuk açık seçik anlatmıştı. Evet, şu an istediğim her yere gidebilirdim. Evet, ihtiyacım olan bilgiyi elde etmek için herhangi bir yöntemi kullanabilirdim (Nathaniel'a zarar verecek bir şey yaptığımda kendimin de zarar göreceğimi aklımdan çıkarmamak kaydıyla). Evet, çocuk beni en azından bir süre çağırmayacaktı. (Çok yorgundu ve dinlenmeye ihtiyacı vardı.<a id="a41"></a><a href="../Text/notes.html#a212"><span class="t19">{42}</span></a>) Evet görevi yerine getirmek için önümde daha bir ay vardı. Ancak hala onun isteklerini en iyi ve hızlı şekilde yerine getirmek durumundaydım. Getirmezsem, Kadim Buhur ile randevum vardı. O anda büyük ihtimalle Thames dibindeki koyu, yumuşacık bataklıkta yatmakta olan o teneke kutuyla.</p>

  <p>Özgürlük yalnızca bir yanılsamadır. Her zaman bir bedeli vardır.</p>

  <p>&nbsp;</p>

  <p class="p5">Olanları bir kez daha gözden geçirince, bildik bir yerden veya bildik bir gerçekten başlamak arasında kısır bir seçim şansına sahip olduğuma karar verdim. <i>Yer</i> Simon Lovelace'ın Hampstead'deki villasıydı, gizli kapaklı işlerinin çoğu herhalde orada gerçekleşiyordu. Oraya yeniden girmek istemiyordum, ama belki de uzaktan bir göz atıp gireni çıkanı gözetleyebilirdim. <i>Gerçekse,</i> büyücünün Semerkant Tılsımı'nı görünüşte yasal olmayan yollardan ele geçirdiğiydi. Belki kolyenin yakın geçmişi hakkında bilgi sahibi olan birisini bulabilirdim; son sahibi kimmiş falan.</p>

  <p>Hampstead'i ziyaret etmek, daha iyi bir başlangıç noktası olacaktı. En azından gidiş yolunu biliyordum.</p>

  <p>Bu sefer villadan mümkün olduğunca uzak durmaya çalıştım. Yolun karşı tarafında, villanın bahçe kapısını ve girişini gören bir ev buldum; inişe geçip çatıdaki su oluğuna kondum. Sonra araziyi inceledim. Dün geceden sonra Lovelace savunma önlemlerinde bazı değişiklikler yapmıştı. Savunma ağı tamir edilmiş ve fazladan bir tabakayla güçlendirilmiş; patlamalardan en çok hasar gören ağaçlar kesilip götürülmüştü. En kötü haberse, uzun boylu, kırmızımsı pek çok yaratığın artık dördüncü ve beşinci düzlemlerde bahçenin üzerinde nöbet tutuyor olmalarıydı.</p>

  <p>Lovelace, Faquarl veya Jabor görünürlerde yoktu, ama ben de hemen böyle bir şey beklemiyordum zaten. En az bir saat kadar beklemem gerekecekti. Rüzgara karşı tüylerimi kabartarak gözetlemeye başladım.</p>

  <p>&nbsp;</p>

  <p class="p5">O su oluğunda üç gün geçirmek zorunda kaldım. Üç uzun gün. Neyse ki bu arada iyice dinlenmiştim ama fiziksel görüntümün yarattığı o ağrı sızı bezdiriyordu beni. Üstelik sıkıntıdan patlıyordum. Önemli bir olay olmadı.</p>

  <p>Sabahları ihtiyar bir bahçıvan gelip çimenlikte Jabor'un Patlayıcılarının isabet ettiği yerleri gübreliyordu. Öğleden sonraları kırık dalları buduyor, bahçeyi tırmıklıyor ve bir bardak çay içip tembellik etmek üzere içeriye giriyordu. Üç tanesi mideleri kazınan devasa avcı kuşlar gibi sürekli tepesinde dönüp duran kırmızı yaratıkları görmüyordu. Çağrıldıklarında aldıkları kesin emirler olmasa, adamcağızı mideye indirmeleri an meselesiydi kuşkusuz.</p>

  <p>Akşamları araştırıcı kürelerden oluşan küçük bir filo, çıkıp şehirdeki avlarına kaldıkları yerden devam ediyordu. Büyücü hiç ortalıkta görünmüyordu; kolyesini bulabilmek için yeni planlar yapıyordu besbelli. Aylak aylak Faquarl ve Jabor'un beni ellerinden kaçırdıkları için cezalandırılıp cezalandırılmadıklarını düşünüyordum. Umut dünyası işte.</p>

  <p>Üçüncü günün sabahı, hafiften bir guguk sesiyle dikkatim dağıldı. Küçük, hoş görünümlü bir güvercin oluğun üzerinde sağ tarafımda durmuş, başını yana eğerek apaçık bir ilgi ifadesiyle bana bakıyordu. Bir şekilde bunun dişi bir güvercin olduğunu hissettim. Kibirli ve isteksiz olacağını umduğum bir şekilde öterek başımı çevirdim. Güvercin hoppa hareketlerle oluk üzerinde ileri geri yürüdü. Bir bu eksikti: sevdalı bir dişi güvercin. Geriye çekildim. O biraz daha yaklaştı. Ben yine uzaklaştım. Artık su oluğunun tam ucundaki su borusunun üzerine tünemiştim.</p>

  <p>Bir sokak kedisine dönüşüp korkudan tüylerinin dökülmesini sağlamamak için kendimi zor tutuyordum, fakat villanın bu kadar yakınında değişmek çok riskli olacaktı. Başka bir yere uçmak üzereydim ki Simon Lovelace'ın binasından çıkan bir şey gördüm.</p>

  <p>Pırıltılı mavi ağda küçük bir delik açıldı, yarasa kanatlı ve domuz kokulu bir şişe iblisi delikten dışarı çıktı. Delik kapandı; iblis kanatlarını çırpıp sokak lambası yüksekliğinde uçarak sokağın aşağısına doğru ilerlemeye başladı.</p>

  <p>Pençesinin tekinde iki mektup taşıyordu.</p>

  <p>Tam o anda, kulağımın dibinde bir güvercin şakıması başladı. Kafamı hafif çevirip bu işveli dişi güvercinin gagasına baktım. Nasıl da sokuluvermişti yanıma.</p>

  <p>Kısa ve iffetli bir yanıt verdim. Gözünün üstüne kanattan bir yumruk ve tüylerinin arasına bir tekme atarak havalandım ve iblisi izlemeye başladım.</p>

  <p>İblis bir çeşit haberci olmalıydı ve herhalde telefonda konuşulamayacak ya da postayla yollanamayacak kadar tehlikeli ve gizli bir bilgiyi iletmekle görevlendirilmişti. Buna benzer yaratıkları daha önce de görmüştüm.<a id="a42"></a><a href="../Text/notes.html#a214"><span class="t19">{43}</span></a> Şu anda taşıdığı şey her neyse, benim ajanlık görevimi yerine getirmem için önüme çıkan ilk fırsattı.</p>

  <p>İblis bir hava akımına kapılıp yükselerek bahçeler boyunca sürüklendi. Ben de kendi güdük kanatlarımı çırpa çırpa izledim. Bu arada da dikkatli bir durum değerlendirmesi yapıyordum. Yapılacak en güvenli ve akıllıca şey, taşıdığı mektupları boş verip onunla arkadaş olmaya çalışmaktı. Mesela başka bir posta iblisi kılığına girip onunla sohbet etmeye başlayabilirdim, belki güvenini kazanıp evden sonraki çıkışlarında da "tesadüfen" karşılaşabilirdik onunla. Eğer yeterince sabırlı, arkadaş canlısı ve inandırıcı olabilirsem, sonunda birkaç baklayı ağzından çıkarırdı mutlaka...</p>

  <p>Veya doğrudan saldırabilirdim. Bu daha hızlı ve daha sonuca dönük bir yaklaşım olacaktı ve benim de işime gelirdi açıkçası. Fark edemeyeceği bir uzaklıktan izleyip Hampstead kırlarının üzerinde iblisin üzerine atlayıverdim.</p>

  <p>Yeterince ıssız bir bölgeye geldiğimizde, taştan bir gargoyl şeklini aldım; daha havadayken, zavallı iblisin üstüne çullandım ve ikimiz beraber palas pandıras çalıların içine yuvarlandık. Ondan sonra da tek ayağından tutup onu iyice bir salladım.</p>

  <p>"Bacağım!" diye ciyakladı, tırnaklı pençelerini oraya buraya sallayarak. "Senin canına okuyacağım! Paramparça edeceğim, yemin ederim!"</p>

  <p>"Öyle mi ahbap?" Onu bir ağaçlığa doğru sürükledim ve ufak bir kayanın altına güzelce yerleştirdim. Bir tek burnu ve pençeleri açıkta kalmıştı.</p>

  <p>Pençesindeki mektupları çekip aldım; kayanın tepesine bağdaş kurup oturarak "Pekala," dedim. "Önce bunları okuyacağım, sonra biraz sohbet edeceğiz. Bana Simon Lovelace hakkında tüm bildiklerini anlatacaksın."</p>

  <p>Aşağıdan gelen açık saçık küfürleri duymuyormuş gibi davranarak zarfları inceledim. Birbirinden çok farklı zarflardı. Bir tanesi düz ve bomboştu: Üzerinde ne bir isim, ne bir işaret vardı ve kırmızı, küçük bir damla mühürle kapatılmıştı. Öbürü daha gösterişliydi; yumuşak sarımtrak parşömenden yapılmıştı ve mührün üzerinde büyücünün markası vardı: SL. Mektup Sn. R. Devereaux diye birine yollanmıştı.</p>

  <p>"İlk soru," dedim. "R. Devereaux kim?"</p>

  <p>İblisin sesi boğuk ama kabaydı. "Dalga mı geçiyorsun! Rupert Devereaux'ün kim olduğunu bilmiyor musun? Salak mısın nesin sen?"</p>

  <p>"Sana küçük bir öğüt," dedim. "Ne şimdi ne başka bir zaman, kendinden daha büyük birine saygısızlık etmek akıllıca bir şey değildir, özellikle seni bir kayanın altına hapsetmiş durumdalarsa."</p>

  <p>"Sen o öğüdünü al da..."</p>

  <p class="p1"><span class="t22">▲▲▲</span><a id="a43"></a><a href="../Text/notes.html#a216"><span class="t19">{44}</span></a></p>

  <p>"Yeni baştan soruyorum. Rupert Devereaux kim?"</p>

  <p>"İngiltere Başbakanı. Ey benim en cömert ve bağışlayıcı olan efendim."</p>

  <p>"Öyle mi?<a id="a44"></a><a href="../Text/notes.html#a218"><span class="t19">{45}</span></a> Lovelace <i>cidden de</i> çok yükseklerden uçuyormuş. Bakalım Başbakan'a neler anlatmış o zaman..."</p>

  <p>Pençelerimden en keskin olanını kullanarak zarar vermeden mührü açtım ve güvende olması için yanımdaki kayanın altına sakladım. Sonra zarfı açtım.</p>

  <p>İzinsiz okuduğum en heyecanlı mektup sayılmazdı doğrusu.</p>

  <p class="p7">&nbsp;</p>

  <p class="p7"><span class="t24">Sevgili Rupert,</span></p>

  <p class="p7"><span class="t24">Bu gece Parlamento'ya biraz gecikebileceğim için en içten özürlerimi kabul et lütfen. Gelecek hafta gerçekleşecek olan büyük olayla ilgili çok acil bir durum çıktı ve bunu kesinlikle bugün çözmeye çalışmam gerekiyor. Yapılan hazırlıkların benim yüzümden gecikmesini istemem. Eğer geç kalırsam sorun olmayacağını ve affedileceğimi umuyorum.</span></p>

  <p class="p7"><span class="t24">Bu fırsattan istifade, konferansa ev sahipliği yapıyor olmaktan duyduğumuz sonsuz şükranı bir kez daha yinelemek isterim.</span></p>

  <p class="p7"><span class="t24">Amanda salonu çoktan yeniledi ve şu anda senin süitini yeni mobilyalarla döşemekle meşgul (Yeni Oryantal tarzda). Ayrıca senin sevdiğin mezelerden ısmarladı büyük miktarda, içlerinde taze toygar dili de var.</span></p>

  <p class="p7"><span class="t24">Tekrar özrümün kabulünü diliyorum. Senin yapacağın konuşmaya mutlaka yetişeceğim.</span></p>

  <p class="p7"><span class="t24">Sadık ve her zaman itaatkar hizmetkarın,</span></p>

  <p class="p7"><span class="t24">Simon.</span></p>

  <p class="p7">&nbsp;</p>

  <p>Tipik büyücü dalkavukluğu işte; dilinizde kaygan bir his bırakan çeşidinden yağcı zırvalamalar. Ayrıca işe yarar bir bilgi de içermiyorlar. Gene de, en azından "çok acil durumun" ne olduğunu kestirebilmek zor değildi; tabii ki kolyenin çalınmasıydı bu. Bir de kesinlikle gelecek hafta gerçekleşecek "büyük olaydan", o bir çeşit konferanstan önce halletmesi gerektiği dikkat çekiciydi. "Amanda'ya" gelince: Villayı ilk ziyaretimde Lovelace'la birlikte gördüğüm kadından başkası olamazdı. Onun hakkında daha fazla bilgi edinmek işime yarayabilirdi.</p>

  <p>Mektubu yeniden zarfın içine koydum, mührü alıp altına dikkatlice biraz ısı verdim. Sonra mührü eski yerine yapıştırdım ve -taram! Eskisinden daha iyi olmuştu işte.</p>

  <p>Ondan sonra ikinci zarfı açtım. İçindeki küçük kağıt parçasına kısa bir mesaj yazılmıştı.</p>

  <p class="p7">&nbsp;</p>

  <p class="p8"><span class="t24">Biletleri hala bulamadım. Bu geceki oyun işini iptal etmemiz gerekebilir. Lütfen diğer yapılacakları unutma. Seninle bu gece P'de buluşuruz.</span></p>

  <p class="p7">&nbsp;</p>

  <p>Bu mektup ilginçti işte. <i>Çok</i> daha şüphe uyandırıcıydı: kime yazıldığı belli değil, imza yok, her şey üstü kapalı ve belirsiz. Ve bütün iyi yazılmış gizli mesajlar gibi yazılanların gerçek anlamı kamufle edilmişti. Veya en azından, mesajı okuma şansını elde edebilecek uyuşuk insan dimağlarının anlayamayacağı şekilde yazılmış denebilirdi. Ama ben bir insan değildim ve "kayıp bilet" saçmalığının gerçek anlamını anında çözebilmiştim. Lovelace çaktırmadan çalınan kolyeden bahsediyordu yine. Çocuk haklı olabilirdi: Lovelace'ın gerçekten de saklanacak bir şeyleri <i>varmış</i> gibi görünüyordu. İblis arkadaşıma birkaç soru sormanın zamanı gelmişti artık.</p>

  <p>"Pekala," dedim. "Şu yazısız zarftan başlayalım. Onu nereye götürüyordun?"</p>

  <p>"Bay Schyler'ın malikanesine, ey Kötüler Kötüsü efendim. Greenwich'de yaşar."</p>

  <p>"Peki Bay Schyler kim?"</p>

  <p>"Ey Tüm Cinlerin Nuru, bu adam Bay Lovelace'ın eski ustası. Ben sürekli onlar arasında mektup taşırım. Her ikisi de hükümette bakandır bunların."</p>

  <p>"Anlıyorum." Bu konu ilgi çekiciydi, biraz. Acaba ne işler çeviriyorlardı? İptal edilmesi gerekebilecek şu "oyun" ne demekti? Her iki mektupta yazılanlardan çıkan sonuca göre, Lovelace ve Schyler bu akşam Parlamento'da buluşup bir şeyler konuşacaklardı. Oraya gidip konuştuklarına kulak kabartmak iyi bir fikir olabilirdi.</p>

  <p>Bu arada, soru sormaya devam ettim. "Simon Lovelace. Onun hakkında neler biliyorsun? Düzenlediği şu konferans neyle ilgili?"</p>

  <p>İblis mahzun bir inilti kopardı. "Ey Parlak Yıldız Işığı, çok üzgünüm ama bilmiyorum! Cehaletim benim en büyük erdemimdir! Ben sadece mektuplar taşıyan değersiz bir varlığım. Gitmem emredilen yere gider ve taşıdığım mektubun yanıtını geri getiririm, rotamdan hiç sapmadan ve hiç duraklamadan; tabii eğer teveccühünüze mazhar olup yolumdan alıkonacak ve bir kayanın altında ezilecek kadar talihli değilsem."</p>

  <p>"Aferin. Peki, Simon Lovelace'ın en yakını kimdir? En çok mektubu kime taşıyorsun?"</p>

  <p>"Ey Benim Şanlı Şöhretli Efendim, herhalde en çok mektubu Bay Schyler'a yazar. Onun dışında herkesle eşit yakınlıktadır. Bunlar genelde politikacıdır ve Londra sosyetesinin gözde kişileridir. Hepsi de büyücü tabii, ama çok farklı mevki ve görevlerde. Mesela geçen gün Eyaletler Bakanı Tim Hildick'e, Pinn Teçhizatları'ndan Sholto Pinn'e ve tiyatro adamı Quentin Makepeace'e mektuplar taşıdım. İşte tipik bir posta günü bu kadar farklı insanlara mektuplar taşıyarak geçer."</p>

  <p>"Pinn Teçhizatları mı? O neymiş öyle?"</p>

  <p>"Eğer bu soruyu soran bir başkası olsaydı, ey Müthiş ve Yüce efendim, onları aptal ve cahil olmakla suçlardım, ama siz sorduğunuzda bu, bütün faziletlerin kaynağı olan katışıksız saflığın bir göstergesi. Pinn Teçhizatları Londra'daki en prestijli büyü malzemeleri dükkanı. Mağaza Piccadily'de. Sholto Pinn ise şirketin sahibi."</p>

  <p>"Enteresan. Yani bir büyücü malzeme almak istediğinde Pinn'e gidiyor öyle mi?"</p>

  <p>"Evet."</p>

  <p>"Bu nasıl cevap öyle!?"</p>

  <p>"Özür dilerim, ey benim Mucizeler Yaratan efendim, ama kısa sorular sorduğunuz zaman size yeni unvanlar bulabilmem zorlaşıyor."</p>

  <p>"Neyse bu seferlik affediyorum. O zaman Schyler'dan başka bu kadar sıkı fıkı olduğu başka birileri yok mu diyorsun? Emin misin?"</p>

  <p>"Evet, Yüce efendimiz. Birçok arkadaşı var ama aralarında özel birisi olduğunu sanmıyorum."</p>

  <p>"Amanda kim?"</p>

  <p>"Bilmiyorum, Biricik Efendim. Belki karısıdır. Ona hiç mektup götürmedim."</p>

  <p>" <i>'Biricik efendim'</i> mi? Gerçekten de zorlanıyorsun, değil mi? Neyse. İki sorum daha olacak. Bir: Lekeli bir pelerin giyen, eldiven takmış, uzun boylu, siyah sakallı bir adama mektup taşıdın mı hiç? Asık suratlı ve gizemli bir adam. İki: Simon Lovelace'ın hizmetkarları kimler? Senin gibi sünepelerden bahsetmiyorum, benim gücümde olan kaç hizmetkarı var? Cevap vermeden önce iyice düşün, hoşnut kalırsam gitmeden önce o taşı üstünden kaldırmaya karar verebilirim belki."</p>

  <p>İblisin sesi keder doluydu. "Keşke sizin tüm kaprislerinize boyun eğebilecek gücüm olsaydı, ey Her Şeye Kadir efendimiz ama öncelikle: korkarım öyle sakalları olan bir adamı hiç görmedim. İkinci olarak, büyücünün özel odalarına girme hakkına sahip değilim. İçeride korkunç güçlü varlıklar var; onların gücünü hissedebiliyorum ama neyse ki hiçbiriyle henüz karşılaşmadım. Tek bildiğim, sahibimin bu sabah bahçeye on üç tane kurt gibi aç krel yerleştirdiği. On üç tane! Bir tanesi bile yeterince kötü zaten. Eve mektup getirdiğim zaman hep bacaklarıma saldırıyorlar."</p>

  <p>Bir an düşündüm. Elimdeki en büyük ipucu Schyler bağlantısıydı. O ve Lovelace bir şeyler çeviriyorlardı, buna kuşku yoktu ve eğer o gece Parlamento'ya gidip konuşmalarına kulak misafiri olursam çok şeyler öğrenebilirdim. Ama toplantıya daha saatler vardı; bu arada ben de Piccadilly'deki Pinn Teçhizatları'na bir göz atsam iyi olacaktı. Lovelace Semerkant Tılsımı'nı oradan almış olamazdı ama gidip bir kolaçan edersem kolyenin yakın geçmişi hakkında bir şeyler öğrenebilirdim belki.</p>

  <p>Kayanın altında hafiften kıpırdanmalar oldu.</p>

  <p>"Eğer işiniz bittiyse, ey Müşfik efendim, yoluma devam edebilir miyim? Geciktiğim zaman Kor-Kızıl İğnelere maruz kalıyorum."</p>

  <p>"İyi tamam." Elinize geçen güçsüz iblisleri mideye indirmek olağandır ama bu hiç benim tarzım değil.<a id="a45"></a><a href="../Text/notes.html#a220"><span class="t19">{46}</span></a> O yüzden kayanın üzerinden kalktım ve öbür tarafa ittim. Kağıt gibi incelmiş postacı iblis kayanın altından çıktı ve zar zor ayağa kalktı.</p>

  <p>"İşte al mektuplarını. Korkma onları eski hallerine getirdim."</p>

  <p>"Getirmeseniz de benim için fark etmez, ey Doğunun Görkemli Göktaşı. Ben mektup taşırım. İçinde ne olduğunu bilemem, diil mi?" Kriz atlatılmış, iblis eski iğrenç kişiliğine yeniden kavuşmaya başlamıştı.</p>

  <p>"Bu olanlardan kimseye bahsetme, yoksa benimle tekrar karşılaşmak zorunda kalırsın."</p>

  <p>"Ne yani, başıma bela mı alayım? Kimseye anlatmam. Neyse, eğer işkencem bittiyse gideyim bari."</p>

  <p>Kayış gibi kanatlarını birkaç kez yorgun yorgun çırparak havalandı ve ağaçların üzerinde gözden kayboldu. İyice uzaklaşması için birkaç dakika bekledim ve yeniden güvercin haline gelerek ben de ıssız parktan doğudaki Piccadilly'ye doğru havalandım.</p>

  <p>&nbsp;</p>
</body>
</html>