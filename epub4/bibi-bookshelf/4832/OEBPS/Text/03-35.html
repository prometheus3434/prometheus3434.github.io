<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator"/>
  <link href="../Styles/balci60.css" rel="stylesheet" type="text/css"/>

  <title></title>
</head>

<body>
  <p>&nbsp;</p>

  <h3 class="h31"><a id="ncx2834"></a>35</h3>

  <p>&nbsp;</p>

  <p class="p5"><span class="t17">K</span>avşak noktası pusu yerimiz olacaktı. Oraya yaklaşan her araç kaza yapmamak için yavaşlamak zorundaydı ve Heddleham'ın uzakta kalan kapısından kalın bir meşe ve defne ağacı örtüsüyle gizleniyordu. Bu ağaçlar ayrıca pusuya yatmak için de çok uygundu.</p>

  <p>Bu yüzden o gece oraya kadar ilerledik. Çocuk yol kenarındaki çalıların yanında emekleyerek süründü. Ben de onun önünde bir yarasa kılığında uçtum.</p>

  <p>Yakınımızda ortaya çıkan nöbetçiler olmadı. Yukarıda uçuşan gözcüler de yoktu. Çocuk kavşağa kadar geldi ve en büyük meşe ağacının altındaki bitkilerin altına gizlendi. Ben de dallardan birine asılıp gözetlemeye başladım.</p>

  <p>Sahibim uyudu (ya da uyumaya çalıştı diyeyim). Ben gecenin ritmini inceledim: Baykuşların ve kemirgenlerin kıpır kıpır hareketlerini, yiyecek arayan kirpilerin hışırtılarını, yerinde duramayan cinlerin dolaşmalarını. Şafaktan birkaç saat önce, bulutlar açıldı ve gökyüzünde parıl parıl yıldızlar belirdi. Acaba Lovelace salonun tavanından onların şekillerini ve kendisine neler söylediklerini okuyor mudur, diye düşündüm. Gece ayaz oldu. Tarlaların üzerinde kırağı parıldadı.</p>

  <p>Bir anda, sahibimin soğukla başının dertte olabileceği geldi aklıma.</p>

  <p>Mesut bir saat geçirdim. Sonra aklıma başka bir şey geldi. Saklandığı yerde donarak ölmüş olabilirdi. Bu hiç iyi olmazdı: O zaman teneke kutudan asla kurtulamazdım. İsteksizce dönerek çalıların arasına daldım ve onu aramaya başladım.</p>

  <p>Hala hayatta olduğunu görünce elimde olmadan rahatladım. Ama yüzü biraz morarmış gibiydi. Titredikçe hışırdattığı bir yaprak yığınının altında, paltosuna sarınmış yatıyordu. "Biraz ısınmak ister misin?" diye fısıldadım.</p>

  <p>Başını biraz oynattı. Ürperdi mi, titredi mi anlayamadım. "Hayır mı?"</p>

  <p>"Hayır."</p>

  <p>"Neden?"</p>

  <p>Çenesi öyle kasılmıştı ki konuşmakta zorlanıyordu. "Ateşi fark edebilirler."</p>

  <p>"Gurur yapmadığına emin misin? Pis bir şeytanın yardımını almamak için yani! Kırağıya dikkat etmelisin, üzerine düşebilir; inan bana, daha önce gördüm bunu."<a id="a91"></a><a href="../Text/notes.html#a312"><span class="t19">{92}</span></a></p>

  <p>"Be-beni rahat bırak."</p>

  <p>"Keyfine bak." Ağaca geri döndüm. Bir süre sonra, güneş doğudan yükselmeye başladığında horladığını duydum ama bunun dışında kendi yarattığı rahatsızlığının içinde inatla sessiz kalmaya devam etti.</p>

  <p>&nbsp;</p>

  <p class="p5">Şafağın sökmesiyle, ağaçta asılan bir yarasa olmak gittikçe daha az inandırıcı olmaya başladı. Çalıların altına uçarak bir tarla faresi haline geldim. Çocuk bıraktığım yerde duruyordu, bir kereste gibi kaskatı ve burnunu akıtarak. Yanındaki ince bir dalın üstüne tünedim.</p>

  <p>"Bir mendil ister miydiniz ey sahip?" dedim.</p>

  <p>Biraz zorlanarak kolunu kaldırdı ve burnunu yenine sildi. Burnunu çekti. "Bir değişiklik var mı?"</p>

  <p>"Sol burnunda biraz kaldı, onun dışında bir şey yok."</p>

  <p>"Yolda bir hareket var mı diye sordum."</p>

  <p>"Hayır. Daha erken. Yiyecek bir şeylerin kaldıysa hemen ye. İlk araba geldiğinde harekete hazır olmalıyız."</p>

  <p>Ama acele etmemize pek gerek yokmuş. Yolların dördünde de hiçbir hareket olmadı. Çocuk kalan son yemeğini de yedi, sonra bir çalının altındaki ıslak çimlere diz çökerek küçük yollardan birini izlemeye başladı. Sanırım biraz soğuk almıştı ve paltosunun içinde titremesine engel olamıyordu. Oraya buraya seğirterek bir şeyler oluyor mu diye baktım ama sonunda yanına döndüm.</p>

  <p>"Unutma," dedim, "arabanın bir iki saniyeden fazla durmaması lazım yoksa nöbetçiler fare kokusu alabilirler. Kavşağa gelir gelmez arabaya atlamamız gerek. Hızlı hareket etmelisin."</p>

  <p>"Sorun değil."</p>

  <p>"Yani <i>çok çok</i> hızlı olmalısın."</p>

  <p>"Sorun <i>değil</i>, dedim."</p>

  <p>"İyi o zaman. Senden daha hızlı hareket eden salyangozlar gördüm. Ayrıca dün geceki önerimi reddederek kendini hasta ettin."</p>

  <p>"Hasta falan olmadım."</p>

  <p>"Bir şey mi dedin? Dişlerinin takırtısından duyamadım da."</p>

  <p>"Ben iyiyim, rahat bırak."</p>

  <p>"Senin bu soğuk algınlığın içeride başımıza bela olabilir. Lovelace burun çekiş ... Hişt dinle!"</p>

  <p>"Ne var?"</p>

  <p>"Bir araba geliyor! Arkamızda. Mükemmel. Tam yanımızda yavaşlayacak. Ben söyler söylemez harekete geç."</p>

  <p>Uzun çimlerin arasından çalılığın öbür tarafına doğru fırladım ve yolun üzerindeki bayırda büyük bir taşın arkasında beklemeye başladım. Yaklaşan aracın gürültüsü çoğaldı. Gökyüzünü gözden geçirdim; görünürde gözcüler yoktu ve ağaçlar yüzünden yol evden görünmüyordu. Sıçramaya hazırlandım...</p>

  <p>Sonra yeniden taşın arkasına saklandım. Siyah ve parlak bir limuzindi yaklaşan: Bir büyücünün arabası. Çok riskli olurdu. Bir toz ve çakıl taşı karmaşası içinde parıldayarak geçti: Gıcırtılı frenler ve ışıldayan metaller şeklinde. İçindekini bir anlığına görebildim: Koca dudaklı, solgun yüzlü, saçları arkaya doğru taranmış bir adam. Yanında iblis ya da başka tür bir bekçi yoktu ama bu bir şeyi değiştirmezdi. Bir büyücüye pusu kurmak çok saçma olacaktı.</p>

  <p>Hala çalıların altında hareketsiz duran çocuğun yanına döndüm. "Olmadı," dedim. "Büyücüymüş."</p>

  <p>"Benim de gözlerim var," diyerek pis pis burnunu çekti. "Üstelik onu tanıyorum. Bu Lime, Lovelace'ın kankalarından biri. Onunla ne işi var bilmiyorum çünkü o kadar da güçlü sayılmaz. Bir seferinde onu kurtçuklara sokturmuştum. Balon gibi şişmişti adam."</p>

  <p>"Cidden mi?" Etkilenmedim desem yalan olur. "Ne olmuştu ki?"</p>

  <p>Omuz silkti. "Beni dövmüşlerdi. Biri mi geliyor?"</p>

  <p>Önümüzdeki dönemeçten bir bisiklet geçiyordu. Üzerinde kısa boylu, şişman bir adam, helikopter pervanesi gibi çeviriyordu bacaklarını. Bisikletin önünde koca bir sepet, içinde de beyaz kumaşa sarılı bir şeyler vardı. "Kasap," dedim.</p>

  <p>Çocuk omzunu silkti. "Uygun görünüyor. Saldıralım mı?"</p>

  <p>"Onun elbiseleri sana olur mu?"</p>

  <p>"Hayır."</p>

  <p>"O zaman bırakalım geçsin. Başkaları da gelir."</p>

  <p>Bisikletli, al al olmuş yüzüyle, ter içinde kavşağa geldi, kenara yanaşarak durdu, alnını sildi ve binaya doğru yoluna devam etti. Biz de gidişini seyrettik, çocuğun gözleri daha çok sepetteydi.</p>

  <p>"Keşke o sepettekileri alsaydık," dedi özlemle. "Karnım zil çalıyor."</p>

  <p>Bisikletli kasap bir süre sonra geri geldi. Pedal çevirirken ıslık çalıyor, yolculuğunun tadını çıkarıyordu. Sepeti artık boştu ama cüzdanının dolduğuna şüphe yoktu. Çalıların ardından, bir nöbetçi hızlı sıçrayışlarla bir süre peşinden gitti, bedeni ve yırtık pırtık kaftanı güneş ışığında neredeyse yarı-saydam görünüyordu.</p>

  <p>Kasap yokuş aşağı pedalları çevirmeden uzaklaştı. Çocuk aksırığını tuttu. Nöbetçi geri çekildi. Çalıların arasında duran bir ağaç gövdesine tırmanarak tepeden etrafı inceledim. Gökyüzü açıktı; kış güneşi tarlaları umulandan fazla ısıtıyordu. Yollar bomboştu.</p>

  <p>Sonraki bir saat boyunca kavşağa iki araç daha yaklaştı. Birincisi sigara içen pasaklı bir kadının kullandığı çiçekçi kamyonetiydi. Tam üstüne saldıracaktım ki fare gözlerimin ucuyla çalılığın üzerinde alçaktan tembel tembel uçan siyah kuş şeklinde üç nöbetçi gördüm. Boncuk gözleriyle bir orayı bir burayı kolaçan ediyorlardı. Hiç şansım yoktu: Her şeyi görürlerdi. Saklandım ve kadının geçip gitmesine izin verdim.</p>

  <p>Siyah kuşlar da uçup gittiler ama bir sonraki araç da hiçbir işime yaramadı: Binadan çıkıp gelen üstü açık bir büyücü arabası. Sürücünün yüzü bir şapka ve koruyucu gözlüklerle gizlenmişti: Geçerken yalnızca bir anlığına kısa ve düzeltilmiş kızıl bıyıklarını görebildim.</p>

  <p>"Bu kim?" diye sordum. "Bu da suç ortaklarından mı?"</p>

  <p>"Tanımıyorum. Belki dün gece gelen adamdır."</p>

  <p>"Her kimse olaya katılmıyor."</p>

  <p>Çocuk hayal kırıklığına uğramıştı. Çimlerin üzerine yumruğunu indirdi. "Eğer hemen içeri girmezsek öbür davetliler gelmeye başlayacak. Neler döndüğünü anlamak için içeride zamana ihtiyacımız var. Ahh! Birazcık daha gücüm olsaydı!"</p>

  <p>"Bütün büyücüler bunu ister," dedim bezgin bir sesle. "Sabırlı ol."</p>

  <p>Dik dik baktı bana. "Sabırlı olmak için <i>zaman</i> gerekir," diye kükredi. "Bizim zamanımız <i>yok</i>."</p>

  <p>Ama şansımızın dönmesi yalnızca yirmi dakika aldı.</p>

  <p>Bir kez daha motor sesi duyuldu; ben bir kez daha çalılığı geçip bayırın tepesinden baktım. Bakar bakmaz da zamanın geldiğini anladım. Yüksek, kare şeklinde, parlak siyah çamurluklu ve yeni yıkanmış gibi görünen koyu yeşil renkte bir bakkal arabasıydı. Yan taraflarda gururlu siyah harflerle şunlar yazılıydı: SQUALLS VE OĞLU, CROYDON BAKKALİYE, TOPLUMUN LEZZET KAYNAĞI ve sevinçle içindekilerin de Squalls ve oğlu olduğunu gördüm. Direksiyonda kel kafalı yaşlı bir adam vardı. Yanında yeşil şapkalı sincap gibi bir genç oturuyordu. İkisi de neşeli ve bu büyük gün için giyinmiş görünüyorlardı; adamın başı sanki parlayana kadar cilalanmış gibiydi.</p>

  <p>Tarla faresi pusu yerinde kaslarını esnetti.</p>

  <p>Kamyonet, motoru kapağının altından homurdanarak ve takırdayarak yaklaştı. Gökyüzüne baktım; ne siyah kuş vardı ne bir tehlike işareti. Her yer sakindi.</p>

  <p>Kamyonet çalılığın yanında binadan görülmeyecek bir açıda durdu.</p>

  <p>Hem Squalls hem de oğlu temiz havadan yararlanmak için pencerelerini açmışlardı. Oğul neşeli bir şarkı mırıldanıyordu.</p>

  <p>Çalılığı geçerken yarı yolda, oğul kamyonetin dışından gelen hafif bir hışırtı duydu. Sağına bir göz attı.</p>

  <p>Ve bir tarla faresinin arka bacakları önde, pençeleri açılmış karate saldırı pozisyonunda havada süzülerek dosdoğru kendisine gelmekte olduğunu gördü.</p>

  <p>Fare açık pencereden içeri düşüverdi. Ne Squalls ne de oğlunun bir şey yapacak zamanları oldu. Kamyonetin içinde açıklanamaz bir hareket karmaşası yaşandı; şiddetle ileri geri sallandı. Yavaşça yana saptı ve yolun yanındaki bayıra çarptı, tekerleri havaya kalkarak boşa dönmeye başladılar. Motor tekledi ve durdu.</p>

  <p>Bir an sessizlik oldu. Yolcu kapısı açıldı. Tıpkı Squalls'a benzeyen bir adam dışarı fırladı, içeri uzanıp baygın durumdaki Squalls ve oğlunu dışarıya çıkardı. Oğul giysilerinin çoğunu kaybetti.</p>

  <p>Anında ikisini birden yoldan sürükleyip bayıra çıkardım ve çalılığın derinliklerine doğru götürdüm. Onları böğürtlenlerin altına gizleyip kamyonete geri döndüm.<a id="a92"></a><a href="../Text/notes.html#a313"><span class="t19">{93}</span></a></p>

  <p>İşte burası en zor kısmıydı. Cinlerin araçlarla arası iyi değildir. Tenekeden bir kefenin içine sıkışmak; benzin, yağ ve suni deri kokularıyla, insanların ve ürettiklerinin kokularıyla sarmalanmak bize çok yabancı gelen bir durumdur. Yolculuk etmek için böylesi uyduruk ve güvenilmez araçlara gerek duymak, insan olmanın nasıl bir zayıflık ve banallik olduğunu hatırlatır.</p>

  <p>Üstelik araba kullanmayı da bildiğim pek söylenemezdi.<a id="a93"></a><a href="../Text/notes.html#a316"><span class="t19">{94}</span></a></p>

  <p>Gene de motoru yeniden çalıştırıp bayırdan geri geri yola inmeyi başardım. Sonra birinci vitese alıp kavşağa geldim. Bütün bunlar yaklaşık bir dakikamı aldı ama heyecanlandığımı itiraf etmeliyim: Keskin gözlü bir nöbetçi, kamyonetin ağaçları dönmesinin neden bu kadar uzun sürdüğünü merak edebilirdi. Kavşağa vardığımda yavaşladım, etrafa bir göz attım ve yolcu koltuğunun kapısına uzandım.</p>

  <p>"Gir içeri! Çabuk!"</p>

  <p>Yakındaki çalılıkta bir hışırtı koptu, birisi kapı koluna asıldı ve çocuk boğa gibi soluyarak içeri girdi. Kapı çarpılarak kapandı ve bir saniye sonra sağa dönmüş, Heddleham Hall'a doğru ilerliyorduk.</p>

  <p>"Sensin değil mi?" diye sordu nefes nefese.</p>

  <p>"Elbette. Şimdi çabucak üstünü değiş. Nöbetçiler çok geçmeden yanımıza gelirler."</p>

  <p>Koltukta kıvranarak paltosunu çıkardı ve oğlanın el konulmuş gömleğine, yeşil ceketine ve pantolonuna doğru uzandı. Bu giysiler beş dakika önce ne kadar şık duruyordu; şimdi buruş buruş olmuşlardı.</p>

  <p>"Acele et! Geliyorlar!"</p>

  <p>Her iki taraftaki tarlalardan sıçraya hoplaya, siyah kaftanlarını uçuşturarak nöbetçiler yaklaşıyordu. Çocuk gömleğini çekiştirdi.</p>

  <p>"Düğme delikleri çok dar! Çözemiyorum!"</p>

  <p>"Başından çıkar!"'</p>

  <p>En hızlı benim solumdaki nöbetçi yaklaşıyordu. Gözlerini görebiliyordum; ortalarındaki iğne deliklerinden ışıklar saçan iki siyah oval şekil. Hızlanmak istedim; yanlış pedala bastım; kamyonet titredi ve neredeyse duruyordu. O anda gömleğin kolu çocuğun kafasındaydı. Öndeki panele başını çarptı.</p>

  <p>"Ah! Bunu bilerek yaptın!"</p>

  <p>Doğru pedala bastım. Bir kez daha hızlandık. "O ceketi hemen giy, yoksa işimiz biter. Şapkayı da."</p>

  <p>"Ya pantolon?"</p>

  <p>"Onu unut. Zaman yok."</p>

  <p>Çocuk ceketi giydi. Tam şapkayı arapsaçı olmuş başına geçirmek üzereydi ki iki nöbetçi yanımıza geldi. Çalıların öbür tarafında durarak ışıklı gözleriyle bizi incelediler.</p>

  <p>"Unutma biz onları görmüyoruz," dedim. "Önüne bakmaya devam et."</p>

  <p>"Bakıyorum." Aklına bir şey geldi. "Senin ne olduğunu anlamazlar mı?"</p>

  <p>"O kadar güçlü değiller." Bunun doğru olmasını yürekten diliyordum. Onların ghul<a id="a94"></a><a href="../Text/notes.html#a318"><span class="t19">{95}</span></a> olduğunu sanıyordum ama bu günlerde hiçbir şeye güven olmuyor.<a id="a95"></a><a href="../Text/notes.html#a320"><span class="t19">{96}</span></a></p>

  <p>Bir süre ağaçların kapadığı kapıya doğru ilerledik. İkimiz de önümüze bakıyorduk. Nöbetçiler kamyonetin arkasından gelmeye devam etti.</p>

  <p>Çocuk gene konuşmaya başladı. "Pantolon işini ne yapacağım?"</p>

  <p>"Hiçbir şey yapmayacaksın. Elindekilerle yetinmen lazım. Kapıya geldik sayılır. Üstün fena görünmüyor zaten."</p>

  <p>"Ama..."</p>

  <p>"Ceketini düzelt, kırışıklıkları düzeltmeye çalış. Yapacak bir şey yok. Tamam; şimdi ben Squalls'ım sen de oğlumsun. Heddleham Hall'a konferans için taze yiyecekler taşıyoruz. Bu arada ne taşıdığımıza da bir baksak iyi olacak. Sen bakar mısın?"</p>

  <p>"Ama..."</p>

  <p>"Korkma, arkaya bakman çok doğal." Arkada, ikimizin arasında metal bir kapak vardı. Çocuğa kapağı gösterdim. "Bak hemen. Ben bakardım ama araba kullanıyorum."</p>

  <p>"Peki." Koltuğun üzerinde diz çöktü ve kapağı açarak kafasını içine soktu.</p>

  <p>"Çok karanlık... Burada bir sürü şey var..."</p>

  <p>"Bir şey göremiyor musun?" Dönüp ona baktım... ve neredeyse direksiyonun kontrolünü kaybediyordum. Kamyonet çalılara doğru savruldu; tam zamanında fark ettim. "Pantolonun! Yerine otur! Pantolonun nerede?"</p>

  <p>Koltuğa oturdu. Sol görüşüm bayağı artmıştı. "Kendi pantolonumu çıkardım ya? Öbürünü giymememi sen söyledin."</p>

  <p>"Çıkardığının farkında bile değilim! Giyin hemen."</p>

  <p>"Ama nöbetçiler görecek..."</p>

  <p>"Nöbetçiler göreceğini gördü zaten. Hemen giyin."</p>

  <p>O ayaklarını gösterge tablosuna dayayıp debelenirken ben de parlak başımı salladım. "Umarım ghullar görgü kurallarını çok iyi bilmiyorlardır. Dua et de, elbise değiştirmenin olağan olduğunu düşünsünler. Ama kapıdaki bekçilerin daha zeki olacaklarından emin olabilirsin."</p>

  <p>Arazi sınırlarına neredeyse ulaşmıştık. Ön camın manzarasına ağaçlar hakimdi artık. Yol yavaşça ağaçlara doğru kıvrıldı ve büyük kemerli kapı göründü. Büyük sarı kumtaşı bloklarından yapılmış, dünyanın dört bir yanındaki yüz binlerce benzeri gibi harikulade sağlam, yol kenarındaki çalıların arasından yükseliyordu.<a id="a96"></a><a href="../Text/notes.html#a321"><span class="t19">{97}</span></a> Bunun parasını hangi soylu ne akla hizmet ödemişti anlaması zordu. Heykel şeklindeki sütunların yüzleri ve yazılar aşınmıştı. Üzerlerine sarılmış olan sarmaşık sonunda hepsinin de mahvına sebep olacaktı.</p>

  <p>Kırmızı kubbe, kemerin üzerinde ve çevresinde yükselerek koruya kadar uzanıyordu. Kemerden geçişte, görünür bir başka önlem yoktu.</p>

  <p>Bize eşlik eden nöbetçiler bir şeyler bekleyerek ileri doğru bakıyordu. Kemeri geçtikten birkaç metre sonra kamyoneti yavaşlatarak durdum ama motoru çalışır durumda bıraktım. Hafif hafif homurdanmaya devam etti. İçeride oturup bekledik.</p>

  <p>Kemerin bir yanında tahta bir kapı açıldı ve adamın biri uzun adımlarla bize doğru yürümeye başladı. Çocuk yanımda belli belirsiz titredi. Ona baktım. Solgun olan yüzü daha da solmuştu. Gözleri fal taşı gibi açılmıştı.</p>

  <p>"Ne var?" diye tısladım.</p>

  <p>"Bu <i>o...</i> aynamda gördüğüm adam, kolyeyi çalan."</p>

  <p>Cevap verecek, bir şey yapacak zaman yoktu. Katil gülümseyerek ağır adımlarla kamyonete doğru geliyordu.</p>
</body>
</html>