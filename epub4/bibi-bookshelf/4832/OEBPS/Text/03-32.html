<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator"/>
  <link href="../Styles/balci60.css" rel="stylesheet" type="text/css"/>

  <title></title>
</head>

<body>
  <p>&nbsp;</p>

  <h3 class="h31"><a id="ncx2490"></a>32</h3>

  <p>&nbsp;</p>

  <p class="p5"><span class="t25">"T</span><i>imes</i>! Sabah baskısı!"</p>

  <p>Gazeteci çocuk el arabasını kaldırımda ağır ağır itiyor, kendisine doğru bozuk paralar uzatıldığında duruyordu. Kaldırımlar çok kalabalık, oğlanın hızı çok yavaştı. Nathaniel ve Bartimaeus terk edilmiş kütüphanenin arkasındaki sokaktan süzülüp karşıya geçene kadar fırına ancak ulaşabilmişti.</p>

  <p>Birkaç gün önce Bayan Underwood'un kavanozundan aşırdığı paranın arta kalanı hala Nathaniel'ın cebinde duruyordu. Hükümetin resmi gazetesi <i>The Times</i> ile tepeleme dolu olan el arabasına baktı. Gazeteci çocuk kocaman, kareli bir şapka ve parmaksız eldivenler takmış, neredeyse bileklerine kadar gelen koyu renk uzun bir palto giymişti. Parmak uçları soğuktan morarmıştı. İkide bir, boğuk sesiyle aynı sözleri tekrarlıyordu: <i>"Times</i>! Sabah baskısı!"</p>

  <p>Nathaniel daha önce halkın içine pek fazla karışmamıştı. En derin, en güvenli sesiyle oğlana seslendi. <i>"Times</i> ne kadar?"</p>

  <p>"Kırk peni, arkadaşım." Nathaniel ilgisizce parayı verdi ve gazeteyi aldı. Gazeteci çocuk, önce öylesine, sonra ani ve yoğun bir ilgiyle, ona baktı. Nathaniel uzaklaşmaya başladı ama çocuk arkasından seslendi.</p>

  <p>"Kötü görünüyorsun, dostum," dedi neşeyle. "Bütün geceyi dışarıda mı geçirdin sen?"</p>

  <p>"Yo." Nathaniel başka sorular sormasını önleyeceğini umduğu sert bir yüz ifadesi takınmıştı.</p>

  <p>Yüz ifadesi işe yaramadı. "Tabii ya, elbette değildin," dedi gazeteci çocuk. "Öyle olsaydı da zaten, bana söylemediğin için seni suçlamazdım. Ama sokağa çıkma yasağı varken daha dikkatli olman gerekir. Polis işi her zamankinden sıkı tutuyor bugünlerde."</p>

  <p>"Ne yasağıymış o öyle?" diye sordu cin.</p>

  <p>Oğlanın gözleri açıldı. "Sen nerede yaşıyorsun arkadaş? Parlamento'daki o feci olay yüzünden her gece sekizden sonra sokağa çıkma yasağı var. Çıkan yine çıkıyor ama her yerde araştırma küreleri var, Gece Devriyesi de dolanıp duruyor. Onlar sizi bulup yemeden sığınacak bir yer bulsanız iyi olur. Şimdiye kadar şansınız yaver gitmiş anlaşılan. Bakın, ne diyeceğim; ihtiyacınız varsa bu gece sığınacak bir yer bulabilirim size. Güvenli bir yer, ayrıca..." çocuk sustu, sokağı inceleyerek sesini alçalttı, "satmak istediğiniz bir şeyler varsa, orada müşteri bulabilirsiniz."</p>

  <p>Nathaniel boş boş çocuğa baktı. "Teşekkürler. Satmak istediğim bir şey yok."</p>

  <p>Çocuk kafasını kaşıdı. "Kendinize çeki düzen verin. Neyse burada böyle çene çalamam. Bazılarımızın çalışması gerek. Eyvallah." El arabasının kulplarından tutup ilerledi ama Nathaniel omzunun üzerinden birkaç kez kendilerine baktığını gördü.</p>

  <p>"Garip," dedi Bartimaeus. "Neydi bu böyle?"</p>

  <p>Nathaniel omuz silkti. Olanları çoktan silip atmıştı aklından. "Gidip bana yiyecek bir şeylerle kalın giysiler bul. Ben kütüphaneye dönüp şu gazeteyi okuyacağım."</p>

  <p>"Tamam. Ben yokken beladan <i>uzak</i> dur." Cin döndü ve kalabalığa karıştı.</p>

  <p>&nbsp;</p>

  <p class="p5">Haber ikinci sayfada, yeni çıraklar arayan Çalışma Bakanlığı'nın aylık ilanı ile İtalyan kampanyasıyla ilgili kısa bir haberin arasına sıkıştırılmıştı. Üç sütun uzunluğundaydı. İçişleri Bakanı Arthur Underwood ve eşi Martha'nın, evlerinde çıkan şiddetli bir yangın sonucu öldüklerinden duyulan üzüntüyü bildiriyordu. Yangın yaklaşık 10:15 sularında başlamış ve itfaiye ekipleri ile acil hizmet büyücüleri tarafından ancak üç saat sonra tam olarak söndürülebilmişti. O zamana kadar bütün ev çoktan yanıp kül olmuştu. Komşu evlerden ikisi de yangından etkilenmiş ve tahliye edilmişti. Yangının çıkış nedeni anlaşılamamıştı. Polis sorguya çekmek için Bay Underwood'un -cesedi bulunamayan- on iki yaşındaki çırağı John Mandrake'yi arıyordu. Çırağın yangın mahallinden kaçarken görüldüğüne dair bazı ifadeler verilmişti. Mandrake'nin tutarsız bir karaktere sahip olduğu söylenmekteydi; önceki yıl birkaç seçkin büyücüye karşı saldırı düzenlediği bildiriliyor ve halk kendisine karşı uyarılıyordu. Yazıda Bay Underwood'un ölümünün Hükümet için üzücü bir kayıp olduğu; yaşamı boyunca bakanlığa başarıyla hizmet ettiği ve yaptıklarını saymaya gazetenin sayfalarının yetmeyeceği söyleniyordu.</p>

  <p>Pencerelerin altında oturan Nathaniel gazeteyi elinden bıraktı. Başı göğsüne düştü ve gözlerini kapattı. Bildiği şeylerin yazılı ve açık olarak onaylandığını görünce yumruk yemiş gibi olmuştu. Kendini bırakıp ağlamayı denedi ama acısı içinde hapsedildiği yerden çıkamıyordu, o yerin neresi olduğunu bile bulamıyordu. Çabalamak yararsızdı. Fazlasıyla yorgundu. Tek istediği uyumaktı...</p>

  <p>Pek de yumuşak olmayan bir şekilde, bir bot tarafından dürtüldü. İrkilerek uyandı.</p>

  <p>Cin tepesinde dikilmiş sırıtıyordu. İçinden umut verici buharların çıktığı bir kağıt torba vardı elinde. Açlıktan gözleri kararan Nathaniel torbaya saldırdı, plastik bardak içindeki kahveyi neredeyse üzerine döküyordu. Bardağın altında yağ geçirmez kağıtla güzelce sarılmış iki tane biftekli ve salatalı sandviç görmek içini rahatlattı. Nathaniel hayatı boyunca daha lezzetli bir şey yememişti sanki. İki dakika içinde sandviçleri mideye indirmiş, hızla soluyarak, soğuktan şişmiş parmakları arasında kahveyi sallıyordu.</p>

  <p><i>"Ne</i> gösteriydi ama," dedi cin.</p>

  <p>Nathaniel kahveyi höpürdetti. "Bunları nasıl aldın:'"</p>

  <p>"Çaldım. Dükkandaki adama ısmarladım, sonra da o kasadayken alıp kaçtım. Öyle övünülecek bir olay değil. Adam polis falan çağırdı."</p>

  <p>Nathaniel inledi. "Bir bu eksikti."</p>

  <p>"Endişelenme. Aradıkları kürk mantolu, uzun boylu ve sarışın bir kadın. Manto dedim de," yerdeki enkazın arasında duran küçük bir yığını işaret etti, "orada daha iyi elbiseler var. Palto, pantolon, şapka ve eldivenler. İnşallah olur. Bulabildiğim en cılız bedenleri aldım."</p>

  <p>&nbsp;</p>

  <p class="p5">Birkaç dakika sonra, Nathaniel beslenmiş, daha iyi giyinmiş ve biraz kendine gelmiş dunundaydı. Ateşin yanına oturup ısınmaya çalıştı. Cin de yanına çöküp alevleri izlemeye başladı.</p>

  <p>"Benim yaptığımı düşünüyorlar," diyerek gazeteyi gösterdi Nathaniel.</p>

  <p>"Başka ne bekliyordun ki? Lovelace suçunu itiraf etmeyecekti herhalde. Böyle aptalca bir şeyi hangi büyücü yapar?" Bartimaeus anlamlı anlamlı baktı. "Yangını başlatmasının tek nedeni, bütün ipuçlarını ortadan kaldırmaktı zaten. Seni öldüremeyince de, bütün suçu üstüne attı."</p>

  <p>"Polisler peşimde."</p>

  <p>"İyi bildin. Hem polisler, hem de Lovelace. Bütün takipçilerini peşine takacak. Küçük, güzel bir kıskaç harekatı. Onun istediği de bu; senin kaçmaya devam etmen, tek başına kalman, gözden uzak olman."</p>

  <p>Nathaniel dişlerini gıcırdattı. "Bir düşünelim. Polise gidip kendim teslim olursam ne olacak? Lovelace'ın evini basıp, kolyeyi bulabilirler..."</p>

  <p>"Seni dinleyeceklerini mi sanıyorsun? Sen artık, aranan bir adamsın. 'Adam' derken en geniş anlamında kullanıyorum tabii. Aranıyor olmasan bile, yetkililerle konuşmak konusunu bir kez daha düşünürdüm. Lovelace tek başına çalışmıyor. Ustası Schyler da işin içinde..."</p>

  <p>"Schyler mı?" Tabii ya; o kırışık, kırmızı suratlı ihtiyar adam. "Schyler onun ustası mıymış? Evet... onu tanıyorum. Parlamentoda kolyeden bahsederlerken duymuştum. Bir de Lime denilen o adam vardı yanlarında."</p>

  <p>Cin başını salladı. "Bu yalnızca buzdağının görünen kısmı olabilir. İlk gece tılsımı çaldıktan sonra peşimde sayısız araştırma küresi vardı; tek bir büyücünün işi olamaz bu. Eğer bu geniş çaplı bir <i>tezgahsa,</i> elinde yetki olan birine güvenemezsin, Lovelace'a yönelmek yerine seni öldürebilir. Şu büyülü eşya ticareti yapan Sholto Pinn'i alalım; adam Lovelace'ın en yakın arkadaşlarından biri ve daha dün onunla öğle yemeği yedi. Bunu Pinn'in dükkanında yakalanmadan kısa süre önce öğrendim."</p>

  <p>Nathaniel aniden öfkelendi. "Fazlasıyla tedbirsiz davrandın! Sana Lovelace'ı araştırmanı söylemiştim, beni tehlikeye atmanı değil!"</p>

  <p>"Sakin ol, sakin ol. Ben de zaten tam olarak bunu yapıyordum. Kolye hakkında bütün bildiklerimi Pinn'in dükkanında öğrendim. Lovelace onu Beecham diye bir hükümet büyücüsünden çalmış, hırsız önce adamın boğazını kesmiş. Hükümet tılsımı mutlaka geri istiyor. Daha fazlasını da öğrenebilirdim ama ifritin teki gelip beni Kule'ye tıktı."</p>

  <p>"Ama sen kaçtın. Nasıl?"</p>

  <p>"Ah, işin ilginci de bu zaten," diyerek devam etti Bartimaeus. "Beni kurtaran Lovelace oldu. Pinn'den veya bir başkasından, inanılmaz ustalıkta bir cinin yakalandığını duymuş ve anında kolyesini çalanın ben olduğumu anlamış olmalı. Müthiş riskli bir iş yaparak, beni kaçırmak için cini Faquarl ve Jabor'u görevlendirmiş. Sence bunu neden yapmış olabilir?"</p>

  <p>"Tılsımlı kolyeyi geri istediği için, neden olacak."</p>

  <p>"Kesinlikle, ve onu çok yakında kullanması gerekiyor. Dün gece kendisi söyledi. Aynı şeyi Faquarl da söylemişti: Önümüzdeki birkaç gün içinde kolye çok büyük bir iş için kullanılacak. Fazla zamanımız yok."</p>

  <p>Nathaniel'ın belleğinde yarı gömülmüş bir hatıra canlandı. "Parlamentoda birisi Lovelace'ın yakında bir balo ya da konferans gibi bir şey düzenleyeceğini söylemişti. Londra dışında bir yerde olacakmış."</p>

  <p>"Evet, bunu ben de öğrenmiştim. Lovelace'ın, Amanda diye bir karısı, kız arkadaşı veya tanıdığı mı ne var. Kendine ait, salon gibi bir yerde konferansa ev sahipliği yapacak bu kadın. Başbakan da katılıyor. Kolyeyi çalmaya gittiğimde bu Amanda'yı Lovelace'ın evinde görmüştüm. Adam onu baştan çıkarmak için fazla çaba harcıyordu; o zaman demek ki karısı değil. Çok uzun zamandır tanıştıklarını da sanmıyorum." Nathaniel bir an düşündü. "Lovelace Schyler'a konferansı iptal etmek istediğini söyledi. O zaman kolye onda değildi."</p>

  <p>"Evet. Ama şimdi yeniden ele geçirdi."</p>

  <p>Yeni bir soğuk öfke fırtınası Nathaniel'ın başını döndürdü. "Semerkant Tılsımı'nın özelliklerini öğrenebildin mi?"</p>

  <p>"Bildiğimden fazlasını değil. Eskiden beri çok güçlü bir tılsım olduğu söylenir. Onu yapan şaman çok yetkin bir büyücüymüş; senin bu yaygaracı arkadaşlarından çok daha büyük bir adam veya kadınmış anlayacağın. Kabilesi kalem-kağıt bilmezmiş: Bilgi kulaktan kulağa ve ezber yoluyla aktarılırmış. Her neyse, bu tılsım kullananı büyülü saldırılardan koruyor; bu kadar basit. Büyü gücü olan bir eşya değil, yalnızca muska; rakiplerini vahşice öldürmekte kullanamazsın örneğin. Yalnızca koruyucu özelliği var. Tılsımların tümü..."</p>

  <p>Nathaniel sertçe sözünü kesti. "Bana vaaz verme! Tılsımların ne yaptığını çok iyi <i>biliyorum.</i>"</p>

  <p>"Kontrol ediyordum. Bakalım bugünlerde çocuklara neler öğretiyorlar. Neyse, suçu Underwood'un üstüne atmak için onu odasına saklarken, tılsımın neler yapabileceğini de biraz görmüş oldum."</p>

  <p>Nathaniel'ın yüzü buruştu. "Ben suç falan atmıyordum!"</p>

  <p>"Tabii canım. Ama kolye herkesin görebileceği zavallı yangın büyüsünü kolayca savuşturdu. Bir anda emiverdi içine. Ayrıca dün gece Underwood'un beceriksiz saldırısını da alt etti, kolumun altında sallanırken herhalde fark etmişsindir. Bilgi kaynaklarımdan biri, kolyenin içinde Öbür Tarafın en derinlerinden gelen bir varlık olduğu söylentilerinden bahsetmişti: eğer öyleyse, cidden güçlü demektir."</p>

  <p>Nathaniel'ın gözleri karıncalandı. Ovuşturdu. Her şeyden çok uyumaya ihtiyacı vardı.</p>

  <p>"Tılsımın tam kapasitesi ne olursa olsun," diye devam etti cin, "Lovelace'ın onu birkaç gün içinde düzenleyeceği konferansta kullanacağı ortada. Nasıl olacağını tahmin etmek zor. Ama nedeni çok açık. Güç istiyor." Esnedi. "Hep <i>aynı</i> hikaye."</p>

  <p>Nathaniel bağırdı. "O bir dönek, bir vatan haini!"</p>

  <p>"Yalnızca normal bir büyücü. Senin de ondan bir farkın yok."</p>

  <p>"Ne? Bu ne cüret! Seni..."</p>

  <p>"Şimdi değilse bile, birkaç sene sonra görürüz seni de." Cin sıkılmış görünüyordu. "Ee, ne yapmamızı öneriyorsun?"</p>

  <p>Nathaniel'ın aklına bir şey geldi. "Baksana ..." dedi. "İki gün önce Parlamento'ya saldırı düzenlendi. Sence bu işin arkasında da Lovelace mı var?"</p>

  <p>Cin şüpheli görünüyordu. "Sanmam. Çok amatör işi. Ayrıca, Lovelace'ın Schyler'a yazdığı mektubu düşünürsek, ikisi o gece böyle bir şey beklemiyorlardı."</p>

  <p>"Benim ustam bu işi Direniş'in yaptığını sanıyordu; bunlar büyücülerden nefret eden insanlarmış."</p>

  <p>Bartimaeus sırıttı. "Bu daha olası bir seçenek. Uyanık olmak gerek; şu anda tam organize olmamış olabilirler ama eninde sonunda amaçlarına ulaşacaklardır. Bu hep böyle olur. Mısır'a bak, Prag'a bak..."</p>

  <p>"Prag kokuşmuş."</p>

  <p>"Prag'daki <i>büyücüler</i> kokuşmuş. Ve artık yönetimde değiller. Şuraya bak..." Kütüphanenin bir bölümünde çürüyen raflar çökmüştü. Duvarda kat kat grafitiler ve özenle çizilmiş belli hiyeroglifler vardı. "Eski Krallık lanetini saçıyor," dedi Bartimaeus. "Burada çok bilgili bir suçlu sınıf var anlaşılan. Şu büyük yazıda <i>'Sahiplere Ölüm'</i> diyor. Eğer yanılmıyorsam sen de bunlardan birisin Natty'cik."</p>

  <p>Nathaniel bunları duymazlıktan geldi; düşüncelerini toparlamaya çalışıyordu. "Yetkililere gidip Lovelace'ı ihbar etmek çok tehlikeli," dedi ağır ağır. "Geriye tek bir seçenek kalıyor. Konferansa kendim gidip oradaki herkese olanları anlatacağım."</p>

  <p>Cin anlamlı anlamlı öksürdü. "Gereksiz risk almamak konusunda anlaştığımızı sanıyordum... Dikkatli ol; bu fikir bana kusursuz bir intihar yöntemi gibi geliyor."</p>

  <p>"Detaylı planlarsak hiçbir şey olmaz. Önce konferansın nerede ve ne zaman yapılacağını öğrenmemiz gerek. Bu kolay olmayacak... Senin dışarı çıkıp bu bilgiyi edinmen lazım." Nathaniel bir küfür savurdu. "Ama bu bayağı zaman alacak! Kitaplarım ve gerekli tütsülerim olsa, bütün bakanları aynı anda izleyecek bir iblis sürüsü çağırabilirdim! Yo, onları kontrol etmek çok zor olurdu. Ya da..."</p>

  <p>Cin gazeteyi eline almış okuyordu. "Ya da burada yazanları okuyabilirdin."</p>

  <p>"Ne?"</p>

  <p>"İşte Parlamento Genelgesi basılmış şurada. Dinle: '2 Aralık, Çarşamba günü Heddleham Hall'da Yıllık Parlamento Konferansı ve Kış Balosu Amanda Cathcart'ın ev sahipliğinde gerçekleştirilecektir. Toplantıya şeref konuğu Sayın Rupert Devereaux yanında, Angus Nash, Jessica Whitwell, Chloe Baskar, Tim Hildick, Sholto Pinn gibi birçok seçkin konuk katılacaktır.' "</p>

  <p>Nathaniel gazeteyi kapıp haberi okudu. "Amanda Cathcart; bu Lovelace'ın kız arkadaşı olmalı. Kesin! Bu o kadın."</p>

  <p>"Heddleham Hall'un yerini bilmememiz çok kötü."</p>

  <p>"Sihirli Aynam'la bulurum ben." Nathaniel cebinden bronz diski çıkardı.</p>

  <p>Bartimaeus kuşkuyla aynaya baktı. "Pek sanmam. Eğer bu işten birazcık anlıyorsam, bunun uyduruk bir parça olduğunu söyleyebilirim."</p>

  <p>"Onu <i>ben</i> yaptım."</p>

  <p>"Doğru."</p>

  <p>Nathaniel elini iki kez aynanın üzerinden geçirdi ve duayı mırıldandı. İblisin yüzü üçüncü çağırışta sanki bir dönme dolap gibi dönerek belirdi. Uysal bir şaşkınlıkla tek kaşı havaya kalktı.</p>

  <p>"Sen daha ölmedin mi?" diye sordu.</p>

  <p>"Hayır."</p>

  <p>"Tühh."</p>

  <p>"Dönüp durma," diye hırladı Nathaniel. "Sana bir görev vereceğim."</p>

  <p>"Bi dakka," dedi iblis, aniden durarak. "Kim o yanındaki?"</p>

  <p>"Bu Bartimaeus, kölelerimden biri."</p>

  <p>"Böyle düşünmek hoşuna gidiyor," dedi Bartimaeus.</p>

  <p>İblis kaşlarını çattı. "Bartimaeus mu? Hani şu Kule'deki?"</p>

  <p>"Evet."</p>

  <p>"O daha ölmedi mi?"</p>

  <p>"Hayır."</p>

  <p>"Tühh."</p>

  <p>"Bunun dili çok uzamış." diyerek gerindi ve esnedi Bartimaeus. "Dikkatli olsa iyi olur. Onun gibi iblisleri ben kürdan niyetine kullanırım."</p>

  <p>Bebek kuşkucu bir yüz ifadesi takındı. "Deme yaa! Asıl sen biliyo musun ki, ne cinler gelip geçti midemden, kahvaltı niyetine."</p>

  <p>Nathaniel ayağını yere vurdu. "İkiniz de çenenizi kapatıp emirlerimi dinleyecek misiniz? Burada güç bende. Tamam mı? İblis: Senden Heddleham Hall denen binayı bana göstermeni istiyorum. Londra yakınlarında bir yerde. Sahibi Amanda Cathcart diye bir kadın. Şimdi! Hemen görevini yerine getir!"</p>

  <p>"Bu bina çok uzak olmasa bari. Astral bağım o kadar uzun değil biliyosun."</p>

  <p>Ayna bulutlandı. Nathaniel sabırsızlık içinde içinin boşalmasını bekledi.</p>

  <p>Ve bekledi.</p>

  <p>"Bu sihirli ayna çok yavaş," dedi Bartimaeus. "Çalıştığına emin misin?"</p>

  <p>"Elbette. Bu zor bir görev, bu yüzden böyle uzun sürüyor. Sen de çalışmaktan kurtulduğunu sanma sakın; salonu bulduğumuzda senin de gidip etrafı kolaçan etmeni istiyorum. Bir şeyler dönüyor mu bir bak. Lovelace bir çeşit tuzak kuruyor olabilir."</p>

  <p>"Çarşamba günü orada bulunacak bütün o büyücüleri kandırabilmek için bayağı iyi bir tuzak olmalı. Neden şu aynayı biraz sallamıyorsun?"</p>

  <p>"Çalışıyor dedim sana! Gördün mü; geldi işte."</p>

  <p>İblis soluğu kesilmiş gibi oflaya puflaya yeniden belirdi. "Senin derdin ne?" diye çıkıştı. "Büyücüler niye sihirli ayna kullanır: beğendikleri birini duşta izlemek için. Peki ya sen... Sen kalkar, en sıkı korunan yere gönderirsin beni. O bina en az Kule kadar kötü. Dehşetengiz ağlar, zırt pırt ortaya çıkıveren nöbetçiler, yok yok. Yaklaşır yaklaşmaz tüymem gerekti. Alabildiğim en iyi görüntü bu."</p>

  <p>Aynayı çok bulanık bir görüntü doldurdu. Etrafı ormanla çevrili, birkaç kule ya da burcu olan ve tek tarafından uzun bir yol uzanan çamur rengi bir bina seçiliyordu. Binanın ardında, gökyüzünde bir iki siyah noktacık hızla hareket ediyordu.</p>

  <p>"O şeyler var ya," dedi iblis. "Onlar nöbetçi. Bedenlenir bedenlenmez beni fark ettiler. Şimdi üstüme geliyolar. Şu hıza bak da, neden anında sıvıştığımı anla."</p>

  <p>Görüntü kayboldu; onun yerine bebek belirdi. "Nasıldı?"</p>

  <p>"İşe yaramaz," dedi Bartimaeus. "Salonun nerede olduğunu hala bilmiyoruz."</p>

  <p>"Kim demiş!" Bebeğin yüzü inanılmaz derecede kibirli bir ifade takındı. "Londra'nın elli mil güneyinde ve Brighton demiryolunun dokuz mil batısında. Kocaman bi bina. Benden kaçmaz. Yavaş olabilirim ama işimi tam yaparım."</p>

  <p>"İyi, git artık." Nathaniel elini aynanın üzerinden geçirerek iblisi yolladı. "İşte <i>şimdi</i> başlıyoruz," dedi. "Sihirli korumanın düzeyi konferansın burada yapılacağını doğruluyor. Çarşamba... Oraya gitmek için iki günümüz var."</p>

  <p>Cin terbiyesizce yanaklarını şişirdi. "Lovelace, Faquarl, Jabor ve senin kundakçı olduğunu düşünen yüz tane kötü büyücünün merhametli ellerine kendimizi teslim etmek için iki günümüz kaldı. Çok güzel. Sabırsızlanıyorum."</p>

  <p>Nathaniel'ın yüzü sertleşti. "Bir anlaşma yaptık, unuttun mu? Yapacağımız tek şey, her şeyi doğru dürüst planlamak. Şimdi Heddleham Hall'a git, yaklaşabileceğin kadar yaklaş ve içeriye girmenin bir yolunu bul. Ben burada bekleyeceğim. Uyumam lazım."</p>

  <p>"İnsanoğlu cidden hiç dayanıklı değil. İyi o zaman: Gidiyorum." Cin ayağa kalktı.</p>

  <p>"Ne kadar sürer?"</p>

  <p>"Birkaç saat. Gece olmadan dönerim. Sokağa çıkma yasağı var ve dışarıda küreler olacak, onun için bu binadan sakın çıkma."</p>

  <p>"Bana ne yapacağımı söylemeyi bırak! Git artık! Dur, gitmeden önce, ateşi nasıl yakıyordum?"</p>

  <p>&nbsp;</p>

  <p class="p5">Birkaç dakika sonra cin gitmişti. Nathaniel çıtırdayan alevlerin yanında yere uzandı. Hüznü ve suçluluk duygusu da bir gölge gibi yanında uzanıyordu, ama yorgunluğu ikisinden de güçlü çıktı. Uykuya dalması bir dakika bile sürmedi.</p>

  <p class="p5">&nbsp;</p>
</body>
</html>