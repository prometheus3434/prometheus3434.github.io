<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator"/>
  <link href="../Styles/balci60.css" rel="stylesheet" type="text/css"/>

  <title></title>
</head>

<body>
  <p>&nbsp;</p>

  <h2 class="h21"><a id="ncx426"></a>Nathaniel</h2>

  <h3 class="h31"><a id="ncx427"></a>8</h3>

  <p>&nbsp;</p>

  <p class="p5"><span class="t17">A</span>rthur Underwood, içişleri Bakanlığı için çalışan orta düzeyde bir büyücüydü. Hırçın ve geçimsiz tabiatlı yalnız bir adam olarak, Highgate'teki on yedinci yüzyıldan kalma yüksek bir binada karısı Martha ile birlikte yaşardı.</p>

  <p>Bay Underwood'un hiç çırağı olmamıştı, istememişti de. Tek başına çalışmaktan hoşnuttu. Ama biliyordu ki, tüm diğer büyücüler gibi, eninde sonunda onun da sırası gelecek ve bir çocuğu evine kabul etmek zorunda kalacaktı.</p>

  <p>Tabii, kaçınılmaz olan gerçekleşti: Bir gün Çalışma Bakanlığından korkulan isteği içeren bir mektup geldi. Bay Underwood hiç istemese de görevini yerine getirdi. Bildirilen gün öğleden sonra, isimsiz çırağını almak üzere bakanlığa gitti.</p>

  <p>İki granit sütunun arasından mermer merdivenleri çıkarak, ayak seslerinin yankılandığı fuayeye girdi. Çok geniş ve özelliksiz bir yerdi burası; ofis çalışanları iki yandaki ahşap kapılardan sessizce girip çıkıyor, ayak seslerinin olabildiğince hafif çıkmasına özen gösteriyorlardı. Salonun karşısında, iki eski Çalışma Bakanı'nın dev heykelleri, heykellerin arasına sıkışmış biçimde de, üzerinde kağıtlar yığılı bir masa vardı. Bay Underwood masaya yaklaştı. Çok sayıda şişkin dosyanın oluşturduğu siperin arasından ufak tefek, güler yüzlü bir memurun yüzünü ancak masanın yanına geldiğinde seçebildi.</p>

  <p>"Merhaba efendim," dedi memur.</p>

  <p>"Bakan Yardımcısı Underwood. Yeni çırağımı almak için geldim."</p>

  <p>"Aa, evet efendim. Sizi bekliyordum. Birkaç belge imzalamanız gerekiyor..." Memur yanındaki bir kağıt yığınını karıştırmaya başladı. "En fazla bir dakikanızı alır. Sonra oğlanı gündüz odasından alabilirsiniz."</p>

  <p>'"Oğlanı mı? Demek bir erkek çocuğu?"</p>

  <p>"Erkek, beş yaşında. Çok zeki, eğer testlere güveniniz varsa. Tabii şu anda biraz üzgün..." Memur zımbalanmış kağıtlardan oluşan bir dosya buldu ve kulağının arkasından bir kalem çıkardı. "Bütün sayfaları parafe edip noktalı satırları imzalar mısınız lütfen?"</p>

  <p>Bay Underwood kalemi sayfalar üzerinde gezdirmeye başladı. "Anne ve babası... gitmişlerdir herhalde."</p>

  <p>"Evet efendim. Arkalarına bile bakmadan. Her zamanki gibi işte, efendim, siz de bilirsiniz, paranı al ve sıvış. Yalnızca şöyle bir veda edip gittiler işte."</p>

  <p>"Ve bütün normal güvenlik prosedürü uygulanmıştır herhalde?"</p>

  <p>"Doğum kayıtları silinerek yok edildi, efendim. Ayrıca adını unutması ve hiç kimseye söylememesi kendisine sıkı sıkı tembihlendi. Şu anda resmi olarak bir hiç. Her şeye sıfırdan başlayabilirsiniz."</p>

  <p>"Çok güzel." Bay Underwood iç çekerek, karınca duasına benzer imzalarının sonuncusunu attı ve belgeleri geri verdi. "Başka bir şey yoksa, ben gidip çocuğu alayım en iyisi."</p>

  <p>Bir dizi sessiz koridoru aşıp, tablalı ağır bir kapıdan geçerek, mutsuz çocukları eğlendirmek için oyuncaklarla doldurulmuş ve parlak renklere boyanmış bir odaya girdi. Asık suratlı bir sallanan atla, koni biçiminde komik bir şapka giydirilmiş plastik bir sihirbaz bebeğin arasında soluk yüzlü, küçük bir çocukla karşılaştı. Ağlamış olduğu belliydi, neyse ki artık susmuştu. İki kızarık göz, boş boş kendisine baktılar. Bay Underwood boğazını temizledi.</p>

  <p>"Ben Underwood, senin ustanım. Gerçek hayatın şu anda başlıyor. Benimle gel."</p>

  <p>Çocuk gürültüyle burnunu çekti. Bay Underwood titreyen dudaklardan gelen tehlike işaretini sezdi. Hafif tiksinerek çocuğu elinden tuttu, ayağa kaldırdı ve yankılı koridorlardan geçirip dışarıda bekleyen arabasına götürdü.</p>

  <p>Highgate'e dönüş yolunda, büyücü birkaç kez çocukla konuşmayı denedi, ama gözyaşlarıyla dolu bir sessizlikle karşılaştı. Bu hoşlanacağı bir şey değildi; can sıkıntısını belirten bir homurtuyla kriket sonuçlarını dinlemek için radyoyu açtı. Çocuk diz kapaklarına bakarak arka koltukta kıpırdamadan oturdu.</p>

  <p>&nbsp;</p>

  <p class="p5">Karısı kapıda karşıladı onları. Elinde bisküvi ve buharları tüten bir fincan sıcak çikolatayla birlikte, çocuğu hemen şömine ateşiyle ısınmış, sıcacık bir oturma odasına aldı.</p>

  <p>"Onunla anlaşamayacaksın, Martha," diye homurdandı Bay Underwood. "Ağzından tek kelime çıkmadı."</p>

  <p>"Şaşılacak bir şey mi bu? Ürkmüş durumda, zavallı şey. Onu bana bırak sen." Bayan Underwood bembeyaz saçları kısacık kesilmiş, ufak tefek, tombulca bir hanımdı. Çocuğu ateşin yanında bir sandalyeye oturtup bisküvi tuttu. Çocuk kadının farkında bile değilmiş gibi davranıyordu.</p>

  <p>Yarım saat geçti. Bayan Underwood tatlı tatlı şundan bundan bahsetti. Çocuk sıcak çikolatasını içti ve bir bisküviyi kemirdi, ama onun dışında yalnızca susup ateşe bakmakla yetindi. Sonunda, Bayan Underwood bir karara vardı. Çocuğun yanına oturarak kolunu omzuna attı.</p>

  <p>"Şimdi canım," dedi, "seninle bir anlaşma yapalım. Sana adını hiç kimseye söylememen tembihlendi biliyorum, ama benim için bir istisna yapabilirsin. 'Çocuk' diye seslendiğim birini tam olarak tanıyamam, değil mi? İyisi mi sen bana adını söyle, ben de sana kendi adımı söylerim ve bu ikimizin arasında bir sır olarak kalır. Ne diyorsun? Başını mı salladın acaba? Peki o zaman. Ben Martha. Ya sen ?"</p>

  <p>Hafif bir burun çekişi, ondan daha güçsüz çıkan bir ses. <i>"Nathaniel"</i></p>

  <p>"Çok güzel bir adın varmış, tatlım. Sakın korkma, kimseciklere söylemem. Şimdi kendini daha iyi hissetmiyor musun? Hadi bir bisküvi daha ye, Nathaniel, sonra da sana odanı göstereyim."</p>

  <p>&nbsp;</p>

  <p class="p5">Çocuğa yemek yedirip, banyosunu yaptırdıktan sonra yatıran Bayan Underwood, olanları odasında çalışan kocasına anlattı.</p>

  <p>"Sonunda uyudu," dedi. "Annesiyle babası onu böyle terk ettikten sonra çocuğun şok geçirmesi bence çok doğal. Bence bir çocuğu bu yaşta yuvasından ayırmak zalimlikten başka bir şey değil."</p>

  <p>"Bu her zaman böyle olmuştur, Martha. Çırakların da bir yerlerden gelmeleri gerekir." Büyücü, kafasını kitabından kaldırmadan anlamlı bir ses tonuyla söylemişti bunları.</p>

  <p>Karısı bu imayı anlamamazlıktan geldi. "Ailesiyle kalmasına izin verilmeliydi," diye devam etti. "Ya da en azından arada bir <i>görüşmelerine.</i>"</p>

  <p>Bay Underwood bıkkınlıkla kitabı masaya koydu. "Bunun imkansız olduğunu sen de çok iyi biliyorsun. Doğumunda verilen ad unutulmalıdır, yoksa gelecekte düşmanları kendisine zarar vermek için kullanırlar. Ailesiyle görüşürse adı nasıl unutulacak? Ayrıca kimse ailesini yumurcaktan ayrılmaları için <i>zorlamadı</i>. Onu istemiyorlardı, Martha, işin gerçeği bu. İsteseler ilanlar için başvurmazlardı. Bu çok açık. Onlar tazminat olarak önemli miktarda para aldılar; çocuk, ülkesine en yüksek mertebede hizmet etme şansını elde etti, devlet de yeni bir çırak kazandı. Bu kadar basit. Herkes kazandı. Kimse kaybetmedi."</p>

  <p>"Bu hiçbir şeyi değiştirmiyor..."</p>

  <p>"<i>Bana</i> bir zararı dokunmadı, Martha," diyerek kitabına uzandı Bay Underwood.</p>

  <p>"Büyücülere çocuk sahibi olma izni verilse bunca eziyete gerek kalmazdı."</p>

  <p>"O yol rakip hanedanlıklara, aile birleşmelerine çıkar... kan davalarıyla sonuçlanır. Tarih kitaplarını oku, Martha: Bak bakalım İtalya'da neler olmuş. O yüzden çocuk için endişelenme. Daha çok küçük. Çok geçmeden unutur her şeyi. Artık akşam yemeğimi hazırlamaya ne dersin?"</p>

  <p>&nbsp;</p>

  <p class="p5">Büyücü Underwood'un evi sokaktan bakıldığında dar, basit ve ağırbaşlı bir görünümü olan, fakat arkaya doğru karman çorman bir merdivenler, koridorlar ve değişken düzeyli katlar halinde alabildiğine uzanan bir binaydı. Toplam beş ana kattan oluşuyordu: şarap rafları, mantar kutuları ve meyve kurusu sepetleriyle dolu bir mahzen; konuk kabul odası, yemek salonu, mutfak ve limonluktan oluşan giriş katı; banyo, yatak ve çalışma odalarının bulunduğu birinci ve ikinci katlar; en üstte, bir tavan arası. Nathaniel'ın uyuduğu yer de işte burasıydı, dik bir eğimle aşağı inen kireç badanalı çatı merteklerinin altında.</p>

  <p>Her sabah, gün doğarken, çatıdaki güvercinlerin flüt sesini andıran gurultularıyla uyanıyordu. Tavanda küçük bir yıldız penceresi vardı. Sandalyeye çıkarak, o pencereden Londra'nın yağmurla yıkanmış gri siluetini görebiliyordu. Ev bir tepenin üstündeydi ve manzarası da güzeldi; açık havalarda şehrin öbür ucundaki Crystal Palace radyo istasyonunun direğini görebiliyordu.</p>

  <p>Yatak odası kontrplak kaplamalı ucuz bir gardırop, küçük bir komodin, bir masa, sandalye ve bir başucu kitaplığıyla döşenmişti. Bayan Underwood haftada bir bahçeden toplanmış taze çiçeklerle dolu bir vazo koyuyordu masanın üzerine.</p>

  <p>O ilk berbat günden beri, büyücünün karısı kol kanat germişti Nathaniel'a. Çocuğu seviyor ve ona iyi davranıyordu. Evin içinde yalnız olduklarında, kocasının inatçı hoşnutsuzluğuna rağmen, çocuğu adıyla çağırıyordu sık sık.</p>

  <p>"Veledin adını <i>bilmemiz</i> bile yasak," diyordu. "Kurallar böyle! Bu kendisi için tehlikeli. On iki yaşına geldiğinde, yaşamının sonuna kadar bir büyücü ve bir erkek olarak tanınacağı yeni adı verilecek kendisine. Ama şu anda, bu çok yanlış..."</p>

  <p>"Kim anlayacak ki?" diye karşı çıkıyordu kadın. "Hiç kimse. Bu zavallı çocukcağızı rahatlatıyor."</p>

  <p>İsmini kullanan tek kişi oydu. Öğretmenleri ona "Underwood" diyorlardı, ustasının soyadını kullanarak. Ustası ise yalnızca "çocuk" diyordu.</p>

  <p>Bayan Underwood'un şefkatine karşılık olarak, Nathaniel da ona çok bağlıydı. Her sözünü dinliyor, her işi onun istediği gibi yapıyordu.</p>

  <p>Evde geçirdiği ilk haftanın sonunda, Bayan Underwood odasına bir hediye getirmişti. "Bu senin için," dedi. "Biraz eski ve kasvetli bir şey, ama senin seveceğini düşündüm."</p>

  <p>Çamurlu bir haliç ve kır manzarasıyla çevrelenmiş küçük bir ırmakta gezinen tekneleri gösteren bir tabloydu bu. Üzerindeki vernik eskilikten o denli kararmıştı ki ayrıntılar zar zor seçilebiliyordu, ama Nathaniel tabloyu görür görmez sevdi. Bayan Underwood'un, masasının arkasındaki duvara asışını izledi.</p>

  <p>"Sen bir büyücü olacaksın, Nathaniel," dedi kadın, "ve bu erkek olsun kız olsun bir çocuğun elde edebileceği en büyük ayrıcalıktır. Annen ve baban seni bu soylu görev için teslim etmekle fedakarlıkların en büyüğünü yaptılar. Yo, ağlama, bir tanem. Sen de bunun karşılığında güçlü olmalı, elinden gelenin en iyisini yapmalısın ve öğretmenlerinin öğrettiklerini en iyi şekilde öğrenmeye çalışmalısın. Böylece hem kendini hem de anne babanı onurlandıracaksın. Pencereye gelsene. Şu sandalyeye çık. Şimdi... Şuraya bak; uzaktaki o küçük kuleyi görüyor musun?"</p>

  <p>"Şunu mu?"</p>

  <p>"Hayır, o bir ofis binası, canım. Şu soldaki küçük kahverengi olanı diyorum. İşte o. Orası Parlamento Binası, hayatım. En iyi büyücüler, Britanya'yı ve imparatorluğumuzu yönetmek üzere oraya giderler. Bay Underwood oraya her zaman gider. Ve sen de çok çalışıp ustanın bütün dediklerini yerine getirirsen, bir gün oraya gideceksin, o zaman ben de seninle gurur duyacağım."</p>

  <p>"Peki, Bayan Underwood." Nathaniel gözleri ağrıyana kadar kuleye bakmaya devam etti, yerini kafasına iyice yerleştirmeye çalıştı. Parlamento'ya girmek... Bu bir gün mutlaka olacaktı. Gerçekten çok çalışıp kadının kendisiyle gurur duymasını sağlayacaktı.</p>

  <p>&nbsp;</p>

  <p class="p5">Zamanla ve Bayan Underwood'un sürekli yardımlarıyla, Nathaniel'ın yuva özlemi hafiflemeye başladı. Uzaklardaki anne ve babasının anıları silikleşti ve içindeki acı daha da azaldı ve günün birinde tamamıyla yok oldu. Katı bir eğitim ve çalışma programı da bu süreçte ona yardımcı oldu: Eğitimi neredeyse tüm zamanını alıyor ve oturup arpacı kumruları gibi düşünmeye fırsatı kalmıyordu. Hafta içi günlerde, bu rutin program Bayan Underwood'un kapısını iki kez tıklatmasıyla başlıyordu.</p>

  <p>"Çayın dışarıda, basamağın üstünde. Ağzınla iç, ayağınla değil."</p>

  <p>Bu sesleniş, bir sabah yaşadıkları olaydan sonra bir tören halini almıştı: Nathaniel alt kattaki banyoya inmek için uyku sersemi odasından çıkmış, duvarın yanında yerde duran bardağa ayağıyla çarparak bir miktar sıcak çayı merdiven sahanlığının duvarına sıçratmıştı. Leke yıllar sonra bile hala belliydi, sanki bir kan damlasının izi gibi. Neyse ki ustasının bu felaketten hiç haberi olmamıştı. Adamcağız tavan arasına hiç çıkmazdı.</p>

  <p>Aşağı kattaki banyoda yıkandıktan sonra, Nathaniel gömlek, gri pantolon, uzun gri çoraplar, şık siyah pabuçlar ve (eğer kışsa ve ev soğuksa) Bayan Underwood'un kendisine aldığı saç örgüsü kalın bir kazak giyerdi. Banyodaki uzun aynanın önünde saçlarını özenle tarar, kendisine bakan soluk yüzlü, ince, temiz bedene göz gezdirirdi. Sonra okul eşyalarını alarak arka merdivenlerden mutfağa inerdi. Bayan Underwood mısır gevreği ve tostunu hazırlarken, o da bir gece önceden kalan ödevlerini bitirmeye çalışırdı. Bayan Underwood da sık sık ona yardım etmek için elinden geleni yapardı.</p>

  <p>"Azerbaycan mı? Başkenti Bakü'ydü, sanırım."</p>

  <p>"Bakü mü?"</p>

  <p>"Evet. Atlasına bak. Bunu neden öğrenecekmişsin?"</p>

  <p>"Bay Purcell bu hafta Orta Doğu'yu öğrenmem gerektiğini söylüyor; ülkelerini falan filan."</p>

  <p>"Öyle bezgin görünme. Haydi bak tostun hazır. Biliyorsun o "falan filanı" öğrenmen önemli; ilginç olan bölümlere geçmeden önce temel bilgileri almak zorundasın."</p>

  <p>"Ama öyle <i>sıkıcı ki.</i>"</p>

  <p>"Sen öyle san. Ben Azerbaycan'a gitmiştim. Bakü biraz döküntü bir yer, ama ifritleri araştırmak için çok önemli bir merkez."</p>

  <p>"Onlar nedir?"</p>

  <p>"Ateş demonları. Cinlerden daha güçlü bir ırk. Azerbaycan'daki dağlarda ateş elemanı çok kuvvetlidir. Zoroastrian inancı da buradan doğmuştur; orada bütün canlılarda bulunan kutsal ateşe taparlar. Çikolata ezmesini arıyorsan mısır gevreğinin arkasında duruyor."</p>

  <p>"Oradayken hiç cin gördünüz mü, Bayan Underwood?"</p>

  <p>"Bir cin bulmak için Bakü'ye gitmek gerekmez, Nathaniel; ayrıca ağzın doluyken de konuşma. Masa örtümün üstünü kırıntılarla dolduruyorsun. Hayır, cinler sana gelirler, özellikle Londra'daysan."</p>

  <p>"Ben ne zaman bir ifrik göreceğim?"</p>

  <p>"İfrik değil <i>ifrit.</i> Uzun bir süre görmeyeceksin, eğer kendini biraz olsun seviyorsan. Haydi artık çabuk bitir, Bay Purcell'ı bekleteceksin."</p>

  <p>Kahvaltıdan sonra Nathaniel okul kitaplarını toplar ve Bay Purcell'in kendisini <i>beklemekte</i> olduğu birinci kattaki çalışma odasına çıkardı. Öğretmeni, dökülmeye başlayan sarı saçlarını beyhude bir gayret içinde yanlara doğru düz tarayarak kelliğini gizlemeye çalışan genç bir adamdı. Kendine hafif büyük gelen gri bir takım elbise giyer, birbirinden berbat kravatlar takardı. İsmi Walter'dı. Olur olmaz şeylere sinirlenir ve Bay Underwood'la konuşması gerektiğinde (bunu yapması gerekirdi, ara sıra) tiklere boğulurdu. Sinirliliği yüzünden hayal kırıklıklarının acısını Nathaniel'dan çıkarırdı. Yetenekli ve çalışkan bir öğrenci olan çocuğa gerçekten acımasız davranamayacak kadar dürüst bir adamdı; onun yerine şiddetle hatalarının üzerine atlardı, küçük bir köpek yavrusu gibi sevinerek.</p>

  <p>Nathaniel Bay Purcell'den büyü öğrenmemişti hiç. Öğretmeni hiçbir büyü bilmiyordu. Onun yerine kendini başka konulara vermesi gerekiyordu: daha çok matematik, konuşulan diller (Fransızca, Çekçe), coğrafya ve tarih. Siyasi bilimler de ayrıca önemli konulardan biriydi.</p>

  <p>"Şimdi, genç Underwood," dedi Bay Purcell. "Yüce hükümetimizin temel amacı neymiş bakalım?" Nathaniel boş boş baktı. "Haydi ama! Haydi!"</p>

  <p>"Bizi yönetmek midir, efendim?"</p>

  <p>"Bizi <i>korumaktır.</i> Ülkemizin savaşta olduğunu aklından sakın çıkarma. Bohemya'nın doğusundaki ovalar hala Prag'ın buyruğu altında ve biz onun ordularını İtalya'dan uzak tutabilmek için mücadele veriyoruz. Çok tehlikeli bir dönemden geçiyoruz. Kışkırtıcılar ve casuslar Londra'da kol geziyor. Eğer imparatorluğun bütünlüğü korunacaksa, güçlü bir hükümet iş başında olmalıdır ve bu gücü de büyücülerden alır. Ülkenin onlarsız olduğunu düşün! Böyle bir şey mümkün bile olamaz: O zaman idare halkın eline geçer! Ülkemizde kargaşa yaşanır ve çok geçmeden zapt edilir. Anarşiyle aramızda duran şey yalnızca liderlerimizdir. Senin hedefin de bu olmalı, evlat. Hükümetin bir parçası olmak ve ülkemizi şerefli bir şekilde yönetmek. Bunu unutma."</p>

  <p>"Peki, efendim."</p>

  <p>"Şeref, bir büyücünün sahip olması gereken en önemli erdemdir," diye devam etti Bay Purcell. "Kadın olsun erkek olsun, her büyücü müthiş bir güce sahiptir ve bu gücü sağduyuyla kullanmalıdır. Geçmişte, devleti devirmeye çalışan üçkağıtçı büyücüler olmuştur: Ama onlar her seferinde yenilgiye uğramışlardır. Neden? Çünkü erdem ve adalet hep gerçek büyücülerden yanadır."</p>

  <p>"Bay Purcell, siz büyücü müsünüz?"</p>

  <p>Öğretmeni saçlarını düzeltip iç geçirdi. "Hayır, Underwood. Ben... seçilmedim. Ama gene de elimden geldiğince hizmet etmeye çalışıyorum. Şimdi..."</p>

  <p>"O zaman halktan birisiniz?"</p>

  <p>Bay Purcell avucunu masaya geçirdi. "Eğer izin verirsen! Soruları <i>ben</i> soruyorum. Cetvellerini çıkar. Geometriye geçeceğiz."</p>

  <p>Sekizinci yaş gününden kısa süre sonra Nathaniel'ın müfredat programı genişletilmişti. Bir taraftan kimya ve fizik çalışmaya başlarken, diğer taraftan din tarihi dersleri de almaya başladı. Ayrıca Latince, Aramice ve İbranice başta olmak üzere birçok gerekli dili daha öğrenmeye başladı.</p>

  <p>Bu çalışmalar Nathaniel'ı sabah dokuzdan öğlen bire kadar meşgul ediyordu. Saat birde mutfağa inerek Bayan Underwood'un kendisi için naylona sarıp bırakmış olduğu sandviçleri tek başına mideye indirirdi.</p>

  <p>Öğleden sonraki ders programı değişkendi. Haftanın iki günü Bay Purcell'le derslerine devam ediyorlardı. İki gün sokağın aşağısındaki halka açık bir havuza götürülüyor, çamurluğa benzer bıyıkları olan, sıkı disiplin meraklısı, iriyarı bir adama teslim ediyordu. Başka çocuklardan oluşan pejmürde bir tayfayla birlikte, Nathaniel mümkün olan her kulaç atma stilini kullanarak sayısız turlar yüzmek zorunda kalıyordu. Yüzücü arkadaşlarıyla konuşamayacak kadar çekingen ve yorgun olurdu her zaman; onlar da kendisinin farklılığını sezerek, uzak duruyorlardı. Sekiz yaşındayken bile, çoktan yanına yaklaşılmayan ve yalnız bırakılan bir çocuk olmuştu.</p>

  <p>Diğer iki gün yapılan faaliyetler müzik (perşembeleri) ve çizimdi (cumartesileri). Nathaniel müzik derslerinden, yüzmeden bile daha çok korkuyordu. Öğretmeni Bay Sindra, yürürken gerdanı titreşen sabırsız, obur bir adamdı. Nathaniel bu gerdanı dikkatle izlerdi: Titreşimlerde meydana gelebilecek herhangi bir artış, yaklaşmakta olan bir öfke nöbetinin habercisiydi. Bu nöbetler iç bunaltıcı bir sıklıkta tekrarlanırdı. Nathaniel ne zaman gamları yanlış zamanda girse, notaları yanlış okusa veya ezberden çalacağı bir parçada hata yapsa, Bay Sindra hiddetini engelleyemezdi ve bu olaylar pek de seyrek yaşanmıyordu.</p>

  <p>"Tanrım," diye bağırırdı Bay Sindra, "bu aleti böyle tıngırdatarak bir vampir çağırabileceğini nasıl düşünürsün? Nasıl? Akıllara ziyan! Ver bakayım onu bana!" Liri Nathaniel'ın elinden kaptığı gibi kendi geniş göğsüne bastırırdı. Sonra huşu içinde gözlerini kapar, çalmaya başlardı. Tatlı bir melodi çalışma odasını doldururdu. Kısa, tombul parmaklar dans eden sosisler gibi teller üstünde dolaşmaya başlar; dışarıda, kuşlar dallara konarak dinlemeye başlarlardı. Nathaniel'ın gözleri yaşla dolardı. Uzak geçmişinden gelen anılar hayalet gibi gözlerinin önünden geçerdi...</p>

  <p>"Sıra sende!" Müzik kulak tırmalayan ani bir gıcırtıyla kesilir, lir yeniden eline tutuşturulurdu. Nathaniel telleri tıngırdatmaya başlar, parmakları birbirine dolaşır; dışarıda, sersemlemiş birkaç kuş ağaçtan yere düşerdi. Bay Sindra'nın gıdıları soğumuş jöle gibi titreşmeye başlardı.</p>

  <p>"Seni ahmak! Kes şunu! Vampirin seni yemesini mi istiyorsun? Onu baştan çıkarman gerek, sinirlerini yerinden oynatman değil! Bırak o zavallı aleti. Gaydayı deneyeceğiz."</p>

  <p>Gayda ya da lir, koro sesi veya sistrum şıngırtıları; Nathaniel neyi denerse denesin, beyhude çabaları öfke ve umutsuzluk böğürtüleriyle karşılanırdı. Öğretmeni Bayan Lutyens'ın gözetimi altında huzurlu ve güzel geçen çizim derslerinden çok farklıydı bu bağırtılar. İnce, zarif ve nazik bir kadın olan Lutyens ise Nathaniel'ın özgürce konuşabildiği tek öğretmeniydi. Bayan Underwood gibi o da çocuğun "isimsizliğine" tahammül edememiş, aralarında kalacağına güvence vererek çocuğun ismini sormuştu, o da hiç düşünmeden söylemişti ismini öğretmenine.</p>

  <p>Bir bahar öğle sonrası, oturdukları çalışma odasının açık penceresinden içeri taze bir meltem eserken, "Neden?" diye sormuştu kadına. "Neden bütün zamanımı bu deseni kopya ederek geçirmek zorundayım? Hem çok zor <i>hem de</i> sıkıcı. Bahçeyi, bu odayı ya da <i>sizi</i> çizmek çok daha hoşuma giderdi, Bayan Lutyens."</p>

  <p>Kadın güldü. "Resim yapmak sanatçılar için çok iyidir tabii, Nathaniel ya da yapacak başka işi olmayan zengin kadınlar için. Ama sen bir ressam veya zengin bir kadın olmayacaksın. Eline kalem almanın nedeni çok başka. Senin zanaatkar bir teknik ressam olman gerekiyor; istediğin her deseni yeniden çizebilmelisin, çabucak, kendinden emin ve her şeyin ötesinde <i>doğru</i> olarak."</p>

  <p>Çocuk, aralarında duran masanın üzerindeki kağıda sıkıntıyla baktı. Kağıtta dallar, çiçekler ve yapraklardan oluşan karmaşık bir desen vardı; aralarına soyut şekiller serpiştirilmişti. Deseni resim defterine yeniden çizmeye uğraşıyordu ve aralıksız iki saattir başından kalkmadığı halde, yarısına gelebilmişti ancak.</p>

  <p>"Bana çok gereksiz geliyor, o kadar," dedi alçak bir sesle.</p>

  <p>"Gereksiz değil," diye yanıtladı Bayan Lutyens. "Bakayım neler yapmışsın. Hım, fena değil, Nathaniel, hiç fena değil, ama bak; sence de bu küçük kubbe gerçeğinden biraz daha büyük olmamış mı? Bak şuradaki? Ve şu sapın üzerinde bir delik bırakmışsın; bu çok ciddi bir hata."</p>

  <p>"Sadece <i>ufak</i> bir hata. Gerisinin iyi olması yetmez mi?"</p>

  <p>"Sorun bu değil. Eğer gerçek bir pentagramı kopyalıyor olsaydın ve o deliği bıraksaydın, düşün bakalım neler olacaktı? Hayatına mal olacak bir hata olurdu bu. Henüz ölmek istemiyorsun, değil mi, Nathaniel?"</p>

  <p>"Hayır."</p>

  <p>"İyi o zaman. Ölmek istemiyorsan, tek bir hata bile yapmaman gerekir. Yoksa seni gafil avlayacaklardır." Bayan Lutyens yeniden sandalyesine oturdu. "Ne yazık ki yeni baştan başlamanı isteyeceğim."</p>

  <p>"Bayan Lutyens!"</p>

  <p>"Bayan Underwood da böyle olmasını isterdi." Düşünerek durakladı. "Fakat acılı yakarmaların bana ikinci seferde daha iyi bir iş çıkarmanı beklemenin faydasız olduğunu anlatıyor. Bugünlük bırakalım. Neden bahçeye çıkmıyorsun? Biraz temiz havaya ihtiyacın varmış gibi görünüyor."</p>

  <p>&nbsp;</p>

  <p class="p5">Nathaniel için evin bahçesi, geçici bir yalnızlık ve yenilenme yeriydi. Orada hiç ders olmazdı. Tatsız anılarla dolu değildi. Uzun, dar bir bahçeydi ve kırmızı tuğlalarla örülmüş yüksek bir duvarla çevriliydi. Yazları duvarın üzerini sarmaşık gülleri örter, çimlerin üzerini de altı tane elma ağacından dökülen beyaz çiçekler kaplardı. Bahçenin ortasındaki açelya sırası bahçeyi ikiye böler, ileride, evin bahçeye bakan birçok penceresinden görülemeyen korunaklı bir alan yaratırdı. Oradaki çimler uzun ve ıslaktı. Komşu bahçelerin birinden bir at kestanesi ağacı yükselir ve duvarın gölgeliğinde yeşil yosun kaplı bir taş bank dururdu. Bankın yanında, elinde şimşek tutan adam biçiminde mermer bir heykel vardı. Adamın Viktorya tarzında bir ceketi ve yanaklarından böcek kıskacı gibi fırlayan kocaman favorileri vardı. Heykel hava koşullarından aşınmış ve ince bir yosun tabakasıyla kaplanmıştı, gene de büyük bir enerji ve güç etkisi yaratabiliyordu. Nathaniel heykelden büyülenmişti ve Bayan Underwood'a kimin heykeli olduğunu soracak kadar ileri gitmişti, ancak kadın yalnızca gülümsemekle yetinmişti yanıt olarak. "Ustana sor," demişti. "O her şeyi bilir."</p>

  <p>Ama Nathaniel sormaya cesaret edememişti.</p>

  <p>Nathaniel soğuk ve aksi ustasıyla geçireceği bir ders öncesi ne zaman kendini toparlamaya ihtiyaç duysa, ıssızlığı, taş bankı ve bilinmeyen bir büyücüye ait heykeliyle işte bu köşede huzur bulmaya gelirdi.</p>

  <p>&nbsp;</p>
</body>
</html>