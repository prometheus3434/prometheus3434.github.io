<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator"/>
  <link href="../Styles/balci60.css" rel="stylesheet" type="text/css"/>

  <title></title>
</head>

<body>
  <p>&nbsp;</p>

  <h3 class="h31"><a id="ncx919"></a>13</h3>

  <p>&nbsp;</p>

  <p class="p5"><span class="t17">U</span>zun ve yağışlı sonbahar boyunca Nathaniel bulduğu her fırsatta bahçeye sığındı. Hava güzelse, taş bankın ve çimlerin üzerine dökülen yaprak yağmuru altında, ustasının raflarından aldığı kitapları doymak bilmez bir iştahla yalayıp yutuyordu. Yağmur çiseliyorsa, bir kenara oturup çalılardan süzülen damlaları izlerken, kendisine artık tanıdık gelen o nefret ve intikam yollarında zihnini gezdiriyordu.</p>

  <p>Nefretle bilendiği için çalışmalarında çok hızlı ilerliyordu. Bütün çağırma törenleri, bir büyücünün saldırılardan korunmak için etrafına sarabileceği savunma kalkanları için gerekli tüm sihirli sözcükler, dikbaşlı demonları dize getirmek veya anında kovmak için gerekli tüm güç sözcükleri; Nathaniel bunların hepsini okuyup hafızasına kaydetti. Samiriye veya Kıpti dilinde yazılmış ya da insanı çileden çıkaran bir şifreyle gizlenmiş zor bir paragrafa geldiğinde, azmine ve kararlılığına yeniden kavuşmak için yalnızca başını kaldırıp Gladstone'un gri-yeşil heykeline bakması yetiyordu.</p>

  <p>Gladstone, kendisine yanlış yapan herkesten öcünü almıştı: şerefini sonuna kadar korumuş ve bu özelliğiyle ün kazanmıştı. Nathaniel da aynı şeyi yapmayı planlıyordu ama artık sabırsızlığının esiri değildi; bundan böyle onu yalnızca kendini kamçılamak için kullanacaktı. Acı bir ders almış ve tam anlamıyla hazır olmadan harekete geçmemesi gerektiğini öğrenmişti. Tek başına geçirdiği uzun aylar boyunca, yorulmak nedir bilmeden ilk amacı üzerine yoğunlaştı: Simon Lovelace'ın aşağılanması.</p>

  <p>Nathaniel'ın okuduğu tarih kitapları birbirleriyle savaşan rakip büyücülerin hikayeleriyle doluydu. Güçlü olan bazen kazanmış, bazen de gizlilik ve hileye yenik düşmüştü tarihte. Nathaniel'ın da zorlu rakibine açıkça meydan okumak gibi bir niyeti yoktu; en azından yeterince güçleninceye kadar. Onu alt etmek için başka yöntemler kullanacaktı.</p>

  <p>&nbsp;</p>

  <p class="p5">O dönem girmesi gereken dersleri, asıl çalışmasını aksatan bir engel olarak görüyordu. Ders başladığında Nathaniel, yaptığı kötü davranışın artık kendisi için büyük bir utanç kaynağı olduğuna Arthur Underwood'u inandırmak için tasarlanmış bir itaat ve pişmanlık maskesine bürünüyordu aniden. Bu maske yüzünden hiç düşmüyordu, çalışma odasında en yorucu ve en aşağılık işlere koşulduğu zamanlarda bile. Ustası yaptığı önemsiz bir hata yüzünden ona nutuk çekmeye başladığında, Nathaniel yüzünde en ufak bir hoşnutsuzluk belirtisi görünmesine izin vermiyordu. Sadece başını öne eğiyor ve hatasını düzeltmek için hemen harekete geçiyordu. Dışarıdan, ustasına saygıda kusur etmeyen ve çalışmalarının ulaştığı kaplumbağa hızından hiç yakınmayan mükemmel bir çırak gibi görünüyordu.</p>

  <p>Gerçekteyse, bütün bunların sebebi Nathaniel'ın artık Arthur Underwood'u gerçek ustası olarak kabul etmemesiydi. Onun ustaları, kitapları aracılığıyla kendisiyle konuşan, kendi istediği hızda öğrenmesine izin veren ve zihnine sonsuz mucizeler yaratma fırsatını veren eski büyücülerdi. Bu insanlar ona ne patronluk taslıyor ne de ihanet ediyorlardı.</p>

  <p>Arthur Underwood, Nathaniel'ı Simon Lovelace'ın alaylarından ve fiziksel saldırısından korumayı beceremediği anda yitirmişti çırağının itaat ve saygısını. Nathaniel, ustasının görevini ihmal ettiğini biliyordu. Bütün çıraklara ustalarının manevi anne babaları olduğu öğretilirdi. Çıraklar kendilerini savunabilecek yaşa gelene kadar onları ustaları korurdu. Arthur Underwood bunu becerememişti. Orada öyle dikilip Nathaniel'ın haksız yere cezalandırılmasını seyretmişti; önce partide sonra da derslikte. Neden? Çünkü o bir korkaktı ve Lovelace'ın gücünden çekiniyordu.</p>

  <p>Daha da kötüsü Bayan Lutyens'ı işten atmıştı.</p>

  <p>Bayan Underwood ile yaptıkları kısacık konuşmalardan, kendisi tepe üstü havada asılı vaziyette Lovelace'ın iblisi tarafından pataklanırken, Bayan Lutyens'ın onu korumak için elinden geleni yaptığını öğrenmişti Nathaniel. Bildirilen resmi neden "saygısızlık ve küstahlıktı", ama bundan kastedilen Bay Lovelace'a vurmaya teşebbüs ettiği ve arkadaşlarının kadını zor tuttuklarıydı. Bunları düşündüğünde, Nathaniel'ın nabzı kendi başına gelenleri düşündüğü zamankinden daha hızlı atmaya başlıyordu. Bayan Lutyens onu korumak istemişti ve bunu yaptığı için, Bay Underwood'un yapması <i>gereken</i> şeyi yaptığı için, işine son verilmişti.</p>

  <p>Bu Nathaniel'ın asla affedemeyeceği bir şeydi.</p>

  <p>Bayan Lutyens gittikten sonra, Nathaniel'ın birlikte olmaktan zevk aldığı tek kişi olarak Bayan Underwood kalmıştı geride. Kadının kendisine düşkünlüğü, çalışmaları arasında ona nefes aldırıyor; ustasının mesafeliliği ve öğretmenlerinin kayıtsızlığına karşılık denge işlevi görüyordu. Ama planlarını ona açamazdı: Çok tehlikeli planlardı bunlar. Güvende kalmak ve güçlü olmak için gizlenmek zorundaydınız. İyi bir büyücü kendi kendisinin akıl hocası olmalıydı.</p>

  <p>&nbsp;</p>

  <p class="p5">Nathaniel birkaç ay sonra kendini ilk sınavına sokmaya karar verdi, yani güçsüz bir iblis çağırmaya. Alması gereken riskler vardı, sihirli sözcükleri sular seller gibi ezberlemiş olsa da, ne ilk üç düzlemi görebilecek lensleri vardı ne de henüz resmi adını almıştı. Bunların her ikisi de Underwood'un dudaklarından çıkacak sözlere bakıyordu, resmi bir ada hak kazanacağı yaşa geldiğinde elde edebileceği şeylerdi, ama Nathaniel o güne kadar bekleyemezdi. Çalışma odasındaki gözlükler görmesine yardımcı olurdu. Adına gelince, iblisin onu hiçbir şekilde öğrenmemesi gerekiyordu.</p>

  <p>Nathaniel ustasının çalışma odasından eski bir bronz levha aşırdı ve bin bir güçlükle keserek pürüzlü bir disk haline getirdi. Ondan sonra haftalar boyunca diski cilalayarak parlattı, sonra yeniden cilaladı ve mum ışığında parlayıp kendi görüntüsünü kusursuz yansıtana kadar aynı işlemi tekrarlamaya devam etti.</p>

  <p>Bir sonraki adımı atmak için ustası ve Bayan Underwood'un bir hafta sonu evden ayrılmalarını bekledi. Araba sokakta gözden kaybolur kaybolmaz, Nathaniel işe koyuldu. Kendi yatak odasındaki halıyı kaldırarak bir tebeşirle zemine iki pentagram çizdi. Odadaki soğuğa rağmen kan ter içinde perdeleri sıkı sıkı kapattı ve mumları yaktı. Çemberlerin arasına tek bir çanak içinde üvez ağacı ve fındık koymuştu (çağıracağı iblis zayıf ve ürkek olduğu için bunlardan yalnızca bir tanesi yeterliydi aslında). Her şey tamamlandığında, Nathaniel cilalanmış bronz diski alıp iblisin içinde duracağı çemberin içine koydu. Sonra gözlüklerini taktı, çalışma odasının kapısında asılı bulduğu eski püskü bir laboratuvar önlüğünü giydi ve sihirli sözcüklere başlamak üzere kendi çemberine girdi.</p>

  <p>Kurumuş ağzıyla çağırma sözcüğünün altı hecesini saydı ve yaratığın adını söyledi. Konuşurken biraz sesi çatlamıştı, keşke çemberin içine bir bardak su koyacak kadar öngörü sahibi olsaydım, diye düşündü. Tek kelimeyi bile yanlış telaffuz etmemesi gerekliydi.</p>

  <p>Bekledi, sesinin Öbür Tarafa geçmesi için gerekli olan yedi saniyeyi saydı içinden. Sonra yaratığın kendi adının söylendiğini anlaması için geçmesi gereken yedi saniyeyi saydı. Sonra üç saniye daha saymıştı ki...</p>

  <p>...çıplak bir bebek çemberin üzerinde süzülmeye başladı, sanki yüzüyormuş gibi kollarını ve bacaklarını hareket ettiriyordu. Kasvetli sarı gözleriyle ona baktı. Ufak kırmızı dudakları büzüldü ve tükürükten bir köpük çıkardı arsız arsız.</p>

  <p>Nathaniel Kapatma sözcüklerini söyledi.</p>

  <p>Bebek öfkeyle agulamaya, bacakları aşağıda duran parlak diske doğru çekilirken deliler gibi o mıncık kollarını çırpmaya başladı. Verilen emir çok güçlüydü: bebek küvet deliğinden bir anda emilmeye başlayan su gibi uzayarak bir renk akıntısı haline geldi ve dönerek diskin içine girmeye başladı. Bir an için metal yüzeyin altından burnunu yapıştırmış sinirli yüzü göründü; sonra parlak bir sis ardında kayboldu ve yüzey yeniden bomboş kaldı.</p>

  <p>Nathaniel diski emniyete alacak birkaç şey söyledi ve tuzakları kontrol etti ama her şey yolundaydı. Bacakları titreyerek çemberinden çıktı.</p>

  <p>İlk çağrısı başarılı olmuştu.</p>

  <p>&nbsp;</p>

  <p class="p5">Tutsak aldığı iblis huysuz ve küstahtı fakat Nathaniel onu yola getirecek bir elektrik şoku yaratacak büyü sözlerini söylediğinde, uzaklarda olup bitenleri doğru düzgün aktarmaya ikna edebildi onu. İblis hem duyduğu konuşmaları aktarabiliyor hem de olanları görsel olarak diskin içinde canlandırabiliyordu. Nathaniel bu ilkel ama çok etkili sihirli aynasını penceresinin önündeki kiremitlerin altına saklamaya başladı ve onun yardımıyla çok şey öğrendi.</p>

  <p>Bir ilk deneme olarak, iblisi ustasının çalışma odasına yolladı. Bütün bir sabah boyunca yaptığı casusluktan sonra, adamın bütün vaktini telefonda konuşup politik gelişmeleri öğrenmek için harcadığını gördü. Parlamentodaki düşmanlarının ayağını kaydırmak için uğraştıkları paranoyası, adamın yakasına yapışmış gibiydi. Nathaniel bu bilgiyi ilke olarak ilginç buldu ancak ayrıntıları çok sıkıcıydı ve ustasını izlemekten hemen vazgeçti.</p>

  <p>Bundan sonra uzaktan Bayan Lutyens'ı izledi. Disk içinde sisler dönerek berraklaştı ve Nathaniel kalp atışları hızlanarak tam hatırladığı gibi görünen eski öğretmenini gördü: Genç kadın gülüyor, çalışıyor... ve öğretiyordu. Diskin bakış açısı yana kayarak, bir gayret deftere çizimler yapan ve Bayan Lutyens'ın ağzının içine baktığı belli olan, ayrık dişli, küçük bir erkek çırağı gösterdi. Kıskançlık ve kederden Nathaniel'ın gözleri yandı. Boğuk bir sesle görüntünün kaybolmasını emretti, zevkten dört köşe olmuş iblisten kopan kahkahalara dişlerini gıcırdatarak.</p>

  <p>Nathaniel sonra tüm dikkatini ana hedefine yöneltti. Bir gece geç saatte iblise Simon Lovelace'ı izlemesi emrini verdi, ama parlak bronzda onun yerine bebeğin suratının belirdiğini görünce canı sıkıldı.</p>

  <p>"Ne yapıyorsun sen?" diye bağırdı Nathaniel. "Sana bir emir verdim, itaat et!"</p>

  <p>Bebek burnunu kırıştırdı ve sinir bozucu boğuk derin bir sesle konuşmaya başladı. "Kolay diil, bu seferki biraz zor bi iş!" dedi. "Adam engeller koymuş. Geçebilir miyim bilmeem. Huzursuzluk çıkabilir, anarsın ya."</p>

  <p>Nathaniel tek elini kaldırarak tehdit edermiş gibi salladı. "İmkansız mı diyorsun yani?"</p>

  <p>Bebek irkildi ve sivri bir dil ihtiyatla ağzının bir köşesinden dışarıya sarktı, eski bir yarayı yalarmış gibi. "<i>İmkansız</i> diil, yo. Yalnızca çok zor."</p>

  <p>"İyi o zaman."</p>

  <p>İblis derin bir iç çekerek kayboldu. Kısa bir aradan sonra diskte titrek görüntüler belirdi. Kötü ayarlanmış televizyonlardaki gibi karlı ve kesintili görüntüler. Nathaniel bir küfür patlattı. İğne Cezası sözlerini söylemek üzereydi ki belki de iblisin bundan daha iyisini yapamayacağı geldi aklına. Eğilerek diske yaklaştı ve içerideki sahneye odaklandı...</p>

  <p>Bir adam masaya oturmuş, dizüstü bilgisayarına hızlı hızlı bir şeyler yazıyordu.</p>

  <p>Nathaniel gözlerini kıstı. Bu Simon Lovelace'ın ta kendisiydi.</p>

  <p>İblisin bakış açısı tavandandı ve Nathaniel büyücünün arkasındaki odayı iyice görebiliyordu, yine de görüntü biraz bulanıktı, sanki balık gözü bir lensten bakarmış gibi. Oda karanlıktı; tek ışık Lovelace'ın yanında duran masa lambasıydı. Arka planda, tavandan yere kadar inen ağır perdeler vardı.</p>

  <p>Büyücü bir şeyler yazıyordu. Üzerinde bir smokin ceketi vardı ve kravatı gevşetilmişti. Bir iki kez burnunu kaşıdı.</p>

  <p>Aniden bebeğin suratı görüntüyü kesti. "Yeter bee!" diye burnunu çekti. "Sıkıldım artık. Biraz daha uzatırsak sorun çıkcak zaten."</p>

  <p>"Ben söyleyene kadar orada kalacaksın," diye azarladı Nathaniel. Bi hece söyledi ve bebek acıyla gözlerini kırıştırdı.</p>

  <p>"Peki peki anladık. Sen ne caniymişsin bee! Bi sabiye yapılır mı bu!" Yüz silindi ve sahne yeniden belirdi. Lovelace hala oturmuş bir şeyler yazıp duruyordu. Nathaniel masadaki kağıtlara daha yakından bakabilmeyi diledi, ama büyücüler yanlarına yaklaşacak beklenmeyen büyüleri yakalayabilmek için üzerlerinde radarlar taşırlardı genelde. Çok fazla yaklaşmak aptallık olurdu. Bu elde edebileceği en iyi görüntüydü...</p>

  <p>Sonra Nathaniel bir an yerinde sıçradı.</p>

  <p>Simon Lovelace'ın odasında bir kişi daha vardı, perdelerin yanında duruyor ve gölgede kalıyordu. Nathaniel adamın girdiğini görmemişti, üstelik büyücü de görmemişti, hala sırtı beklenmedik misafirine dönük yazmaya devam ediyordu. İri yarı ve çok yapılı bir adamdı, neredeyse çizmelerinin topuklarına kadar gelen uzun bir deri pelerin giymişti. Hem pelerin hem de çizmeler aşınmış ve çamurla kaplanmıştı. Kalın siyah bir sakal adamın yüzünün çoğunu kaplıyor; onun üzerinde gözleri karanlıkta parıldıyordu. O gözlerdeki bir şey Nathaniel'ın tüylerinin ürpermesine neden oldu.</p>

  <p>Galiba adam bir şey söylemiş veya gürültü yapmıştı, Simon Lovelace aniden doğrulup sandalyesinin üzerinde arkaya döndü.</p>

  <p>Görüntü titreşti, soldu sonra yeniden belirdi. Nathaniel bir küfür savurdu ve yüzünü iyice diske yaklaştırdı. Görüntü sanki birkaç kare atlamış gibiydi. İki adam şimdi birbirlerine iyice yaklaşmışlardı; beklenmeyen ziyaretçi artık masanın yanında duruyordu. Simon Lovelace hararetle bir şeyler anlatıyordu. Elini öbür adama doğru uzattı ama yabancı başıyla masayı işaret etmekle yetindi yalnızca. Büyücü de onu başıyla onayladı, masadaki bir çekmeceyi açtı, bez bir torba çıkartıp içindekileri masaya boşalttı. Deste deste banknotlar masanın üzerine yayıldılar.</p>

  <p>Bronz diskten heyecanla konuşan boğuk bir ses geldi. "Seni uyarmıştım; lütfen bana tekrar iğne batırma, ama bir gözcü geliyo. İki oda ilerden bu tarafa doğru geliyo. Geri çekilelim patron, hem de hemen."</p>

  <p>Nathaniel dudağını ısırdı. "Son ana kadar olduğun yerde kalacaksın. O paranın ne için olduğunu anlamak istiyorum. Konuştuklarını ezberlemeyi de unutma."</p>

  <p>"Cenaze marşını okumaya başla patron."</p>

  <p>Yabancı, pelerinin altından eldivenli bir el çıkardı ve banknotları ağır ağır çantasına yerleştirdi. Nathaniel'ın kalbi düş kırıklığı içinde küt küt atmaya başladı; iblis her an odayı terk etmek zorunda kalabilirdi ve o zaman bütün çabaları boşa gidecekti.</p>

  <p>Neyse ki Simon Lovelace da en az kendisi kadar sabırsızdı ve elini yeniden adama uzattı, bu sefer daha kararlı bir şekilde. Yabancı başını salladı. Pelerininin içinden küçük bir paket çıkardı. Büyücü paketi kaptı ve yırtarak ambalajını açtı. İblisin sesi duyuldu. "Kapıya geldi! Geri çekiliyooz." Nathaniel'ın ancak düşmanının paketin içinden ışıkta parıldayan bir şey çıkardığını görebilecek kadar zamanı oldu; sonra diskin yüzeyi aniden boşalıverdi.</p>

  <p>Kısa bir emir verdi ve bebeğin isteksiz yüzü yeniden belirdi.</p>

  <p>"Yetmedi mi? Artık biraz uyumam lazım biliyosun. Üf bee, nası da yaklaşmıştı! Az daha paçayı kaptırıyoduk."</p>

  <p>"Neler konuştular?"</p>

  <p>"Bakalım şimdi neler <i>konuştular</i> Bi iki hışırtı duydum, duymadım diyemem, ama kulaklarımın eski gücü yok artık, bu kadar uzun süre hapis kalınca..."</p>

  <p>"Anlat!"</p>

  <p>"Koca adam çok konuşmadı. Pelerinin üstündeki o kırmızı lekeleri gördün dii mi sen de? Çook kuşkulu. Onlar ketçap değildi, sana söyliyim. Hem de bayaa yeniydiler, kokularını alabiliyodum. Dur bakiim ne demişti? 'Yanımda getirdim.' Böyle bi şi söyledi. Sonra, 'Önce paraları göreyim' dedi. Ne derler: az laf, çok iş."</p>

  <p>"Bir demon muydu o?"</p>

  <p>"Bu kaba terimle, Öbür Taraftan gelen soylu bi varlığı kastediyosun heralde? Iıh diildi, abicim."</p>

  <p>"Peki ya büyücü neler söyledi?"</p>

  <p>"O daha konuşkandı. Ötekine göre geveze bile sayılır. 'Yanında mı?' diye başladı. Sonra, 'Nasıl...? Yo, ayrıntıları bilmek istemiyorum. Onu bana ver yeter,' dedi. Çok heyecanlı ve istekliydi. Sonra da paraları çıkardı."</p>

  <p>"Bu kadar mı? Paketin içindeki neymiş? Hiç adını söylediler mi?"</p>

  <p>"Bilmem ki acep... yo, dur! Bekle! Bana yine kötü davranma; ne istediysen yaptım, dii mi? Koca oğlan paketi verirken bi şi söyledi..."</p>

  <p>"Ne?"</p>

  <p>"Yavaştan, zar zor duycaam bi şekilde..."</p>

  <p>"<i>Ne dedi?</i>"</p>

  <p>"Dedi ki: 'Semerkant Tılsımı artık senindir Lovelace.' Aynen bööle söyledi."</p>

  <p>&nbsp;</p>

  <p class="p5">Nathaniel kendisini tamamıyla hazır hissedene kadar bir altı ay daha geçmesi gerekti. Sanatının yeni inceliklerini öğrendi, yeni ve daha güçlü Emirler öğrendi ve direncini artırabilmek için derslerden önce yüzmeye başladı. Böylece hem fiziksel hem de zihinsel olarak kendini güçlendirdi.</p>

  <p>O günden sonra düşmanının evine girerek casusluk yapmayı başaramadı bir daha. Belki de iblisin varlığını fark etmiş ve yeni tedbirler almıştı adam, her nedense küçük iblis bir daha yanına bile yaklaşamadı.</p>

  <p>Ama önemli değildi. Nathaniel öğrenmesi gerekeni öğrenmişti artık.</p>

  <p>İlkbahar yaza dönüşürken bahçede oturup planını geliştirdi ve kusursuzlaştırdı. Planından çok memnundu. Hem çok basit bir plandı hem de hiç kimse kendisi gibi bir çırağın bu kadar güçlü olacağını tahmin bile edemezdi. Ustası daha yeni lenslerini ısmarlamaya karar vermişti; gelecek kış ilk çağırma törenlerini yapma konusundan şöyle bir bahsetmişti. Ustası ve öğretmenlerinin gözünde, hatta Bayan Underwood'un gözünde bile, olağanüstü bir yeteneği olmayan sıradan bir çıraktı işte. Simon Lovelace'ın kolyesini çalana kadar da böyle sanmaya devam edeceklerdi.</p>

  <p>Kolyenin çalınması yalnızca başlangıç olacaktı, gücünü sınamak için bir fırsat. Esas tuzağını kurmaya, eğer her şey istediği gibi giderse, o zaman başlayacaktı.</p>

  <p>Geriye bir tek isteklerini yerine getirecek bir hizmetkar bulmak kalmıştı. Kendi planını yerine getirecek kadar güçlü ve yetenekli, ama Nathaniel'a zarar veremeyecek kadar da iktidarsız bir yaratık. En yüksek seviyedeki varlıkları yönetme zamanı daha gelmemişti kendisi için.</p>

  <p>Ustasının demonoloji kitaplarını okudu. Asırlar boyu tutulmuş olan performans raporlarını inceledi. Süleyman ve Batlamyus'un ikinci sınıf hizmetkarlarını araştırdı.</p>

  <p>Sonunda kendi hizmetkarını seçti:</p>

  <p>Bartimaeus.</p>

  <p>&nbsp;</p>
</body>
</html>