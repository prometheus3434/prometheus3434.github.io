<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator"/>
  <link href="../Styles/balci60.css" rel="stylesheet" type="text/css"/>

  <title></title>
</head>

<body>
  <p>&nbsp;</p>

  <h3 class="h31"><a id="ncx2117"></a>27</h3>

  <p>&nbsp;</p>

  <p class="p5"><span class="t17">U</span>nderwood'un kaşları çatılmıştı. "Lovelace mı?" diye gürledi. "O ne istiyormuş? Hep en kötü zamanda gelir zaten. Her neyse, görelim bakalım. Sen de kıvranmaktan vazgeç!" Nathaniel adamın elinden kurtulmak istermişçesine sert hareketler yapıyordu. <i>"Sen,</i> çocuk, yanına gelinceye kadar beni kilerde bekleyeceksin."</p>

  <p>"Efendim..."</p>

  <p>"Kes sesini!" Underwood merdiven sahanlığı boyunca Nathaniel'ı itip kakmaya başladı. "Martha, misafirimiz için su ısıt. Birkaç dakika sonra aşağıda olacağım. Kendime çeki düzen vermem lazım."</p>

  <p>"Peki Arthur."</p>

  <p>"Efendim, lütfen dinleyin! Bu çok önemli! Çalışma odanız..."</p>

  <p>"Yeter!" Underwood küçük bir kapıyı açtı; eski dosyaların ve yığınla resmi belgenin istiflendiği daracık, soğuk bir odaya Nathaniel'ı soktu. Arkasına bakmadan kapıyı kapattı ve kilitledi. Nathaniel kapıyı yumruklayarak deliler gibi bağırmaya devam etti.</p>

  <p>"Efendim! Efendim!" Cevap gelmedi. "Efendim!"</p>

  <p>"Çok naziksin." Kocaman altçeneleri olan büyük bir böcek kapının altından girmişti. "Benim tarzıma göre 'efendim' biraz fazla resmi ama gene de 'cebin şeytan'dan daha iyi."</p>

  <p>"Bartimaeus!" Nathaniel hayretle geriledi; böcek gözlerinin önünde büyüyerek eğri büğrü oldu... Artık esmer tenli çocuk eli belinde, başını yana yatırmış yanında duruyordu. Görüntü her zamanki gibi kusursuz bir kopyaydı: hareket ettikçe saçları dalgalanıyor, ışık cildindeki gözeneklerde parıldıyordu; binlerce gerçek insanın içinde bile sahte olduğu fark edilemezdi. Gene de bir şeyler -belki de kendisine bakan o yumuşak, siyah gözler- onun farklılığını haykırıyordu. Nathaniel gözlerini kırpıştırdı; kontrolünü kaybetmemeye çalıştı. Bir önceki karşılaşmalarında hissettiği yönünü yitirmişlik duygusunu hissetti yine.</p>

  <p>Sahte çocuk, çıplak zemine ve süprüntü yığınına göz gezdirdi. "Seni yaramaz küçük büyücü seni." dedi duygusuzca. "Underwood sonunda seni enselemiş gördüğüm kadarıyla. İşini de aceleye getirmiyor."</p>

  <p>Nathaniel duymazlıktan geldi. "Demek penceredeki sendin," diye başladı. "Nasıl oldu da...?"</p>

  <p>"Bacadan elbette, nasıl olacak? Ve sen sormadan söyleyeyim, beni çağırmadığını <i>biliyorum</i> ancak işler benim açımdan biraz fazla karıştı. Tılsım..."</p>

  <p>Nathaniel aniden korkunç gerçeği fark ederek sarsıldı. <i>"Sen...</i> Lovelace'ı buraya sen getirdin."</p>

  <p>Çocuk şaşkın görünüyordu. "Ne?"</p>

  <p>"Bana yalan söyleme demon! Beni aldattın işte! Onu buraya sen getirdin."</p>

  <p>"Lovelace mı?" Mısırlı çocuk cidden şaşkın görünüyordu. "Nerede o?"</p>

  <p>"Aşağıda. Yeni geldi."</p>

  <p>"Benimle bir ilgisi yok. Ötmeye mi başlamıştın?"</p>

  <p>"Ben mi? Sen öttün..."</p>

  <p><i>"Ben</i> hiçbir şey söylemedim. <i>Benim</i> düşünmem gereken bir tütsü kutusu var..." Kaşları çatıldı ve düşünmeye başladı. "Tuhaf bir rastlantı doğrusu."</p>

  <p><i>"Rastlantı mı?"</i> Nathaniel'ın heyecandan kalbi duracak gibiydi. "Onu buraya getiren sensin aptal! Şimdi hemen kolyeyi al! Lovelace bulmadan onu çalışma odasından çıkartacaksın!"</p>

  <p>Oğlan kahkahalarla gülmeye başladı. "Hiç şansın yok. Eğer Lovelace buradaysa, dışarıda dolaşan onlarca küre vardır. Ben evden çıkar çıkmaz aurasını hissedip tepeme dikilirler."</p>

  <p>Nathaniel kendini toparladı. Artık hizmetkarı döndüğüne göre eskisi kadar çaresiz durumda sayılmazdı. Eğer cin söylenenleri yaparsa, hala felaketi önleme şansı vardı. "Sana itaat etmeni <i>emrediyorum</i>!" dedi. "Çalışma odasına git..."</p>

  <p>"Ah mümkün değil Nat." Çocuk eliyle, yorgun ve karşı gelirmiş gibi bir hareket yaptı. "Pentagramın içinde değilsin. Beni emirlerine uymaya zorlayamazsın. O kolyeyle bu evden çıkmak intihar etmek olur inan bana. Underwood ne kadar güçlü?"</p>

  <p>"Anlayamadım?" Nathaniel'ın eli ayağına dolaşmıştı.</p>

  <p>"Ne kadar <i>güçlü?</i> Hangi düzeyde? O sakalın boyutlarına bakınca pek matah bir şey değilmiş gibi görünüyor ama gene de yanılıyor olabilirim. O ne kadar iyi? Lovelace'ı alt edebilir mi? Bütün sorun bu."</p>

  <p>"Of. Hayır. Hiç sanmıyorum..." Nathaniel'ın bu konuda pek fazla kanıtı yoktu ama ustasının geçmişte Lovelace'a göstermiş olduğu o köle tavrı pek de kuşku payı bırakmıyordu. "Sence..?"</p>

  <p>"Elindeki tek şans, Lovelace kolyeyi bulursa yaygara koparmak istemeyebileceği olasılığı. Underwood'la anlaşma yapmayı deneyebilir. Ama eğer denemezse..."</p>

  <p>Nathaniel dondu kaldı. "Sence...?"</p>

  <p>"Hoop! Bütün bu hengamede niye geldiğimi söylemeyi unuttum!" Oğlan derin ve yankılı bir ses tonuyla konuşmaya başladı: "Görevimi başarıyla tamamladığımı size bildirmek isterim. Lovelace'ı izledim. Tılsımlı kolyenin gizini araştırdım. Sizin için canımı tehlikeye attım, ey sahip. Ve vardığım sonuç..." Burada daha normal ve alaycı bir ses tonu takındı. "Sen bir ahmaksın. Ne yaptığın konusunda hiçbir fikrin yok. Bu kolye o kadar güçlü ki asırlardır hükümet koruması altındaymış; yani Lovelace onu çalmadan önce demek istiyorum. Kiralık adamı onu çalabilmek için çok değerli bir büyücüyü öldürmüş. Bu durumda onu geri almak için Underwood'u da öldürmekten çekineceğini pek sanmıyorum, bilmiyorum sen ne dersin?"</p>

  <p>Nathaniel'a oda etrafında dönüyormuş gibi geldi. Neredeyse bayılmak üzereydi. Bu hayal edebileceği en kötü şeydi. "Burada durup bekleyemeyiz," diye kekeledi. "Bir şeyler yapmamız gerek..."</p>

  <p>"Doğru. Ben gidip gelişmelere bir göz atayım. Bu arada sen de cici bir çocuk gibi burada kalıp işler karıştığında dışarı çıkmaya hazır ol."</p>

  <p>"Ben hiçbir yere kaçmıyorum." Nathaniel bunları çok, çok alçak sesle söylemişti. Aklından çeşitli olasılıklar geçiyordu. Bayan Underwood...</p>

  <p>"Sana uzun deneyimlerden kaynaklanan bir tüyo vereceğim: Yiğitliğin onda dokuzu kaçmaktır. Kendini bu fikre alıştırsan iyi olur, dostum." Oğlan kapıya döndü ve avucunun tekini üzerine yerleştirdi. Kapı umutsuz bir çatırtıyla kilidin etrafından kırıldı ve ardına kadar açıldı. "Odana çıkıp bekle. Sana olanları hemen bildiririm. Harekete geçmeye de hazırlıklı ol."</p>

  <p>Cin bunları söyleyip gitti. Nathaniel odadan çıktığında dışarıda kimsecikler yoktu.</p>

  <p>&nbsp;</p>
</body>
</html>