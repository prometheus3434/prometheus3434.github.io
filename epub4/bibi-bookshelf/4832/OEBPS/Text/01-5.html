<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator"/>
  <link href="../Styles/balci60.css" rel="stylesheet" type="text/css"/>

  <title></title>
</head>

<body>
  <p>&nbsp;</p>

  <h2 class="h21"><a id="ncx246"></a>Nathaniel</h2>

  <h3 class="h31"><a id="ncx247"></a>5</h3>

  <p>&nbsp;</p>

  <p class="p5"><span class="t17">"H</span>er şeyden önce," dedi ustası, "o zavallı küçük kafanın içine sokmamız gereken bir gerçek var ki sonradan hiç unutmayasın. Bu gerçeğin ne olduğunu tahmin edebilir misin?"</p>

  <p>"Hayır, efendim," dedi küçük oğlan.</p>

  <p>"Hayır mı?" Diken gibi kaşlar alaycı bir şaşkınlıkla havaya kalktı. Çocuk büyülenmişçesine, üstteki beyaz saç yığını altında kaşların kayboluşunu izledi. Adeta nazlanarak bir süre orada kalan kaşlar, ürkünç bir kararlılık ve ağırlıkla aniden aşağı indiler. "Madem <i>hayır</i>, o zaman..." Büyücü sandalyesinde öne eğildi. "Sana ben anlatırım."</p>

  <p>Ağır, kasıtlı bir hareketle, ellerini birleştirerek parmak uçlarıyla yarattığı kubbeyi oğlana doğru yöneltti.</p>

  <p>"<i>Bunu</i> unutma," dedi yumuşak bir ses tonuyla. "Demonlar çok tehlikelidir. Eğer ellerine fırsat verirsen sana zarar verirler. Anlıyor musun?"</p>

  <p>Çocuk hala o kaşları seyrediyordu. Bakışlarını onlardan ayıramıyordu. Şimdi amansızca aşağı doğru kıvrılıp iki keskin ok ucu gibi birleşmişlerdi. Olağanüstü bir çeviklikteydi kaşlar; yukarı, aşağı, yanlara eğilerek, yay çizerek, bazen birlikte, bazen de bağımsız hareket ediyorlardı. Sanki kendilerine ait ayrı bir hayatları varmış gibi, çocuğu tuhaf bir şekilde kendilerine çekiyorlardı. Ayrıca, ustasıyla göz göze gelmektense, kaşlarını incelemek çocuğun daha çok işine geliyordu.</p>

  <p>Büyücü korkutucu bir şekilde öksürdü. "Anlıyor musun?"</p>

  <p>"Ha... Evet, efendim."</p>

  <p>"Göreceğiz bakalım, evet diyorsun ve doğruyu söylediğinden eminim ama gene de..." Tek kaş düşünceyle havaya kalktı. "Ama gene de gerçekten, <i>tam olarak</i> anladığına ikna olmuş hissetmiyorum kendimi."</p>

  <p>"A, evet efendim; anlıyorum efendim. Demonlar tehlikelidir ve eğer onlara izin verirsek bize zarar verirler efendim." Çocuk minderinin üstünde huzursuzlukla kıpırdandı. Can kulağıyla dinlediğini gösterebilmek için can atıyordu. Dışarıda, yaz güneşi çimlerin ve sıcak kaldırımların üzerine vuruyordu; bir dondurma arabası beş dakika önce memnun mesut pencerenin altından geçmişti. Oysa büyücünün odasında parlak günışığı yalnızca kırmızı kalın perdelerin altında bir çizgi halinde kendini gösterebiliyordu; içeride yoğun ve ağır bir hava vardı. Çocuk dersin bitmesini, gitmesine izin verilmesini istiyordu.</p>

  <p>"Çok dikkatli dinledim, efendim," dedi.</p>

  <p>Ustası başını salladı. "Sen hiç demon gördün mü?" diye sordu.</p>

  <p>"Hayır, efendim. Yani, yalnızca kitaplarda."</p>

  <p>"Ayağa kalk."</p>

  <p>Çocuk hemen kalktı, tek ayağı neredeyse minderiyle birlikte kayacak gibi oldu. Elleri iki yanında, ne yapacağını bilemeden bekledi. Ustası parmağıyla arkasındaki bir kapıyı işaret etti alelade bir şekilde. "Orada ne olduğunu biliyorsun değil mi?"</p>

  <p>"Çalışma odanız var efendim."</p>

  <p>"Güzel. Merdivenleri in ve odaya gir. En dipte masamı göreceksin. Masanın üstünde bir kutu var. Kutunun içinde bir gözlük bulacaksın. Onu tak ve yanıma gel. Anlaşıldı mı?"</p>

  <p>"Evet, efendim."</p>

  <p>"İyi o zaman. Haydi git bakalım."</p>

  <p>Ustasının dikkatli bakışları altında, çocuk koyu renkli, boyasız ve çok damarlı bir ahşaptan yapılmış kapıya doğru ilerledi. Ağır pirinçten yapılmış kapı kolunu çevirmek için biraz çaba harcaması gerekti, ama metalin soğukluğunu hissetmek hoşuna gitmişti. Kapı, ses çıkarmadan, yağlanmış menteşelerinden sonuna kadar açılıverdi ve çocuk kendini halı kaplı merdivenlerin başında buldu. Duvarlar çiçek desenli, şık bir kağıtla kaplanmıştı. Merdivenin ortasına yakın küçük bir pencereden dost bir gün ışığı demeti içeri süzülüyordu.</p>

  <p>Çocuk birer birer dikkatle basamakları indi. Sessizlik ve güneş ışığı onu rahatlatmış ve korkusunu bir miktar yatıştırmıştı. Daha önce bu noktadan ileri geçmemiş olduğundan, ustanın çalışma odasında kendisini nelerin beklediği konusunda, bebeklik masallarından başka aklında bir şey yoktu. Korkunç, doldurulmuş timsah ve şişelenmiş göz görüntüleri tüm ihtişamlarıyla beynine üşüştüler. Öfke içinde onları kovdu. Korkmayacaktı.</p>

  <p>Merdivenin sonunda ilkine benzeyen bir kapı daha vardı, ama daha küçük ve süslüydü, ortasında kırmızıya boyanmış beş kenarlı bir yıldız görünüyordu. Çocuk kapı kolunu çevirerek ittirdi: kapı kalın halıya gömülerek gönülsüzce açıldı. Yeterince aralandığında, çalışma odasına geçti.</p>

  <p>Girerken farkında olmadan nefesini tutmuştu; şimdi yeniden nefes almaya başladı; neredeyse hayal kırıklığı içinde. Her şey o kadar <i>sıradandı</i> ki. İki tarafı kitaplarla kaplı uzun bir oda. En dipte, ardında deri kaplı bir sandalye duran büyükçe bir masa. Masanın üzerinde kalemler, birkaç kağıt, eski bir bilgisayar ve küçük bir metal kutu duruyordu. Arkasındaki pencere, yaz aylarına özgü görkemli görünüşüne bürünmüş olan bir at kestanesi ağacına bakıyordu. Odanın içindeki ışık yeşilimsi, tatlı bir tondaydı.</p>

  <p>Çocuk masaya ilerledi.</p>

  <p>Tam yarı yolda durdu ve arkasına baktı.</p>

  <p>Hiçbir şey yoktu. Gene de içinde çok garip bir his vardı çocuğun. Her nedense, az önce içinden geçmiş olduğu yarı aralık kapı, onu bir şekilde rahatsız ediyordu. Kapıyı kapatma akıllılığını göstermiş olsaydı keşke.</p>

  <p>Başını salladı. Ne gerek var. Nasılsa birkaç saniye sonra oradan dışarı çıkacaktı.</p>

  <p>Dört hızlı adımda masanın yanına ulaştı. Tekrar etrafa bakındı. Bir ses işittiğinden emindi...</p>

  <p>Oda boştu. Çocuk gizlenen bir tavşan kadar dikkatle kulak kesildi. Hayır, uzaklardan gelen trafik gürültüsünden başka bir şey duyulmuyordu.</p>

  <p>Gözlerini dört açmış bir halde, soluk soluğa masaya döndü. Metal kutu güneşte parıldıyordu. Masanın deri yüzeyinin üstünden kutuya uzandı. Tam olarak gerekli değildi bu yaptığı -masanın çevresini dolanıp kutuyu kolayca alabilirdi- ama nedense, elini çabuk tutmak, işini bir an önce bitirip kendini dışarı atmak istiyordu. Masanın üzerine eğilerek elini uzattı, ama kutu inatla uzanma mesafesinin dışında kalıyordu. Çocuk öne doğru atıldı, kolunu uzatıp parmaklarını deli gibi gerdi. Kutuya ulaşamadı, ama sallanan koluyla küçük bir kalemliği devirdi. Kalemler deri yüzey üzerinde dağıldılar.</p>

  <p>Oğlan koltuğunun altından boncuk gibi bir ter damlasının süzüldüğünü hissetti. Çılgın gibi kalemleri toplayıp yeniden kalemliğin içine koymaya başladı.</p>

  <p>Gırtlaktan gelen bir kıkırdama duydu, tam arkasında, odanın içinde.</p>

  <p>Çığlığını bastırarak arkasına dönüverdi. Ama hiçbir şey yoktu orada.</p>

  <p>Çocuk bir an, sırtı masaya dayalı olarak korkudan donakaldı. Sonra içinden bir ses duydu. "Kalemleri boş ver," diyordu sanki, "Buraya kutu için geldin." Yavaşça, hissettirmeden, masanın çevresini dolanmaya başladı, arkası pencereye dönük, gözlerini odaya dikmiş halde.</p>

  <p>Bir şey pencereye vurdu, hızlı hızlı, üç defa. Çocuk hemen arkaya döndü. Hiçbir şey yoktu; sadece bahçedeki at kestanesi ağacı, yaz melteminde yavaşça dalgalanıyordu.</p>

  <p>Hiçbir şey yoktu.</p>

  <p>Tam o sırada, saçtığı kalemlerden biri masadan yuvarlanarak halının üzerine düştü. Hiç ses çıkmadı, çocuk göz ucuyla fark etti kalemin düştüğünü. Başka bir kalem ileri geri yuvarlanmaya başladı; önce yavaşça, sonra gittikçe hızlanarak. Sonunda boşalmış bir yay gibi, bilgisayarın dibinden sıçrayarak masanın kenarından yere düştü. Başka bir kalem daha aynı şeyi yaptı. Sonra bir kalem daha. Bir anda bütün kalemler yuvarlanmaya başlamıştı, birdenbire farklı yönlere doğru birbirlerine çarpa çarpa yuvarlanıp masanın kenarlarında hızlanarak düştüler ve yerde hareketsiz kalakaldılar.</p>

  <p>Çocuk olanları izledi. Sonuncu kalem de düştü.</p>

  <p>Çocuk kıpırdamadı.</p>

  <p>Bir şey hafifçe güldü, tam kulağının dibinde.</p>

  <p>Haykırarak sol kolunu savurdu, ama bir şeye isabet ettiremedi. Hareketinin şiddeti onu döndürerek masayla karşı karşıya bıraktı. Kutu tam önünde duruyordu. Kutuyu kapmasıyla düşürmesi bir oldu: Metal, güneş altında fazla kalmıştı ve ısısı avucunu yakmıştı. Kutu masaya çarptı ve kendiliğinden açılıverdi. Kemik gözlük dışarı fırladı. Bir saniye sonra, çocuk elinde gözlükle kapıya doğru koşuyordu.</p>

  <p>Bir şey arkasından geldi. Sırtına sıçradığını hissetti.</p>

  <p>Kapıya neredeyse varmıştı; ardında ustasına ulaşan merdivenleri görebiliyordu.</p>

  <p>Ve kapı çarparak kapandı.</p>

  <p>Çocuk kapı koluna asıldı, ahşabı dövdü, yumrukladı, hıçkırıklara boğularak ustasına seslendi, ama hiçbiri işe yaramadı. Bir şey kulağının içine fısıldıyordu ve söylediklerinden hiçbir şey anlamıyordu. Ölümcül bir panik duygusu içinde kapıyı tekmeledi, ama bu yalnızca başparmağının küçük siyah botlarının burnuna geçmesine yaradı.</p>

  <p>O zaman arkasına döndü ve boş odayla karşılaştı.</p>

  <p>Her taraftan hafif hışırtılar geliyordu, usulca dokunuşlar ve ufak kanat çırpışları, sanki hareket eden görünmez yaratıklar halıya, kitaplara, raflara, hatta tavana çarpıp duruyorlarmış gibi. Tepesindeki lambalardan biri, varlığı hissedilmeyen bir esintiyle sallandı.</p>

  <p>Gözyaşları arasında, yüreğini saran o dehşet duygusu içinde çocuk söyleyeceği sözleri bulabildi.</p>

  <p>"Kesin!" diye bağırdı. "Defolun!"</p>

  <p>Hışırtı, tıpırtı ve kanat sesleri anında kesildi. Lambanın sallantısı yavaşladı, azaldı ve durdu.</p>

  <p>Oda sessizliğe gömülmüştü.</p>

  <p>Çocuk nefes almak için yutkunarak, arkası kapıya dayalı durumda bekledi ve odayı izledi. Çıt yoktu.</p>

  <p>Sonra hala elinde tuttuğu gözlüğü hatırladı. Korkudan bulanıklaşan zihninde dönmeden önce gözlüğü takması için ustasının talimat verişi canlandı. Eğer takarsa, belki de kapı açılır ve merdivenden çıkıp üst katın güvenliğine sığınmasına izin verilirdi.</p>

  <p>Titreyen parmaklarıyla gözlüğü kaldırıp taktı.</p>

  <p>Ve çalışma odasının gerçeğini görüverdi.</p>

  <p>Yüz küçük iblis, önündeki alanın her santimetrekaresini doldurmuştu. Bir kavunun içindeki çekirdekler veya bir torbadaki fındıklar misali, birbirleri üstüne istiflenmiş vaziyette bütün odayı kaplamışlardı. Ayakları birbirlerinin yüzlerine, dirsekleri göbeklerine geçmiş, öylece duruyorlardı. O kadar sıkış tıkış bir durumdaydılar ki koca halı bile görünmüyordu. Masanın üzerine bağdaş kurmuş, lambalara ve kitaplıklara asılmış veya havada bekleşip durarak, iğrenç ve müstehzi bakışlar fırlatıyorlardı. Bazıları diğerlerinin uzun burunlarının üzerinde dengede durmuşlar veya kanatlı kollarına asılmışlardı. Birkaçının portakal büyüklüğünde başları ve koca gövdeleri vardı; birkaçı da bunun tam tersiydi. Kuyruklar, kanatlar ve boynuzlar, siğiller ve nasırlar, fazladan eller, ağızlar, ayaklar ve gözler görünüyordu. Bir sürü vücut pulu, çok fazla kıl ve olmaması gereken yerlerde olmaması gereken şeyler vardı. Bazılarının gagaları, bazılarının vantuzları, çoğunun da dişleri vardı. Akla gelebilecek alacalı bulacalı her tür renkteydiler. Ve hepsi de, küçük oğlan odada hiç kimse olmadığını sansın diye, olabildiğince kıpırtısız kalmaya çalışıyorlardı. Hareketsiz kalabilmek için şeytanüstü bir çaba harcıyorlar, ancak kuyruklarının ve kanatlarının istem dışı titreşip sallanmalarına ve müthiş oynaklıktaki ağızlarının kontrol dışı seğirmelerine engel olamıyorlardı.</p>

  <p>Ama çocuk gözlüğü takıp onları gördüğü anda, onlar da görülebildiklerini fark ettiler.</p>

  <p>Sonra, sevinç çığlıkları atarak oğlanın üstüne saldırdılar.</p>

  <p>Çocuk çığlık attı, arka üstü kapıya yığıldı ve sonra yana yere devrildi. Kendini korumak için ellerini kaldırırken, gözlükler gözünden fırladı. Düşünmeden yüzüstü yuvarlanarak kendini bir top haline getirdi; tepesinden, etrafından, arkasından korkunç kanat ve pulların ve küçük, keskin pençelerin gürültülerine boğulmuştu.</p>

  <p>&nbsp;</p>

  <p class="p5">Yirmi dakika sonra, ustası kendisini almak ve demonları geri göndermek için yanına geldiğinde, çocuk hala aynı yerdeydi. Kucağa alınarak odasına götürüldü. Bir gün ve bir gece boyunca boğazından bir lokma bile geçmedi. Bir hafta daha sessizliğini ve tepkisizliğini kondu, ancak zamanla yeniden konuşmaya başladı ve çalışmalarının başına dönebildi.</p>

  <p>Ustası bu olaydan bir daha bahsetmedi, fakat dersin sonucundan, o güneşli odada çırağının yüreğine işleyen nefret ve korku kuyusundan hoşnuttu.</p>

  <p>Bu Nathaniel'ın ilk tecrübelerinden biriydi. Yaşadıklarını kimseye anlatmadı, ama yaşananlar hiç silinmeyecek şekilde aklında yer etti. Altı yaşındaydı o zaman.</p>

  <p>&nbsp;</p>
</body>
</html>