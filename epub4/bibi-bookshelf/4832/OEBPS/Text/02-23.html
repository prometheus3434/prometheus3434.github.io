<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator"/>
  <link href="../Styles/balci60.css" rel="stylesheet" type="text/css"/>

  <title></title>
</head>

<body>
  <p>&nbsp;</p>

  <h2 class="h21"><a id="ncx1744"></a>Nathaniel</h2>

  <h3 class="h31"><a id="ncx1745"></a>23</h3>

  <p>&nbsp;</p>

  <p class="p5"><span class="t17">N</span>athaniel'ın hayatının en kötü günü, başladığı gibi de devam etti. Parlamentodan çok geç dönmelerine rağmen, gözüne bir türlü uyku girmiyordu. Ustasının son sözleri, içinde gittikçe büyüyen bir rahatsızlık hissi yaratarak kulaklarında çınlayıp duruyordu sürekli: "Bir büyücüye ait çalıntı malla yakalanan herkes hükümetin verebileceği en ağır cezaya çarptırılacaktır..." <i>En ağır cezaya</i>... Peki ya Semerkant Tılsımı çalıntı eşya değilse neydi?</p>

  <p>Evet, bir taraftan, Lovelace'ın da kolyeyi çalmış olduğundan emindi: Bartimaeus'u göreve göndermesinin nedeni bu konuda kanıtlar bulmaktı zaten. Ama diğer taraftan o çalıntı eşya şu anda kendisinin, daha doğrusu Underwood'un elindeydi. Eğer Lovelace ya da polis veya hükümetten herhangi birisi onu evde bulursa... hatta Underwood'un kendisi onun eşyalarının arasında olduğunu anlayıverirse, Nathaniel o zaman kopacak fırtınayı düşünmek bile istemiyordu. Düşmanıyla kişisel hesaplaşması olarak planlanan şey artık çok daha riskli bir hale gelmişti. Şimdi karşısına yalnızca Lovelace'ı değil, kolu uzun hükümeti de almış durumdaydı. Londra Kulesi'nin mazgallı siperlerine asılmış sarkan, vatan hainlerinin cesetleriyle dolu cam prizmaları duymuştu. Bunun ne demek olduğunu biliyordu: Hükümetin gazabına uğrama riskini almak akıllıca bir şey değildi.</p>

  <p>Şafağın sökeceğini müjdeleyen o solgun ışık dam penceresinde parlamaya başladığında, Nathaniel bir şeyden emindi. Cin kanıtları ele geçirmiş olsun olmasın, bir an önce tılsımdan kurtulması gerekiyordu. Onu Lovelace'a geri gönderecek ve bir şekilde yetkilileri durumdan haberdar edecekti. Fakat bu iş için de Bartimaeus'a ihtiyacı vardı.</p>

  <p>Ve Bartimaeus ona gelmeyi reddetti.</p>

  <p>Yorgunluktan kemikleri sızlamasına rağmen o sabah tam üç kere çağırma işlemini gerçekleştirdi ve üçünde de cin ortaya çıkmadı. Üçüncü denemede artık panikten resmen hıçkırarak ağlamaya başlamıştı, yanlış telaffuz edeceği bir hecenin kendisini tehlikeye düşüreceğine aldırmadan kelimeleri çabuk çabuk söyledi. Bitirdiğinde hızla soluyup çemberi seyrederek beklemeye koyuldu. <i>Haydi artık çık ortaya, haydi</i>.</p>

  <p>Ne duman, ne koku, ne de cin.</p>

  <p>Nathaniel küfrederek çağırmalarını iptal etti, bir tütsü kabını tekmeleyerek odanın öbür ucuna fırlattı ve kendini yatağa attı. Neler oluyordu böyle? Ya Bartimaeus emirlerinden kurtulmanın bir yolunu bulduysa... Ama tabii bu imkansızdı; Nathaniel'ın bildiği kadarıyla o güne kadar hiçbir demon bunu başaramamıştı. Boş yere battaniyesini yumrukladı. Cini yeniden ele geçirdiğinde, bu gecikmenin acısını çıkaracaktı; onu Çentikli Sarkaç'la cezalandırıp kıvranmasını izleyecekti.</p>

  <p>Ama o zamana kadar ne yapabilirdi acaba?</p>

  <p>Sihirli aynayı mı kullansaydı? Yo, o sonraki işti: cini üst üste üç kez çağırmak onu çok yormuştu ve biraz dinlenmeye ihtiyacı vardı. Bir de ustasının kütüphanesi vardı tabii. İşe oradan başlamak en iyisiydi. Belki deneyebileceği daha ileri çağırma yöntemleri bulabilirdi. Cinlerin geri dönmemek için oynadıkları oyunlar hakkında bilgi bulabilirdi belki de.</p>

  <p>Kalktı, yere tebeşirle çizilmiş dairelerin üzerine halıyı ayağıyla ittirdi. Temizlikle uğraşacak zamanı yoktu. Bir iki saat sonra, uzun zamandır beklenen kurbağa iblis çağrısı için ustasıyla buluşması gerekti. Nathaniel sıkıntıyla inledi; bu isteyebileceği en son şeydi! O iblisi uykusunda bile çağırabilirdi ama ustası her çizgiyi, her sözcüğü tekrar tekrar kontrol edecek ve kısacık işlem saatlerce sürecekti. Bu enerji israfı olmadan da yaşayabilirdi. Ustası tam bir ahmaktı işte!</p>

  <p>Nathaniel kütüphaneye gitmek için odasından çıktı. Hızla merdivenleri indi.</p>

  <p>Ve paldır küldür koşarken ustasıyla çarpışıverdi.</p>

  <p>Underwood, Nathaniel'ın dirseğiyle çarptığı göğsünü tutarak duvara yapıştı. Öfkeli bir çığlık atarak çırağının başına bir şaplak attı ve yeniden geri çekildi.</p>

  <p>"Seni küçük haydut! Beni öldürecektin!"</p>

  <p>"Efendim! Özür dilerim efendim. Ben sizi..."</p>

  <p>"Beyinsiz bir maymun gibi merdivenlerden koşturmak da ne oluyor böyle, halktan biri gibi! Bir büyücü davranışlarına her zaman dikkat etmeli. Ne yapmaya çalışıyorsun sen?"</p>

  <p>"Çok üzgünüm efendim..." Nathaniel şoku üzerinden atmaya başlamıştı; uysal bir şekilde konuşuyordu. "Öğleden sonra yapacağımız çağırma töreni için bazı şeyleri tekrar gözden geçirmek üzere kütüphaneye gidiyordum. Böylesine heyecanlandığım için çok özür dilerim."</p>

  <p>Alçakgönüllü tavrı işe yaradı. Underwood hala burnundan solusa da yüz ifadesi yumuşamıştı. "Neyse demek iyi bir nedenin varmış, bu yüzden seni suçlamayacağım. Aslında ben de maalesef bu öğleden sonra evde olmayacağımı sana bildirmeye geliyordum. Çok önemli bir şey oldu ve ben..." Sustu, kaşları titreşerek çatıldılar. "Bu koku nedir?"</p>

  <p>"Efendim?"</p>

  <p>"Bu koku... senden geliyor çocuk." Burnunu yaklaştırarak iyice kokladı.</p>

  <p>"Ben, ben özür dilerim efendim, bu sabah yıkanmayı unutmuşum. Bayan Underwood da söylemişti."</p>

  <p>"Senin kendi kokundan bahsetmiyorum çocuk, sen de feci kokuyorsun ama. Yo, bu daha çok... biberiye... Evet! Ve defne... ve binbirdelik otu..." Gözleri bir anda kocaman açılıp merdivenin loşluğunda parıldadılar. "Çağırma töreninde kullanılacak olan tütsülerin kokusu üzerine sinmiş!"</p>

  <p>"Hayır efendim..."</p>

  <p>"Sakın inkar etme çocuk! Bu nasıl...?" Gözlerinden bir kuşku bulutu geçti. "John Mandrake, hemen odanı görmek istiyorum! Düş önüme."</p>

  <p>"Odama gitmesek, efendim, çok dağınık; beni çok utandırırsınız..."</p>

  <p>Ustası vücudunu dikleştirdi; gözleri çakmak çakmak, yanık sakalları dimdik oldu. Nathaniel onun bu kadar uzun boylu olduğunu daha önce fark etmediğini düşündü, ancak bir üst basamakta duruyor olması da buna katkıda bulunuyordu tabii. Nathaniel sinip küçüldüğünü hissetti.</p>

  <p>Underwood tek parmağını sallayarak merdivenleri işaret etti. "Yukarı!"</p>

  <p>Nathaniel çaresiz denileni yaptı. Önden sessizce odasına doğru giderken, ustasının kalın botları da hemen ardındaydı. Kapıyı açtığında inkar edilemeyecek denli yoğun bir tütsü ve mum kokusu yüzüne çarptı. Nathaniel suratını asarak köşeye çekildi ve ustası eğilerek alçak tavanlı odaya girdi.</p>

  <p>Underwood birkaç saniye odayı inceledi. Delillerle dolu bir manzaraydı: Ters dönmüş bir kabın içinde rengarenk tütsüler odaya saçılmıştı; dumanları hala tüten bir düzine çağırma mumu masanın üzerinde ve duvarların önünde düzenlenmiş şekilde duruyorlardı; Underwood'a ait kişisel raflardan alınmış iki kalın büyü kitabı yatağın üstünde açık bırakılmıştı. Görünürde olmayan tek şey çağırma çemberleriydi. Onlar halının altında kaldıkları için Nathaniel bir şekilde yakayı kurtarabileceğini düşünmeye başladı. Boğazını temizledi.</p>

  <p>"Eğer açıklamama izin verirseniz efendim..."</p>

  <p>Ustası duymazlıktan geldi. Öne doğru ilerleyerek halının bir köşesini ayağıyla açtı, halı kıvrılarak bir çemberin köşesini ve içindeki yazıları açığa çıkardı. Underwood eğilerek halıyı tuttu ve çekerek kenara fırlattı. Böylece pentagramın tümü gözler önüne serilmiş oluyordu. Bir an yazıları inceledi, sonra hiddetli gözlerle çırağına baktı.</p>

  <p>"Evet?"</p>

  <p>Nathaniel yutkundu. Hiçbir mazereti olamayacağını biliyordu ama gene de denemeliydi. "Ben yalnızca çizimlere çalışıyordum efendim," diye başladı kararsız bir sesle. "Kendimi alıştırmaya çalışıyordum. Gerçekten bir şey <i>çağırmadım</i> efendim. Nasıl cesaret ederim..."</p>

  <p>Bocaladı, sustu. Ustası tek eliyle büyük çemberin ortasını gösteriyordu. Bartimaeus'un ilk gelişinden kalan belirgin bir yanık izini. Diğer eliyle Akım Kamçısı'nın duvarlarda bıraktığı bir sürü darbe izini daha gösterdi. Nathaniel'ın omuzları sarktı.</p>

  <p>"Şey..."</p>

  <p>Bay Underwood bir an kendine hakim olamayacakmış gibi göründü. Yüzünde hiddet dalgaları dolaştı, Nathaniel'a doğru iki seri adım attı, eli vurmak için havaya kalktı. Nathaniel geri kaçtı ama tokat gelmedi.</p>

  <p>El aşağıya indi.</p>

  <p>"Yo," dedi ustası nefes nefese. "Yo. Seninle ne yapacağımı iyice düşünmem lazım. Bana karşı yaptığın itaatsizlikler artık bini aştı ve bunu yaparak hem kendinin hem de bu evdeki diğer insanların hayatını tehlikeye attın. Anlayabilmenin kıyısından köşesinden geçemeyeceğin büyülü işlere kalkıştın; orada <i>Faust'tan Özetler</i> görüyorum ve <i>Batlamyus'un Söylevleri!</i> En az on dördüncü düzeyden bir cin çağırdın veya çağırmaya kalkıştın. Üstüne üstlük bir de onu Adelbrand Pentagramı ile bağlamak istedin, bu <i>benim bile</i> yapmadan önce durup düşüneceğim bir şey. Belli ki başarısız olmuşsun ama bu hiçbir şekilde suçunu hafifletmez. Aptal çocuk! Eğer en ufak bir hata yapmış olsaydın o yaratığın sana neler <i>yapabileceği</i> hakkında fikrin var mı? Bunca yıl sana verdiğim dersler hiç mi işe yaramadı? Geçen yıl konuklarıma yaptığın o dikkafalı şiddet gösterisi kariyerimi neredeyse sona erdirecekti. Sana güvenilmeyeceğini o zaman anlamalıydım. Senden o zaman kurtulmam gerekirdi, daha bir adın yokken. Başka hiç kimse sana ikinci bir şans vermezdi! Ama artık adını aldığına ve gelecek almanakta yer alacağına göre, senden o kadar kolay kurtulamam! Sorular sorulacak, formlar doldurulacak ve benim yeterliliğim gene tartışma konusu olacak. Yoo, seninle ne yapacağımı iyice bir düşünmem lazım ama bir Reviler çağırıp seni onun şefkatli ellerine bırakmamak için kendimi zor tutuyorum."</p>

  <p>Nefes almak için durdu. Nathaniel yatağının üzerine adeta yığılmıştı, parmağını oynatacak hali yoktu.</p>

  <p>"Şunu sakın unutma," dedi ustası, "hiçbir çırak senin yaptığın itaatsizliği gösteremez bana. Bakanlığa gitmek zorunda olmasam ben sana yapacağımı bilirdim, şimdilik ben dönünceye kadar odanda hapis kalacaksın. Ama önce..." uzun adımlarla Nathaniel'ın elbise dolabına giderek kapıları ardına kadar açtı. "...bize hazırladığın başka sürprizler var mı bir bakalım."</p>

  <p>Sonraki on dakika boyunca, Nathaniel boş gözlerle ustasının odayı aramasını izledi. Dolap ve etajer ters çevrilip talan edildi. Çok fazla olmayan giysileri yerlere saçıldı. Birçok plastik tütsü kutusu, ufak bir renkli tebeşir stoğu ve Nathaniel'ın müfredat dışı almış olduğu notlar bulundu. Sadece kiremitlerin altında güvende olan sihirli aynanın yeri keşfedilemedi.</p>

  <p>Bay Underwood tütsüleri, kitapları, tebeşirleri ve notları bir araya topladı. "Bu yaptığın karalamaları Bakanlık'tan dönünce okuyacağım," dedi. "Cezana karar vermeden önce sana başka sorular sormam gerekiyor mu anlarım o zaman. Şimdilik, buradan çıkmayacaksın. Oturup günahlarını ve kariyerini nasıl mahvettiğini düşün bakalım."</p>

  <p>Başka bir şey demeden hışımla odadan çıktı ve kapıyı kilitledi.</p>

  <p>Nathaniel'ın kalbi derin ve karanlık bir kuyuya düşen bir taş misaliydi. Kıpırdamadan yatağında oturup penceresine vuran yağmur damlalarını ve ustasının öfke içinde odadan odaya geçişini dinledi. En sonunda uzaktan gelen bir kapı sesiyle Bay Underwood'un evden çıkmış olduğunu anladı.</p>

  <p>&nbsp;</p>

  <p class="p5">Kaç zaman sonra bilinmez, kilitte dönen anahtar sesiyle irkilerek toparlandı. Korkudan kalbi duracak gibi oldu. Ustası henüz dönmüş olamazdı herhalde...?</p>

  <p>Elindeki tepsinin içinde bir tabak domates çorbasıyla Bayan Underwood girdi içeriye. Tepsiyi masaya bıraktı ve orada durarak kendisine bakmaya başladı. Nathaniel kadının gözlerinin içine bakmaya cesaret edemiyordu.</p>

  <p><i>"Pekala"</i> dedi kadın, ifadesiz bir ses tonuyla, "umarım yaptıklarından memnunsundur. Arthur'un anlattıklarına bakılırsa çok kötü şeyler yapmışsın."</p>

  <p>Ustasının öfke tufanı onu yalnızca hissizleştirmiş ve uyuşturmuştu; oysa, Bayan Underwood'un dile getirilmemiş bir düş kırıklığıyla dolu bu birkaç sözcüğü Nathaniel'i can evinden vurmuştu. Kendine hakim olmak için harcadığı gücün en son kırıntısı da bu sözlerle birlikte kayboldu. Başını kaldırarak kadına bakarken gözlerine yaş dolduğunu hissediyordu.</p>

  <p>"Oh Nath... John!" Onu hiç bu kadar canı sıkkın halde görmemişti. "Neden birazcık daha <i>sabredemedin?</i> Bayan Lutyens hep senin en zayıf yönünün bu olduğunu söylerdi, demek ki haklıymış. Yürümeyi öğrenmeden koşmaya kalkıştın sen, ustanın seni affedebileceğinden hiç emin değilim."</p>

  <p>"Beni <i>asla</i> affetmeyecek. Öyle söyledi." Nathaniel'ın sesi zayıf çıkıyordu; göz yaşlarını tutmaya çalışıyordu.</p>

  <p>"Son derece kızgın John ve çok haklı."</p>

  <p>"Bana... bana kariyerimin mahvolduğunu söyledi."</p>

  <p>"Bunu hak etmediğini söyleyemezsin."</p>

  <p>"Bayan Underwood...!"</p>

  <p>"Ancak belki döndüğü zaman ona olanları dürüstçe anlatırsan seni dinleyebilir. Tek şansın bu."</p>

  <p>"Dinlemez, çok sinirli."</p>

  <p>Bayan Underwood Nathaniel'ın yanına oturdu ve kolunu omzuna attı. "Sence bu duyulmuş şey mi, çırakların bu kadar erken bu kadar çok şey denemeleri? Bu genelde en yetenekli büyücülerin yaptığı bir şeydir. Arthur öfkeden köpürüyordu ama aynı zamanda etkilenmişti biliyorum. Bence ona tamamen güven ve kendini onun merhametine teslim et. Bu hoşuna gidecektir."</p>

  <p>Nathaniel burnunu çekti. "Cidden böyle mi düşünüyorsunuz Bayan Underwood?" Her zamanki gibi kadının varlığının verdiği rahatlık ve onun o sakin duyarlılığı Nathaniel'ın savunmalarını yarmış ve gururunu okşamıştı. Belki de haklıydı. Belki de bütün gerçeği anlatmalıydı...</p>

  <p>"Ben de onu yatıştırmak için elimden geleni yapacağım," diye devam etti. "Tanrı biliyor ya bunu hak etmiyorsun. Şu odanın haline bak!"</p>

  <p>"Hemen temizlerim Bayan Underwood, hemen." Nathaniel kendini biraz rahatlamış hissetti. Belki de ustasına anlatabilirdi, Lovelace ve tılsımlı kolye hakkındaki kuşkularını o da paylaşabilirdi belki. Ne kadar acı verici olsa da işler bu şekilde çok daha kolaylaşırdı.</p>

  <p>"Önce çorbanı bitir." Kadın ayağa kalktı. "Ustan döndüğünde her şey hazır olsun."</p>

  <p>"Bay Underwood neden Bakanlığa gitti? Bugün Pazar." Nathaniel elbiselerini katlayıp dolaba kaldırmaya başlamıştı bile.</p>

  <p>"Acil durum canım. Şehir merkezinde bir cin yakalanmış." Nathaniel'ın hafiften tüyleri ürperdi. "Cin mi?"</p>

  <p>"Evet. Ayrıntılarını bilmiyorum ama galiba Bay Lovelace'ın iblislerinden birinin kılığına girmiş. Zorla Bay Pinn'in dükkanına girerek büyük hasara yol açmış. Ama bir ifrit çağırıp onu hemen yakalamışlar. Şu anda sorguya çekiliyor. Ustan, cini gönderen büyücünün, onu uğraştıran şu hırsızlıklarla ve "Direniş"le ilişkisi olabileceğini düşünüyor. Cin sorguya çekilirken o da hazır bulunmak istedi. Ama şu anda senin düşünmen gereken başka şeyler var, değil mi John? Ustana söyleyeceklerini kafanda toparlaman gerekiyor. Ve yerleri bal döküp yalanacak hale getireceksin!"</p>

  <p>"Peki Bayan Underwood."</p>

  <p>"Akıllı çocuk. Tepsiyi sonra alırım."</p>

  <p>Kapı yeniden kilitlenir kilitlenmez, Nathaniel hemen koşup pencereyi açarak ıslak kiremitlerin altından sihirli aynasını çıkardı. İçeriye çekti ve deli gibi yağan yağmuru dışarıda bırakarak pencereyi tekrar kapadı. Bronz disk buz gibiydi; iblisin isteksiz yüzü aynada belirene kadar çeşitli ikna yöntemleri kullanmak zorunda kaldı.</p>

  <p>"Of bee!" dedi iblis. "Attın beni bir kenara. Unuttun mudur, nedir! Hadi artık serbest bırakcak mısın beni?"</p>

  <p>"Hayır." Nathaniel'ın oyun oynayacak hali yoktu.</p>

  <p>"Bartimaeus. Onu bulacaksın. Onun nerede olduğunu ve ne yaptığını görmek istiyorum. Hemen. Yoksa bu diski toprağın altına gömerim."</p>

  <p>"Ne dikleniyorsun? Kibar kibar söylesene! Neyse... bi deniyim bari. Eskiden kimse böyle zor şeyler istemezdi, sen bile..." Bebeğin yüzü, söylenerek ve harcadığı çabadan buruşarak kayboldu ve hemen yeniden göründü, sanki uzaktaymış gibi bulanık bir şekilde. "Bartimaeus mu dedin? Uruklu Bartimaeus mu?"</p>

  <p>"Evet! Kaç tane Bartimaeus var?"</p>

  <p>"Sürprize hazır ol Bay Huysuz. Şimdiden, nefesini tutmana da gerek yok. Biraz zaman alcak."</p>

  <p>Ayna boşaldı. Nathaniel onu yatağın üstüne fırlattı, sonra yeniden düşündü ve şiltenin altına sakladı. Endişe ve sinir içinde odasını temizlemeye devam etti. Pentagramlardan iz kalmayıncaya kadar yerleri sildi, hatta mum lekeleri bile azaldı. Giysilerini güzelce yerleştirdi ve her şeyi yerli yerine koydu. Sonra çorbasını içti. Çorba soğumuştu.</p>

  <p>Bayan Underwood tepsiyi almaya geldiğinde, hoşnutlukla göz gezdirdi odaya. "Akıllı çocuk John," dedi. "Şimdi de kendine bir çeki düzen ver ve hazır başlamışken bir banyo yap. Neydi o?"</p>

  <p>"Ne neydi Bayan Underwood?"</p>

  <p>"Sanki bir ses duydum."</p>

  <p>Aynı sesi Nathaniel da duymuştu. Yatağın altından gelen boğuk bir "Hey!" sesi. "Sanırım alt kattan geliyor," dedi zayıf bir sesle. "Acaba kapıda biri mi var?"</p>

  <p>"Öyle mi dersin? Gidip bir bakayım o zaman." Kadıncağız pek de emin olamadan çıkıp kapıyı kilitledi.</p>

  <p>Nathaniel şilteyi açtı. "Ne var?" diye tısladı.</p>

  <p>Bebeğin gözlerinin altında kocaman torbalar vardı ve nasılsa sakalları çıkmış gibiydi. "Valla," dedi, "elimden geleni yaptım. Benden bu kadar!"</p>

  <p>"Göster o zaman!"</p>

  <p>"Buyur, keyfini çıkar." Yüz silinerek yerini uzak bir Londra görüntüsüne bıraktı. Thames olduğu anlaşılan gümüş bir çizgi, fonda koyu gri bir kütle halinde görünen birçok ambarı ve iskeleyi ikiye ayırıyordu. Yağan yağmur görüntüyü yarı bulanıklaştırıyordu ancak Nathaniel manzaranın merkezinde olan şeyi görebiliyordu: Dört bir yanını saran yüksek ve gri duvarlarla korunan devasa bir kale. Ortada, çatısında İngiliz Bayrağı dalgalanan yüksek, kare bir burç. Kale avlusunda dolaşan siyah cepheli polis kamyonları ve bazıları insan olmayan, bölükler halinde ufak şekiller.</p>

  <p>Nathaniel gördüğü şeyin ne olduğunu biliyordu ancak gerçeği kabul etmek istemiyordu. "Peki bütün bunların Bartimaeus ile ne ilgisi var?" diye patladı.</p>

  <p>İblis yorgundu, ağır ağır konuşmaya başladı. "Anlaşılan, o burda. Önce Londra'nın göbeğinde rastladım izine ama çoktan soğuyup silikleşmişti. İz buraya kadar gidiyodu ama sen de gayet iyi bilirsin ki Londra Kulesi'ne bundan daha fazla yaklaşamam. Çok fazla nöbetçi var. Bu uzaklıktan bile nerdeyse birkaç açıkgöz küreye yakalancaktım. Çökmüş durumdayım cidden. Başka bi şi var mıydı?" Nathaniel'ın cevabını beklemeden ekledi. "Azcık şekerleme yapmam gerek de!"</p>

  <p>"Hayır yok, hepsi bu kadar."</p>

  <p>"Bütün gün söylediin en mantıklı şey!" Fakat iblis kaybolmadı. "Eğer içerdeyse, Bartimaeus'un başı belada demektir," diye gerçeği yüzüne vurdu neşeyle. "Onu oraya <i>sen</i> göndermemişindir, dii mi?"</p>

  <p>Nathaniel cevap vermedi.</p>

  <p>"Vah <i>zavallı,"</i> dedi iblis. "Bu demek ne demek: Onda ne kadar bela, sende de o kadar bela demek. Bilmem anlatabiliyo muyum? Bahse var mısın, şu anda seni ele vermek üzeredir." Yüzünü ikiye bölen bir sırıtışla keskin, küçük dişleri belirdi, ağzından böğürtlen şeklinde sesli bir köpük çıkarttı ve kayboldu.</p>

  <p>Nathaniel elinde aynayla kalakalmıştı. Odanın içine vuran günışığı yavaş yavaş azaldı.</p>

  <p>&nbsp;</p>
</body>
</html>