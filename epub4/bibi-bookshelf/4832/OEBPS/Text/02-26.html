<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator"/>
  <link href="../Styles/balci60.css" rel="stylesheet" type="text/css"/>

  <title></title>
</head>

<body>
  <p>&nbsp;</p>

  <h2 class="h21"><a id="ncx2019"></a>Nathaniel</h2>

  <h3 class="h31"><a id="ncx2020"></a>26</h3>

  <p>&nbsp;</p>

  <p class="p5"><span class="t17">A</span>kşama doğru vakit ilerlerken, korkunun kasvetli sancıları da Nathaniel'ın üzerine çöküyordu. Odasının içinde kafese kapatılmış bir panter gibi ileri geri yürürken, birçok farklı şekilde tuzağa düşmüş olduğunu hissediyordu. Evet, odanın kapısı kilitliydi ve dışarı çıkamıyordu ama bu sorunlarının en önemsiz olanıydı.</p>

  <p>Hizmetkarı Bartimaeus o anda kulede hapisti ve en güçlü büyücülerin bile tasarlayamayacağı işkencelere maruz kalıyordu. Eğer gerçekten de şehir merkezinde olaylara neden <i>olmuşsa</i> başına gelenleri hak etmiş demekti. Fakat Nathaniel onun sahibiydi. Onun suçlarından kendisi sorumluydu.</p>

  <p>Yani büyücülerin aradıkları aslında kendisiydi.</p>

  <p>İşkence altındayken Süresiz Kapatma tehdidi unutulacak, Bartimaeus Nathaniel'ın adını verecek ve polis kapısına dayanacaktı. Sonra da...</p>

  <p>Nathaniel korkudan titreyerek Sholto Pinn'in bir gece önce görmüş olduğu yaralı halini hatırladı. Bunun sonuçları hiç de hoş olmayacaktı.</p>

  <p>Bartimaeus mucize eseri ağzını kilidi tutsa da, Underwood ile mutlaka yüzleşmesi gerekiyordu. Ustası onu başından atacağını söylemişti; belki de daha kötüsü olacaktı. Çırağının çağırdığı şeyin ne olduğunu anlaması için dolapta bulduğu karalanmış notları okuması yeterliydi. Sonra hikayenin devamını öğrenmek isteyecekti. Nathaniel kendisini konuşmaya ikna etmek için ne yöntemler kullanacağını düşünmeye bile korkuyordu.</p>

  <p>Ne yapabilirdi? Bayan Underwood bir kurtuluş yolu önermişti. Ona bütün gerçeği baştan sona anlatmasını söylemişti. Ama kin dolu ve alaycı ustasına sırlarını açma düşüncesi Nathaniel'ı fiziksel olarak hasta ediyordu.</p>

  <p>Çelişkileri bir kenara atarak yorgun iblisi yeniden çağırdı ve itirazlarına kulak asmadan bir kez daha Londra Kulesi'ne yolladı. Güvenli bir uzaklıktan, korku ve merakla, yeşil kanatlı demonlardan oluşan öfkeli bir güruhun çekirge sürüsü gibi korkulukların üzerinde dönmelerini ve aniden tüm yönlere dağılarak şehrin üzerine doğru uçuşlarını izledi.</p>

  <p>"Çok etkileyici," diye yorum yaptı sihirli ayna. "Çok klas bi topluluk. Yüksek seviyeli cinlere bulaşmamak lazım. Kim bilir," diye ekledi, "belki bazıları <i>senin</i> peşindedir."</p>

  <p>"Underwood'u bul," diye hırladı Nathaniel. "O nerede ve ne yapıyor?"</p>

  <p>"Vaay, ortalık kızışıyo dii mi? Bakalım Arthur Underwood nerdeymiş... Iıh, hiç yolu yok. O da kulede ama ben giremezim. Ama bi tahmin yapiim." İblis kıkırdadı. "Muhtemelen şu anda arkadaşın Bartimaeus'la sohbet ediyodur."</p>

  <p>Kuleyi daha fazla gözetlemek anlamsızdı. Nathaniel aynayı yatağının altına fırlatıverdi. Durum hiç de parlak görünmüyordu. Her şeyi anlatması gerekecekti. Saygı duymadığı bir insana, kendisini koruyabilmekten aciz, Lovelace'ın önünde diz çökmüş ve sinmiş bir insana anlatacaktı hem de. Nathaniel, Underwood'un öfkesini nasıl dışa vuracağını tahmin edebiliyordu: Küçümseyecek, alay edecek <i>ve</i> kendi değersiz şöhretinin zedelenmesinden endişe edecekti... İşte o zaman...</p>

  <p>&nbsp;</p>

  <p class="p5">Bir saat kadar sonra, aşağıda çarpılan bir kapı sesinin yankılandığını duydu. Donup kaldı. Merdivenlerde ustasının ürkünç ayak seslerinin duyulmasını bekledi, ancak uzun süre gelen giden olmadı. Sonunda anahtar kilitte döndüğünde, yumuşak ve sakin şıkırtılardan, gelenin Bayan Underwood olduğunu çoktan anlamıştı. Kadının elinde küçük bir çay tepsisi vardı, içinde bir bardak süt ve oldukça bayatlamış bir sandviç duruyordu.</p>

  <p>"Geç geldiğim için üzgünüm John," dedi kadıncağız. "Yemeğini çok önceden hazırlamıştım ama getirmeye fırsatım olmadan ustan eve döndü." Derin bir soluk aldı. "Gitmem lazım. Aşağıda işler biraz karıştı.</p>

  <p>"Ne... Neler oluyor Bayan Underwood?"</p>

  <p>"İyi bir çocuk ol ve sandviçini ye. Beslenmeye ihtiyacın var, çok solgun görünüyorsun. Ustan seni çok geçmeden çağırır, eminim."</p>

  <p>"Ama bir şey söylemedi mi?"</p>

  <p>"Yeter artık John! Soru sormaktan vazgeçmeyecek misin? Birçok şey söyledi ama şu anda seninle bunları tartışamam. Aşağıda su kaynıyor ve hemen ona yiyecek bir şeyler hazırlamam lazım. Sen sandviçini ye hayatım."</p>

  <p>"Ustam...?"</p>

  <p>"Kendini çalışma odasına kilitledi ve rahatsız edilmemesini söyledi. Yemek dışında tabii. Çok acil bir durum var anlaşılan."</p>

  <p>Acil durum... Nathaniel o anda ani bir karar aldı. Bayan Underwood güvenebileceği tek insandı, kendisine değer veren tek kişi. Ona her şeyi anlatacaktı: Tılsımı, Lovelace'ı, her şeyi. Eğer gerekirse, kadın kendisini Underwood'dan ve polisten korurdu; nasıl olacağını bilmiyordu ama kadının işleri yoluna koyacağından emindi.</p>

  <p>"Bayan Underwood..."</p>

  <p>Kadın elini kaldırdı. "Şimdi olmaz John. Zamanım yok."</p>

  <p>"Ama Bayan Underwood. Benim gerçekten..."</p>

  <p>"Bir kelime daha söyleme! Gitmem lazım."</p>

  <p>Zoraki gülümseyerek çıktı. Kapı kapandı. Kilitlendi. Nathaniel arkasından bakakalmıştı. Bir an ağlayacakmış gibi oldu, sonra içinden inatçı bir öfke kabardı. Ne ceza verileceği kararlaştırılana kadar tavan arasına kilitlenecek yaramaz bir çocuk muydu o? Hayır. O bir büyücüydü! Kendisini yoksaymalarına izin vermeyecekti!</p>

  <p>Bütün malzemeleri elinden alınmıştı. Elinde sihirli aynadan başka bir şey kalmamıştı ve yapabileceği tek şey gözetlemekti. Gene de gözetlemek demek bilgi demekti. Bilgiyse güç demekti.</p>

  <p>Nathaniel bayat sandviçten bir ısırık aldı ve anında pişman oldu. Tabağı ittirerek pencereye gitti ve şehrin karanlık gökyüzünün altında uzayıp giden sarı ışıklarını seyretti. Bartimaeus adını vermiş olsa, Underwood ve polis çoktan yakasına yapışmış olurdu. Anlayamıyordu. Ve şu acil durum... Bunun Bartimaeus ile bir ilgisi olabilir miydi?</p>

  <p>Underwood aşağıda hiç kuşkusuz telefon başındaydı. Çözüm çok basitti: Biraz casusluk, kafasındaki soru işaretlerini anında giderebilirdi.</p>

  <p>Nathaniel sihirli aynayı çıkardı. "Ustam çalışma odasında. İyice yaklaş, her şeyi görmek istiyorum; ayrıca söylediği her şeyi anında doğru olarak bana ileteceksin."</p>

  <p>"Seni küçük casus seni! Ay aman neyse! Senin ahlakından bana ne! Ben bi gidiim bakim..."</p>

  <p>Aynanın yüzeyi temizlendi; iblisin yerini ustanın odasının güçlü ve net bir görüntüsü aldı. Underwood deri koltuğuna gömülmüş, dirseklerini masaya dayayarak öne doğru eğilmişti. Bir eliyle telefonu tutuyor, diğeriyle konuşurken hareketler yapıyordu. İblis daha yaklaştı; artık Underwood'un yüzündeki gerginlik iyice belirginleşmişti. Adam apaçık bağırıyordu.</p>

  <p>Nathaniel aynayı tıkırdattı. "Neler söylüyor?"</p>

  <p>Bir cümlenin ortasından başlayarak iblisin sesi duyuldu. Underwood'un dudak kıpırtıları ve Nathaniel'ın kulağına gelen ses arasında kısa bir gecikme vardı ama iblisin duyduklarını doğru olarak aktardığını anlayabiliyordu. "... diyorsun? Üçü de kurtulmuş mu? Arkalarında onlarca yaralı bırakarak ha? Duyulmamış şey! Whitwell ve Duvall bunun hesabını vermek zorundalar. Evet, kesin olarak eminim Grigori. Bu benim araştırmalarımı sabote etmek için planlanmış bir olay. Onu kendim sorgulamak istiyordum. Evet, ben. Çünkü onun bu hırsızlıklarla ilgili olduğundan adım gibi emindim... Bu onların en son numaralarıydı. En güçlü eşyaların Pinn'de olduğunu herkes bilir; onları çalmak için oradaydı... Evet, bence de, işin içinde bir büyücü var demektir... Evet, biliyorum bu kabul edilemez bir şey... Öyle de olsa elimdeki en iyi ipuçlarından birisiydi... Aslında <i>tek</i> ipucu buydu doğruyu söylemek gerekirse, ama bana iyi bir bütçe ayrılmadığı sürece ne beklenebilir ki? Kimlikleri belirlenmiş mi peki? Ona da mı hayır? Bu olanlar Jessica'ya iyi bir darbe olacak, bütün bu üzücü olayların tek iyi sonucu bu... Evet, umarım. Baksana Grigori, konuyla alakası yok ama, sana daha kişisel bir konuda danışmak istiyordum... "</p>

  <p>Bu noktada iblisin yorumları kesildi, ama Underwood dudaklarını almaca yaklaştırmış konuşmaya devam ediyordu. Nathaniel bronz diske güçlendirici bir şok dalgası yolladı ve iblisin yüzü belirdi.</p>

  <p>"Uy, na'aptın yine!"</p>

  <p><i>"Ses,</i> ses niye kesildi?"</p>

  <p>"Fısıldıyo, görmüyo musun? Hiç bi şi duyamazım artık. Daha fazla yaklaşmam tekin diil."</p>

  <p>"Duymam lazım."</p>

  <p>"Ama patron, güvenli sınırı aşarız o zaman. Büyücülerin güvenlik radarları var biliyosun, bu adamın <i>bile..."</i></p>

  <p>Nathaniel'ın yüzü gerginlikten şişmiş ve ağrıyor gibiydi. Tedbiri elden bırakmıştı. "Dediğimi <i>yap.</i> Bana bir daha söyletme."</p>

  <p>İblis cevap vermedi. Underwood'un yüzü yeniden o kadar yakından belirdi ki bütün aynayı dolduruyordu neredeyse. Burnundan çıkan püskül gibi kıllar, üç boyutlu şirin bir ayrıntı olarak görünüyordu artık. Büyücü başını sallıyordu. "Bence de. Sanırım hoşuma gider... olaya bu şekilde bakınca çocuk benim sıkı çalışmalarımın ve parlak fikirlerimin bir kanıtı olabilir. Şimdi benim sevgili eski ustacığım..."</p>

  <p>Adam sustu, sanki soğuk bir şey bedenine sürtünmüş gibi irkilerek titredi. "... Pardon Grigor. Ben yalnızca, bir şey hissettim..." Nathaniel gözlerin kısıldığını ve o tanıdık kaşların sertçe çatıldığını gördü. Aynadaki görüntü bir anda küçülmeye başladı, sanki iblis aceleyle geri çekilmeye uğraşıyor gibiydi. Underwood yüksek sesle bir hece söyledi; iblis tekrarlamaya çalıştı ancak sesi kapanan bir radyo gibi hecenin yarısında kesildi. Görüntü silinmedi ama tuhaf biçimde titreşmeye başladı.</p>

  <p>Nathaniel'ın sesi endişesini gizleyemiyordu. "İblis, neler oluyor?"</p>

  <p>Hiçbir ses duyulmadı. İblis suskun kaldı.</p>

  <p>"Sana odadan çıkıp bana dönmeni emrediyorum."</p>

  <p>Yanıt gelmedi.</p>

  <p>Sihirli aynadaki görüntü kaygı vericiydi. Titrek de olsa, Nathaniel, Underwood'un telefonu kapattığını ve yavaşça ayağa kalkarak masanın önüne ilerlediğini, bu arada orada olduğundan emin olduğu bir şeyi yakalamak istercesine dikkatle odayı incelediğini görebiliyordu. Görüntü hala hızla titreşiyordu: İblis kaçmak için öncekinin iki katı çaba harcarmış gibiydi ama işe yaramıyordu. Panik duygusu doruklara ulaşan Nathaniel, aynaya boşuna birkaç korkunç Şok uyguladı. İblis donakalmıştı, ne konuşabiliyor ne hareket edebiliyordu.</p>

  <p>Underwood odanın gerisinde bir dolaba gitti, içini karıştırdı ve elinde metal bir çubukla geri döndü. Çubuğu salladı: Ucundaki dört küçük delikten çıkan beyaz bir toz hızla yayılarak tüm odayı kapladı. Toz her ne işe yarıyorduysa etkisi çok ani olmuştu. Underwood araştırmaya başlayarak yukarıya doğru baktı ve Nathaniel ile göz göze geldiler. Nathaniel bir an için ustasının kendisini gerçekten gördüğünü sandı, sonra toz sayesinde havada asılı kalan iblisin ortaya çıktığını anladı.</p>

  <p>Dehşet içinde ustasının halıya eğilip yerdeki kurdeleden bir ilmiği çektiğini gördü. Halıdan büyük kare bir bölüm ayrılarak yan tarafa serildi. Altında boyanmış iki pentagram vardı. Ustası gözlerini donup kalmış olan iblisten bir an bile ayırmadan küçük çemberin içine girdi. Konuşmaya başladı ve birkaç saniye içinde büyük çemberin üstünde sisler içinde uzun boylu bir hayalet belirdi. Underwood bir emir verdi. Hayalet eğilerek selamladı ve gözden kayboldu. Nathaniel gözlerine inanamayarak ustasının parıltılar içinde yana doğru kaydığını gördü. Kendi ustası hala çemberin içinde duruyordu ama hayalete benzeyen ve saydam bir usta daha vardı yanında.</p>

  <p>Hayalete benzeyen usta havaya yükseldi, topuklarını birbirine çarptı ve öne doğru süzülmeye başladı; doğrudan zavallı iblisin üzerine, hala odanın görüntüsünü yayınlamaya devam ettiği noktaya doğru uçuyordu. Nathaniel emirler verdi ve öfkeyle aynayı salladı fakat ustasının ağır ağır yaklaşmasını önleyemedi. Adam yaklaştı, yaklaştı... Hayalet kaşlar çatılmış, parıldayan gözler dimdik iblise çevrilmişti. Artık Underwood bütün aynayı kaplıyordu, sanki içinden çıkıp Nathaniel'ın odasına girecekmiş gibi.</p>

  <p>Sonra her şey birdenbire durdu. Ayna yeniden çalışma odasını gösterdi. Underwood'un fiziksel bedeni hâlâ pentagramın içinde hareketsiz duruyordu.</p>

  <p>Korkusuna rağmen Nathaniel neler olduğunu çok iyi biliyordu. Casusun yerini belirleyen ve onu olduğu yerde sabitleyen ustası, iblisin astral bağını kaynağına kadar izleyerek düşman büyücünün kimliğini öğrenmeye karar vermişti. Bu tür kaynaklar kilometrelerce uzakta olabilirdi ve belki de ustası, bir cin tarafından yaratılmış şekli içinde uzun bir yolculuk yapacağını sanıyordu. Eğer öyleyse çok büyük bir sürpriz yaşayacaktı.</p>

  <p>Nathaniel ne yapması gerektiğini çok geç anlayabildi. Pencere! Eğer aynayı pencereden sokağa atmayı akıl edebilseydi ustanın haberi bile olmayacaktı belki de...</p>

  <p>Pencereye doğru henüz iki adım atmıştı ki Arthur Underwood'un saydam başı ses çıkarmadan yerdeki döşemelerden beliriverdi. Şeffaf ve fosforlu yeşil bir renkteydi; harap durumdaki sakallarının ucu yere serilmiş uzanıyordu. Baş doksan derecelik bir açıyla yavaş yavaş döndü ve elinde sihirli aynasıyla tepesinde dikilen Nathaniel'ı gördü.</p>

  <p>O anda, ustasının yüzünde Nathaniel'ın daha önce hiç görmediği bir ifade belirdi. Bu Underwood'un öğretmenlik tarzını belirleyen o sabırsız horgörü ifadesi değildi. O sabah odasını ziyaret ettiğinde gördüğü hiddet bile değildi. Hayır, o yüzde ilk önce müthiş bir şok ve sonra öylesine bir kötülük patlaması görüldü ki neredeyse Nathaniel'ın dizlerinin bağı çözülecekti. Ayna elinden düştü; Nathaniel duvara tutundu; konuşmaya çalıştı ama konuşamadı.</p>

  <p>Hayaletimsi baş odanın ortasından kendisine bakıyordu. Nathaniel da gözlerini kaçıramadan ona bakıyordu. Sonra Underwood'un -herhalde aşağıdaki odada bulunan fiziksel bedenden çıktığı için çok boğuk ve uzaktan gelen- sesi, yerde ters dönmüş duran aynanın içinde duyuldu.</p>

  <p>"Hain..."</p>

  <p>Nathaniel'ın ağzı açıldı fakat sadece kurbağa vıraklamasına benzer bir ses çıkarabildi.</p>

  <p>Ses yeniden duyuldu. "Hain! Bana ihanet ettin. Kimin adına casusluk yaptığını hemen öğreneceğim."</p>

  <p>"Hiç kimse, kimse adına çalışmıyorum... " Nathaniel yalnızca en alçak sesle fısıldamayı başarabilmişti.</p>

  <p>"Hazır ol! Yukarıya geliyorum."</p>

  <p>Ses uzaklaştı. Underwood'un başı zeminde dönerek kayboldu. Onunla birlikte odadaki fosforlu ışık da yok oldu. Nathaniel titreyen ellerle aynayı yerden aldı ve dikkatle içine baktı. Birkaç saniye içinde ustanın hayaleti geri çekildi ve sisli çalışma odasının görüntüsü belirdi; hayalet, halının üzerinde süzülerek ustanın çemberine doğru uçtu. Yanında durup aynı duruşu aldı ve bedeniyle birleşti. Underwood bir anda yeniden kendisi oldu ve büyük çemberin içinde gölge hayalet yeniden belirdi. Underwood ellerini çırparak cini kovdu; cin selamlayarak gözden kayboldu. Underwood gözlerinden kıvılcımlar saçarak pentagramından çıktı ve uzun adımlarla kapıdan çıktığı görüldü.</p>

  <p>Böylece iblisin üzerindeki büyü de etkisini yitirmiş oldu ve bebeğin yüzü aynada tekrar belirdi. Rahatlayarak yanaklarını şişirdi. "Pöf! Bu bana hiç iyi gelmedi, söyliim sana," dedi. "O yaşlı bunağın içimden geçip bağlantımı izlemesi falan... Neydi o yahu!"</p>

  <p>"Yeteri Kes sesini!" Nathaniel dehşet içinde olmasına rağmen düşünmeye çalışıyordu.</p>

  <p>"Bana bi iyilik yapsan...?" dedi iblis. "Nasılsa fazla zamanın kalmadı. Ölmeden önce beni bıraksan n'olur sanki! Aynada yaşamak çok bunaltıcı; nası yalnızım bilemezsin. Hadi patroon. Bana bi kıyak yap." Bebeğin çekiciliğini kullanarak gülümseme çabaları, aynanın duvara fırlatılmasıyla yarıda kesildi. "Uy! Peki ööle olsun. Birazdan görürsün gününü!"</p>

  <p>Nathaniel kapıya koşturup çaresizlik içinde koluna asıldı. Aşağılardan bir yerlerden ustasının telaşla merdivenlerden çıkışını duyabiliyordu.</p>

  <p>"Gerçekten <i>çok</i> sinirli," diye bağırdı iblis. "Astral bedeni bile içimden geçerken özüme diken gibi battı. Keşke ayna ters dönmeseydi de, buraya geldiinde n'olcaanı görebileydim."</p>

  <p>Nathaniel dolaba fırlayıp deliler gibi ittirmeye başladı; onu kapının önüne kadar itip yolu tıkamayı düşünüyordu. Ama dolap çok ağırdı; gücü yetmeyecekti. Soluğu tıkanmıştı.</p>

  <p>"Ne uğraşıyosun?" diye sordu iblis. "Sen artık büyük bi büyücüsün. Bi şi çaar da postu kurtar. Bi ifrit mesela; çok işine yarardı. Ya da şu çok meraklı olduun Bartimaeus'a ne dersin? Ona ihtiyacın varken niye yanında diil?"</p>

  <p>Nathaniel hıçkırarak odanın ortasına doğru sendeledi ve yüzünü kapıya döndü.</p>

  <p>"Çok pis iş, dii mi?" İblisin sesinden memnuniyet akıyordu. "Başkasının merhametine kalmak. İşte şimdi sen de anlıyosun. Kabul et oğlum, tek başınasın. Sana yardım etcek kimse yok."</p>

  <p>Bir şey pencereyi tıklattı.</p>

  <p>Kalbinin duracağını sandığı bir anın sonunda, Nathaniel pencereye baktı: Camın ardında darmadağın olmuş bir güvercin, kanatlarıyla bir şeyler yapıp duruyordu. Nathaniel kuşkuyla pencereye yaklaştı.</p>

  <p>"Bartimaeus...?"</p>

  <p>Güvercin gagasını birkaç kez üst üste pencereye vurdu. Nathaniel pencerenin kolunu çevirmek için tam elini kaldırmıştı ki...</p>

  <p>Kilitte anahtar tıkırtısı duyuldu. Yatak odasının kapısı çarpılarak sonuna kadar açıldı. Harcadığı çabadan pespembe olmuş yüzü, hiddetli bir beyaz saç-sakal çizgisiyle çerçevelenmiş olan Underwood kapının önünde dikildi. Nathaniel'ın kolu yanına düştü; ustasına doğru döndü. Güvercin pencereden kayboldu.</p>

  <p>Underwood'un nefesini düzenlemesi bir saniye sürdü. "Sefil çocuk! Kimden emir alıyorsun? Düşmanlarımın hangisinden?"</p>

  <p>Nathaniel bütün vücudunun titrediğini hissedebiliyordu ama ayakta durup ustasının gözünün içine bakabilmeyi başardı.</p>

  <p>"Hiç kimse efendim. Ben..."</p>

  <p>"Duvall mı? Mortensen mi? Lovelace mı?"</p>

  <p>Son adı duyduğunda Nathaniel'ın dudakları kıvrıldı. "Bunların hiçbiri değil efendim."</p>

  <p>"Sana ayna yapmasını kim öğretti? Casusluk yapmanı kim söyledi?"</p>

  <p>Nathaniel'ın kalbi tüm korkusuna rağmen öfkeyle doldu. Aşağılayarak konuşmaya başladı. "Bana inanmıyor musunuz? Size söyledim. Başka biri yok."</p>

  <p>"Hala yalan söylemeye devam ediyorsun! Çok güzel! Odana son bir kere iyice bak. Bu son görüşün olacak. Şimdi dilin çözülene kadar benim çalışma odamda iblislerimle arkadaşlık edeceksin. Gel buraya!"</p>

  <p>Nathaniel duraksadı ancak yapabileceği hiçbir şey yoktu. Ustasının eli omzuna indi ve bir mengene gibi sıkmaya başladı. Elinde olmadan, odadan dışarıya ve merdivenlerden aşağıya sürüklendi.</p>

  <p>İlk katta Bayan Underwood'u gördüler. Kadıncağız telaş içinde ve soluk soluğaydı. Nathaniel'ın acınacak halini ve kocasının gözlerindeki hiddeti gördüğünde gözleri hüzünle doldu fakat yorum yapmadı.</p>

  <p>"Arthur," dedi soluk soluğa, "Seni görmek isteyen biri var."</p>

  <p>"Zamanım yok. Bu çocuk ..."</p>

  <p>"Çok acil bir durum olduğunu söylüyor."</p>

  <p>"Kim? Kimmiş bu?"</p>

  <p>"Simon Lovelace, Arthur. İçeriye resmen zorla girdi."</p>

  <p>&nbsp;</p>
</body>
</html>