<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator"/>
  <link href="../Styles/balci60.css" rel="stylesheet" type="text/css"/>

  <title></title>
</head>

<body>
  <p>&nbsp;</p>

  <h3 class="h31"><a id="ncx1894"></a>25</h3>

  <p>&nbsp;</p>

  <p class="p5"><span class="t17">J</span>abor <i>da</i> buradaymış," diye ekledim. "İkiniz de çok naziksiniz."</p>

  <p>"Kendini yalnız hissetmeyesin diye geldik Bartimaeus." Yakınımdaki kanadı kanayan kuzgun titreyerek parıldadı ve aşçı görüntüsünü aldı. Kolunda çok derin bir yara vardı. "Hiç gerek yoktu, burada bana çok dostça davrandılar."</p>

  <p>"Belli oluyor." Aşçı küreyi incelemek için bana doğru ilerledi. "Seni bayağı daraltmışlar ahbap."</p>

  <p>İkna edici olmaktan uzak sahte bir kahkaha attım. "Laf ebeliğini bir kenara bırakırsak, eski dostum, belki beni buradan kurtarmanın bir yolunu bulabilirsin. Artık duvarların titreşimlerinden gıdıklanmaya başladım."</p>

  <p>Aşçı çenesini kaşıdı. "Zor bir durum. Ama ben bir çaresini <i>biliyorum."</i></p>

  <p>"Çok iyi!"</p>

  <p>"Bir pire ya da bir çeşit uyuz böceği haline gelebilirsin. Bu sana özün parçalanmadan önce birkaç dakika daha yaşama şansı kazandırır."</p>

  <p>"Sağ ol be, bu hiç aklıma gelmemişti." Burada biraz nefesim daralmıştı. Küre artık çok yakınımdaydı. "Peki ya sen küreyi bir şekilde etkisizleştirip beni kurtarmaya ne dersin? Ne kadar minnettar kalacağımı bir düşün..."</p>

  <p>Aşçı tek parmağını kaldırdı. "Aklıma başka bir şey daha geliyor. Sen bize Semerkant Tılsımı'nı nereye sakladığını söylesen? Yeterince hızlı konuşursan, sen yok olmadan küreyi durdurmanın bir yolunu bulabiliriz belki."</p>

  <p>"Önce siz küreyi durdurursanız, belki bir anlaşma yapabiliriz."</p>

  <p>Aşçı derin bir iç çekti. "Bence pazarlık yapacak durumda..." Uzaktan gelen bir uğultuya kulak vermek için durdu; aynı anda odada tanıdık bir ses yankılandı.</p>

  <p>"Bir kapı açılmak üzere," dedim çabucak. "Şu en dipteki duvarda."</p>

  <p>Faquarl hala sütunda oturup pençelerini incelemekle meşgul olan öbür kuzguna baktı. "Jabor lütfen...?" Kuzgun boşluğa adım attı ve parlak kırmızı tenli, çakal başlı upuzun bir yaratığa dönüştü. Odada ilerleyerek en dipteki duvara gitti, bir bacağı önde, diğeri arkada, ellerini öne uzatarak bekledi.</p>

  <p>Aşçı yeniden bana döndü. "Şimdi Bartimaeus..."</p>

  <p>Kanatlarım hafiften yanmaya başlamıştı. "Kısa keselim," dedim. "Kolyenin yerini söylersem beni ölüme terk edeceğinizi ikimiz de biliyoruz. Ayrıca sırf size inat olsun diye yanlış yer söyleyeceğimi de biliyoruz. Yani sonuçta beni kurtarmaktan başka yapabileceğin hiçbir şey yok."</p>

  <p>Faquarl sinirlenerek sütunun kenarına vurdu. "Çok can sıkıcı ama ne demek istediğini anlıyorum."</p>

  <p>"O gelen uğultu sesi kesinlikle bir alarmdı," diye devam ettim. " Beni buraya tıkan büyücüler utukku ve horlalardan oluşan bölüklerle ilgili bir şeyler söylemişti. Jabor'un bile bunlarla tek başına baş edebileceğinden kuşkuluyum. O yüzden belki bu tartışmayı biraz ertelersek çok daha iyi olacak?"</p>

  <p>"Anlaştık." Faquarl yüzünü, artık bir limondan birazcık daha büyük olan, küreye yaklaştırdı. "Bu kuleden biz olmadan ayrılamazsın Bartimaeus, sakın oyun oynamaya kalkışma. Burada olmamı gerektiren iki emir almış olduğum konusunda seni uyarayım. Birincisi tılsımlı kolyenin yerini öğrenmek. Öğrenemediğim takdirde de seni yok etmek. Hangisinin bana daha çok zevk vereceğini belirtmeme gerek yok herhalde."</p>

  <p>Yüzünü geri çekti. O sırada arka duvarda oval yüzey belirdi ve genişleyerek kemerli bir giriş kapısı haline geldi. Kapının içindeki karanlıkta birkaç şekil belirmeye başladı: değnek kalınlığındaki ellerinde üç çatallı zıpkınlar ve gümüş ağlar taşıyan soluk benizli horlalar.<a id="a66"></a><a href="../Text/notes.html#a261"><span class="t19">{67}</span></a> Kapıdan çıktıkları anda bedenlerini çevreleyen korunma kalkanları harekete geçecekti; ancak tam geçiş anında kalkanlar zayıflayacak ve özleri anlık olarak ortaya çıkacaktı. Jabor bu avantajdan sonuna kadar faydalanarak üst üste üç tane Patlayıcı yolladı. Parlak yeşil patlamalar kemerli geçidi yuttu. Horlalar acıklı ciyaklamalarla, bedenlerinin yarısı geçidin içinde yarısı dışında, pestil gibi yere serildiler. Ama arkadan birbirlerinin bedenlerini yarısı titizlikle korumaya çalışan başka bir bölük daha geliyordu. Jabor bir Patlayıcı daha gönderdi.</p>

  <p>Bu arada Faquarl da boş durmuyordu. Paltosunun cebinden bilezik büyüklüğünde çelikten bir halka çıkardı ve tahtadan yapılmış uzun bir değneğin ucuna yerleştirdi. Halkaya sakınarak baktım.<a id="a67"></a><a href="../Text/notes.html#a263"><span class="t19">{68}</span></a></p>

  <p>"Peki bununla ne yapmamı bekliyorsun?" diye sordum.</p>

  <p>"İçinden atlayacaksın tabii. Eğitilmiş bir sirk köpeği olduğunu hayal et. Senin için zor olmasa gerek Bartimaeus, girip çıkmadığın iş kalmadı nasılsa." Faquarl sopayı bir ucundan dikkatle tuttu ve diğer uçtaki çelik halkayı küreye dokundurdu. Kürenin çevresindeki güç hattı cızırdayarak ayrıştı ve halkanın içindeki alanı boş bıraktı.</p>

  <p>"Lovelace çeliğin büyü direncini artırabilmek için bu halkayı özel olarak güçlendirdi," diye devam etti Faquarl. "Ama gene de fazla dayanmaz, o yüzden acele etsen iyi olur."</p>

  <p>Haklıydı. Halkanın kenarları köpüklenmeye ve kürenin gücü altında erimeye başlamıştı bile. Bir pire olarak fazla hareket kabiliyetim yoktu, bu yüzden ben de kalan son enerjimi harcayarak bir sinek oldum. Daha fazla oyalanmadan hız kazanmak için kürenin içinde bir tur attım ve bir anda erimekte olan halkanın içinden geçerek özgürlüğüme kavuştum!</p>

  <p>"Muhteşem," dedi Faquarl. "Keşke yanımızda bir de trampetçi olsaydı."</p>

  <p>Sinek yere kondu ve alıngan bir şahin haline geldi.</p>

  <p>"Trampet olmadan da yeterince heyecanlıydı, merak etme," dedim. "Peki şimdi ne yapacağız?"</p>

  <p>Faquarl halkadan artakalanları yere silkti. "Evet artık gitsek iyi olur." Gümüş uçlu bir zıpkın uçarak geldi ve küt diye ikimizin arasına düştü. Jabor horla cesetleri yüzünden aralık kalan kapının önünden yavaş yavaş geri çekiliyordu. Güçlü bir toplu kalkan arkasında ilerleyen ve çoğu utukkulardan oluşan yeni bir nöbetçi bölüğü, Jabor'un gittikçe zayıflayan Patlayıcı'ları tarafından geri püskürtülerek odaya saçıldılar. Sonunda bir horla kapıdan kurtuldu ve tüm zırhlarına bürünmüş olarak Kalkan'ın kenarından süzülerek çıktı. Jabor ateş etti; mermi horlanın uzun ince göğsünde patladı ve tamamen emildi. Horla buz gibi bir kahkaha attı ve gümüş ağını bir halat gibi sallamaya başladı.</p>

  <p>Faquarl kuzgun haline geldi, tek kanadı zorlanarak güçlükle havalandı. Şahin de deliğin üstüne kadar onu izledi. Tam altımdan bir ağ savruldu, bir zıpkının çatalları duvara saplandı.</p>

  <p>"Jabor!" diye bağırdı Faquarl. "Gidiyoruz!"</p>

  <p>Aşağı bir göz attım: Jabor horlayla boğuşuyordu, gücü bayağı azalmış gibiydi. Ama arkadan bir sürü nöbetçi daha gelmeye devam ediyordu. Tüm gücümü deliğe ulaşmaya odakladım. Faquarl çoktan içeride kaybolmuştu; ben de gagamı eğip deliğe dalıverdim. Arkamdan muazzam bir patlama sesi odayı inletti, vahşi ve yabani bir çakal çığlığı duyuldu.</p>

  <p>&nbsp;</p>

  <p class="p5">Daracık, zifiri karanlık tünelde Faquarl'ın sesi boğuk ve garip geliyordu. "Dışarıya çıkmak üzereyiz. Artık sen de kuzgun olsan fena olmaz."</p>

  <p>"Neden?"</p>

  <p>"Dışarıda bir sürü var. Biz de sürüye katılıp duvarlara ulaşıncaya kadar zaman kazanabiliriz."</p>

  <p>Faquarl'ın herhangi bir konudaki öğütlerine kulak asmaktan nefret etsem de, dışarıda neyle karşılaşacağımız konusunda hiçbir fikrim yoktu. O anda en öncelikli şey kuleden kaçabilmekti. Ben de konsantre olup şekil değiştirdim.</p>

  <p>"Değiştin mi?"</p>

  <p>"Evet. Bu şekli daha önce denememiştim ama çok da zor değilmiş."</p>

  <p>"Jabor görünürlerde mi?"</p>

  <p>"Hayır.</p>

  <p>"Yetişir nasılsa. Tamam, çıkış deliği şu anda tam tepemde. Bir Örtü ile gizlendi, o yüzden daha görmemişlerdir. Çık ve hemen aşağıya uç. Orada kuzgunların kırıntıları toplamak için bir araya geldikleri bir mutfak avlusu göreceksin. Seninle orada buluşuruz. Göze çarpmamaya çalış."</p>

  <p>Önümdeki tünelde karışık şekiller belirdi, sonra bir anda ışığa boğuldu. Faquarl gitmişti, onun yerine ipliklerden bir ağla örtülü çıkış deliği vardı. Gagam engele çarpana kadar sıçradım ve başımla iyice ittirerek soğuk kasım gününe çıktım.</p>

  <p>Duraksamaksızın delikten çıktım ve aşağıdaki avluya doğru süzülmeye başladım.</p>

  <p>Alçalırken etrafa şöyle bir bakmam, güvende olmaktan ne kadar uzak olduğumu anlamama yetti: Bir dizi yuvarlak kule ve yüksek duvarın üzerinden, Londra'nın uzak çatıları zorlukla seçilebiliyordu. Duvarların üzerinde nöbetçiler ve gökyüzünün her yerinde araştırma küreleri vardı. Alarm çoktan açılmıştı. Yükseklerde bir yerden siren sesi duyuluyordu. Görünmeyen bir noktaya doğru koşuşturan polis taburları bu iç avludan çok da uzakta değildiler.</p>

  <p>Ana kuleden uzanan iki ek bina sayesinde genel panik durumundan uzak kalan küçük bir yan avluya iniş yaptım. Yerler yağlı ekmek ve salam kabuğu kırıntılarıyla ve gaklayıp duran aç bir kuzgun sürüsüyle kaplanmıştı.</p>

  <p>Kuzgunlardan biri çaktırmadan yanıma yanaştı. "Sen bir <i>aptalsın</i> Bartimaeus."</p>

  <p>"Ne oldu ki?"</p>

  <p>"Gagan parlak mavi olmuş. Hemen değiştir onu."</p>

  <p>Ee ilk defa kuzgun oluyordum. Ve değişimi karanlıkta yapmak zorunda kalmıştım. Ne bekliyordu ki? Ama tartışmanın ne yeri ne de zamanıydı. Gagamı değiştiriverdim.</p>

  <p>"Nasılsa gerçek kimliğimizi görmeyecekler mi?" diye patladım. "Burada o ya da bu çeşit binlerce nöbetçi olmalı."</p>

  <p>"Doğru. Ama bizim biraz zamana ihtiyacımız var o kadar. Henüz kuzgun olduğumuzu bilmiyorlar ve bir sürünün içindeyken bizi fark etmeleri hiç olmazsa bir iki saniyelerini alır. Şimdi ihtiyacımız olan tek şey sürünün uçması..."</p>

  <p>Bir an, yüze yakın kuzgun, memnun mesut ve kendi halinde soğuk salam kabuklarını gagalıyordu. Bir sonraki an, Faquarl hepsine birinci düzlemde gerçek kimliğini gösterdi: Saniyenin binde biri kadar bir süre, ama o bile yetmişti. Dört kuzgun anında düşüp bayıldı; birkaçı kahvaltılarının o ana kadar yemiş oldukları bölümünü kaybettiler ve geriye kalanlar, panik kaynaklı bir kargaşa içinde gaklayarak ve havayı pençeleyerek hep birlikte havalandılar. Faquarl ve ben sürünün tam ortasındaydık. Arkada kalmamak için elimizden geleni yaparak tüm gücümüzle kanat çırpıyor, diğerleriyle birlikte alçalıp yükseliyorduk.</p>

  <p>Dev bir bayrağın dalgalandığı ve insan nöbetçilerin gözlerini Thames nehrinin sularına dikmiş olduğu büyük burcun düz çatısı üzerinde yükseldik; sonra diğer taraftaki gri avludan geçerken, zemine dokunacakmışcasına alçaldık. Geçit töreni alanına yirmi kadar kalıcı tek sıra pentagram çizilmişti ve arkaya bir bakış attığımda, bir grup gri üniformalı büyücü tarafından o an çağrılmış olan ürkütücü sayıda ruh gördüm. Bunlar düşük seviyeli rıhlardı, çoğu gereğinden fazla abartılmış iblislerdi,<a id="a68"></a><a href="../Text/notes.html#a265"><span class="t19">{69}</span></a> ama toplu halde olunca sorun yaratacak gibiydiler. Kuzgun sürüsünün oraya inmemesini diledim.</p>

  <p>Ama kuşların durmaya niyeti yoktu, korku içinde hala Kule tahkimatının üzerinde oradan oraya savrulmakla meşguldüler. Birçok kez dış duvarlardan birine yönelir gibi oldular ama her seferinde de durup geri döndüler. Bir keresinde sürüden ayrılıp tek başıma sıvışayım dedim ama o zaman da siperlerde duran acayip bir mavi renkte, dört örümcek bacağı olan bir nöbetçi görüp vazgeçmek zorunda kaldım. Nöbetçinin tipini gözüm tutmamıştı hiç. Ayrıca tutsaklığım ve küreden korunmak için sayısız şekil değiştirmeye zorlanmış olmam beni çok yormuştu.</p>

  <p>En sonunda, üç tarafı kale binalarıyla çevrili ve diğer tarafı yüksek bir duvara tırmanan yeşilliklerle kaplı bir başka avluya gelebildik. Kuzgunlar çimlere iniş yapıp dolaşarak amaçsızca yerleri gagalamaya başladılar.</p>

  <p>Faquarl tek kanadını göğsünden uzakta tutarak yanıma sıçradı. Hala kan kaybediyordu.</p>

  <p>"Bu kuşlar buradan hiçbir zaman ayrılmayacak," dedim. "Karınları burada doyuyor."</p>

  <p>Kuzgun başını salladı. "Bizi yeterince uzaklaştırdılar hiç olmazsa. Bu duvar dışarıya açılıyor. Onu aştık mı kurtulduk demektir."</p>

  <p>"İyi, gidelim o zaman."</p>

  <p>"Bir dakika. Dinlenmem lazım. Ve Jabor..."</p>

  <p>"Jabor öldü."</p>

  <p>"Onu benim kadar sen de tanırsın Bartimaeus." Faquarl gagasıyla yaralı kanadındaki pıhtılaşan kandan bir tüy çıkardı. "Bana bir saniye ver. O utukkunun bu kadar atik olacağını sanmazdım!"</p>

  <p>"İblisler geliyor," diye tısladım. Avlunun en uzaktaki duvarından bir tabur nöbetçi daha çıkmış ve her taşın altını aramak üzere pervane gibi dönmeye başlamışlardı. Sürünün içinde hala güvendeydik ama uzun sürmeyecekti.</p>

  <p>Faquarl çimlerin içine bir tüy daha tükürdü. Tüy eriyip kaybolmadan önce titrek bir jöle halini aldı. "Tamam. Yukarı, ileri ve dışarı. Hiçbir şeyin seni durdurmasına izin verme."</p>

  <p>Tek kanadımla kibar bir hareket yaptım. "Önden buyurun."</p>

  <p>"Yo, yo Bartimaeus, önce <i>sen</i>." Kuzgun, koca pençeli ayağını gerdi. "Ben <i>hep</i> senin arkanda olacağım. Lütfen mantıklı davran ve kaçmaya kalkışma."</p>

  <p>"Aklın hep kötüye çalışıyor; ne kadar kuşkucusun."</p>

  <p>İblisler köpek gibi yeri koklayarak yaklaşıyorlardı. Kale mazgallarına doğru hızla havalandım. Onlarla aynı hizaya geldiğimde, devriye gezen bir nöbetçi fark ettim. Kafasının kenarına bronzdan yıpranmış bir boru tutturulmuş küçük bir folyottu. Ne yazık ki o da beni fark etmişti. Bir şey yapmama fırsat bırakmadan boruyu ağzına götürdü ve kısa, keskin bir ses çıkardı. Ses anında duvar boyunca kendini yanıtlayan bir sinyal dalgasını tetikledi. Yüksek alçak, tiz pes, uzak yakın birçok ses duyuldu. Yakayı ele vermiştik. Zikzak yaparak nöbetçiye doğru uçup pençelerimi geçirdim; ciyaklayarak dengesini kaybetti ve duvardan aşağı yuvarlandı. Mazgalların üzerinden aştım, yuvarlanmış siyah kayalar ve topraktan oluşan dik bir bayırı geçtim, kuleden şehre doğru uçmaya başladım.</p>

  <p>Ne kaybedecek ne de arkama bakacak zamanım vardı. Bütün gücümle kanat çırpıyordum. Altımda geniş gri ve işlek bir ana cadde, sonra düz çatılı garajlardan oluşan bir blok, dar bir sokak, tahta kiremitler, Thames'in bir kıvrımı, bir rıhtım... Hey! Hiç fena değildi; her zamanki gibi görkemli bir kaçış gerçekleştirmiştim! Londra Kulesi çoktan kilometrelerce geride kalmış olmalıydı. Çok yakında ben de...</p>

  <p>Yukarı baktım ve şok geçirerek gözlerimi kırpıştırdım. O neydi öyle? Londra Kulesi tam önümde bütün ihtişamıyla dikilmişti. Merkez kalenin üstünde gruplar halinde uçan şekiller dönüyordu. Ters yöne doğru uçmuşum meğerse! Yön duygum beni feci şekilde yanıltmıştı. Hayretler içinde bir bacanın etrafından U-dönüşü yaptım ve yeniden ters yöne doğru fırladım. Arkamdan Faquarl'ın sesi duyuldu.</p>

  <p>"Bartimaeus dur!"</p>

  <p>"Onları görmedin mi?" diye bağırdım kanadımın üstünden. "Bizi enselemeleri an meselesi!" Faquarl'ın uyarılarını duymazlıktan gelerek hızımı iki katına çıkardım. Altımda çatılar göz kırpıyordu, sonra rekor bir zamanlamayla Thames'in pis sularını geçtim, sonra...</p>

  <p>Londra Kulesi. Aynı bir önceki seferde olduğu gibi. Uçan şekiller artık her yöne doğru ateş ediyordu. Her grup, bir araştırma küresinin peşine takılmıştı. İçlerinden bir grup bana yönelmişti. İçimden gelen her ses kuyruğu kıstırıp kaçmamı söylüyordu ama kafam çok karışmıştı. Bir çatının tepesine kondum. Birkaç saniye sonra Faquarl da soluk soluğa küfürler savurarak yanımda bitiverdi.</p>

  <p>"Seni budala! İşte yine başladığımız yere döndük!"</p>

  <p>Birden jeton düştü. "Yani..."</p>

  <p>"Gördüğün ilk kule bir ayna illüzyonuydu.<a id="a69"></a><a href="../Text/notes.html#a267"><span class="t19">{70}</span></a> Dümdüz uçup içinden geçmemiz gerekiyordu! Lovelace beni bu konuda uyarmıştı ama sen beni dinlemedin bile! Bu yaralı kanadıma da sana da lanet olsun Bartimaeus!"</p>

  <p>Uçan cinler taburu dış duvarları aşmak üzereydi. Aramızda bir caddelik mesafe ya var ya yoktu. Faquarl sıkıntıyla bir bacanın arkasına sindi. "Hiçbir zaman onlardan hızlı uçamayız."</p>

  <p>Ama benim ilham perilerim gelmişti. "O zaman biz de uçmayız. Birkaç trafik ışığı geçmiştik demin şurada."</p>

  <p>"Geçtiysek ne olmuş?" Faquarl'ın o her zamanki kentliliği biraz zayıflamaya yüz tutmuştu anlaşılan.</p>

  <p>"Otostop yapacağız." Binayı takipçilerle aramıza alarak damdan aşağı bir kavşağa doğru uçmaya başladım. Bir sıra araba kırmızı ışıkta bekliyordu. Arabaların yanında kaldırıma kondum. Faquarl da tam peşimdeydi.</p>

  <p>"Tamamdır," dedim. "Değişme zamanı."</p>

  <p>"Neye?"</p>

  <p>"Güçlü pençeleri olan bir şeye. Acele et yeşil yanacak." Faquarl itiraz edemeden kaldırımdan en yakındaki arabanın altına sıçradım. Yağ ve egzoz dumanlarından gelen iğrenç kokuya ve görünmeyen sürücü gaza bastığında artan hasta edici titreşimlere boş vermeye çalışarak, hiçbir pişmanlık duymadan kuzguna veda edip bir kancalı iblisciğe dönüştüm. Bir kas düğümü üzerinde kancalar olarak tanımlanabilecek bir ibliscik türüydü bu. Kancalar ve dikenler kendilerini şasenin pis metaline geçirdiler, araba ilerlemeye başlamadan beni sabitleyip güvene aldılar. Faquarl'ın takip edemeyecek kadar yavaş olmasını diliyordum ama öyle bir şansım yoktu: Başka bir ibliscik daha peşimden geliverdi, iki tekerin arasına sıkı sıkıya yapıştı ve gözlerini bana dikti.</p>

  <p>Yolculuk boyunca pek fazla konuşmadık. Motor çok gürültü yapıyordu. Ayrıca kancalı ibliscikler dillerinden çok dişlerini kullanırlar.</p>

  <p>&nbsp;</p>

  <p class="p5">Hiç bitmeyecekmiş gibi gelen bir süre sonra araba durdu. Sürücü inip gitti. Karmakarışık tutgaçlarımı gevşettim ve pat diye asfalta düştüm. Hem araba tutmasından hem de teknolojik kokulardan dizlerimin bağı çözülmüştü.<a id="a70"></a><a href="../Text/notes.html#a270"><span class="t19">{71}</span></a> Faquarl da benden daha iyi durumda değildi. Hiç konuşmadan bir çift yaşlı, hafif pasaklı kediye dönüştük ve kör topal arabanın altından çıkıp geniş bir çimenlikten yürüyerek gür çalıların altına girdik. Oraya varır varmaz rahatlayarak en sevdiğimiz şekillere girdik.</p>

  <p>Aşçı bir kütüğün üzerine çöküverdi. "Bu sana borcum olsun Bartimaeus," dedi hızla soluyarak. "Hayatımda böyle işkence görmedim."</p>

  <p>Mısırlı çocuk sırıttı. "İşe yaradı ama değil mi? Artık güvendeyiz."</p>

  <p>"Kancalarımdan biri benzin deposunu deldi. Baştan aşağı ıslandım. Her yerim sivilce olacak."</p>

  <p>"Söylenmeyi bırak" Ağaç yapraklarının arasından etrafa göz attım: Çevre sakinlerinin kullandığı bir yol, büyük ikiz evler, bir sürü ağaç. Yakınlardaki bir araba parkında tenis topuyla oynayan küçük bir kızdan başka kimsecikler yoktu görünürde. "Bir banliyöye gelmişiz," dedim. "Londra'nın dış mahallelerinden biri ya da daha uzak bir yer." Faquarl homurdanmakla yetindi. Yan gözle hınzır hınzır ona baktım. Baztuk'un açtığı yarayı inceliyordu. Kötü görünüyordu. Güçten düşecek gibiydi.</p>

  <p>"Bu derin yarayla bile senden daha güçlüyüm Bartimaeus, o yüzden gel de yanıma otur," diye oturmamı işaret etti aşçı sabırsızca. "Sana önemli bir şey söyleyeceğim."</p>

  <p>Her zamanki itaatkarlığımla, aynı Batlamyus'un yaptığı gibi oturarak bağdaş kurdum. Fazla yaklaşmadım. Faquarl'ın üzerinden benzin akıyordu.</p>

  <p>"İlk önce," dedi, "Anlaşmanın kendime düşen payını yerine getirdim, senin postunu kurtardım. Şimdi sıra sana geldi. Semerkant Tılsımı nerede?"</p>

  <p>Bir an kararsız kaldım. Nat'in adını ve adresini vermemi engelleyen şey, Thames'in dibindeki o kutuydu. Kaçmamı sağladığı için Faquarl'a minnettardım ama çıkarlarım ağır basıyordu.</p>

  <p>"Bak," dedim. "Az önce hayatımı kurtardığın için sana minnettar olmadığımı düşünmeyesin sakın. Ama uzlaşabilmek benim için çok zor. Sahibim..."</p>

  <p>"Büyük ihtimalle benimkinden daha güçsüz." Faquarl uyarmak istercesine öne eğildi. "O aptal, beş para etmez beynini kullanıp biraz <i>düşünmeni</i> istiyorum Bartimaeus. Lovelace kolyesini geri almayı çok istiyor, o kadar çok istiyor ki Jabor ile bana, kendi hükümetinin en sıkı korunan hapishanesine <i>girip</i> senin gibi zavallı bir kölenin hayatını kurtarmamızı emretti."</p>

  <p>"Cidden çok fazla istiyor," diyerek itiraf ettim.</p>

  <p>"Bunun ne kadar tehlikeli bir şey olduğunu düşün; hem bizim hem onun için. Her şeyini riske attı. Belki bu senin anlamanı kolaylaştırır."</p>

  <p>"Peki o kolyeye neden bu kadar çok <i>ihtiyacı</i> var?" dedim sözünü keserek.</p>

  <p>"Ah, bunu sana söyleyemem." Aşçı burnunun kenarına vurup bilmiş bilmiş gülümsedi. "Ama sana bu işte bizim tarafımızda olmanın senin yararına olacağını söyleyebilirim. Bizim bir yerlere gelecek bir sahibimiz var, anlarsın ya."</p>

  <p>Pis pis sırıttım. "Bütün büyücüler böyle söyler."</p>

  <p>"<i>Çok</i> yakında bir yere gelecek. Birkaç gün içinde. Olacak. Ve tılsım bu iş için çok gerekli."</p>

  <p>"Olabilir, ama bu başarısına <i>biz</i> de ortak olacak mıyız? Böyle komedileri daha önce de duymuştum. Büyücüler bizi daha fazla güç kazanmak için kullanıp sonra da köleliğimizi iki katına çıkarırlar! Bu işten <i>bizim</i> karımız ne olacak?"</p>

  <p>"Planlarım var Bartimaeus."</p>

  <p>"Evet, evet herkesin planları var. Ayrıca bütün bunlar benim kendi görevime bağlı olduğum gerçeğini değiştirmiyor. Ciddi cezalar alabilirim... "</p>

  <p>"Cezalara <i>katlanılabilir!"</i> Faquarl hayal kırıklığı içinde başına vurdu. "Benim özüm sen kolyeyle birlikte ortadan kaybolduğunda Lovelace'ın verdiği cezaların etkisinden daha yeni yeni kurtuluyor! Aslında, bizim varlığımız... üzgünmüş gibi görünmeye çalışma Bartimaeus; umurunda bile olmadığını biliyorum... bizim buradaki varlığımız bir dizi cezadan başka bir şey <i>değil</i> zaten. Değişen tek şey lanet olası büyücüler, bir tanesi mezarına düşer yerine anında bir başkası gelir, sonra da adlarımızın üzerindeki tozu silip bizi yeniden çağırır! Onlar gelip geçer biz dayanırız."</p>

  <p>Omuzlarımı silktim. "Sanırım bunları daha önce de konuşmuştuk. Büyük Zimbabwe'ydi galiba?"</p>

  <p>Faquarl'ın öfkesi dinmişti. Başını salladı. "Galiba. Ama ben değişimin yolda olduğunu hissediyorum ve eğer senin de biraz hissetme kabiliyetin varsa bunu anlaman gerekirdi. Bir imparatorluğun zayıflaması toplumda her zaman dengesizlik yaratır: Sokaklarda kargaşa, büyücülerin umarsızca dalaşmaları, beyinlerinin lüks ve güç yüzünden yumuşaması... Bunların tekrarlandığını kaç kere gördük, sen de ben de? Bu tür olaylar bize harekete geçme fırsatı verir. Sahiplerimiz <i>tembelleşirler</i> Bartimaeus, bizlere daha fazla hareket serbestliği sağlarlar."</p>

  <p>"Bilemiyorum."</p>

  <p>"Lovelace da onlardan biri. Güçlü evet, ama pervasız. Beni ilk çağırdığı günden beri bakanlıktaki görevinden şikayetçi. Geçmişteki büyük büyücüleri geçebilmek için kıvranıyor, başarılarıyla bütün dünyayı ele geçirmek istiyor. Sonuç olarak toprağa gömülmüş kemiğine sarılan bir köpek gibi güce tapıyor. Bütün zamanını entrika ve dolaplar çevirmek için harcıyor, rakiplerinden önde olabilmek için dur durak bilmeden çabalıyor... Düşündüğü tek şey bu. Üstelik yalnız da değil. Hükümette ona benzer birçok adam var, kimileri ondan bile gözü kara. Nasıldır bilirsin: En tepeye çıkmak için uğraşan büyücüler uzun süre ayakta kalamazlar. Er ya da geç hata yapıp bize açık kapı bırakırlar. Er ya da geç biz kazanırız." Aşçı gökyüzüne baktı. "Vakit geçiyor," dedi. "Son teklifim şu: Sen beni Semerkant Tılsımı'na götür; ben de, alacağın ceza ne olursa olsun sonunda Lovelace'ın seni kurtaracağına garanti vereyim. Sahibin her kimse ona karşı koyamaz. O zaman düşman değil ortak oluruz Bartimaeus. Hoş bir değişiklik olmaz mı sence de?"</p>

  <p>"Harika," dedim.</p>

  <p><i>"Ya da</i>..." Faquarl her şeye hazırmış gibi ellerini diz kapaklarına dayadı. "Hemen şimdi bu ne olduğu belirsiz banliyönün çalılıklarında gebermeyi seçebilirsin. Şu ana kadar beni hiçbir zaman yenemedin bunu biliyorsun; yalnızca şansın yaver gitti.<a id="a71"></a><a href="../Text/notes.html#a272"><span class="t19">{72}</span></a> Bu sefer şansına fazla güvenmesen iyi olur."</p>

  <p>Bu düşünmeye değer sözleri kafamda evirip çevirirken ve en iyi kaçış yolunun ne olduğunu bulmaya çalışırken bir şey oldu. Yapraklardan hafif bir hışırtı geldi ve dalların arasından bir şey ayaklarımızın dibine yumuşak iniş yaptı. Bir tenis topu. Faquarl zıplayarak kütükten kalktı; ben de ayağa fırladım ama saklanmak için çok geçti. Birisi çoktan çalıların arasına girmeye çalışıyordu.</p>

  <p>Evinin park yerinde oynarken gördüğüm küçük kızdı gelen: Altı yaşlarında, çilli suratlı, kıvırcık saçlı; kirli diz kapaklarına kadar uzanan bol bir tişört giymiş bir kız. Yarı büyülenmiş, yarı ürkmüş gözlerle bize baktı.</p>

  <p>Birkaç saniye hiçbirimiz kıpırdamadık. Kız bize baktı. Faquarl ve ben de kıza baktık. Sonra kız konuştu.</p>

  <p>"Benzin kokuyorsunuz."</p>

  <p>Cevap vermedik. Faquarl harekete geçerek elini kaldırdı. Onun hain emellerini sezdim.</p>

  <p>Neden o anda harekete geçtim bilmiyorum? Tamamen kendi çıkarım için. Faquarl'ın dikkatinin anlık olarak dağılmasıyla, kaçmak için güzel bir fırsat geçmişti elime. Bu arada kazara kızı da kurtarabilirsem... hiç de fena olmazdı, borcumu ödemiş olurdum. Ne de olsa, son hamle için bana esin veren, onun sözleriydi.</p>

  <p>Tek parmağımın ucunda küçük bir Kıvılcım yakarak bir fiskeyle aşçıya fırlattım.</p>

  <p>Gazın alev alması gibi pof diye bir ses çıktı ve Faquarl turuncu-sarı bir alev topu haline geldi. O acılar içinde kükreyerek yalpalarken ve etrafındaki yaprakları da ateşe verirken küçük kız ciyaklayarak kaçtı. İyi fikirdi: Ben de aynını yaptım.<a id="a72"></a><a href="../Text/notes.html#a273"><span class="t19">{73}</span></a></p>

  <p>Birkaç saniye içinde havalanarak son sürat Highgate'teki aptal, bacaksız sahibime doğru kanat çırpmaya başlamıştım.</p>

  <p>&nbsp;</p>
</body>
</html>