<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator"/>
  <link href="../Styles/balci60.css" rel="stylesheet" type="text/css"/>

  <title></title>
</head>

<body>
  <p>&nbsp;</p>

  <h3 class="h31"><a id="ncx348"></a>7</h3>

  <p>&nbsp;</p>

  <p class="p5"><span class="t17">M</span>ısırlı çocuk ara sokak boyunca yürüdü, birkaç kez sağa döndü ve Trafalgar Meydanı'nı çevreleyen sokaklardan birine çıktı. Yürürken bir yandan da planlarımı gözden geçiriyordum.</p>

  <p>Meydanı unut. Etrafta çok fazla baş belası çocuk var. Ama yakınlarda sığınacak bir yer bulsam bile, kolyenin titreşimi hala kürelerin fark edebileceği kadar yüksek olacaktı. Sabaha kadar çöp tenekelerinin arkasında saklanabilirdim. Tek seçenek buydu. Yeniden göklerde süzülmek için fazlasıyla bitkindim.</p>

  <p>Ve biraz düşünmek istiyordum.</p>

  <p>O ağrı gene başladı, göğsümde, midemde, kemiklerimde zonklayarak. Bu kadar uzun süre bir bedende tıkılıp kalmak sağlıklı bir şey değildi. İnsanlar keçileri kaçırmadan böyle bir şeye nasıl dayanıyorlar, anlamıyorum doğrusu.<a id="a19"></a><a href="../Text/notes.html#a168"><span class="t19">{20}</span></a></p>

  <p>Karanlık, soğuk sokakta paldır küldür yürümeye başladım, bir yandan da, iki yanımdaki boş pencerelere vuran aksimi seyrediyordum. Oğlanın sırtı rüzgardan kamburlaşmış, elleri ceket ceplerine gömülmüştü. Basket ayakkabılarını beton üzerinde sürterek yürüyordu. Duruşu, içinde bulunduğum sıkıntılı durumu kusursuz olarak yansıtıyordu. Büyülü kolye attığım her adımda göğsüme çarpıyordu. Elimden gelse, hiç düşünmeden koparıp <i>çıkarır</i> ve tepem atıp bedensizleşmeden önce, onu en yakındaki çöp tenekesine atardım. Ama çocuğun emrine ait kurallara bağımlı durumdaydım.<a id="a20"></a><a href="../Text/notes.html#a169"><span class="t19">{21}</span></a> Onu yanımda taşımam gerekliydi.</p>

  <p>Trafikten kaçarak bir yan sokağa saptım. Her iki tarafta dip dibe sıralanan yüksek binaların yarattığı karanlık içimi daraltıyordu. Şehirler beni hep mutsuz eder, kendimi neredeyse yeraltındaymışım gibi hissederim. Londra özellikle kötü bir yer: soğuk, boz bulanık, ağır kokulu ve yağmurlu. Güneyi özlememe neden oluyor, çölleri ve göz alabildiğine uzanan mavi gökyüzünü.</p>

  <p>Islak karton kutular ve gazetelerle dolu başka bir ara sokak sola açılıyordu. Otomatik olarak düzlemleri kontrol ettim, bir şey yoktu. İşimi görürdü. Hijyenik koşulları nedeniyle ilk iki kapı aralığını geçtim. Üçüncüsü kuruydu. Oracığa oturuverdim.</p>

  <p>Gecenin yaşanmış olan kısmında başımdan geçenleri düşünmek istiyordum biraz. Çok yoğun bir gece olmuştu. Soluk benizli çocuk, Simon Lovelace, Tılsım, Jabor, Faquarl... bayağı cehennem azabı yaşatacak türden bir güruh. Ama ne önemi vardı ki? Şafakla birlikte Tılsım'ı teslim edecek ve bu zavallı pisliklere sonsuza dek veda edecektim nasılsa.</p>

  <p>Çocukla görülecek hesabın dışında tabii. O bunu ödeyecekti, hem de çok fena. Uruk'tan gelen Bartimaeus'un bir West End ara sokağında uyuklamasına neden olup sonra da bu işten öyle kolayca sıyrılamazsınız. Önce adını öğrenecektim, sonra da...</p>

  <p>Bir dakika...</p>

  <p>Ara sokakta ayak sesleri... Yaklaşan birkaç çift çizme.</p>

  <p>Herhalde yalnızca tesadüftü. Londra bir şehir. İnsanlar şehirleri ve sokaklarını kullanır. Gelenler her kimse, büyük olasılıkla kestirmeden evine gitmeye çalışan birileriydi.</p>

  <p>Tam da benim saklandığım ara sokağı kullanarak.</p>

  <p>Böyle durumlarda tesadüflere inanamam.</p>

  <p>&nbsp;</p>

  <p class="p5">Kapı boşluğunun karanlığına çekilip üzerime bir Gizleyici örttüm. Sığındığım loşlukta kara iplerden, sık örülmüş dantel gibi bir tabaka kapladı üzerimi, iyice karanlığa gömülmemi sağladı. Beklemeye başladım.</p>

  <p>Çizmeler daha da yaklaştı. Kim olabilirdi? Bir Gece Devriyesi mi? Simon Lovelace'ın yolladığı bir büyücü taburu mu? Yoksa bunca çabadan sonra küreler <i>gerçekten</i> beni bulmuş olabilirler miydi?</p>

  <p>Ancak gelenler ne polis ne de büyücüydü. Trafalgar Meydanı'ndaki çocuklardı.</p>

  <p>Başlarında o kız, arkada beş erkek çocuğu, sallana sallana, sağa sola bakınarak yürüyorlardı. Biraz rahatladım. Çok iyi gizlenmiştim ve gizlenmemiş olsam bile, artık kalabalıktan uzakta olduğumuz için onlardan korkmama gerek kalmamıştı. Kabul etmem gerekir ki, oğlanlar irice ve sert görünümlüydüler, ama gene de yalnızca çocuktular işte, kot kumaşlara ve derilere bürünmüş. Kız siyah deri ceket ve dizlerden sonra genişleyen bol paçalı, siyah deri bir pantolon giymişti. Bir cüceye ikinci bir pantolon yapacak kadar fazladan malzeme kullanılmıştı pantolonun paçaları için. Çöpleri ittirerek ara sokak boyunca yürüyorlardı. Bir anda ne kadar garip bir sessizliğe büründüklerini fark ettim.</p>

  <p>Kuşkulanarak diğer düzlemleri yeniden kontrol ettim. Hepsinde de her şey olması gerektiği gibiydi. Altı tane çocuk. Gizleyici tabakanın altında, geçip gitmelerini bekledim. Kız başlarındaydı. Bir an benim hizama geldi. Gizleyicimin arkasında güven içinde esnedim. Oğlanlardan biri kızın omzuna vurdu.</p>

  <p>"İşte orada," dedi, işaret ederek.</p>

  <p>"Alın hemen," dedi kız.</p>

  <p>Daha şaşkınlığımı üzerimden atamadan üç tane iriyarı oğlan çocuğu kapı boşluğuna atlayarak üstüme çullandılar. Gizleyicinin lifleri, dokunuşları altında parçalanıp yok oldu. Bir an için zavallı bir deri, ucuz traş losyonu ve vücut kokusu bileşiminden oluşan bir koku dalgasının gelgitine gark oldum. Üzerime oturuldu, yumruklandım ve tokatlandım. Teklifsizce paldır küldür giriştiler.</p>

  <p>Kendimi ortaya koyma zamanı gelmişti anlaşılan. Ben Bartimaeus'tum sonuçta.</p>

  <p>Bir yerlerden gelen ateş ve lamba ışığıyla aydınlandı sokak. Kapı boşluğundaki tuğlalar sanki harlı ateşte kızdırılmış gibi görünüyordu.</p>

  <p>Şaşkınlık içinde oğlanların hala devam ettiklerini gördüm. İki tanesi bileklerimden tutmuş, kelepçe görevini görüyorlardı; diğeri, iki koluyla sımsıkı belime sarılmıştı.</p>

  <p>Aynı efekti daha güçlü olarak tekrarladım. Yan sokaktaki araba alarmları çalmaya başladı. Bu kez, itiraf etmeliyim ki, kendimi üç adet yanmış cesedin kömürleşmiş ellerinde bulmayı umuyordum.<a id="a21"></a><a href="../Text/notes.html#a172"><span class="t19">{22}</span></a></p>

  <p>Ama oğlanlar hala oradalardı, soluk soluğa ve merhametsiz ölüm gibi direnerek.</p>

  <p>Yolunda gitmeyen bir şeyler vardı burada.</p>

  <p>"Sakın kıpırdamasın," dedi kız.</p>

  <p>Kıza baktım, o da bana baktı. Benim o anki bedenimden biraz daha uzundu. Koyu renk gözleri, uzun siyah saçları vardı. Oğlanlardan ikisi, sivilceli şövalyeler gibi kızın iki yanında dikiliyorlardı. Artık sabrım tükenmişti.</p>

  <p>"Ne istiyorsunuz?" diye sordum.</p>

  <p>"Boynundaki şeyi." O yaşta bir çocuk için fark edilir derecede güçlü ve otoriter bir sesi vardı kızın. On üç yaşında falan olmalıydı.</p>

  <p>"Bunu da nereden çıkardın!"</p>

  <p>"Son iki dakikadır boynunda sallanıp duruyordu, seni geri zekalı. Seni zıplattığımızda tişörtünden dışarı fırladı."</p>

  <p>"Hımm. Demek öyle!"</p>

  <p>"Onu bana ver."</p>

  <p>"Veremem."</p>

  <p>Omuz silkti. "O zaman biz alırız. Son duanı etmeye başla."</p>

  <p>"Benim gerçekte kim olduğumu cidden de bilmiyorsunuz, değil mi?" Sesimin müthiş normal çıkmasını sağlamıştım, yalnızca tehditkar bir ton katmıştım. "Sen büyücü değilsin."</p>

  <p>"Çok doğru, değilim." Bunları sanki tükürür gibi söylemişti.</p>

  <p>"Bir büyücü olsan, benim gibi biriyle uğraşılmaması gerektiğini bilirdin." Korku ve merak uyandırmaya çalışıyordum yeniden, kaslı bir yarım akıllı belimden sımsıkı tutarken ne kadar güç olsa da.</p>

  <p>Kız soğukkanlılıkla sırıttı. "Bir büyücü senin gücünü bu kadar etkisiz kılabilir miydi?"</p>

  <p>Haklıydı. Her şeyden önce, bir büyücü tepeden tırnağa tılsımlar ve beş köşeli yıldızlarla korunmadan yanıma bir köpek havlaması kadar bile yaklaşmaya cesaret edemezdi. Ayrıca Gizleyici'nin altında beni bulabilmek için iblislerin yardımına ihtiyacı olurdu ve beni boyunduruk altına alabilmek için bayağı ağır sıklet bir cin çıkarması gerekirdi karşıma. Eğer cesareti varsa tabii. Ama bu kız ve erkek arkadaşları her şeyi kendi başlarına yapmışlardı, pek de ortalığı velveleye vermeden.</p>

  <p>Su katılmamış bir Patlayıcı falan uçurmam gerekirdi, ama böyle şık hareketlere girişemeyecek kadar yorgundum. Ben de blöf yapmaya karar verdim.</p>

  <p>Ürkünç bir kahkaha attım. "Hah ha! Ben sizinle dalga geçiyorum."</p>

  <p>"Atıyorsun."</p>

  <p>Başka bir yol denedim. "İtiraf edeyim ki," dedim, "ben bile size hayran kaldım. Yanıma yaklaşabilme cesaretinizi ayakta alkışlıyorum. Eğer bana adınızı ve amacınızı söylerseniz, sizi bağışlarım. Belki, size yardımcı bile olabilirim. Emrim altında birçok güç vardır."</p>

  <p>Hayal kırıklığı içinde, kızın elleriyle kulaklarını kapattığını gördüm. "Bu zehirli lafların bana sökmez, pis şeytan!" dedi. "Beni ayartamazsın."</p>

  <p>"Emin ol düşmanım olmak istemezsin," diyerek devam ettim, yatıştırmaya çalışarak. "Dostum olmak daha çok işine gelir."</p>

  <p>"İkisiyle de ilgilenmiyorum," dedi kız, ellerini indirerek. "O boynundaki şeyi istiyorum, o kadar."</p>

  <p>"Onu alamazsın. Ama istersen kavga edebiliriz. Bunun sana vereceği zararın yanında, emin ol Gece Devriyesi'nin cehennemden çıkmış gorgonlar gibi başımıza üşüşmesini sağlayacak bir sinyal yollamayı da ihmal etmem. <i>Onların</i> ilgisini çekmek istemezsin, değil mi?"</p>

  <p>Bu biraz ürkmesini sağlamıştı. Zayıf noktasının üstüne gittim.</p>

  <p>"Bu kadar saf olma," dedim. "Biraz düşün. Çok güçlü bir kolyeyi benden çalmaya çalışıyorsun. O kolye korkunç bir büyücüye ait. Ona dokunduğun anda seni bulur ve derini yüzüp kapısına asar."</p>

  <p>Bu gözdağının etkisiyle mi yoksa saflık suçlaması yüzünden mi bilinmez, kızın aklı karışmıştı. Yüz ifadesinden anladım.</p>

  <p>Dirseklerimden birini biraz çekerek şansımı denedim. Oğlan buna tepki olarak homurdandı ve kolumu daha sıkı kavradı.</p>

  <p>Birkaç sokak öteden bir siren sesi duyuldu. Kız ve gorilleri tedirginlik içinde karanlık sokağa baktılar. Görünmeyen gökyüzünden yağmur çiselemeye başladı.</p>

  <p>"Yeter artık," dedi kız. Bana doğru bir adım attı.</p>

  <p>"Dikkatli ol," dedim.</p>

  <p>Tek elini bana doğru uzattı. Aynı anda ben de ağzımı açtım; yavaşça, çok yavaşça. Sonra boynumdaki zincire uzandı.</p>

  <p>Bir anda, ağzı sonuna kadar açık bir Nil timsahı oluverdim. Kız bir çığlık attı ve kolunu inanılmaz bir hızla geri çekti. Ön dişlerim kızın geri çekilmekte olan tırnaklarını kıl payı kaçırmıştı. Yeniden ona doğru atıldım, timsah kuyruğumla havayı dövüp sağa sola yalpalayarak. Kız ciyaklayarak kaydı ve bir çöp yığınının üzerine arka üstü düşüverdi; korumalarından birini de kendisiyle birlikte yere devirdi. Ani değişimim üç oğlanı da şaşkınlığa uğratmıştı, özellikle geniş pullu karnımdan sıkıca kavramış olanı. Tutuşu gevşedi, ama diğer ikisi hala ısrar ediyorlardı. Uzun sert kuyruğum sol tarafı tırpanladı, sonra sağ tarafı, iki kalın kafatasına tatmin edici derecede atik vuruşlar yaparak. Beyinleri, eğer bir beyinleri varsa tabu, bir güzel sarsılmıştı; çeneleri kasılmıştı, tutuşları da.</p>

  <p>Kızın korumalarından birisi yalnızca bir anlığına şaşkınlık geçirmişti. Sonra kendini toparladı, elini cebine soktu, oradan parıldayan bir şey çıkardı.</p>

  <p>Elindekini bana doğru fırlattığında, yeniden değiştim.</p>

  <p>Büyükten (timsah) küçüğe (tilki) bu değişim çok iyi düşünülmüştü, övünmek gibi olmasın. İri bir bedenle baş etmeye çalışan altı el bir anda boşlukta kalıp havayı kucaklarken ufacık kırmızı bir kürk tomarı ve çırpınan pençeler oğlanların titrek parmaklarından sıyrılıp yere düştü. Aynı anda, gümüşten bir füze, az önce timsahın boynunun bulunduğu noktadan geçerek arkadaki metal kapıya yapıştı.</p>

  <p>&nbsp;</p>

  <p class="p5">Tilki patilerini kaygan taş zeminde kaydıra kaydıra koşarak sokağı geçti.</p>

  <p>İleride kulakları sağır eden bir düdük sesi duyuldu. Tilki durdu. Projektör ışıkları kapılarda ve tuğla duvarlarda dönüp dolaşmaya başladı.</p>

  <p>Bir bu eksikti. Gece Devriyesi geliyordu işte.</p>

  <p>Bir ışık demeti üzerime doğru gelirken, açık bir çöp bidonunun içine neredeyse su gibi aktım. Baş, vücut, kuyruk bir anda dalıverdi; ışık, bidonu geçerek sokağın ilerisine yöneldi.</p>

  <p>Sonra adamlar geldi; bağırarak ve düdük öttürerek, kızla arkadaşlarını bıraktığım yere doğru koşturdular. Sonra bir hırıltı, ekşi bir koku; büyük bir köpek olduğunu sandığım bir şey gecenin içine doğru arkalarından seğirtti.</p>

  <p>&nbsp;</p>

  <p class="p5">Sesler yankılanarak uzaklaştı. Sızıntılı bir çöp torbası ile ekşi kokulu boş bir şişe kasasının arasında güven içinde kıvrılmış tilki, öne doğru bükülmüş kulaklarıyla geceyi dinledi. Bağırtılar ve düdükler uzaklaştı ve sesler birbirine karıştı; tilkinin kulaklarına sanki oradan oraya hareket eden tek bir inilti gibi geldiler.</p>

  <p>Sonra inilti iyice yavaşladı. Ara sokak sessizleşti.</p>

  <p>Tilki çöplüğün içinde yapayalnız uzanıp yatmaya devam etti.</p>

  <p>&nbsp;</p>
</body>
</html>