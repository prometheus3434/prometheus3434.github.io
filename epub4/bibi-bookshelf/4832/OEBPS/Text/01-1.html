<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator"/>
  <link href="../Styles/balci60.css" rel="stylesheet" type="text/css"/>

  <title></title>
</head>

<body>
  <p>&nbsp;</p>

  <h2 class="h21"><a id="ncx86"></a>Bartimaeus</h2>

  <h3 class="h31"><a id="ncx87"></a>1</h3>

  <p>&nbsp;</p>

  <p class="p5"><span class="t17">O</span>da birden soğudu. Perdeler buz kesti; tavan ışıklarının çevresinde kalın bir buz tabakası oluştu. Ampullerin içlerindeki akkor teller küçüldü ve sönükleşti; yerden bitme mantarlar gibi oraya buraya serpiştirilmiş olan mumların fitilleri söndü. Kararan oda, içinde belli belirsiz karaltıların kıpır kıpır oynaştığı, sarı ve boğucu bir kükürt bulutuyla kaplandı. Uzaklardan haykırışlar duyuldu. Merdiven sahanlığına açılan kapıya ani bir basınç uygulandı; tahtaları inleyerek içeriye doğru büküldü kapı. Ahşap zeminde hızlı adımlarla yürüyen görünmez ayakların patırtısı duyuldu; yatağın ve masanın altından, görünmeyen ağızlardan çıkan korkunç fısıltılar yükseldi.</p>

  <p>Dağınık kükürt bulutu toplanarak kalın bir duman sütununa dönüştü; arasından uzanan incecik dallar, dil gibi havayı yaladıktan sonra geri çekiliyordu. Sütun, pentagramın (beş köşeli yıldızın) ortalarında asılı kaldı; patlayan bir volkandan çıkan dumanlar gibi tavana doğru fokurdamaya başladı. Belli belirsiz bir duraklama anı oldu. Derken, dumanların tam ortasında, dik dik bakan iki sarı göz belirdi.</p>

  <p>Ne de olsa, bu onun ilk deneyimiydi. Biraz korkutmak istemiştim.</p>

  <p>Ve korkuttum da. Siyah saçlı oğlan, ana pentagramdan bir metre ötede, ondan daha küçük olan ve farklı harflerle doldurulmuş kendi pentagramının içinde ayakta duruyordu. Ceset kadar solgun, şiddetli rüzgara kapılmış kuru bir yaprak gibi titrek. Kasılmış çenesinin içinde dişleri takırdıyordu. Kaşlarından akan boncuk boncuk ter damlaları, daha havadayken buz tutuyor, dolu taneleri gibi tıpırtıyla düşüyordu yere.</p>

  <p>İyi güzel de, marifet miydi sanki benimkisi? Şunun şurasında, on iki yaşında ya var ya yoktu çocuk. Koca gözlü, çökük yanaklı. Böyle sıska bir veledin ödünü patlatmak, fazlasıyla kolay ve sıkıcıydı doğrusu.<a id="a0"></a><a href="../Text/notes.html#a129"><span class="t19">{1}</span></a></p>

  <p>Bu yüzden, bir an önce kovucu büyüye başvurması umuduyla, havada süzülerek beklemeye başladım. Bir yandan da, oyalanmak için, pentagramın iç kenarlarını yalayan mavi alevler çıkardım, sanki dışarı çıkıp çocuğu enselemenin bir yolunu arıyorlarmış gibi. Tabii hepsi göz boyamaca. Çoktan kontrol etmiştim mührü: Yeterince iyi hazırlanmıştı ne yazık ki. Hiçbir yerinde yazım hatası yoktu.</p>

  <p>Sonunda, konuşacak cesareti toplar gibi oldu yumurcak. Dudaklarındaki hazırlıktan anladım; yalnızca korkudan kaynaklanmadığı belli olan titreşimlerden. Mavi alevin sönerek yerini iğrenç bir kokuya bırakmasına izin verdim.</p>

  <p>Çocuk konuştu. Daha doğrusu ciyakladı.</p>

  <p>"Sana emrediyorum... bana... bana... "</p>

  <p>Getir şunun gerisini be evlat!</p>

  <p>"... ba-ba-bana adını söyle."</p>

  <p>Genelde böyle başlar, küçük olanlar. Anlamsız zırvalarla. Elbette biliyordu adımı ve ben de bildiğini biliyordum; bilmese, nasıl çağırabilirdi ki beni? Bu iş için doğru sözcüklere, doğru hareketlere ve hepsinden öte, doğru ada ihtiyacınız vardır. Yani, taksi çağırmaya benzemez; <i>rasgele</i> biri gelmeyecektir ki karşınıza.</p>

  <p>Derinden gelen, gür ve sert bir tonla konuşmayı seçtim: Her yerden yankılanan ama nereden geldiği belli olmayan, çaylakların tüylerini diken diken edecek türden bir sesle.</p>

  <p>"BARTIMAEUS."</p>

  <p>Adımı duyduğunda, boğazlanmışçasına yutkundu çocuk. Güzeel! Tam salak değilmiş demek ki: Kim ve ne olduğumu biliyormuş. Ünümü duymuş.</p>

  <p>Boğazında biriken tükürüğü yutmak için bir an duraksadıktan sonra, yeniden konuştu. "Sa-sana tekrar cevap vermeni emrediyorum. Eski çağlarda, büyücüler tarafından Prag duvarlarını onarması için çağrılan Ba-Bartimaeus sen misin?"</p>

  <p>Bu velet zamanı nasıl da boşa harcıyor! Başka kim olacaktım ki? Bu kez sesi biraz daha yükselttim. Ampullerin üzerindeki buzlar, ateşe tutulan şekerler gibi çıtırdadı. Kirli perdelerin ardında, camlar titreşip zangırdadı. Çocuk, topuklarının üstünde geriye doğru yaylandı.</p>

  <p>"Bartimaeus benim! Cinler Cini, Kudretliler Kudretlisi, Gümüş Tüylü Yılan! Uruk, Karnak ve Prag duvarlarını onaran. Hazreti Süleyman'la konuşan. Ovalarda bufalolarla yarışan. Taşlar yıkılıp çakallar halkını yiyene kadar Eski Zimbabwe'ye kol kanat geren... Bartimaeus benim. Bana kim buyruk verecekmiş şaşarım. Ben sana emrediyorum, <i>evlat</i>. Kim oluyorsun da beni çağırıyorsun, söyle bakalım!"</p>

  <p>Nasıl, etkileyici, değil mi? Hepsi de doğru üstelik; gücü de buradan geliyor. Böbürlenmek değildi niyetim. Belki çocuk birazcık olsun tırsar da adını söyleyiverir diye umuyordum; bana sırtını çevirdiğinde yapabileceğim bir şeyler olsun diye.<a id="a1"></a><a href="../Text/notes.html#a131"><span class="t19">{2}</span></a> Ama hiç şansım yoktu.</p>

  <p>"Çemberin sınırlaması, pentagramın noktaları ve harflerin oluşturduğu zincire dayanarak, ben senin efendinim! İsteklerime boyun eğeceksin!"</p>

  <p>Bu eski teranenin, böyle kemik torbası bir veledin ağzından, hem de böylesi sinir bozucu yüksek bir sesle çıktığını duymak, nasıl da uygunsuz bir durum. Aklımdan geçenleri dışa vurma isteğimi dizginleyerek, bildik yanıtı verdim. Bu işten çabucak kurtulmak istiyordum.</p>

  <p>"İsteğin nedir?"</p>

  <p>Daha şimdiden, beni şaşırtmış olduğunu itiraf etmem gerek. Çaylak büyücülerin çoğu, önce bakıp sonra soru sorarlar. Vitrin bakar gibi kendi potansiyel güçlerini gözlerler, ama bu gücü sınamaya girişemeyecek kadar gergindirler. Hem zaten, bu bastıbacak türünden ufaklıkların benim gibi varlıkları çağırmaları bile sıradışı bir durumdur.</p>

  <p>Çocuk boğazını temizledi. İşte o an gelmişti. Yıllardır beklediği an. Yaşıtları gibi yatağına uzanıp yarış arabalarını ya da kızları düşleyeceğine, bu ana hazırlamıştı hep kendini. Zavallı isteğini sıkıntıyla beklemeye başladım. Ne olabilirdi ki? Bir nesneyi havalandırmak veya odanın bir köşesinden diğerine hareket ettirmek, en yaygın isteklerdendir. Belki de bir illüzyon gösterisi isteyecekti. Bak bu eğlenceli olabilirdi işte: İsteğini yanlış yorumlamış gibi yapıp, onu şaşkına çevirmenin bir yolunu bulabilirdim.<a id="a2"></a><a href="../Text/notes.html#a134"><span class="t19">{3}</span></a></p>

  <p>"Simon Lovelace'ın evinden Semerkant Tılsımı'nı almanı ve yarın şafakla birlikte, seni çağırdığımda onu bana getirmeni emrediyorum."</p>

  <p>"Ne dedin, ne dedin?"</p>

  <p>"Sana Simon Lovelace'ın evinden..."</p>

  <p>"Tamam tamam, ne dediğini duydum." Huysuzluk etmek istememiştim. Yalnızca ağzımdan kaçmış, ölümcül ses tonum da biraz abartılı çıkmıştı.</p>

  <p>"Git o zaman!"</p>

  <p>"Dur bir dakika!" Kovulduğumuzda hep hissettiğimiz o iç bayıcı duyguyu yaşadım. Sanki birisi sırtımdan iç organlarımı emiyormuş gibi. Eğer gitmekte ağırdan alırsak, bunu üç kez tekrarlamaları gerekir. Genellikle, kalmakta ısrar etmeyiz. Ama bu sefer olduğum yerde kaldım; kızgın ve bulanık bir sis içinde ateş saçan iki göz olarak.</p>

  <p>"Senin ne istediğinden haberin var mı, evlat?"</p>

  <p>"Seninle sohbet etmek, tartışmak veya uzlaşmak niyetinde değilim. Ne bilmece çözmeye, bahis tutuşmaya, şans oyunu oynamaya, ne de..."</p>

  <p>"Kemik torbası bir yeni yetmeyle çene çalmaya benim de niyetim yok, inan bana; o yüzden, ezberlediğin bu saçmalıkları kendine sakla. Seni maşa olarak kullanan birisi var. Kimdir o? Ustan herhalde. Bir çocuğun arkasına saklanan, kart bir ödlek!" Dumanın hafif geri çekilmesine izin verdim; havada salınan görüntümün ana hatları, buğular arasında belli belirsiz açığa çıktı ilk kez. "Beni çağırmak ve gerçek bir büyücüyü soymaya kalkışmakla, iki kez ateşle oynuyorsun demektir. Neredeyiz biz? Londra mı burası?"</p>

  <p>Başını salladı. Evet, Londra'daydık. Berbat bir kent evinde. Kimyasal buharların arasından evi inceledim. Alçak bir tavan, dökülen duvar kağıtları. Duvarda tek bir solmuş resim: Kasvetli bir Hollanda manzarası -küçük bir oğlan çocuğu için ne garip seçim. Pop yıldızları, futbol oyuncuları falan beklerdim ... Büyücülerin çoğu, genel kalıplara uygun davranırlar, gençliklerinde bile.</p>

  <p>"Ah küçüğüm..." Sesim yatıştırıcı ve sevecen çıkıyordu. "Bu dünya ne acımasız ve sana ne kadar az şey öğretmişler!"</p>

  <p>"Senden korkmuyorum! Sana görevini bildirdim ve şimdi gitmeni istiyorum!"</p>

  <p>İkinci kovuluşum. Sanki bağırsaklarımın üzerinden silindir geçmiş gibi oldu. Bedenimin bocaladığını, titreştiğini hissettim. Bu çocukta güç vardı, genç yaşına rağmen.</p>

  <p>"Korkman gereken ben değilim -en azından, şimdilik. Tılsımının çalındığını anladığında, Simon Lovelace bizzat gelip seni bulacaktır. Gençliğine de acımayacaktır."</p>

  <p>"İsteğimi gerçekleştirmek zorundasın."</p>

  <p>"Evet, biliyorum." Hakkını vermem gerekir, kararlıydı. Çok da aptal.</p>

  <p>Ellerini kaldırdı. Sistematik Mengene büyüsünün ilk hecesini duydum. Bana acı uygulamak üzereydi.</p>

  <p>Yanından ayrıldım. Daha fazla özel efektle uğraşmadan.</p>

  <p>&nbsp;</p>
</body>
</html>