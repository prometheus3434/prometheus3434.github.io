<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator"/>
  <link href="../Styles/balci60.css" rel="stylesheet" type="text/css"/>

  <title></title>
</head>

<body>
  <p>&nbsp;</p>

  <h3 class="h31"><a id="ncx1264"></a>17</h3>

  <p>&nbsp;</p>

  <p><span class="t17">P</span>inn Teçhizatları, yalnızca çok zengin ya da cesur olanların girebilecekleri türden bir mağazaydı. Duke Street ve Piccadilly'nin köşesinde çok avantajlı bir noktada kurulmuştu ve sanki bir yağmacı cin çetesi bir sarayı alıp oraya bırakmış ve sonra da yanındaki salaş binalara lehimlemiş izlenimini yaratıyordu. Boz renkli, geniş bulvar boyunca sıralanmış büyü kitabı dükkanları ve mezeciler arasında, ışıklandırılmış vitrinleri ve altın rengi yuvarlak sütunlarıyla hemen ayırt ediliyordu; havadan bakıldığında bile, rafine bir zarafeti yansıtan aurası bir kilometre öteden kendini gösteriyordu.</p>

  <p>İnerken tedbirli olmak zorundaydım; konulabilecek düz yerlerin hepsi benim gibi işe yaramaz güvercinlerden sakınmak için ya sivri uçlu demirlerle kaplanmış veya yapışkan kireçle boyanmıştı ama sonunda Pinn'e bakan bir sokak tabelasının üzerine kondum ve köşeyi gözetlemeye başladım.</p>

  <p>Vitrinlerin her biri, büyücülerin içten içe taptıkları o gösteriş ve bayağılığı kutsayan bir anıt gibiydi: Sehpalar üzerinde dönüp duran, mücevher kaplı bastonlar; pırıltılı yüzük ve bilezik dizilerinin üzerinde, sıra sıra dev büyüteçler; yakaları elmas iğneli havalı İtalyan takım elbiseler içinde ileri geri hareket eden otomatik mankenler. Dışarıdaki kaldırımda, döküntü iş elbiseleri içinde serveti ve şöhreti düşleyerek özlemle vitrinlere bakan, sıradan büyücüler gelip geçiyordu. Büyücü olmayan çok fazla insan yoktu görünürde. Şehrin avam bir bölgesi değildi burası.</p>

  <p>Vitrinlerden birinin camından, beyazlar giymiş çok şişman bir adamın pırıl pırıl cilalanmış yüksek bir tezgahın arkasında oturduğunu görebiliyordum. Tehditkar bir şekilde bir taburenin üstüne tünemiş, önünde sallanıp duran bir kutu yığınına emirler yağdırmakla meşguldü. Son emir verildi, şişman adam kafasını çevirdi ve kutular kararsızca odanın öte yanına doğru hareket etmeye başladılar. Bir saniye sonra döndüler ve küçük, tıknaz bir folyotun<a id="a46"></a><a href="../Text/notes.html#a221"><span class="t19">{47}</span></a> kutuların altında ter döktüğünü fark ettim. Dükkanın bir köşesindeki raflara geldiğinde, upuzun kuyruğunu uzatıp becerikli hareketlerle kutuları en üstten başlayarak alıp özenle raflara yerleştirmeye başladı.</p>

  <p>Şişman adam herhalde dükkan sahibi Sholto Pinn'di. Posta iblisi onun büyücü olduğunu söylemişti ve tek gözünde altın çerçeveli bir monokl vardı. Hizmetkarının gerçek şeklini bu gözlük sayesinde gördüğü anlaşılıyordu çünkü çevreden geçen büyücü olmayanları dehşete düşürmemek için birinci düzlemde genç bir delikanlı gibi görünüyordu folyot. Sholto bir insanoğluna göre bayağı zorlu bir adama benziyordu, cüssesine göre hareketleri akıcı ve güçlüydü, keskin gözlerinde delici bakışlar vardı. İçimden bir his onu kandırmanın kolay olmayacağını söylüyordu. Ben de insan kılığına girip ağzından laf almak için yaptığım ilk planı iptal etmek zorunda kaldım.</p>

  <p>Küçük folyotla uğraşmak daha kolay görünüyordu. Harekete geçmek için uygun bir anı beklemeye karar verdim.</p>

  <p>Öğle yemeği vakti geldiğinde, Pinn'e giren züppe müşteri sayısı biraz daha arttı. Sholto yağ çekip neredeyse el etek öpüyor; folyot da ondan aldığı emirlerle oraya buraya koşturuyor, istenen kutuları, şapkaları, şemsiyeleri ya da herhangi bir malı getiriyordu.</p>

  <p>Bir iki satış yaptılar, sonra öğle tatili bitti ve müşteriler çıkıp gittiler. Artık Sholto'nun düşünceleri midesine odaklanmıştı. Folyota birkaç talimat verdi; siyah, kalın bir palto giydi ve dükkandan çıktı. Bir taksi durdurup trafikte kaybolmasını izledim. Taksiye binmesi iyiye işaretti. Demek bir süreliğine ortalarda olmayacaktı.</p>

  <p>Çıkar çıkmaz folyot kapıya KAPALI levhasını astı ve tezgahın arkasındaki tabureye oturdu. Sholto'yu taklit ederek önemli biriymiş gibi şişiniyordu.</p>

  <p>Artık şansımı deneyebilirdim. Görüntümü değiştirdim. Güvercin gitti; onun yerine Hampstead'de canına okuduğum zavallıya benzeyen sıradan bir posta iblisi geldi ve Pinn'in kapısı tıklatıldı. Folyot şaşırarak başını kaldırdı, ters ters bana baktı ve gitmemi işaret etti. Yeniden, bu sefer daha hızlı kapıyı çaldım. Folyot öfkeyle haykırarak tabureden inip kapıya doğru seğirtti ve hafifçe kapıyı araladı. Tepedeki çıngırak sallandı.</p>

  <p>"Kapalıyız."</p>

  <p>"Bay Sholto için mesajım var."</p>

  <p>"Dışarıda. Sonra gel."</p>

  <p>"Bekleyemez efendim. Acil ulak. Ne zaman döner kendisi?"</p>

  <p>"Bir saat kadar sonra. Öğle yemeğine çıktılar."</p>

  <p>"Nereye gittiler?"</p>

  <p>"Bana böyle bir bilgi verilmedi." Bu folyotun burnu havada, kendini üstün gören bir tavrı vardı; benim gibi iblislerle konuşmak için fazla önemli bir varlık olduğunu düşünüyordu besbelli.</p>

  <p>"Önemli diil. Beklerim." Ve kıvrılıp bükülerek kapıdan girip kolunun altından dükkana dalıverdim.</p>

  <p>"Vaay, nası da havalı, dii mi?"</p>

  <p>Folyot panik içinde peşimden koşturdu. "Dışarı çık! Defol! Bay Pinn'in içeri kimseyi almamam konusunda kesin emirleri var..."</p>

  <p>"Hemen öyle köpürme, ahbap. Bi şi çalmam korkma."</p>

  <p>Folyot benimle en yakındaki gümüş cep saati tezgahının arasında durdu. "Umarım çalmazsın! Yalnızca ayağımı yere vurarak hırsızları ve davetsiz misafirleri mideye indirecek bir horla çağırabilirim biliyorsun! Şimdi lütfen defol!"</p>

  <p>"Peki, peki." Kapıya giderken omuzlarım sarkmıştı. "Benim için fazla güçlüsün. Hem de yüksek yerden torpillisin. Böyle havalı bi yeri herkese emanet etmezler."</p>

  <p>"Evet çok iyi bildin." Folyot huysuzlanıyordu ama aynı zamanda fazlasıyla kibirli ve zayıftı.</p>

  <p>"Kesin seni kırbaçlamıyolardır, Kor-Kızıl İğne cezası da almıyosundur."</p>

  <p>"Tabii ki cezalandırılmıyorum! Ben gurur duyulacak bir hizmetkarım ve efendim de bana çok iyi davranır."</p>

  <p>Artık kiminle uğraştığımı anlamıştım. Bu en kötü cinsinden bir işbirlikçiydi. Ona şöyle bir tane geçirmek istedim.<a id="a47"></a><a href="../Text/notes.html#a224"><span class="t19">{48}</span></a> Gene de bana güzel bir açık vermiş oluyordu bu sözleriyle.</p>

  <p>"Kuşku yok!" dedim. "Elbet sana iyi davranacak. Niye mi? Sana sahip olduğu için ne kadar şanslı olduğunu biliyodur da ondan. Sensiz na'pardı bir düşün! En ağır yükleri tek parmağında taşıyosundur sen. O upuzun kuyruğunla en tepedeki raflara ulaşıyosun, yerleri kolayca süpürüveriyosundur..." Folyot iyice kabardı. "Seni küstah mantar! Efendim bana bundan çok daha fazla değer verir! Belki bana (tabii ki şirket içinde) <i>asistanım</i> dediğini de öğrenmek istersin! Öğle yemeğine gittiğinde onun yerine dükkana ben bakarım. Hesapları ben tutarım, satın alınacak malzemeleri araştırırım, birçok tanıdıklarım vardır..."</p>

  <p>"Dur bi dakka; 'malzeme' mi dedin?" Islık çaldım. "Nası yani; büyülü eşyalar, kolyeler gibi mi? Bunları alıp satmana izin mi veriyor? Dünyada inanmam!"</p>

  <p>Bunları duyunca, mide bulandırıcı yaratık resmen pişmiş kelle gibi sırıtmaya başladı. "Evet veriyor! Bay Pinn bana sonuna kadar güvenir!"</p>

  <p>"Yani; gerçekten güçlü şeyleri mi yoksa uyduruk şeyleri mi: hani şu... sihirli eller, sihirli küreler falan?"</p>

  <p><i>"Tabii ki</i> güçlü şeyleri! En tehlikeli ve az bulunan şeyleri! Efendimin bunların gücünden emin olması gerekir ve sahte olup olmadıklarından; bunun için de benim yardımıma ihtiyacı vardır."</p>

  <p>"Ya! Ne gibi şeyler bunlar? Ünlü olanı var mı aralarında?" Artık duvara yaslanmış, dükkana iyice yerleşmiştim. Dönek kölenin başı öylesine şişmişti ki<a id="a48"></a><a href="../Text/notes.html#a225"><span class="t19">{49}</span></a> beni sepetlemesi gerektiğini bile unutmuştu.</p>

  <p>"Ohooo, sen bunların isimlerini bile duymamışsındır. Dur bir düşüneyim bakayım... Geçen sene aldığımız en önemli eşya Nefertiti'nin halhalıydı. Muhteşem bir şey! Bay Pinn'in ajanlarından biri onu Mısır'da buldu ve özel uçakla buraya getirdi. Onu temizlememe izin verildi; kendi ellerimle temizledim! Yağmurlu havada bundan sonraki uçuşunda <i>bunu</i> bir düşün. Westminster Dükü onu müzayedede fahiş bir fiyata satın aldı. "Diyorlar ki..." Biraz daha yaklaşıp sesini alçalttı. "...acınası sadelikte bir kadın olan karısına hediye olarak almış. Halhal, takana müthiş bir cazibe ve güzellik verir. Nefertiti de firavunu böyle baştan çıkarmıştır. Ama senin bunlardan haberin bile yoktur herhalde."<a id="a49"></a><a href="../Text/notes.html#a228"><span class="t19">{50}</span></a></p>

  <p>"Iıh, yok."</p>

  <p>"Başka neler vardı? Romulus'un Kürk Postu, Chartres'in flütü, Friar Bacon'ın kafatası... daha bir sürü şey ama seni sıkmak istemem şimdi."</p>

  <p>"Bunlar beni biraz aşar, şef. Bak ne diyceem. Semerkant Tılsımı diye bi şi duydum sahibimden. Onu temizleyen sen değilsindir heralde?"</p>

  <p>Ama bu öylesine söylenmiş sözler bir yerlere dokundu. Folyotun gözleri kısıldı ve kuyruğu titreşti. "Senin sahibin kim bakayım?" diye sordu ters ters. "Ya getirdiğin mektup nerede? Pençelerinde göremiyorum."</p>

  <p>"Elbette göremezsin çünkü burada, tamam mı?" Tek pençemle başıma vurdum. "Sahibime gelince bu bir sır değil. İsmi Simon Lovelace. Belki onu buralarda görmüşsündür."</p>

  <p>Büyücünün adını ortaya atmak biraz kumar oynamak oluyordu. Ancak tılsımdan bahseder bahsetmez folyotun tavrı değişmişti ve soruyu geçiştirerek kuşkularını artırmak istemiyordum. Neyse ki etkilenmiş görünüyordu.</p>

  <p>"Ya, Simon Lovelace demek? Sen yenisin değil mi? Nittles nerede?"</p>

  <p>"O dün gece bir mektubu kaybetti. Sahip de onu sonsuza kadar iğneledi."</p>

  <p>"Öyle mi? Nittles'ın aklının beş karış havada olduğunu düşünmüşümdür hep. Sen sahibine iyi hizmet et." Bu hoş düşünce folyotu rahatlatmış gibiydi; gözlerine hülyalı bir bakış yerleşti. "Bay Lovelace gerçek bir centilmendir, mükemmel bir müşteri. Hep iyi giyinir, kibar davranır. Bay Pinn'le de iyi dostturlar tabii... demek tılsımlı kolyeden bahsetti öyle mi? Bütün olanlardan sonra buna şaşmamak gerek. Çok pis bir olaydı ve altı ay geçmesine rağmen hala katili bulamadılar."</p>

  <p>Kulaklarım dikleşmişti ama çaktırmadım. Onun yerine umursamazca burnumu kaşıdım.</p>

  <p>''Ha, Bay Lovelace kötü bir şeyler olduğunu söylemişti. Ama ne olduğundan bahsetmemişti."</p>

  <p>"Senin gibi bir yaratığa neden anlatsın ki? Bazıları "Direniş"i sorumlu tutuyor, her ne demekse. Veya hain bir büyücü olabilirmiş, ki bu daha akla yakın görünüyor. Bilemiyorum, yani Devlet'in elindeki bütün imkanlar göz önüne alındığında..."</p>

  <p>"Peki kolyeye n'oldu? Yürütüldü dii mi?"</p>

  <p>"Çalındı evet. Ve işin içinde cinayet de var. Korkunç bir şey. Çok üzücüydü. Zavallı, <i>zavallı</i> Bay Beecham." Folyot müsveddesi, bunları söyleyerek gözünden akan bir damla yaşı sildi.<a id="a50"></a><a href="../Text/notes.html#a230"><span class="t19">{51}</span></a> "Kolye bizde miydi diye sormuştun; hayır elbette değildi. Bir dükkanda sergilenemeyecek kadar değerli bir tılsımdı o. Yıllar boyunca hükümetin malı olmuş ve son otuz yıldır da Bay Beecham'ın Surrey'deki evinde koruma altında kalmış. Yüksek güvenlik önlemleri varmış, kilitli kapılar falan. Bay Beecham bizi ziyarete geldiği zamanlarda Bay Pinn'e kolyeden bahsederdi. İyi bir adamdı, katı ama dürüst, takdire değer. Ah ah, çok yazık"</p>

  <p>"Biri kolyeyi Beecham'dan çaldı öyle mi?"</p>

  <p>"Evet, altı ay önce. Tek bir kapı zorlanmamış, bekçilerin ruhu bile duymamış, ama bir gece geç vakit ortadan kayboluvermiş işte. Yok olmuş! Ve zavallı Bay Beecham boş kolye kutusunun yanında kanlar içinde yatarken bulunmuş. Çoktan ölmüşmüş! Hırsızlar geldiğinde kolyenin durduğu odadaymış ve yardım istemeye fırsatı bile olmadan boğazını kesivermişler. Tam bir felaket! Bay Pinn hala çok üzgün."</p>

  <p>"Eminim öyledir. Bu korkunç bi şi şef, tam bi felaket!" Bir iblisin olabileceği kadar yas içinde görünmeye çalıştım. Ama içten içe zafer sarhoşluğu içindeydim. Bu tam da benim aradığım bilgiydi işte. Demek Simon Lovelace kolyeyi çalmış ve bunun için bir cinayet işlenmişti. Nathaniel'ın Lovelace'ın çalışma odasında gördüğü siyah sakallı adam, Beecham'ı öldürmekten geliyor olmalıydı. Dahası, ister tek başına isterse de bir grup adına çalışıyor olsun, Lovelace hükümete ait bir eşyayı çalarak vatana ihanet suçunu işlemişti. Eğer bu çocuğu sevinçten çılgına çevirmezse, ben de folyot olayım.</p>

  <p>Kesin olan şu ki: Nathaniel bana kolyeyi çaldırarak boğazına kadar batağa saplanmıştı. Simon Lovelace onu geri alabilmek ve tılsımın kendisinde olduğunu bilen herkesi susturabilmek için elinden geleni ardına koymayacak ve bütün gücünü kullanacaktı.</p>

  <p>Ama onu neden Beecham'dan çalmıştı acaba? Devletin gazabını üstüne çekme riskini almasına ne neden olmuştu? Tılsımın şöhretini daha önce duymuştum, ama tam olarak ne işe yaradığını bilemiyordum. Belki bu folyot bu konuda da işime yarayabilirdi. "Bu kolye bayaa değerli bi şi olmalı," dedim. "Çok kullanışlı heralde, ha?"</p>

  <p>"Efendim de öyle söylüyor. Kaosun hüküm sürdüğü Öbür Tarafın en derin yerlerinden gelen çok güçlü bir varlık hapsedilmiş içinde. Takanı saldırılara karşı..."</p>

  <p>Folyotun gözleri arkamda bir şeye takıldı ve heyecanla yutkundu. Bir gölge üzerini örttü, yaklaşırken cilalı zeminde iyice büyüyen geniş bir gölge. Pinn Teçhizatları'nın kapısı açılırken tepede asılı duran zil çaldı, sokaktaki trafik gürültüsü bir anlığına mağazanın huzurlu sessizliğini böldü. Yavaşça arkama döndüm.</p>

  <p>"Vay vay vay, Simpkin," dedi Sholto Pinn, fildişi bastonuyla kapıyı ittirip kaparken. "Demek ben yokken bir arkadaşımı çağırıp eğleneyim dedin, öyle mi? Hazır kedicik gezintiye çıkmışken..."</p>

  <p>"Y-y-yo efendim, kesinlikle." Mızıldayan sürüngen ön dokunacını tutmuş, bir yandan eğilerek geriye doğru kaçıyordu. Şişmiş başının küçüldüğü görülebiliyordu. Ne gösteri. Ben sırtı duvara dayalı, salatalık kadar soğuk, olduğum yerde kalmıştım.</p>

  <p>"Arkadaşın değil mi?" Sholto'nun alçak, yoğun ve gürül gürül bir sesi vardı, eskimekten kararmış ahşap üzerine vuran günışığını anımsatıyordu, kavanozlar dolusu balmumu cilasını ve şişelerle kaliteli porto şarabını.<a id="a51"></a><a href="../Text/notes.html#a232"><span class="t19">{52}</span></a> Yumuşak bir sesti, sanki her an derinden gelen bir kıkırdamaya dönüşüverecekmiş gibi bir ses. İnce, geniş dudaklarında bir tebessüm seziliyordu ama üstteki gözler soğuk ve sert bakıyordu. Yakından bakınca umduğumdan daha iri görünüyordu; kapı gibi bir adam. Kürk paltosunu giymişken, karanlıkta sırtını bir mamutun sırtıyla karıştırabilirdiniz.</p>

  <p>Simpkin tezgahın köşesine kadar çekilip sinmişti, "Hayır efendim. O-o size gönderilen bir posta iblisi. B-b-bir mesajı varmış."</p>

  <p>"Beni şaşırtıyorsun Simpkin! Mesajı olan bir postacı mı? Olağanüstü. O zaman neden mesajı alıp onu yollamadın? Yapılacak bir sürü işin vardı."</p>

  <p>"Evet efendim öyle. O daha yeni gelmişti!"</p>

  <p>"Bu daha da olağanüstü! Sihirli aynamda seni izliyordum Simpkin, son on dakikadır dedikoducu kadınlar gibi onunla lak lak ediyorsun! Bunu nasıl açıklayacaksın? Herhalde artık o kadar yaşlandım ki ne gördüğümü bilmiyorum." Büyücü yeleğinin cebinden monoklünü çıkardı, sol gözünün üzerine yerleştirdi<a id="a52"></a><a href="../Text/notes.html#a233"><span class="t19">{53}</span></a> ve bastonu tek elinde sallayarak bir iki adım ilerledi. Simpkin ürkmüştü ama cevap vermedi.</p>

  <p>"Her neyse." Baston aniden bana döndü. "Mesajını ver iblis, nerede o?"</p>

  <p>Saygıyla alnımı elledim. "Onu hafızama kaydettim bayım. Sahibim kağıda yazılamayacak kadar önemli olduğunu söyledi."</p>

  <p>"Öyle mi?" Monoklün arkasındaki göz beni baştan aşağı yeniden süzdü. "Sahibin kimmiş?"</p>

  <p>"Simon Lovelace, bayım!" Gösterişli bir selam verdim ve hazır ola geçtim. "İzin verirseniz bey'fendi, artık mesajı size verip ayrıliim. Daha fazla zamanınızı almiim."</p>

  <p>"Evet almasan iyi olur." Sholto Pinn yanıma yaklaştı ve dikkatli gözlerle bana iyice baktı. "Mesajını ver, devam et."</p>

  <p>"Mesaj şööle: 'Sevgili Sholto, bu gece Parlamento'ya davetli misin? Ben değilim, Başbakan beni resmen unuttu ve kendimi aşağılanmış hissediyorum. Lütfen bana hemen bir akıl ver bu konuda. En iyi dileklerimle, Simon.' Kelimesi kelimesine bööle bey'fendi, kelimesi kelimesine." Bu bana yeterince inandırıcı geldi ve şansımı daha fazla zorlamak istemedim. Yeniden selam verdim ve kapıya doğru yöneldim.</p>

  <p>"Aşağılanmış, ha? Zavallı Simon. Hımm." Büyücü bir an düşündü. "Gitmeden önce, senin adın nedir iblis?"</p>

  <p>"Şey, Bodmin bayım."</p>

  <p>"Bodmin. Hmm." Sholto Pinn kalın yüzüklü bir parmakla çenesini kaşıdı. "Sahibine geri dönmek için can attığın belli Bodmin. Ama gitmeden evvel iki tane sorum olacak."</p>

  <p>İstemeyerek durdum. "Ah tabii, buyrun bey'fendi."</p>

  <p>"Sen ne kadar nazik bir iblissin böyle. Peki ilk olarak; Simon bu kadar masum bir notu neden kağıda <i>yazamıyormuş</i>. Kesinlikle hükümet karşıtı bir mesaj değil ve senin gibi seviyesiz bir şeytanın hafızasında kolaylıkla karıştırılabilir."</p>

  <p>"Benim hafızam çok kuvvetlidir efendim, bu konuda yaygın bir şöhretim vardır."</p>

  <p>"Öyle de olsa, sen sonuçta bir iblissin... Her neyse. Diğer soruma gelince..." Sholto burada bir iki adım daha yaklaştı ve daha da irileşti sanki. Gerçekten büyümüş gibiydi. O anki bedenimle kendimi daha da küçük hissettim. "Diğer sorum da şu: Simon bana fikir danışacaksa, neden bunu on beş dakika önce kendisi yapmadı, <i>birlikte çok önceden kararlaştırdığımız öğle yemeği randevusundayken?</i>"</p>

  <p>Ah-ha! Kaçma zamanı.</p>

  <p>Çıkışa doğru sıçradım ancak Sholto benden atik davrandı. Bastonunu yere çarptı ve öne doğru eğdi. Ucundan sarı bir ışık çıkarak kapıya çarptı, oradan da, dokunduğunu anında donduran küresel plazmalar yayıldı çevreye. Buzsu bir sis bulutunun içinde taklalar atarak üzerlerinden geçtim ve saten iç çamaşırlarıyla dolu bir vitrin standının tepesine oturdum. Baston yeni bir ışın demeti daha attı; bana çarpmadan ben çoktan havalanmıştım, büyücünün başının üzerinden atlayıp tezgahın üstüne indim, her yere kağıtlar saçarak.</p>

  <p>Sonra birden döndüm ve bir Patlayıcı yolladım, doğrudan büyücünün sırtına çarptı ve buz tutmuş bir standa doğru itti onu. Etrafında koruyucu bir alan vardı -düzlemler arasında dolaştığımda sapsarı kıvılcımlar halinde görebiliyordum bunu- ama vücudunda istediğim delik açılmamışsa da, gene de fena halde soluğu kesilmişti. Nefes nefese, buz tutmuş külot yığınının içine gömüldü. En yakındaki pencereye atladım, camı kırıp sokağa kaçmayı planlıyordum.</p>

  <p>Ancak Simpkin'i unutmuşum. Folyot pelerinlerle dolu bir askının arkasından çıkıp (üstünde EXTRA LARGE etiketi olan) kocaman bir bastonu kafama doğru savurdu. Eğildim; baston tezgahın önündeki cam vitrine çarptı. Simpkin vuruşunu tekrarlamak için geri çekildi; üstüne çullandım, bastonu pençelerinin arasından almak için boğuştum ve bedenindeki organların yer değiştirmesini sağlayan bir yumruk geçirdim. Hırıldayarak salak şapkaların arasına yığıldı, ben de yoluma devam ettim.</p>

  <p>İki mankenin arasından, vitrinde eğimli camdan yapılmış küçük bir bölme gördüm, içeri giren güneş ışığını yumuşak gökkuşağı renklerine ayırıyordu. Çok şık ve pahalı bir şeye benziyordu. Üstüne bir Patlayıcı yolladım; un ufak olan cam parçaları kuş tüyü gibi uçuşarak yayıldı sokağa. Açılan gediğe doğru hamle yaptım.</p>

  <p>Çok geçti. Cam kırılırken bir tuzak harekete geçmişti.</p>

  <p>Mankenler dönmeye başladılar.</p>

  <p>Cilalanmış koyu renkli ahşaptan yapılmışlardı; insan özellikleri taşımayan vitrin mankenleriydiler işte, yüzlerinin olması gereken yerde yalnızca ince, düz bir oval şekil vardı. Belki burun sayıla bilecek bir çıkıntı ama o kadar, ağızları ve gözleri yoktu. En son moda büyücü elbiselerinden giydirilmişlerdi: jilet gibi ütülenmiş, ince beyaz çizgili siyah kadın ve erkek elbiseleri; yüksek, iyice kolalanmış yakaları olan krem rengi gömlekler; cesur renklerde kravatlar. Ayakkabıları yoktu: paçalarından yalnızca ahşap çıkıntılar uzanıyordu.</p>

  <p>Aralarından atlarken, kolları yolumu kesmek için önüme uzandılar. Ceket kollarının derinliklerinden birer gümüş bıçak çıkıp parmaksız ellerdeki oyuklara yerleştiler. Öyle hızlı atlamıştım ki duramadım ama <i>extra large</i> bastonu hala elimde tutuyordum. Bıçaklar kavis çizerek aynı anda üstüme geldiler. Bastonu tam zamanında yüzümün önüne tuttum: bıçaklar derin yarıklar açarak bastonun içine girdiler, neredeyse kesip geçerek beni acılar içinde durdurdular.</p>

  <p>Bir an için gümüşün derimin üzerindeki soğuk aurasını hissettim,<a id="a53"></a><a href="../Text/notes.html#a235"><span class="t19">{54}</span></a> sonra bastonu bırakıp geriye doğru sıçradım. Mankenler bıçaklarını salladılar; bastonum ikiye bölünerek yere düştü. Dizlerini bükerek sıçradılar...</p>

  <p>Ters perende atarak tezgahın üzerine kondum.</p>

  <p>Gümüş bıçaklar parke zeminde biraz önce durduğum yeri deldiler.</p>

  <p>Değişmem gerekiyordu, hem de hemen -şahin olmak işe yarayabilirdi- ama aynı zamanda kendimi savunmam da gerekiyordu. Ne yapacağıma karar veremeden yeniden üstüme saldırdılar, havada ıslıklar çalarak, rüzgardan koca yakaları uçuşarak. Yandaki boş hediye kutularından oluşan bir yığının içine tam gaz daldım. Mankenlerin biri tezgahın üstüne sıçradı, diğeri arkasına, düz kafaları bana doğru dönüktü.</p>

  <p>Enerjimin azaldığını hissediyordum. Kısa zaman içinde çok fazla şekil değiştirmiş, çok fazla büyü yapmıştım. Ama henüz çareler tükenmemişti. Yakınımdaki mankene -tezgahın yanında sürünene- bir Cehennem yolladım. Gıcır gıcır, beyaz gömleğinin önünde mavi bir alev belirdi ve hızla tüm kumaşa yayıldı. Kravatı büzüştü, ceketi için için yanmaya başladı. Manken yapması gerektiği gibi durumu görmezden geldi;<a id="a54"></a><a href="../Text/notes.html#a237"><span class="t19">{55}</span></a> bıçağını yeniden havaya kaldırdı. Ben geriye çekildim. Manken bacaklarını bükerek sıçramaya hazırlandı. Alevler bedenini yalamaya ve verniklenmiş keresteden vücut yanmaya başlamıştı artık.</p>

  <p>Manken yükseğe sıçrayarak üzerime yöneldi, uçuşan bir pelerin gibi alevler geliyordu arkasından. Son anda ben de yana sıçradım. Tüm ağırlığıyla yere çakıldı. İç burkan bir çatırtı sesi duyuldu: yanmaktan zayıflayan tahta, çarpmanın şiddetiyle yarılmıştı. Manken yan yan bana doğru yürümeye çalıştı, vücudu gülünç bir şekilde sallanıyordu, sonra bacakları daha fazla dayanamadı ve ayrıldılar. Kömürleşmekte olan bir eklem yığını halinde yere düştü.</p>

  <p>Şenlik ateşinin üzerinden atlayıp hızla bana yaklaşan arkadaşına da aynı şeyi yapmak üzereydim ki arkamda Sholto Pinn'in ayılmaya başladığını haber veren hafif bir ses duydum. Arkama baktım. Yarı doğrulmuş olan Sholto, sanki üzerinden bir bufalo sürüsü geçmiş gibi görünüyordu. Kafasına geçmiş bir don alnında sallanıp duruyordu. Ama hala tehlikeli olabilirdi. El yordamıyla bastonunu aradı, buldu ve eline alıp bana doğru tuttu. Sarı ışık bir kez daha çaktı ama ben çoktan yerimden ayrılmıştım; plazmalar öteki mankeni yarı yolda yakaladı. Mankenin bütün eklemleri dondu, yere devrildi ve tek bacağı paramparça oldu.</p>

  <p>Sholto küfürler savurdu, deli gibi etrafa bakındı. Beni bulmak için çok da uzaklara bakması gerekmiyordu aslında. Tam tepesinde, raflı yüksek bir dolabın üstündeydim. Bütün raflar titizlikle dizinlenmiş dosyalar ve (sahiplerinden çalınmış oldukları su götürmeyen) dünyanın her yerinden kalkanlar, heykeller ve antika kutularla doldurulmuştu. Herhalde bu dolap bir servet değerinde olmalıydı. Sırtımı duvara yasladım, ayağımı sıkıca dolabın tepesine dayayarak tüm gücümle ittirdim.</p>

  <p>Raflı dolap inleyerek sallandı.</p>

  <p>Sholto sesleri duydu. Yukarı baktı. Gözlerinin korkudan fal taşı gibi açıldığını gördüm.</p>

  <p>İşin içine biraz da intikam ve nefret katarak dolaba iyice yüklendim. O arada enkaz halindeki mankenlerin içine hapsedilmiş olan cinleri düşünüyordum.</p>

  <p>Raflar bir an havada asılı kaldılar. İlk olarak Mısır'dan gelen bir kül kavanozu düştü, onu hemen ardından tik bir tütsü kutusu takip etti. Sonra ağırlık merkezi kaydı, raflar titredi ve tüm dolap muhteşem bir hızla yerde sere serpe uzanan büyücünün üzerine devrildi.</p>

  <p>Kendine ait eşyalar üzerine yığılırken, Sholto'nun çığlığı yarıda kaldı.</p>

  <p>Çarpmanın şiddetinden Piccadilly'deki arabalar yollarından çıkıp birbirlerine çarptı. Tütsü ve ölü küllerinden oluşan bir bulut, Sholto'nun güzel mağazasının dağılmış kalıntıları üzerine yayıldı.</p>

  <p>Buraya kadar gösterdiğim performans gözlerimi yaşartmıştı ama işi tadında bırakmak ve hala vakit varken sıvışmak en iyisidir. Dikkatle raflara baktım ama altında kımıldayan bir şey göremedim. Koruyucu kalkanı onu korumayı başarmış mıydı, onu da bilemiyordum. Önemli değildi. Artık özgürdüm nasılsa.</p>

  <p>Bir kez daha vitrindeki deliğe yöneldim. Yine bir şey yolumu kesti.</p>

  <p>Simpkin.</p>

  <p>Havada durdum. <i>"Lütfen"</i> dedim, "zamanımı boşa harcama. Zaten suratını bir kez benzettim." Tersyüz edilerek çıkarılmış bir eldivenin parmakları gibi, önceden çıkık olan burnu artık kafasının içine gömülmüş durumdaydı. Barut fıçısı gibiydi.</p>

  <p>Burnundan konuştu. "Efendime zarar verdin."</p>

  <p>"Evet, senin de sevinçten dans ediyor olman gerekir!" diyerek sırıttım. "Yerinde olsam zırıldayacağıma benim başladığım işi bitirirdim, seni zavallı dönek."</p>

  <p>"O dolabı düzenlemek haftalarımı almıştı."</p>

  <p>Birden sabrım tükendi. "Tüymek için bir saniyen var, hain."</p>

  <p>"Artık çok geç Bodmin! Alarmı çalıştırdım. Yetkililer çoktan..."</p>

  <p>"Ya, ya, tabii." Kalan son enerjimi de kullanarak bir şahin oldum. Simpkin sıradan bir posta iblisinden böyle bir değişim beklemiyordu. Arkaya doğru sendeledi; uçarak kafasına çarptım, bu arada kafa derisine bir hoşça kal pençesi atmayı da ihmal etmedim ve sonunda gökyüzüne doğru özgürlüğüme uçtum!</p>

  <p>Derken, gümüş tellerden örülmüş bir ağ üstüme örtülerek beni Piccadilly kaldırımlarında sürüklemeye başladı.</p>

  <p>Bu teller en güçlüsünden bir Kapan'dı: Beni her düzlemde bağlıyor; çırpınan kanatlarıma, tekmeleyen ayaklarıma ve dişlemeye çalışan gagama yapışıyorlardı. Tüm gücümle direndim, ama ağ beni bırakmadı, gümüşün acı verici dokunuşuyla ve bana en yabancı eleman olan toprakla ağırlaşmıştım. Değişemiyordum, ne küçük ne de büyük hiçbir büyü yapamıyordum. Tellerin en ufak dokunuşu bile özümün yaralanmasına yetiyordu, ne kadar çok çırpınırsam o kadar kötü hissediyordum.</p>

  <p>Birkaç saniye sonra pes ettim. Küçük, kıpırtısız, tüylü bir tümsek halinde ağların altında yığıldım kaldım. Kıvrılmış kanatlarımın altından tek gözüm dışarıyı gözetliyordu. Tellerin ölümcül kafesinin arasından, dün geceki yağmurdan sonra hala ıslak ve ince bir kırık cam tabakasıyla kaplı gri kaldırıma bakıyordum. Ve bir yerlerden Simpkin'in uzun ve cırtlak kahkahasını duyuyordum.</p>

  <p>Sonra kaldırım taşları tepemde dikilen bir gölgeyle karardı.</p>

  <p>İki büyük çift tırnaklı toynak, hafif bir çınlama sesiyle kaldırıma bastı. Toynakların bastığı yerden beton fokurdamaya ve köpürmeye başladı.</p>

  <p>Ağın çevresinden iğrenç sarımsak ve biberiye kokularıyla dolu ağır bir duman yükseldi. Beynim zehirleniyordu; kafamın içi çorba gibi, kaslarım gevşek...</p>

  <p>Sonra karanlık şahini sarmaladı ve tıpkı bir mum gibi söndürdü bilincini.</p>

  <p>&nbsp;</p>
</body>
</html>