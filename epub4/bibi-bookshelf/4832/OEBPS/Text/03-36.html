<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator"/>
  <link href="../Styles/balci60.css" rel="stylesheet" type="text/css"/>

  <title></title>
</head>

<body>
  <p>&nbsp;</p>

  <h3 class="h31"><a id="ncx2947"></a>36</h3>

  <p>&nbsp;</p>

  <p class="p5"><span class="t17">S</span>emerkant Tılsımı'nı çalıp hiç iz bırakmadan ortadan kaybolan adam, onu koruyan zavallının boğazını kesip kanlar içinde bırakan adam işte karşımızdaydı. Lovelace'ın kiralık katili.</p>

  <p>Bir insan için fazla iriydi, çoğu erkekten bir baş daha uzun ve iri kıyımdı. Koyu renk uzun düğmeli bir ceket ve gevşekçe yüksek deri çizmelerin içine sokulmuş doğu tarzında bir pantolon giymişti. Sakalı simsiyah, burnu yayvan, gözleri kalın kaşları altında keskin mavi bir renkteydi. Hareketleri iri bir adam için fazlaca nazikti, tek eli sakin sakin yanında sallanıyor, diğer eli kemerinin içine sokulmuş duruyordu.</p>

  <p>Paralı asker gözlerini bizden ayırmadan ön taraftan dolaşıp benim penceremin yanına geldi. Yakına geldiğinde arkamızda bir yerlere baktı ve git dercesine elini salladı; bizim eskort ghulların geri dönerek tarlalarda kaybolduklarını gördüm.</p>

  <p>Başımı pencereden çıkardım. "Günaydın," dedim neşeyle, uygun olduğunu sandığım bir Londra aksanıyla. "Ernest Squalls ve Oğlu, salon için bir teslimatımız var."</p>

  <p>Adam bir an durup sessizce bizi inceledi.</p>

  <p>"Squalls ve Oğlu..." Sesi ağır ve derin çıkmıştı; konuşurken mavi gözler sanki beni delip geçiyorlardı. Rahatsız edici bir etkileri vardı; çocuk yanımda istem dışı yutkundu, onun paniğe kapılmamasını diledim. "Squalls ve oğlu... Evet, bekleniyorsunuz."</p>

  <p>"Evet, şefim."</p>

  <p>"Ne getirdiniz?"</p>

  <p>"Yiyecek malzemeleri, şef."</p>

  <p>"Ne çeşit?"</p>

  <p>"Şey..." Hiçbir fikrim yoktu. "Her çeşit, şefim. Bakmak ister misin?"</p>

  <p>"Bir liste ver yeter."</p>

  <p>Çattık belaya!. "Tabii şefim. Şey, kutularımız var, tenekelerimiz var... bir sürü teneke... paketler, kavanozlar, şişeler..."</p>

  <p>Gözleri kısıldı. "İçlerinde ne olduğunu bilmiyor gibisin."</p>

  <p>Dirseğimin altında cırtlak bir ses duyuldu. Nathaniel üzerimden eğildi. "Siparişi o hazırlamadı efendim, ben hazırladım. Baltık havyarımız var, yağmurkuşu yumurtası, taze kuşkonmaz filizleri, karışık füme salam, Suriye zeytini, Orta Amerika'dan vanilya sapları, yeni yapılmış makarna, jöleli kuş dili, kabukları içinde marine edilmiş büyük salyangozlar, yeni çekilmiş karabiber ve kaya tuzu, istiridyeler, devekuşu eti..."</p>

  <p>Paralı asker elini kaldırdı. "Yeter, anlaşıldı. <i>Şimdi</i> de görmek istiyorum."</p>

  <p>"Peki şef." Moralim sıfır olarak indim ve kamyonetin arkasına yürüdüm, çocuğun hayal gücünü fazla zorlamamış olmasını yürekten dileyerek. Eğer arkada tamamen farklı şeyler varsa, neler olacağını düşünmek bile istemiyordum. Ama artık yapacak bir şey yoktu. Katil tüm haşmetiyle yanımda kayıtsızca dikilirken, arka kapıyı araladım.</p>

  <p>Birkaç saniye içeriyi inceledi. "Peki tamam. Evet devam edebilirsiniz."</p>

  <p>Gözlerime inanamayarak kamyonetin içindekilere baktım. Köşede bir kasa kavanoz dikkatimi çekti: Suriye zeytinleri. Onların arkasında yarısı görünen küçük bir kuş dili kutusu ve makarnalar... Kapıyı kapatıp kamyonete döndüm.</p>

  <p>"Bir emrin var mı şef?"</p>

  <p>Adam tek elini pencerenin kenarına dayadı: Elin arkası çaprazlama küçük beyaz yaralarla doluydu.</p>

  <p>"Yol ayrımına kadar devam edin, sağdaki yol evin arka kapısına gider. Orada sizi karşılarlar. İşinizi bitirip geri dönün. Gitmeden önce sizi uyarayım: Şu anda büyük bir büyücünün özel arazisinde bulunuyorsunuz. Canınız kıymetliyse ortalarda dolanmayın ve girmemeniz gereken yerlere girmeyin. Bunların cezası ağırdır ve kan kaybına neden olur."</p>

  <p>"Peki şefim."</p>

  <p>Başıyla bir işaret yaparak geri çekildi ve geçmemizi işaret etti. Gaza bastım ve ağır ağır kemerin altından geçtik. Hemen ardından, her ikisi de özümü ürperten koruyucu kubbeleri geçtik. Sonra ağaçların arasında kumlu, kıvrımlı bir yolda ilerlemeye başladık.</p>

  <p>Çocuğa baktım. Yüzü duygusuzdu ama alnından bir damla ter akıyordu. "Malzemeleri nereden biliyordun?" dedim. "Arkaya yalnız birkaç saniyeliğine bakmıştın."</p>

  <p>Hafifçe gülümsedi. "Bu konuda eğitildim. Hızlı okurum ve okuduğum her şeyi de hatırlarım. E, sen adam hakkında ne diyorsun?"</p>

  <p>"Lovelace'ın küçük katili mi? İlginç. Cin değil, büyücü olduğunu da sanmıyorum; sizin o yoz kokunuz onda yok.<a id="a97"></a><a href="../Text/notes.html#a323"><span class="t19">{98}</span></a> Ama tılsımı çalmayı becerdiğini biliyoruz, o yüzden bir çeşit güce sahip olmalı... Ve kendine müthiş güveni var. Ghullar ona nasıl itaat ettiler fark ettin mi?"</p>

  <p>Çocuk alnını sildi. "Büyücü veya cin değilse <i>ne tür</i> bir güce sahip olabilir ki?"</p>

  <p>"Kendini kandırma," dedim, karanlık düşüncelere dalarak; "başka tür güçler de <i>var.</i> Şu Direnişçi kızı ve arkadaşlarını düşünüyordum.</p>

  <p>Bu soruşturma devam edecekti ama yol aniden düzleşti ve ağaçların oluşturduğu şemsiyenin altından çıktık. Heddleham Hall tam karşımızda duruyordu.</p>

  <p>Çocuk yutkundu.</p>

  <p>Ev bende aynı etkiyi yaratmadı. Dünyanın en görkemli binalarının inşaatında bulunup, kimi zaman mimarlarına yararlı fikirler vermişseniz,<a id="a98"></a><a href="../Text/notes.html#a325"><span class="t19">{99}</span></a> Gotik tarzda ikinci sınıf bir Viktorya dönemi malikanesi sizi pek o kadar etkileyemiyor tabii. Hani şu bol kuleli ve her tarafı ıvır zıvır dolu olan binalardan biriydi.<a id="a99"></a><a href="../Text/notes.html#a328"><span class="t19">{100}</span></a> Üzerine dekoratif tavus kuşu ve küçük kanguruların dağıtıldığı geniş bir çim alanla çevrelenmişti.<a id="a100"></a><a href="../Text/notes.html#a329"><span class="t19">{101}</span></a> Çimlerin üzerine birkaç çizgili çadır kurulmuştu; bir sürü hizmetkar, terastan bu çadırlara şişe ve şarap kadehleriyle dolu tepsiler taşımaya başlamıştı bile. Evin önünde kocaman, yaşlı bir porsuk ağacı vardı; ağacın geniş dalları altında, bahçe yolu ikiye ayrılıyordu. Soldaki düzgün yol doğruca ön kapıya gidiyor; sağdaki gösterişsiz yoldan da tıngır mıngır arka kapıya dolanılıyordu. Aldığımız emre uyarak esnaf kapısına doğru yollandık.</p>

  <p>Sahibim hala doymak bilmeyen gözlerle önündeki manzarayı içiyordu.</p>

  <p>"Acıklı hayallerine bir son ver," dedim. "Eğer bu evlerden birinde yaşamak istiyorsan, önce bugünü sağ çıkarman lazım. Şimdi... İçeri girdiğimize göre, planımızı gözden geçirmemiz gerekiyor. Plan tam olarak nedir?"</p>

  <p>Oğlan sonunda konuya odaklanabildi. "Lovelace'ın bize anlattıklarına göre," dedi, "bir şekilde bakanlara saldıracağını tahmin edebiliriz. Nasıl olacağını bilmiyoruz. Bütün davetliler geldikten sonra, onların en rahatlamış ve habersiz oldukları bir anda olacak. Tılsımlı Kolye bu iş için gerekli, o iş her neyse."</p>

  <p>"Bunlar tamam da..." Parmaklarımı sabırsızlıkla direksiyonda tıkırdatıyordum. <i>"Bizim</i> planımız ne?"</p>

  <p>"İki hedefimiz var: Kolyeyi bulmak ve Lovelace'ın kurduğu tuzağı ortaya çıkarmak. Tılsım büyük ihtimalle Lovelace'ın üzerinde olacak. Ne olursa olsun çok iyi korunacağı kesin. Yerini bilmemiz yararlı olabilir ama tüm konuklar gelene kadar harekete geçmek iyi olmaz. Kolyenin onda olduğunu herkese göstermemiz gerek: Herkes onun bir vatan haini olduğunu anlamalı. Eğer tuzağın ne olduğunu da gösterebilirsek daha iyi. O zaman başka bir kanıta gerek kalmaz."</p>

  <p>"Sen böyle anlatınca çok kolay görünüyor." Faquarl'ı, Jabor'u ve Lovelace'ın kullanabileceği diğer köleleri düşünerek iç geçirdim. "Tamam, ilk önce bu kamyonetten ve bu kılıklardan kurtulmalıyız."</p>

  <p>Yol, evin arkasındaki çakıl kaplı yuvarlak bir alanla aniden son buluyordu. Çiçekçinin kamyoneti buraya park edilmişti. Yakınlarda açık duran beyaz bir çift kapının önünde, siyah üniformalı bir adam vardı. Yaklaşmamızı işaret etti.</p>

  <p>"Tamam," dedi çocuk. "Kamyoneti boşaltıyoruz ve önümüze çıkacak ilk fırsatı bekliyoruz. Emirlerime hazır ol."</p>

  <p>"Hey, zaten başka bir şey yaptığım mı var?" Kamyoneti süs çalılarına birkaç milim kala durdurmayı başarabildim ve dışarı çıktık. Uşak yaklaştı.</p>

  <p>"Bay Squalls?"</p>

  <p>"Benim şef. Bu da... Oğlum."</p>

  <p>"Geç kaldınız. Aşçının malzemelere ihtiyacı var. Lütfen onları hemen mutfağa taşıyın."</p>

  <p>"Peki şef." Özümden kötü bir his geçti ve tüylerim diken diken oldu. Aşçı... Yo, olamaz. O olması mümkün değil. Kamyonetin kapısını açtım. "Evlat, asıl bakalım, yoksa tokadımı yersin!"</p>

  <p>Çocuğun ellerini mümkün olduğu kadar çok sayıda Suriye zeytini kavanozu ve iri salyangozlarla doldurmaktan hastalıklı bir zevk aldım. Sonra onu içeriye yolladım. Taşıdığı yükün altında sendeledi, Pinn'in dükkanındaki Simpkin'e pek benziyordu doğrusu.<a id="a101"></a><a href="../Text/notes.html#a331"><span class="t19">{102}</span></a> Küçük bir kuş dili kutusu alarak onu izledim ve beyaz badanalı, serin bir koridora girdik. Yüzlerce görevi yerine getiren, her iki cinsten irili ufaklı hizmetkarlar, ürkek tavşanlar gibi oraya buraya koşuşturuyor; her yerden takır tukur ses yükseliyordu. Mutfağa giden yüksek bir kemerden çıkan taze ekmek kokusu etrafı sarmıştı.</p>

  <p>Kemerin içine bir göz attım. Doğrayan, yağ eriten, durulayan, dilimleyen bir düzine beyaz şapkalı aşçı yamağı... Ocaktaki şişte dönen bir şeyler. Masaların üzerinde, jöleli meyvelerle dolu açık pasta kalıplarının yanında, yığınla sebze. Burası sanki arı kovanı gibi işliyordu. Bütün çalışmayı, o anda mavi üniformalı bir çocuğu azarlamakta olan, koca bir aşçıbaşı yönetiyordu.</p>

  <p>Şef kollarını kıvırmıştı. Tek kolu kalın, beyaz bir bandajla sarılmıştı.</p>

  <p>Yedinci düzleme bir göz attım.</p>

  <p>Ve anında geri çekilerek saklandım. O dokunaçları çok iyi tanıdığıma kuşku yoktu.</p>

  <p>Sahibim mutfağa girip esrarengiz yükünü hemen bir sehpaya bırakmış, hiçbir şeyden habersiz dışarı çıkmıştı. Kapıdan çıkarken kuş dili kutusunu da eline tutuşturdum.</p>

  <p>"Bunları da al," diye tısladım. "Ben oraya giremem."</p>

  <p>"Neden?"</p>

  <p>"Sen dediğimi yap."</p>

  <p>Neyse ki yaptı ve siyah üniformalı uşak koridorda yeniden belirip, bizi dikkatle gözlemeye başladığı için, fazla ısrar etmedi. Bir sonraki tur için dışarı çıktık.</p>

  <p>"Aşçıbaşı," diye fısıldadım bir kase ördek ciğeri ezmesini kamyonetin arkasından çıkarırken, "Faquarl. Bana neden aşçı olup duruyor diye sorma, bilmiyorum. Ama içeri giremem. Beni anında tanır."</p>

  <p>Çocuğun gözleri kısıldı. "Doğru söylediğini nereden bileyim?"</p>

  <p>"Bana güvenmekten başka çaren yok. Al, bir paket daha devekuşu bifteği taşıyabilirsin herhalde? Hoop. Taşıyamazmışsın." Ayağa kalkmasına yardım ettim. "Ben kamyoneti boşaltayım; sen içeri taşı. Bu arada ne yapacağımızı düşünelim."</p>

  <p>Çocuğun yiyecekleri taşıdığı birkaç seferden sonra, bir plan belirlemiştik. Anlaşmaya varmak için biraz didişmemiz gerekti. O mutfağı geçip eve girerek biraz keşif yapmayı istiyordu ama ben Faquarl'ın olduğu bir yerde bulunma konusunda müthiş derecede isteksizdim. <i>Benim</i> fikrim, yükü boşaltıp kamyoneti ağaçların arasında bir yere saklamak ve keşif için sezdirmeden geri dönmekti, ama çocuk da bunu yapmaya yanaşmıyordu. "Senin için hava hoş," dedi. "Sen bütün koruluğu uğursuz bir rüzgar falan gibi geçebilirsin ama ben geçemem; daha yarı yola varmadan beni enselerler. Şu anda evde olduğuma göre, içeri girmem gerek."</p>

  <p>"Ama sen bakkalın oğlusun. İçeride yakalanırsan onlara ne masal anlatacaksın?"</p>

  <p>Tedirgin tedirgin gülümsedi. "Endişelenme. Uzun süre bakkal olarak kalmaya niyetim yok."</p>

  <p>"Doğrusu, mutfağı geçmek benim için çok tehlikeli. Demin şansım yardım etti. Faquarl normalde benim varlığımı kilometrelerce öteden hissedebilir. İçeri girmenin başka bir yolunu bulmam lazım."</p>

  <p>"Bu durum hoşuma gitmiyor," dedi. "Nasıl buluşacağız?"</p>

  <p>"Ben seni bulurum. Sen yakalanmamaya çalış yeter."</p>

  <p>Omuz silkti. Korkudan yüreği ağzına geliyorsa bile, bunu saklamakta çok başarılıydı. Son yağmurkuşu yumurtalarını da eline tutuşturdum ve yalpalayarak eve girişini seyrettim. Sonra kamyonetin kapılarını kapattım, anahtarları sürücü koltuğunda bıraktım ve durumu değerlendirdim. Çok geçmeden onu ağaçların arasına saklama fikrinden vazgeçtim: Onu burada bırakmak daha az dikkat çekiciydi. Çiçekçinin kamyonetiyle kimse ilgilenmiyordu.</p>

  <p>Evin çok fazla penceresi vardı. Dışarıyı gözetleyen birileri olabilirdi. İçeri girecekmiş gibi kapıya doğru yürüdüm ve düzlemleri kontrol ettim: Uzakta, en içteki kubbenin içindeki bir nöbetçi ağaçların üstünden geçerek gözden kayboldu; sorun yoktu, hiçbir şey göremezlerdi. Evde bir şey göremedim.</p>

  <p>Kapıya yaklaşınca, içeriden görünmeyecek şekilde kenara çekildim ve şekil değiştirdim. Bay Squalls küçük bir kertenkeleye dönüştü, en yakındaki duvara doğru seğirterek birinci kata tırmanmaya başladı. Kreme yakın kahverengi derim, duvarın üstünde fark edilmemi imkansız hale getiriyordu. Ayaklarımdaki ufak tüyler, kavrama kabiliyetimi kusursuzlaştırıyordu. Kendi etrafında dönebilen gözlerim çevreyi tarıyor, yukarıya ve arkaya bakabiliyordu. İçinde bulunduğum duruma en uygun şekli seçmiştim. Duvarı tırmanırken, bir yandan da sahibimin o kullanışsız ve hantal şekliyle nasıl idare edebildiğini düşünüyordum.</p>

  <p>&nbsp;</p>
</body>
</html>