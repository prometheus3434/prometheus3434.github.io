<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator"/>
  <link href="../Styles/balci60.css" rel="stylesheet" type="text/css"/>

  <title></title>
</head>

<body>
  <p>&nbsp;</p>

  <h3 class="h31"><a id="ncx3593"></a>44</h3>

  <p>&nbsp;</p>

  <p class="p5"><span class="t17">U</span>şağın ayak sesleri merdivenlerden inerek uzaklaştı. Çocukla ben etrafımıza baktık.</p>

  <p>"Eski odanı tercih ederdim," dedim. "Bu çok kötü kokuyor, üstelik henüz taşınmadın bile."</p>

  <p>"Kokmuyor."</p>

  <p>"Kokuyor: Yeni badana, plastik ve yeni kumaş kokusu. Sana da çok uyuyor aslında, değil mi <i>Bay Mandrake?</i>"</p>

  <p>Cevap vermedi. Manzaraya bakmak için pencereye doğru gidiyordu.</p>

  <p>Heddleham Hall'daki büyük çağırmayı izleyen ilk günün akşamıydı ve sahibim ilk kez yalnız kalmıştı. Bundan önceki yirmi dört saati, bakanlarla ve polisle toplantılar yaparak, masalını tekrar tekrar anlatarak ve kuşkusuz her anlatışta yeni yalanlarla süsleyerek geçirmişti. Bu arada ben sabırsızlık içinde sokakta bekleyerek titremiştim.<a id="a127"></a><a href="../Text/notes.html#a384"><span class="t19">{128}</span></a> Çocuğun geceyi, çeşitli yöntemlerle çok iyi korunan Whitehall'daki özel tahsis edilmiş bir yatakhanede geçirmesiyle hayal kırıklığım doruğa ulaşmıştı. O içeride horuldarken, ben pis pis dışarıda dolaşmak zorunda kalmıştım. Onunla gerekli konuşmayı yapamadan.</p>

  <p>Ama artık bir gün daha geçmiş ve geleceğine karar verilmişti. Resmi bir araba onu yeni ustasının evine getirmişti; Thames'in güney yakasında nehir manzaralı modern bir binaya. Akşam yemeği sekiz buçukta servis edilecek, ustasıyla yemek odasında sekizi çeyrek geçe buluşacaktı. Nathaniel ile bir saat yalnız kalacağız demekti. Bu bir saati sonuna kadar kullanmaya kararlıydım.</p>

  <p>&nbsp;</p>

  <p class="p5">Odada olması gereken bütün eşyalar vardı: Yatak, masa, dolap (bu seferki içine girilebilen çok havalı bir dolaptı), kitaplık, etajer, sandalye. Odaya ait banyoya açılan küçük bir kapı. Eski tavanda güçlü bir elektrik lambası ve tek duvarda ufak bir pencere vardı. Dışarıda, ayışığı nehre vuruyordu. Çocuk yüzünde garip bir ifadeyle neredeyse tam karşıdaki Parlamento Binası'na bakıyordu.</p>

  <p>"Şimdi daha yakın," dedi.</p>

  <p>"Evet. Bayan Underwood seninle gurur duyardı." Döndü ve beni Batlamyus şeklinde yatağına otururken gördü. "Kalk oradan! Senin o pis... Hey!" Yatağın yanındaki rafa konmuş bir kitabı fark etmişti. <i>"Faust'tan Özetler.</i> Hem de bana ait. Müthiş! Underwood buna dokunmamı bile istemezdi."</p>

  <p>"Bu kitap Faust'un hiçbir işine yaramamıştı, bunu unutma."</p>

  <p>O sayfaları çevirmekle meşguldü. "Harika... Ustam bir de kendi odamda küçük çaplı çağırmalar yapabileceğimi söyledi."</p>

  <p>"Ya, evet, cici, tatlı, yeni ustan." Üzüntüyle başımı salladım. "O kadını çok sevdin, değil mi?"</p>

  <p>Hararetle başını sallayarak onayladı. "Bayan Whitwell çok güçlü. Bana çok şey öğretebilir. Ayrıca bana gerekli saygıyı da gösterecektir."</p>

  <p>"Öyle mi dersin? Şerefli bir büyücü öyle mi?" Suratımı ekşittim. Eski dostum Jessica Whitwell, çiroz Milli Güvenlik Bakanı, Londra Kulesi'nin yöneticisi, Keder Kürelerinin hakimi... Evet, güçlü bir kadındı, tamam. Ve Nathaniel'ı onun şefkatli ellerine teslim etmeleri, yetkililerin çocuğa ne kadar değer verdiğini gösteriyordu. Mutlaka Underwood'dan çok farklı bir usta olacak ve çocuğun yeteneğinin boşa harcanmamasını sağlayacaktı... Ama karakterini nasıl etkileyeceği kuşkuluydu. Neyse ektiğini biçiyordu işte.</p>

  <p>"Kartlarımı doğru oynar ve çok çalışırsam," diye devam etti, "parlak bir kariyerim olacağını söyledi." Benim eğitimimle kişisel olarak ilgileneceğini ve her şey yolunda giderse hızlandırılmış kurslar alacağımı, sonra da bir bakanlıkta çalışarak deneyim kazanacağımı söyledi." Gözlerinde yine o zafer bakışları vardı, onu dizime yatırmak istememe neden olan türden bakışlar. Abartarak esnedim ve bir yastığı kabarttım ama o devam etti. "Yaş sınırı diye bir şey olmadığını söyledi, yalnızca yetenek sınırı varmış. Ona İçişleri Bakanlığı'nda çalışmak istediğimi söyledim, Direniş'in peşinde olan bakanlık yani. Biz Londra dışındayken yeni bir saldırı düzenlediklerini biliyor muydun? Whitehall'daki bir daire havaya uçurulmuş. İpucu bulunamamış, henüz; ama ben onları enseleyebileceğimden eminim. Önce Fred, Stanley ve o kızı yakalayacağım. Sonra onları konuşturacağım, sonra... "</p>

  <p>"Sakin ol," dedim. "Sana ömür boyu yetecek kadar şey yapmadın mı zaten? Bir düşünsene, iki tane güç manyağı büyücü öldürüldü, yüzlerce güç manyağı büyücü de kurtuldu... Sen artık bir kahramansın."</p>

  <p>Yaptığım ince espri yerine ulaşmadı. "Bay Devereaux da böyle söylüyor."</p>

  <p>Aniden ayağa kalkıp kulağımı pencereye diktim. "Şunu dinle!" diyerek işaret ettim.</p>

  <p>"Neyi?"</p>

  <p>"Kutlama yapmayan yüzlerce kişinin sesini."</p>

  <p>Kaşları çatıldı. "Bu ne demek?"</p>

  <p>"Hükümet bu işi sümen altı ediyor demek. Hani fotoğrafçılar nerede? Gazeteciler niye gelmiyor? <i>The Times</i>'ın ilk sayfasında bu sabah senin olmanı beklerdim. Sana hayat hikayeni anlattırmaları gerekirdi, halk önünde sana madalyalar takıp şirin özel pullara resmini basmaları gerekirdi... Ama yapmıyorlar, değil mi?"</p>

  <p>Çocuk burnunu çekti. "Güvenlik nedeniyle gizli tutulması gerekiyor. Bana böyle söylediler."</p>

  <p>"Hayır, salak gibi görünmek istemiyorlar, işte esas neden bu. 'ON İKİ YAŞINDA BİR ÇOCUK HÜKÜMETİ KURTARDI.' Bu bir duyulsa, sokakta herkes yüzlerine güler. Böyle bir şeyi de hiçbir büyücü istemez, inan bana. Bu başladığında, son da yaklaşmış demektir."</p>

  <p>Sırıtmaya başladı. Anlayamayacak kadar küçüktü daha. "Korkmamız gereken şey halk değil," dedi. "Kurtulmayı beceren suç ortakları. Bayan Whitwell o canavarı çağırmak için en az dört büyücü gerektiğini söylüyor, yani Lovelace, Schyler ve Lime dışında en az bir kişi daha olması gerekiyor. Lime ortadan kayboldu, kızıl sakallı adam hiçbir limanda ve havaalanında görülmemiş... ikisi de kayıplara karıştılar. Bence Sholto Pinn de kesinlikle işin içinde ama o dükkana yaptıklarından sonra bu konudan kimseye bahsedemem."</p>

  <p>"Evet," dedim, ellerimi başımın arkasına koyup derin düşüncelere dalmış gibi konuşarak. "Sanırım saklaman gereken birçok şey var. Öncelikle <i>ben,</i> 'küçük iblis', ve maceralarım. Sonra <i>sen,</i> kolyeyi çalışın ve suçu ustana atışın..." Bunları duyunca yüzü kızardı ve dolaba girerek içeriyi inceliyormuş numarası yaptı. Ayağa kalkıp peşinden gittim. "Bu arada," diye ekledim, "olayları kendine göre yorumlarken Bayan Underwood'a başrol verdiğini fark ettim. Vicdanın iyice rahatladı mı bari?"</p>

  <p>Yüzü kıpkırmızı bana döndü. "Bir şey söylemeye çalışıyorsan," diye tısladı, "lafı dolaştırmana gerek yok."</p>

  <p>O zaman ciddileştim. "Lovelace'tan intikam alacağını söylemiştin," dedim, "ve istediğini elde ettin. Belki bu acını biraz olsun dindirmiştir. Ama Lovelace'ı halletmene yardım edersem beni serbest bırakacağına <i>da</i> söz vermiştin. İşte, görev başarıyla tamamlandı. Sayısız kereler hayatını kurtardım. Lovelace öldü ve sen kendi standartlarına göre çok daha iyi bir durumdasın. Artık sözünü tutmanın zamanı geldi Nathaniel, beni serbest bırak."</p>

  <p>Bir an sustu. Sonunda, "Evet," dedi. "Bana yardım ettin... Hayatımı kurtardın..."</p>

  <p>"Beni utandırıyorsun."</p>

  <p>"Ve ben..." Durdu.</p>

  <p>"Mahcupsun?"</p>

  <p>"Hayır."</p>

  <p>"Mutlusun?"</p>

  <p><i>"Yo."</i></p>

  <p>"Birazcık minnet de mi duymuyorsun?"</p>

  <p>Derin bir soluk aldı. "Evet. Sana minnettarım. Ama bu adımı bildiğin gerçeğini değiştirmiyor."</p>

  <p>Bu meseleyi halletmenin zamanı gelmişti. Yorgundum; dünyada dokuz gün geçirmenin etkisiyle özüm ağrılar içindeydi. "Doğru," dedim. "Ben senin adını biliyorum sen de benimkini. Sen beni istediğin zaman çağırabilirsin. Ben de sana zarar verebilirim. İkimiz de eşit durumdayız. Ben Öbür Taraftayken adını kime söyleyebilirim ki? Kimseye. Oraya dönmem <i>işine gelir.</i> İkimiz de şanslıysak sen ölene kadar bir daha çağrılmam. Gene de çağrılırsam..." durdum, derin bir iç çektim... "adını kimseye söylemeyeceğime yemin ederim."</p>

  <p>Bir şey söylemedi. "İşi resmiyete mi dökelim?" diye bağırdım. "Şuna ne dersin? 'Eğer bu yemini bozarsam, üstümden develer geçsin ve gübrelere karışayım.'<a id="a128"></a><a href="../Text/notes.html#a386"><span class="t19">{129}</span></a> Artık bundan daha adil ne önerebilirim bilmiyorum."</p>

  <p>Duraksadı. Bir an, kabul edecek gibi oldu. "Bilemiyorum," diye mırıldandı. "Sen bir şeyt... cinsin. Yeminlerin senin için bir anlamı yok."</p>

  <p>"Sen beni büyücülerle karıştırdın galiba! İyi o zaman... " Öfkeyle geri sıçradım. "Bir de şunu dinle. Eğer beni hemen şimdi kovmazsan, aşağı inip sevgili Bayan Whitwell'ına her şeyi anlatırım. Beni gerçek şeklimle görmek ilgisini çekecektir."</p>

  <p>Dudaklarını ısırdı, kitabına uzandı. "Ben de..."</p>

  <p>"Evet sen de bir sürü şey yapabilirsin," dedim. "Senin sorunun da bu. Başını derde sokacak kadar beceriklisin. Olanların çoğu, gereğinden fazla zeki olduğun için oldu. İşleri oluruna bırakmayı beceremedin. İntikam istedin, asil bir cin çağırdın, kolyeyi çalıp bedelini başka insanlara ödettin. Sen istediğini yaptın, ben de yardım ettim çünkü yapabileceğim başka bir şey yoktu. Kuşkusuz bu zekanla beni bağlayacak yeni bir büyü bulabilirsin ama hemen şimdi ustana gidip olanları anlatmamı engelleyemezsin. Kolye, Underwood ve ben, her şeyi anlatırım."</p>

  <p>"Hemen şimdi mi?" dedi sessizce.</p>

  <p>"Hemen şimdi."</p>

  <p>"Kendini teneke kutunun içinde bulursun."</p>

  <p>"İkimiz için de çok kötü olur."</p>

  <p>Birkaç saniye, belki de ilk kez, birbirimizin gözünün içine baktık. Sonra o iç çekerek gözünü kaçırdı.</p>

  <p>"Bırak beni John," dedim. "Yeteri kadar iş yaptım. Yorgunum. Sen de."</p>

  <p>Buna hafifçe gülümsedi. <i>"Ben</i> yorgun değilim," dedi. "Yapmak istediğim çok şey var daha."</p>

  <p>"Tabii," dedim. "Direniş... suç ortakları... Onları enselemek için yardıma ihtiyacın olacak. Başarılı kariyerine başlarken çağıracağın bütün o cinleri düşün. Benim kadar kaliteli olamazlar ama başını da benim kadar ağrıtmayacaklardır."</p>

  <p>Bu sözlerim, içinde bir yerlere ulaşmış gibiydi. "Peki Bartimaeus," dedi sonunda. "Kabul. Ben çemberi çizerken biraz bekleyeceksin."</p>

  <p>"Sorun değil!" Sabırsızlıktan çatlayacaktım aslında. "Sen çalışırken eğlenceli bir şeyler yapayım mı? Ne istersin? Bülbül gibi şakırım, hoş müzikler dinletirim, binlerce muhteşem koku yaratabilirim... Hoşuna giderse biraz soytarılık bile yapabilirim."</p>

  <p>"Teşekkürler. Gerek yok."</p>

  <p>Odanın bir köşesindeki zemin, özellikle halı kaplanmamış ve hafif yüksek tutulmuştu. Çocuk buraya, masadaki çekmecede bulduğu siyah bir tebeşirle basit bir pentagram ve iki çember çizdi. Ne yaptığını biliyor gibiydi ve formül kitabına yalnızca bir iki kez öylesine bakmıştı. O çizimini yaparken hiç ses çıkarmadım. Hata yapmasını istemiyordum.</p>

  <p>Sonunda işi bitti ve sırtını tutarak ayağa kalktı. "Bitti," dedi gerinerek. "Gir içine."</p>

  <p>Harfleri dikkatle inceledim. "Bu Adelbrand Pentagramı'nı iptal ediyor, değil mi?"</p>

  <p>"Evet."</p>

  <p>"Ve Süresiz Kapatma bağını da kırıyor?"</p>

  <p>"Evet! İşte oradaki hiyeroglif. Bağı koparır. Şimdi kovulmak istiyor musun, istemiyor musun?"</p>

  <p>"Kontrol ediyordum." Büyük çemberin içine atlayıp ona doğru döndüm. Kafasında sözcükleri sıralayarak hazırlandı, sonra dik dik bana baktı.</p>

  <p>"Keş şu sırıtmayı," dedi. "Sinirimi bozuyorsun."</p>

  <p>"Özür." Hastalıklı ve kederli iğrenç bir yüz ifadesi takındım.</p>

  <p>"Bunu da beğenmedim."</p>

  <p>"Tamam, tamam."</p>

  <p>"Peki, hazır ol," diyerek derin bir soluk aldı.</p>

  <p>"Son bir şey," dedim. "Eğer bu yakınlarda birini çağırman gerekirse Faquarl'ı öneririm. Çok çalışkandır. Onu yapıcı bir işte kullan, mesela bir göldeki suyu elekle boşaltsın ya da bir kumsaldaki kum tanelerini saysın. Bu işleri çok iyi becerir."</p>

  <p>"Bak, gitmek <i>istiyor</i> musun, <i>istemiyor</i> musun?"</p>

  <p>"Ah evet. İstiyorum. Hem de çok."</p>

  <p>"Tamam, o zaman."</p>

  <p>"Nathaniel, bir şey daha."</p>

  <p><i>"Ne?"</i></p>

  <p>"Bak: Büyücü olarak çok yeteneklisin. Kafanın nasıl çalıştığından söz etmiyorum. Bunların çoğundan daha inisiyatif sahibisin ama dikkatli olmazsan sana çelme takarlar. Ayrıca vicdanın var, bu da kolay bulunan bir özellik değildir. Onu koru. Bu kadar. Ha, bir de, senin yerinde olsam yeni ustana bu kadar güvenmezdim."</p>

  <p>Bir şeyler söylemek ister gibi bir an bana baktı. Sonra sabırsızca başını salladı. "Başımın çaresine bakarım. Beni merak etme. Artık bu son şansın. Beş dakika sonra akşam yemeği için aşağı inmem gerek."</p>

  <p>"Hazırım."</p>

  <p>Sonra hızla ve eksiksiz olarak kovma sözcüklerini söyledi. Her hecede, beni dünyada tutan bağların hafiflediğini hissediyordum. Sona doğru yaklaştıkça bedenim uzadı, yayıldı ve çemberin sınırlarından dışarı taştı. Bütün düzlemlerde birçok davetkar kapı açıldı. Yukarı ve dışarı doğru uzanan kesif bir duman haline gelerek, an be an bana daha az gerçek gelen odayı doldurdum.</p>

  <p>Bitirdi. Dudakları kapandı. Son bağ da kırılan bir zincir gibi koptu.</p>

  <p>Arkamda leş gibi bir kükürt kokusu bırakarak dünyadan ayrıldım. Benden kalan son bir anı.</p>

  <p>&nbsp;</p>
</body>
</html>