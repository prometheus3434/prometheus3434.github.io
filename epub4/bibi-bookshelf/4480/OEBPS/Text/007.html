<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>DAVID’İN İHANETİ</title>
</head>

<body>
  <h1 class="h10">DAVID’İN İHANETİ</h1>

  <p class="p1">&nbsp;</p>

  <p class="p1">&nbsp;</p>

  <p class="p1">&nbsp;</p>

  <p class="p1">&nbsp;</p>

  <p class="p1">&nbsp;</p>

  <h2 class="h20"><a id="ncx2410"></a>I</h2>

  <p class="p1">&nbsp;</p>

  <p class="p12">Bu dönem içinde David’in ruh halini, Geoffrey Lewis’in yazdığı bu mektuptan daha iyi nakledebileceğimi sanmadığım için olduğu gibi alıyorum. David, daha sonra mektubu bir tebliğin temeli olarak kullandı ve Amerika’ya döndükten sonra, Cord Vakfı’nın düzenlediği bir seminerde sundu.</p>

  <p class="p10">&nbsp;</p>

  <p class="p10">Sevgili George,</p>

  <p class="p10">Almanlar ve Macarlar da dâhil olmak üzere, birtakım ulusların, şu ya da bu dönemlerde, dillerini yabancı etkilerden kurtarmak için, az ya da çok başarılı savaşlar verdiklerini bilirsin. Sana şu kadarını söyleyeyim ki böylesi bir savaş, dünyanın hiçbir yerinde Türkiye’de olduğu kadar uzun süreli ve feci başarı kazanmadı. Bunun en iyi kanıtı Atatürk’ün bizzat kendisinin Osmanlı İmparatorluğu’nun sona ermesi ve Türkiye Cumhuriyeti’nin kurulmasına ilişkin, 1927 yılında kaleme aldığı beyanının epeyce bir süredir anlaşılmaz olmuş olması! O kadar ki 1960’lı yılların başında, modern Türkçe’ye tercüme edilmesi zorunlu olmuş!</p>

  <p class="p10">Bu ülkede bugüne kadar Türk dilini konu alan bir konferansa rastlamadım. Türk dilini konu alan akademik toplantıların sayısının bizde de pek fazla olduğunu sanmıyorum. Ama yapılanların çoğu Max Müller’in 1861 <span class="t6">Dil Bilim Tebliğleri</span>’ndeki ünlü pasaja atıf yapmış olsalar gerek: <span class="t6">Bir Türk gramer kitabı okumak gerçekten çok keyifli; insanın Türkçe öğrenmek gibi bir niyeti olmasa da keyifli. Çok sayıda gramer biçimlerinin dâhiyane sıralanması, fiil ve isim çekim sisteminin düzeni, insan beyninin tezahürünü dilde bulan muhteşem gücünün farkında olanlar için çok çarpıcı olmalı! Saygın bir oryantalistin işaret ettiği gibi, insanın, “Türkçe’nin, seçkin bilgilerin oluşturduğu bir cemiyetin uzun süreli teemmülünün sonucu olduğuna” inanası geliyor. Ama tabii, Tataristan steplerinde, fıtri yasaların veya tabiatın bütün güçleri gibi harika içgüdülerinin kılavuzluğunda bir başına dolaşan bir cemiyet, insan beyninin ürettiğini icat edemezdi</span>.</p>

  <p class="p10">Gel gör ki, dostum, Türk dilinin bugünkü durumu bir cemiyetin teemmülünün sonucu, ama öyle bir cemiyet ki, üyelerinin çoğunluğu seçkin bilgili olmadığı gibi, bilgili olanlar da şu ya da bu şekilde üyelikten düşmüşler. Türk Dil Kurumu’nda sonuna kadar kalanların hemen hiçbiri eğitimli dilbilimciler değil. Manevi liderleri de büyük Profesör Max değil, onun daha az tanınan kuzeni, George. Mentone*<a id="a8"></a><a href="../Text/notes.html#a38">{<span class="t8"><img alt="img1.png" src="../Images/img1.png" /></span>}</a>hakkında yazdığı kitapta, bu George A. Müller, bölge isimlerinin kökenlerini açıklamaya girişmiş, sonunda şöyle bir iddia ile ortaya çıkmıştı: “Sessiz harflerde meydana gelen değişiklik önemsizdir, çünkü etimolojide sesli harfler pek bir şey ifade etmezler, sessizler büsbütün değersizdirler.”</p>

  <p class="p10">Mustafa Kemal’in bir imparatorluğun hırpalanmış kalıntılarından modern bir devlet oluşturan bir dizi reforma giriştiğinden bu yana elli yıldan fazla geçti. Türkiye’yle ilgilenen hemen herkes, İslami yasaları temel alan Osmanlı yasalarının, 1930’larda, Şapka Yasası, Soyadı Yasası gibi, Türklerin hayatını her cephede dönüştüren İsviçre, İtalyan ve Alman kanunları ile değiştirildiğini bilir. Ama, Dil Reformu bu ülkenin dışında bilinmez, çünkü hiçbir zaman yasalaştırılmamıştır.</p>

  <p class="p10">Türkiye’de, art arda gelen lâfazan kuşakların, art arda gelen ahmak turistlere aktardıkları, bir bilgi bütünü var. Bu bütün, mesela, Boğaz’daki karabatakların sultanların bıktıkları için boğdurulmalarını emrettiği kızların ruhu olduğuna dair bir hikâyeyi içerdiği gibi; Türklerin 1928’e kadar Arapça konuştukları, Türkçe konuşmaya o yıldan sonra başladıkları gibi başka bir masalı da içeriyor. Kendi kulaklarımla duyduğum bu hikâye, iki doğrunun birleştirilmesinden türetiliyor:</p>

  <p class="p10">Arap-Fars alfabesinden yeni Latin alfabesine geçiş 1928’de gerçekleşti; Arapça-Farsça kelimelerin sistematik bir biçimde atılması ve “arı Türkçe” kelimelerle ikame edilmesi, 1932’de başladı,</p>

  <p class="p10">Osmanlı Türkçesi, imparatorluğun resmi diliydi ve imparatorluğun Türkçe’nin egemen olduğu yörelerde, kaçınılmaz olarak, edebiyat dili oldu. Türkçe, muazzam esnekliği ve ihtişamı olan bir dildi. Türklerin, İslâm dünyasını idare ettikleri altı yüz yıllık süreçte, Kur’an’ın, İslâm ilahiyatının ve hukukunun dili olan Arapçadan olduğu kadar Farsçadan da çok sayıda kelime almıştı. Çünkü Farsça hem İslâm edebiyatının diliydi, hem de Türkler, İslâmiyet’i Farsilerden öğrenmişlerdi ve İslamiyet’in temel kavramları Arapça değil, Farsça’ydı. Ancak, Türk’ler, imanda kendilerinden önce gelenlerden aldıkları kelimeleri yerlileştirmediler. Sana İngilizce’den bir örnek vermem gerekirse, mesela, biz Latince ‘validus’u ‘valid’, ‘argumentum’u ‘argument’ yaptık, onlar yapmadılar.</p>

  <p class="p10">Bundan başka, mesela, Fransızca’da olduğu gibi, Farsça’da da gördüğümüz, niteleme isim ve sıfatlarını nitelenen ismin arkasına getirme gibi birtakım sentaks kurallarını kabul ettiler. Oysa, Türkçe’de, İngilizce’de olduğu gibi, niteleme kelimeleri nitelenenlerden önce gelirdi. Aynı şekilde, sıfatların cinsiyetinin niteledikleri isimlerin cinsiyetine uygun olması gerekliliği gibi bir Arapça gramer kuralını uygulamaya koydular. Oysa Türkçe’de kelimelerin ne doğal ne de gramatik cinsiyet ayrımı yoktur. Çok sayıda Arapça ve Farsça çoğul, günlük kullanıma girmişti. İngilizce bir örnek daha vereyim: Bizim, ‘valid argu ments’ değil, ‘argumenta valida’ demek zorunda kalmamız gibi.</p>

  <p class="p10">Netice: Osmanlı Türkçesi, klasik İslami eğitim avantajından mahrum çoğunluk tarafından kolayca anlaşılamıyordu. Daha da kötüsü, eğitim görmüş olanların hemen hepsi, yazı dilinde kullandıkları kelimeleri ve sentaksı günlük dile geçirdiler. Ancak, on dokuzuncu yüzyılın ortalarında gazeteciliğin yaygınlaşması ile birlikte, tiraj artırma gayretleri, yazılı dilin sadeleştirilmesini getirdi. Yüzyılın sonunda, ‘valid arguments’ aşamasına gelinmemişti, ama hiç değilse ‘valid argumenta’ deniyordu. Yine de, hemşerin, M.A. Hagopyan, 1907’de yazdığı, Osmanlıca Türkçe Konuşma-Gramer kitabının 215 sayfasını Türkçe’ye ayırırken, 161 sayfa Arapça-Farsça gramer eklemek zorunluluğunu hissetmişti.</p>

  <p class="p10">1908’de, Sultan Abdülhamit’in despotizmine son veren Genç Türk ihtilali, kendi despotizmini getirdi. Chesterton’un*<a id="a9"></a><a href="../Text/notes.html#a39">{<span class="t8"><img alt="img1.png" src="../Images/img1.png" /></span>}</a> mısralarını hatırlıyorum:</p>

  <p class="p12">“<span class="t6">Bize, güçlü ve güzel yeni yasalardan söz ediyor,</span></p>

  <p class="p10"><span class="t6">Ama hiçbiri bizim sokakta konuştuğumuz gibi konuşmuyor</span>.”</p>

  <p class="p10">Yine de, değişilmez sanılan şeylerin değişime karşı aşılı olmadıkları ortaya çıktı. 1911’de, Selanik’te, sevilen genç yazarların yazılı ve sözlü dilin yalınlaşmasını telkin ettikleri, <span class="t6">Genç Kalemler</span> adlı bir dergi yayımlanmaya başladı. Ancak, bunlar da Arapça-Farsça çoğulları gibi, Türkçe’ye alenen yabancı eklentilerin atılması hususunda mütereddittiler. Okumuşlar, ayrıcalıklı konumlarından vazgeçmeye henüz hazır değillerdi, ama sular yükseliyordu.</p>

  <p class="p10">Mustafa Kemal’in sınırsız enerjisi ve organizasyon dehası olmasaydı, yerel direnişçiler, ülkeyi 1918 mütarekesinden sonra Anadolu’nun muhtelif parçalarını işgal eden müttefik ordularından kurtaramazlardı. Aynı şekilde, dillerini daha çok Türkçe yapmak isteyen entelektüellerin arzularını fiiliyata geçiren de o oldu. Entelektüel kelimesine dikkatini çekerim, çünkü ülke nüfusunun beşte dördü, mevsimleri değiştirmeyi ne kadar düşünürlerse, Türkçeyi değiştirmeyi de o kadar düşünecek olan köylülerdi.</p>

  <p class="p10">Bu süre zarfında, Mustafa Kemal’in Türkçe’de uzmanlaşma süreci de tamamlanmıştı. Kendisi yetenekli bir hatipti; sarmal ve melodik Osmanlıcadan, özgür ve çelebi günlük dile kadar, lisanın sunduğu bütün imkânları sonuna kadar kullanıyordu. Ancak, İslâm’ın etkisi altına girdikleri günün, Türkler için kötü bir gün olduğuna inandığı için, dildeki Arabi ve Farsi unsurlara içerliyor, bunları azaltma kararı alıyordu. 1924’te, Yakup Kadri, Halk Partisi gazetesinde, “dil meselesini çözmek” için, ünlü edebiyatçılardan oluşan bir akademi kurulmasını öneren bir dizi makale yazdı. Mustafa Kemal’in tepkisi, “Ben Türkçeyi bu adamların elinden kurtarmaya çalışıyorum, sen gidiyorsun tam ters yönde bir hareket başlatıyorsun. Bu da yetmiyor gibi, kendi kuşağının yazarlarını reddediyorsun. Oysa, bugünün ve yarının Türkçesini yaratacak olanlar sizlersiniz. Senin düşündüğün türden bir akademi, dili, Osmanlıca klişelere hapsetmekten başka işe yaramaz,” oldu. O, her şeyden önce, Arapça-Farsça alfabenin değişmesini istiyordu. Bunu, 1928’de başardı. İki yıl sonra, Türkçe’nin tarihi ve zenginliklerini anlatan kitabının kısa önsözünde, şu kehaneti yaptı,</p>

  <p class="p10">“<span class="t6">Topraklarını ve bağımsızlığını koruyabildiğini ispat eden Türk ulusu, dilini yabancı dillerin boyunduruğundan kurtarmalıdır</span>.”</p>

  <p class="p10">1 Eylül 1929’da, Milli Eğitim Bakanlığı’nın emriyle, okullarda Arapça ve Farsça okutulmasına son verilmişti. 12 Temmuz 1923’te, Mustafa Kemal Türk Dil Cemiyeti’ni kurdu. Cemiyet’in ilân edilen amacı: “Türk dilinin güzelliğini ortaya çıkartmak, onu dünya dilleri seviyesine çıkartmak.”</p>

  <p class="p10">Şimdi, sevgili dostum, Türk milleti seferberlik ilân etti cümlesini sakın mecaz sanma! 1933 yılının başında, her ilde ve her ilçede, vali ya da vali yardımcılarının başkanlığında, yerel ve merkezi yönetim temsilcileri, öğretmenler ve askeri eşhastan oluşan komiteler toplandı. Bu komitelerin görevi yörelerinde kullanılan Türkçe kelimeleri derlemekti. 1934 yılının başında, Başkent’e gönderilen liste sayısı 130 bini buldu! Aynı süreçte, akademisyenler sözlükleri ve eski metinleri, yeniden hayata geçirilebilecek kelimeler tespit etmek amacıyla taradılar. 125 bin adet liste de onlar çıkardılar. Bu listelerden, 7 bin 572 kelime seçildi!</p>

  <p class="p10">Öte yandan her gün radyo ve gazetelerde bir düzine ‘yabancı’ kelime ilân edildi ve halktan bunları ikame edecek Türkçe kelimeler önermeleri istendi. Bu egzersiz 640 yeni kelime ile sonuçlandı. Konuşma dilinde ya da eski metinlerde uygun karşılık bulunamadığı zamanlarda, reformcular, var olan köklerden ve son eklerden yeni kelimeler üretmeye koyuldular. Fransızca <span class="t6">şimendifer</span>, “demiryolu” oldu. Mustafa Kemal, <span class="t6">mevzu</span>’nun karşılığını bizzat kendisi buldu: “Konu”. Şimdi, <span class="t6">mevzu</span>, Arapça’da konulmuş anlamına geliyor, Latince <span class="t6">subjectum</span> kelimesinin çok eski bir tarifi. <span class="t6">Konu</span> da <span class="t6">mevzu</span> kelimesinin tarifi: Fiil kökü, <span class="t6">kon</span>-, ‘konmak, yerleşmek’, artı, daha önce kimsenin bu kökle kullanmayı düşünmediği isim yapıcı sonek!</p>

  <p class="p10">Kemal’in sağ kolu İsmet İnönü, “anane” kelimesinin yenisinden sorumlu. O da, <span class="t6">görenek</span> kelimesinin son ekini, -<span class="t6">enek</span>- alıyor, bunu “gör” fiil köküne değil de, “gel” fiil köküne ekliyor, oluyor <span class="t6">gelenek</span>. <span class="t6">Gelenek</span>’in Arapça <span class="t6">anane</span>’yi çok geride bıraktığını söylemeliyim. Şimdi, tabii, dilin değişmesinin gerektiğini kabul edersek, bu tür kelimeleri iyi huylu uydurmalar olarak kabul edebilir, en kötü ihtimalle, reformcuların aşırı yaratıcı olduklarını söyleyebiliriz. Mesela, ben İSBF’de izlediğim bazı uydurma çabalarını da böyle görüyorum: <span class="t6">Kompüter</span> yerine, <span class="t6">bilgisayar</span> diyorlar ki bence bu, hem <span class="t6">kompüter</span>den hem de daha eskiden kullandıkları ‘<span class="t6">elektronik beyin</span>’den daha anlamlı. Öte yandan, habis uydurmalar da var.</p>

  <p class="p10">“Erkek fazileti” karşılığı olarak kullanılan eski bir kelime vardı, <span class="t6">erdem</span>. “Adam” anlamına gelen, “er”e, az rastlanan bir sonek olan “-<span class="t6">dem</span>” ilave edilerek yapılmıştı. <span class="t6">Erdem</span>, dört yüz yıllık uykusundan, Arapça “fazilet” kelimesinin yerini almak için uyandırıldı’. Bu arada, bir de, günlük konuşmada kullanılan <span class="t6">yön</span> kelimesi vardı ki, bunun da i<span class="t6">stikamet</span> kelimesinin yerini alması istendi. Her iki durumda da niyet iyi. Ama bir de, Arapça <span class="t6">usul</span> kelimesini kullandıkları, Fransızca <span class="t6">method</span> kelimesi var. Bunun Türkçe karşılığını bulmak gerektiğinde, görünüşte, <span class="t6">erdem</span>’in son ekini aldılar, <span class="t6">yön</span> kelimesine eklediler ve <span class="t6">yöntem</span> oldu. ‘Görünüşte’ diyorum Aziz George, çünkü vicdanen eminim ki bu <span class="t6">yöntem</span> kelimesinin ikinci hecesi, aslında Fransızca, <span class="t6">systeme</span>, İngilizce <span class="t6">system</span> kelimelerini ikinci hecesi. Şimdi, eğer benim vicdanen emin olmam, senin açından değersiz bir şüpheden ibaretse, o zaman sana bir başka gerekçe göstermeliyim: Osmanlıca, <span class="t6">kıyas-i mukassem</span>, “dilemma”. Bu kelime de <span class="t6">ikilem</span> oldu, <span class="t6">iki</span> ve Fransızca <span class="t6">dilemma</span>’nın <span class="t6">lem</span>’i. Yaratıcılıklarına yüksek not, dilbilimsel haysiyet için sıfır. Şu anda kullandıkları kelime bu: <span class="t6">İkilem</span>, “dilemma”nın karşılığı arı Türkçe bir kelime!</p>

  <p class="p10">Şimdi sana bu tür yaratıcılığın dillerini çok seven Türkler (mesela, Dr. Günay Rodoplu; bu hanımdan sana daha sonra bahsedeceğim) üzerindeki etkisini nakletmeye çalışayım. Farz et ki biz İngilizce’den yabancı kelimeleri silmeye kalkıştık ve mesela <span class="t6">faculty</span> gibi kelimenin saf İngilizce karşılığını arıyoruz; <span class="t6">ease</span> veya <span class="t6">easiness</span> kelimelerini alıyoruz ve <span class="t6">easehead</span> diye bir kelime üretiyoruz.*<a id="a10"></a><a href="../Text/notes.html#a40">{<span class="t8"><img alt="img1.png" src="../Images/img1.png" /></span>}</a> Veya, <span class="t6">corporation</span> kelimesinin yerine arı İngilizce <span class="t6">body</span> kelimesi ile <span class="t6">Christendom</span> kelimesinin son ekini birleştirip, <span class="t6">bodydom</span> yapıyoruz.** Sonra da basında, bundan böyle BBC’nin, BBB, British Broadcasting Bodydom olduğunu ilân ediyoruz.</p>

  <p class="p10">Türkiye’deki yabancıların dikkatini çeken bir kelime de “okul”. Bu kelimeyi halktan birisi, <span class="t6">mektep</span> karşılığı olarak önermiş, ama <span class="t6">okula</span> şeklinde: <span class="t6">Oku</span> fiil kökü ile <span class="t6">la</span> sonekinden oluşturduğunu söylemiş. Şimdi, tabii, <span class="t6">la</span> diye, bir sonek yok. Sanırım, Mustafa Kemal bu nedenle <span class="t6">okul</span>’u tercih etmiş. Son elli yıldır, Türk çocukları buraya gidiyorlar. Reformculara, bu <span class="t6">okul</span> kelimesinin nasıl olup da Fransızca <span class="t6">ecole</span> kelimesine bu kadar benzediğini sorarsan, tesadüf diyorlar. Meslektaşım, G. L. Lewis, daha açık yürekli, “Oh! Hayır! Bu kelimeden asla söz etmeyiz!” diyor. (1981’de kaleme aldığı, <span class="t6">Türk Dil Reformu Üzerinde Düşünceler</span> isimli tebliğinde yazdı da!)</p>

  <p class="p10">Dil Cemiyeti’nin kabul ettiği kelimeler basıldı ve Milli Eğitim Bakanlığı tarafından okullara dağıtıldı. 1930’da, basının kullandığı dilin yüzde 35’i arı Türkçe kelimelerden oluşurken, bu oran 1933’te yüzde 44’e, 1936’da yüzde 48’e çıktı. Okullara ve gazetelere ulaşanlar (bazıları hevesle, bazıları mecburen) bu kelimeleri benimsediler. En muhafazakâr ebeveynler bile, çocuklarına o gün <span class="t6">mektep</span>’te ne yaptıklarını soramaz oldular, çünkü çocuklar <span class="t6">okul</span>’da olduklarını iddia ediyorlardı.</p>

  <p class="p10">Her ne kadar Türkçe âşıkları dil reformunun sonuçlarına içerliyorlarsa da, bence, Mustafa Kemal bilimsel terminolojiye ilişkin bir şeyler yapılması hususundaki ısrarında haklıydı. Bilimsel terminoloji hemen tümüyle Arapça, Arapça olmayan birkaç kelime de Farsça’ydı. Bizim hekimlerimiz ve avukatlarımız da benzer bir durumdalar, ama onlar, Latin ve Yunan terminolojileriyle, habeas corpus’ları, oesophagus’larıyla mutlular, çünkü bu kelimeler İngilizceleştirileli çok oldu. Ama, bu Türkçe’de böyle değil.</p>

  <p class="p10">1936-37 kışında, Mustafa Kemal bu mesele ile bizzat ilgilenmeye karar verdi. Geometrinin unsurları hakkında isimsiz bir kitap yazdı. Ve bu kitapta tek bir Arapça ve Farsça kelime kullanmadı. Bazı kelimeleri, Batı dillerinden ödünç aldı: Mesela, <span class="t6">silindir</span>. Ona göre, bu Farsça <span class="t6">üstüvane</span>’den daha iyi bir kelimeydi, çünkü bir kere, kelimenin sesinden arı Türkçe olmadığını belirtecek bir tonlama yoktu. İkincisi, halk bu kelimeye aşinaydı, çünkü daha önce silindir şapka, asfalt makinesi kavramlarına alışıktı.</p>

  <p class="p10">Mustafa Kemal, üçgen, beşgen gibi şekillere de isimler buldu. Arapça, <span class="t6">müselles</span>, ‘üç’ sayısından, ‘üçgen’; <span class="t6">müsemmen</span>, ‘sekiz’ sayısından, ‘sekizgen’ oldu. Peki, <span class="t6">gen</span> soneki nereden çıktı? ‘Octagon’un, ‘gon’undan! Şimdi ba-zıları, gen sonekinin eski bir Türkçe kelime olan ve geniş anlamına gelen <span class="t6">gen</span> olduğunu söylüyorlar. Hatta, Arapça <span class="t6">umumi</span> kelimesinin yerini alan ‘genel’ kelimesinin de böyle türetildiğini söylüyorlar. Eğer bu doğruysa o zaman <span class="t6">el</span> sonekinin Fransızca, <span class="t6">culturel</span> kelimesinden alındığını kabul etmek zorundalar. Ama, Dil Cemiyeti’nin sözlükleri, <span class="t6">kültür</span> kelimesinin Fransızca olduğunu kabul ederken, <span class="t6">kültürel</span> kelimesinin Türkçe olduğunu söylüyor, çünkü <span class="t6">el</span> Türkçeymiş! Mamafih, bir meslektaşım, önümüzdeki yıllarda kibarlık edeceklerini, bu iki kelimenin kökenini de Fransızlara bağışlayacaklarını söyledi. Yine de <span class="t6">el</span>’in Türkçe olduğu hususunda ısrarlı. Delil olarak da, <span class="t6">güzel</span> kelimesini teklif ediyor. Tabii, daha henüz kimse, bu sonekin bir sıfata takılmış örneğini gösteremedi. Bu bakımdan, ben <span class="t6">genel</span> kelimesinin, Avrupalı “generalin”, Türkçeleştirilmiş yankısı olduğunda ısrarlıyım.</p>

  <p class="p10">Öte yandan, “halka ait” anlamında, <span class="t6">umumi</span>’nin yerini, <span class="t6">kamusal</span> aldı. Sondaki bu, -<span class="t6">sal</span>, bir başka tekinsiz fenomen. Arapça, sıfat soneki -<span class="t6">i</span>’nin yerine (mesela, <span class="t6">tarihi</span>. Garip değil mi, bugüne kadar kimse <span class="t6">tarih</span>in yerini alacak bir kelime önermedi!) kullanılıyor. Fevkalade su götürür bir savunması var: <span class="t6">Tarihsel</span> henüz savaşı kazanmış değil, <span class="t6">tarih</span> direniyor. <span class="t6">Kamu</span>’ya. gelince, bu <span class="t6">halk</span> demek. On sekizinci yüzyıldan beri kullanılan bir kelime, ama, Pehlevi’den ödünç alınmış! Açıkçası, <span class="t6">umumi</span> Arapça ise, ki öyle, <span class="t6">kamu</span> da Farsça. Aynı şekilde, reformcular <span class="t6">şehir</span> kelimesini Farsça olduğu için bırakmışlardı, ama <span class="t6">kent</span> de Türkçe değil, Sogdian, yani yeryüzünden kalkmış bir İran lehçesi. <span class="t6">Kamu</span> kelimesine karşı değilim (<span class="t6">kent</span>’ten hiç hazzetmediğimi söyleyebilirim!). Anadili İngilizce olan birisi olarak, benim için, bir dil, başka dillerden kelime alabilme yeteneği kadar büyüktür. Söylemeye çalıştığım, reformcuların yenilik arzularının ve bazı durumlarda da, varlıklarına ve Dil Cemiyeti’nden aldıkları maaşlara gerekçe üretme gayretlerinin esiri oldukları.</p>

  <p class="p10">Cumhuriyet’in, büyük sloganı, <span class="t6">Hâkimiyet Milletindir</span> sloganıydı. Arapça kökenli <span class="t6">hâkimiyet</span> gitmek zorundaydı; bunun yerine Türkçe <span class="t6">egemenlik</span> kelimesini pişirdiler. <span class="t6">Egemenlik</span>’in şüphe uyandıracak kadar <span class="t6">hegemony</span>’ye benzediğini düşünebilirsin. Çok sayıda Türk de öyle düşündü. Ama, reformcular, hakarete uğramış gibi reddettiler: Sondaki, -<span class="t6">lik</span>, isim sonekiydi; <span class="t6">egemen</span>’in <span class="t6">ege</span>’si “lord” anlamına gelen eski bir Türk kelimesi -ama değildi, aradıkları kelime “ige” olmalıydı-. Bunu geçelim; -<span class="t6">men</span> diye bir sonek olduğu doğru ama bu sonek <span class="t6">barmen</span>’deki <span class="t6">men</span> gibi bir fail bildirmezdi. Hadi bunu da geçelim. <span class="t6">Millet</span>’in yerine getirdikleri, <span class="t6">ulus</span>, Moğol telâffuzuydu, Türkler, <span class="t6">ulus</span> derlerdi.</p>

  <p class="p10">Değişim şehvetinin son kurbanlarından birisi de <span class="t6">bütün</span>! Bu kelimenin yerini alan <span class="t6">tüm</span> (TRT’ye borçluyuz!) Türkçe’de on beşinci yüzyıldan beri kullanılıyor. Arapça ve <span class="t6">bütün</span> değil, <span class="t6">kütle</span> demek. Bu tür şeyler de var. Tağşiş, saflığını bozmak, anlamındaki <span class="t6">katkı</span> kelimesi, yardım, muavenet, anlamında kullanılıyor; <span class="t6">tağşiş</span>’in karşılığı yok. (Belki, bunun üzerinde düşünmek istersin! Belki de, reformcular Türkçeyi tağşiş ettiklerini unutturmak istedikleri için, kelimeyi yok ettiler! Buna ne dersin?) Hiçbir kabahati olmayan <span class="t6">istemek</span> fiili de gitti, şık Türkler, <span class="t6">istemek</span> yerine <span class="t6">dilemek</span>’i tercih ediyorlar. (Bunu da düşünün!)</p>

  <p class="p10">Bu, “değişmiş olmak için değişmek” politikasının sonucu olarak, Dil Cemiyeti, muhaliflerinin alay etmek için ortaya attıkları saçmalıkların -<span class="t6">ulusal düttürü, gökgötüren konuksal avrat</span> bunların en ünlülerinden! Düşün bakalım, ne demek olabilirler!- kendilerinden kaynaklanmadığını ispat için uğraşmak zorunda kaldılar. Dil Cemiyeti imalatının bu saçmalıklardan hemen ayrılacağını düşünürsen yanılırsın, sokaktaki Türk için birinin ötekinden farkı yoktur. Gerçek gülünç ise, gülünç bir taklidin, gerçek değil taklit olduğunu nasıl anlayabilirsin?</p>

  <p class="p10">Mustafa -Kemal değil, bizim dekan- yeni dile ‘Esparanto’ diyor. Ama, bunu derken, düşündüğü Esparanto’nun yapaylığı; yoksa Esparanto’nun ne kadar düzenli bir dil olduğunun farkında değil. Reform öncesi Türkçesinin kelimeleri herhangi bir başka dil kadar tutarsızdı; mesela, uluslararası üç kelime, ‘geography’, ‘geometry’ ve ‘geology’, ‘Türkçe’de <span class="t6">coğrafya</span>, <span class="t6">geometri</span>, <span class="t6">jeoloji</span>. Bunlar, halen kullanılıyor ve kimse sorgulamıyor. Türkçe’nin yeniden yapılanması, hiçbir zaman bir masterplan doğrultusunda ele alınmadı. Yeni kelime imalatı için birtakım yöntemler ortaya kondu, ama hiçbirisi genel kabul görmediği gibi, devletin kesintisiz desteği diye bir şey de yoktu. Yine de herkes, bu yeni ulusal oyuna katılmak, kelime yapmayı denemek istedi.</p>

  <p class="p10">En çalışkan ve en başarılı kelime yapımcılarından birisi, 1957’de, 59 yaşında ölen Nurullah Ataç isimli bir adamdı. Mesleği, Fransızca öğretmenliğiydi -Fransızcayı kendi kendisine öğrenmişti-, daha sonra da Cumhurbaşkanı tercümanlarından birisi oldu. İcatlarından bazıları zekiceydi ve pek çoğu yerleşti. Mesela <span class="t6">içtenlik</span> bunlardan birisi. <span class="t6">İçten</span> kelimesine isim soneki ekleyerek üretmişti. Kelimenin İngilizce karşılığı ‘from-heartness’ olabilir. Bir başka kelime, <span class="t6">karabasan</span>. Bu iki kelime tuttu, insanlar bunları kullanırken köklerinin yapay olduğunun farkına varmıyorlar. Ama Ataç’ın, Türklerin tüylerini ayağa kaldıran pek çok imalatından birisi de <span class="t6">doğa</span>. Doğa, Arapça, <span class="t6">tabiat</span>’ı yerinden etti. Başarısızlıklarından bir diğeri de <span class="t6">inkılap</span> yerine önerdiği <span class="t6">devrim</span>. Türklerin yüzde 99’u tarafından kullanılıyor olmasına rağmen, ben başarısızdır diyorum, çünkü <span class="t6">inkılap</span> muğlak bir kelimeydi ve hem ‘reform’ hem de ‘ihtilal’ anlamına geliyordu. <span class="t6">Devrim</span> de öyle. Bence, Ataç, iki kelime imal etmeli, ihtilali reformdan ayırmalıydı.</p>

  <p class="p10">Dil Cemiyeti, 1940-50 yılları arasında altın yıllarını yaşadı. 1945’te, Halkçı Anayasa, yeni Türkçe’ye çevrildi; Kanun-i Teşkilat-ı Esasiye, Türkçe, <span class="t6">ana</span> ile Moğolca <span class="t6">yasa</span> kelimelerinden oluşan anayasa oldu. Belki, insanlar yeni metni eskisinden daha iyi anlıyorlardı ama muhafazakârlar hiçbir şeye kızmadıkları kadar kızdılar. 1950’de seçimleri kazanan Demokrat Parti’nin politikası, kitlelere istediklerini vermekti. Seçimlerden az sonra, Dil Cemiyeti’nin bütçesi kısıldı, daha sonra da lağvedildi. Ama, bu sonu geldi demek değildi, çünkü Atatürk’ün vasiyeti doğrultusunda mirastan pay almıştı. Yalnız, maaşlı kelime üreticileri, mamullerini okullara doğrudan sevk edemiyorlardı. 1952’de, Anayasa’nın Osmanlıca metni geri geldi. 1946’da, basın dilinin yüzde 57’si arı Türkçe iken, 1960’ta bu oran yüzde 51’e düşmüştü. Aynı yıl, Demokratların devrilmesiyle, yıldızları yine parladı. 1960 darbesinden hemen sonra, Dil Cemiyeti’nin bütçesi geri geldi. 28 Ocak 1961’de, bütün bakanlıklara gönderilen bir tamimle, Türkçe karşılığı olan yabancı kelimelerin kullanılması yasaklandı. Bu egzersiz, Temmuz 1961 Anayasası’nın dilinin ne olacağını söylüyordu: Türkçe.</p>

  <p class="p10">Yetmişli yılların ortalarında, basının kullandığı dilin yüzde 70’i, sahici ya da yapay Türkçe kelimelerden oluşuyordu; bazı yayın organlarında oran daha yüksekti, mesela, Cumhuriyet yüzde 90’ın üstüne çıkıyordu. O noktada okurların sözlüğe uzanmaktan ya da spor sayfalarına dönmekten başka çareleri yoktu.</p>

  <p class="p10">Yetmişli yılların siyasi çatışmaları, Dil Cemiyeti düşmanlığının tırmanmasına sebep oldu. Aşırı sağcılar, Cemiyeti, Türkiye Türkleri ile Orta Asya Türkleri arasındaki farklılıkları artırmaya çalışan bir hıyanet odağı olarak gördüler. Cemiyetin Türk dilini sürgit bozması ile, Troçki’nin sürekli devrim teorisi arasında paralellikler kuruldu. Bazıları, dil devriminin amaçlandığının, yani entelektüellerin dili ile kitlelerin dilini birleştirmek hedefinin, tam tersini gerçekleştirdiğini, uçurumun daha da derinleştiğini söylüyorlardı. -bu suçlama kolay cevaplanacak bir suçlama değil!-</p>

  <p class="p10">Reformların sıradan Türklerin konuşmasını nasıl etkilediğine gelince; İzmir’deki bakkal, Ankara’daki bahçıvan, Bebek’teki kapıcı yirmi beş otuz yıl önce konuştukları dili konuşuyorlar. Ara ara yeni kelimelerden birini kullandıklarında, “tırnak” içine aldıklarını duyar gibi oluyorsun. Bazen, yeni kelimeyi, ikame etmesi plânlanan eski kelime ile beraber duyuyorsun. Abdullah, bizim kapıcı, <span class="t6">örneğin, mesela</span> diyor. Geçen gün yaşlıca bir şoförün arabasına bindim. Adam, Türkiye’de ne yaptığımı sorunca, Dil Reformu ile ilgilendiğimi söyledim; hiç duymadığını söyledi, bir tek Türkçe vardı ve değişmiyordu. <span class="t6">Dil</span> kelimesini değil de, <span class="t6">lisan</span> kelimesini kullanıyor olması dikkatimi çekti. “Peki, ya <span class="t6">mühim</span> yerine kullandıkları, <span class="t6">önemli</span> ne olacak?” diye sordum, “Aynı şey, değil!” dedi, “Çok farklı! Mesela, şu bina için belediye sağlam değil, tamir edilmesi <span class="t6">önemli</span> dese, bu demek ki, beş-on yıl içinde tamir görmesi lâzım. Ama, <span class="t6">mühim</span> derlerse, hemen yarın tamir edilmesi gerekir.” Besbelli ki, onun nazarında Arapça kelime daha etkiliydi ve <span class="t6">önemli</span>’nin yapay imalat olduğunun farkında değildi. Her dil, bir kabuller bütünüdür. Dillerle meslek olarak ilgilenenlerin dışında, kabulün bin yıl mı, bir hafta önce mi yapıldığı önemli değildir.</p>

  <p class="p10">Atatürk’ün mirasçısı bir tüzel kişilik olarak, Dil Cemiyeti’nin hayatı garanti altındadır, asla lağvedilemez. Edilmedi de.</p>

  <p class="p10">Ama, devralınabilir. Nitekim, Başbakanlığa bağlı Atatürk Dil, Kültür ve Tarih Kurumu diye yeni bir yapılanmada yaşatılacağına (eritileceğine!) ilişkin tasarılar var. Tasarı, Cemiyet’e duyulan nefreti açığa çıkarıyor. Konuşmacılardan birisi. “Yıllardan beri dilimize ihanet ediliyor,” dedi. Bir başka ilginç cümle, “Dilimizi yoluk tavuğa döndürdüler!”</p>

  <p class="p10">Profesyonel reformcuların sonu gelmiş gibi görünüyor. Ama, insan, muhalifleri dinlerken yelkovanı geri çevirmenin imkânı olmadığını anlıyor. Osmanlıca terminolojinin geri gelmesini savunan kimseye rastlamadım! Zehra gibi radikal bir Müslüman bile çok geç olduğunu kabul ediyor. Ama, iş teknik olmayan kelimelere gelince kavganın sürdüğünü görüyorsun. Pek çok Türk benimle hemfikir olmayacak, ama ben yine de inandığımı söylemeliyim. Şöyle ki, Atatürk hayatının sonlarına doğru, teknik terminolojinin değiştirilmesinin doğru olduğunu, arı Türkçe kullanımının teşvik edilmesi gereğini savunmuş, ama zamanın saygı kazandırdığı kelimelerin sözde Türkçe karşılıklarını dayatmakla yanlış yaptıklarını söylemişti.</p>

  <p class="p10">Bugüne gelince; bir yanda, aralarında, yeni kelimelerin pek çoğunun dilin kurallarını ihlal ettiğini kabul etmekle birlikte, reformların bütünüyle doğru olduğunu söyleyenler; öte yanda da bütün bu oluşumdan nefret edenler! Buna karşın, Türkiye’de yeni üretilen kelimeleri kullanmayan tek bir yaşayan Türk yok! Bu iddiamın ispatı, bugüne kadar basında ve diğer yayınlarda gördüğüm anti-reform makalelerden hepsinin yeni imalat kelimeleri kullanıyor olmaları. Bu durumun da iki temel nedeni var. İlki, 25-30 yıl öncesi Türkçesini genç okurların anlamamaları. İkincisi, anti-reformcuların kullandıkları kelimelerin yeni üretim olduğunun farkına varmamaları!</p>

  <p class="p10">Anti-reformcuların bir iddiası da, çocukların ebeveynlerinin dilinden anlamaz hale gelmiş olmaları. Bence bu mübalağalı. Katyuşka’nın okulda başına gelen (bir Türk anaokuluna gittiğini yazmıştım değil mi?) karmaşık bir olayı anlatışını hatırlıyorum; şöyle bitirmişti, “Anlıyorsun değil mi, aslında olay, öteki türlüydü ya da, siz büyüklerin dediği gibi, <span class="t6">vice versa</span>” Kişinin tanıdığı kelimeler, kullandığı kelimelerden her zaman daha fazla. Zaten dinleyici, karşı tarafın kullandığı bir kelimeyi bilmiyorsa bile an-lamını konuşmanın bütününden çıkarabilir ya da sorabilir, değil mi?</p>

  <p class="p10">Yabancılar -mesela bizim Profesör Sernea!- Arapça ve Farsça kelimelerden kurtulan Türklerin, şimdi de Fransızca ve İngilizce kelimeler kullanmaya başladıklarını söylüyorlar. Geçenlerde, bir turizm acentesinin eleman arama ilanına rastladım: Genç, çalışkan, <span class="t6">dinamik</span> ve <span class="t6">prezantabl</span> elemanlar arıyorlardı. Bazı Harvard profesörleri gibi, yabancı dil bilgilerini göstermek için, ‘İranlı’ yerine ‘Farsi’ diyen Türkleri bir yana bırakırsak bu eğilimin iki nedeni var. Birincisi, Türkler, kendilerini Batı medeniyetine adadılar. Tıpkı, atalarının kendilerini adadıkları İslâm medeniyetinin dillerini kullandıkları gibi, onlar da Batı medeniyetinin dillerini kullanıyorlar. Bu arada, belirteyim, <span class="t6">merci</span> düştü! Reformcular, <span class="t6">teşekkür</span> ederimci muhafazakârlarla, işçi sınıfı (ve askeri!) <span class="t6">sağol</span>’cuları ayrıştırdılar; <span class="t6">sağol</span> kazandı! <span class="t6">O.K</span>. de itibar kaybetti, yerini <span class="t6">oldu</span>! aldı. İkinci neden, daha saklı bir neden. Türkler, çevreden duydukları Arapça ve Farsça kelimelerin umarsız biçimde demode kelimeler olduğu duygusuyla büyürler, ama seslerini veya şekillerini beğenmedikleri için yeni kelimeleri kullanmayı da içlerine sindiremezler.</p>

  <p class="p10">Bir an için, ‘nakletmek’, ‘münasebet tesis etmek’, ‘hikâye etmek’, ‘izah etmek’, ‘açıklamak’, ‘ifade etmek’, ‘tavsif etmek’, ‘tersim etmek’ gibi kelimelerden yoksun bırakıldığı, ‘söylemekle’ yetinmek zorunda kaldığını düşün!</p>

  <p class="p10">On dokuzuncu yüzyıl reformları konulu bir sempozyum düzenleyen bir grup İSBF öğretmeniyle unutulmayacak bir gece geçirdim! Grup başkanı, muhterem bir emekli profesör, açılış nutkunu hazırlıyordu ve genç öğrencilerle ilişki kurabilmek adına en modern kelimeleri kullanmaya çalışıyordu. Zo! Yaşlı adam o arkaik ve saray Türkçesiyle ne söylemek istediğini anlatıyor, diğerleri de uygun yeni Türkçe sözlükler öneriyorlardı. Bir ara, <span class="t6">modern</span> kelimesi hakkında uzun bir tartışma oldu. Yaşlı adam, <span class="t6">asri</span>’nin eski moda olduğunu biliyordu ama yerine ne kullanacağını bilmiyordu. Bir-iki kişi, <span class="t6">çağdaş</span>’ı önerdi; diğerleri, <span class="t6">çağdaş</span>’ın <span class="t6">muasır</span> karşılığı olduğunu söylediler. Sonunda, <span class="t6">modern</span>’i, <span class="t6">modern</span> olarak bırakmaya karar verdiler.</p>

  <p class="p10">Yine, İSBF’de bir sosyal antropoloğun, ‘Farklı Zihniyetler ve Kültür’ adlı konferansına katıldım. İlginç bir konuşmaydı, ama mesajdan çok ortam ile ilgilendiğimi itiraf ederim. Daha başlangıçta, konuşmacı, yerel kültürlerle, evrensel kültür arasında bir çizgi çizdi. ‘Evrensel’i ifade etmek için önce <span class="t6">külli</span> ile başladı; dinleyicilerin kıpırdandığını fark etti, anlamadıklarını ya da anlardılarsa bile onaylamadıklarını sezdi, bu defa da <span class="t6">tümel</span>’i kullandı. Ters yönde ama eşit derecede bir mırıltı daha yükselince, <span class="t6">üniversel</span>’i denedi, o da olmayınca, <span class="t6">genel</span> dedi. Aklına, daha sonra soru-cevap sürecinde birisinin kullandığı <span class="t6">evrensel</span> kelimesi gelmedi. Ama, bu çatışmadan sonra, konuşmacı, her kavram için üç kelime kullanmaya başladı. Mesela, ‘causality’ kavramını ifade etmek için, Osmanlı/Arapça, yeni Türkçe imalat ve Fransızca kelimelerin üçünü birden kullandı, <span class="t6">illiyet/nedensellik/causalite.</span></p>

  <p class="p10">Tıbbi terminoloji bir o kadar karışık. Öz-Türkçe terimlerin toplandığı bir lügatçe var ama pek az kullanılıyor. Çocukların doktoru, <span class="t6">stroması ödemli endometrium dokusu</span> diyor. Bu cümlede (‘enkdometrium tissue with oedematousstroma’) sadece birkaç sonekle, “doku” kelimesi Türkçe. <span class="t6">Diagnosis</span>’in karşılığı Arapça <span class="t6">teşhis</span>. <span class="t6">İmalat</span> Türkçe, <span class="t6">tanımak</span> fiilinden <span class="t6">tanı</span> üretmiş ki ‘ı’ sık rastlanan bir sonek olmaktan çok uzak. Ama, David’e bir patoloji raporunda (önemli bir şey değil!) <span class="t6">teşhis, tanı</span> ve <span class="t6">diagnos</span> kelimelerinden üçünü birden gördüm.</p>

  <p class="p10">Eski kelimelerin hemen hepsinin ölüp gittiğine, yeni kelimeler kalacağına göre, Türkçe’nin geleceğine ilişkin ümit var mı?</p>

  <p class="p10">Bu mektubu, Türklerin işler ters gittiği zaman kendilerini rahatlamak için kullandıkları bir cümleyle bitirebilirim, <span class="t6">Bu da geçer yahu</span>! Ama doğrusu bu durumda emin değilim. Onun için, Günay Rodoplu’nun önerdiği gibi kitaptan (Zeki Kuneralp adında bir diplomatın hatıraları) bir pasajla bitireyim:</p>

  <p class="p10">“Bu kitapta kullandığım dil hakkında bir şeyler söylemek isterim. Bunun için okurlarımın affına sığınırım, ama konu benim için önemli. Görüleceği gibi, Osmanlıca ile yeni Türkçeyi aynı cümlede birlikte kullanmaktan kaçınmadığım gibi, karşılığını bulamadığım durumlarda Batı dillerinden bir kelimenin Türkçeleştirilmiş biçimini kullanmaktan da kaçınmadım. Kökeni ne olursa olsun, düşüncemi en iyi yansıtan kelimeyi kullandım... Dilin, bir amaç değil, bir araç olduğunu çoğu zaman unutuyoruz. Mesela, Öz-Türkçe’ciysek ve söylemek istediğimizi ifade eden Öz-Türkçe bir kelime bulamıyorsak, ilgisiz kelimelere yeni anlamlar yüklüyor, sırf sosyopolitik inançlarımız izin vermiyor diye kullanabileceğimiz Arapça, Farsça veya Batı dilleri kökenli kelimeleri reddediyoruz. Böyle yapmak suretiyle, hem dilimizi zayıflatıyoruz, hem de nüansları siliyoruz. Vuzuh ve serahat ortadan kalktığı gibi, dilin tadı da yok oluyor. Oysa, bir dil ne kadar çok kaynaktan beslenirse, o kadar müessir, renkli ve bereketli olur.”</p>

  <p class="p10">“Amin!” demekten başka ne ekleyebilirim ki!</p>

  <p class="p10">Bütün bunların benim hayatımı nasıl etkilediğini bir sonraki mektubumda anlatacağım, sevgili Kevorkian.</p>

  <p class="p10">Sürgündeki dostun, David.</p>

  <h2 class="h20"><a id="ncx2489"></a></h2>
</body>
</html>
