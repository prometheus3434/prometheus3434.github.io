<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>DAVID’İN İHANETİ</title>
</head>

<body>
  <h2 class="h20">V</h2>

  <p class="p1">&nbsp;</p>

  <p class="p10">Günay’ın Nesibe ile Diana’ya ilişkin sözlerinin üzerinde durmak istemediğimi hatırlıyorum. Sanırım, o tavrını Türkleri yabancılardan sakınmak eğilimine vermiş, bu eğilimini onaylamamak diyemeyeceğim, ama içselleştiremediğim için geçiştirmeyi yeğlemiştim.</p>

  <p class="p10">“Yukarı gelmek ister misin?” diye sordu, “Yapıştırmam gereken bir yığın şey var. Belki yardım etmek istersin?”</p>

  <p class="p10">Çıktık. Maydanoz bahçesinin hemen yanındaki masanın üzerinde büyük boy resim kâğıtları, Şafak Özden’in onlarca irili ufaklı fotoğrafı, bir takım yazılar, yapıştırıcı, makas gibi avadanlıklar yayılmıştı. Günay, bir duvar gazetesi örneği yaptığını söyledi. Çırpıcı Mahallesi’nin kadın kollarına verecek, benzerlerinin yapılmasını sağlayacaktı. Duvar gazetelerinin ilgi çektiğini, seçim dönemi süresince asılı kalmalarının yararlı olduğunu düşünüyordu. Adamakıllı canım sıkıldı.</p>

  <p class="p10">“Ne işlerle uğraşıyorsun. Allah aşkına? Bunu yapacak senden başka adam kalmadı mı?”</p>

  <p class="p10">“Hayır, yok,” dedi Günay, sakin sakin.</p>

  <p class="p10">Ona yardım etmek istemiyordum! “Bırak bu aptal duvar gazetesiyle sabaha kadar uğraşsın,” diye düşündüğüme göre, cezalandırmak istediğim de söylenebilir. Sandalyemi masaya elimi sürmeyeceğimi belirten bir mesafeye çektim, oturdum. Günay hafifçe güldü, aldırmadım.</p>

  <p class="p10">“Eee? David’in araştırması hakkında ne diyorsun? Senin gibi o da köşe yazarlarına takmış.”</p>

  <p class="p10">Eğilmiş, fotoğrafları istifliyordu. Duraladı, yüzüme, kınamaktan çok hüzünlü bir ifade ile kısaca baktı, masanın üstünü işaret etti,</p>

  <p class="p10">“Yaptığım işi onaylamıyor olman, kabalaşmana neden olmamalı.” İşine döndü.</p>

  <p class="p10">“Affedersin.”</p>

  <p class="p10">Bir süre seyrettim,</p>

  <p class="p10">“Ne düşünüyorsun, sahiden? Adamın bulguları bizim zihniyetimizi açıklamıyor mu? Rasyonaliteden nasibini almamış, ‘Şark’ kafamızı?”</p>

  <p class="p10">“Profesör Pavloviç’in başı iyice belada olmalı,” diye beklemediğim bir cevap verdi, “Kıvrım kıvrım bir ruh!”</p>

  <p class="p10">Açıklamasını bekledim.</p>

  <p class="p10">“Rusya kökenli bir Hasidi, üstelik, Tzadik veliahttı olup da psikolog olmak yeterince kötü, bir de bunun üzerine, üstelik rasyonalist!” Başını salladı, “Ya toptan satılmış ya da şaşkın! Her iki durumda da Allah yardımcısı olsun!”</p>

  <p class="p10">“Satılmış mı? Neye satılmış?”</p>

  <p class="p10">“Kariyere! Herhalde, kariyere! Veya belki de Yahudilikten kurtulmak istedi. Bir tür inkâr, yani. Diana ile evlenmiş olmasına bakılırsa, bu da makul. Orada, aralarında aşk yok, görüyorsun. Ülkü birliği olduğunu da sanmıyorum.”</p>

  <p class="p10">“Nasıl bir inkâr? Neyi inkâr ediyor?”</p>

  <p class="p10">“Bak, David bir Hasidi. Üstelik Tzadik veliahttı. Kabalist gelenekleri çok iyi biliyor olması lâzım. Yani Zen, Yoga ve Sufiliğe yatkın olması lâzım, yani batini ya da ezoterik psikolojiyi çok iyi tanıması lâzım. Hal buyken, eğer Türk zihniyetini araştırmak için bu kadar ucuz bir yöntemle akılcılık, mantık diye tutturuyorsa, bu, ya bir şeyleri unutmak için ya da düpedüz kariyer için, ki zaten ikincisi ile üçüncüsü birbirlerini tamamlar. Her durumda, nahoş.”</p>

  <p class="p10">Psikolojiye merak sardığım dönemler olduğunu söylemiştim ve açıkçası, bu bana özgü bir merak da değildi. 1980’lerde, 1960’lı yılların ‘varoluşçuluk’ modası gibi bir modaydı ‘psikoloji’. Çok sayıda kitap çevriliyordu, herkes gibi ben de Türk Kadir Özden’den, Sudanlı Malik Babikir Bedri’ye Amerikalı Ornstein’e, Adam Smith’e (Adam Smith değil, <span class="t6">Powers of the Mind</span>’ı yazan Adam Smith) kadar yetişmeye çalışıyordum. Bu bakımdan, Günay’ın neden bahsettiğini anlar gibi oldum.</p>

  <p class="p10">“Kabala, ezoterik, yani Bâtıni, yani içrek!” diye güldü,</p>

  <p class="p10">“Türkçe’yi ne hale getirdik! Hâlâ inanamıyorum! Bir Tanrı ve kâinat öğretisi. Panteist, yani Tümtanrıcı, yani ‘<span class="t6">Her şey tanrıdır ve tanrı her şeydir</span>’. Yani tabiat yasalarının, güçlerinin, gördüğümüz her şeyin tümü. Ancak, yeryüzünde suretlerini gördüğümüz bu varlıkların bir kısmı dişi, bir kısmı erkektir ve birleşmek için birbirlerini ararlar. Kadim Yahudi ilahiyatına göre bu arayış, Mesih’in geleceği zamana kadar sürecektir. O geldiğinde, ‘hac’ tabir ettikleri yolculuk tamamlanacak, mutluluk çağı açılacaktır, filan. Bu, işin bir tarafı. Bence, bu inanç arka plânını ya da ‘manzarayı umumiye’nin insanoğluna yönelik telmihi daha ilginç. Çünkü, in-sanda birbirleriyle bütünleştirilmesi gereken biri <span class="t6">analitik</span>, diğeri de <span class="t6">bütüncül/Tevhidi/holistik</span> iki bilinç biçiminin var olduğuna işaret ediyor. Dahası, bu çifte bilinç meselesi Yahudilere özgü bir inanç da değil. Nitekim, Kabala anlayışının Çin düşüncesindeki karşılığı Yang ve Yin’dir.”</p>

  <p class="p10">Kadın/Erkek ya da Yin ve Yang’ın, alışageldiğimiz tinsellikten öte alıcı/aktif, duygusal/akli, gizli/açık gibi nitelikler yüklendiklerinin bilincindeydim.</p>

  <p class="p10">“Evet,” dedi Günay, “Erkek, <span class="t6">yaratıcı, Gök</span>, kadın ise alıcı <span class="t6">Toprak</span>’tır. Dahası da var. Kadın ya da Yin, fizyolojik olarak beynin sağ yarıküresini, yani bedenin sol tarafını temsil ederken, erkek, Yang, beynin sol yarıküresini, bedenin sağ tarafını temsil eder. Bildiğin gibi, beynin sol, yani erkek yarıküresi mantıklı düşünce ve sözel işlevde uzmanlaşmıştır. Eğer bu taraf zedelenirse, mesela inme inerse, kişi konuşamaz ve mantıklı düşünemez. Oysa eğer beynin kadın, yani sağ yarıküresi zedelenmişse, konuşma yetisine ve mantıklı düşünmeye bir şey olmaz. Bu nedenle de Batılılar, sol zedelenmelere ‘majör’, sağ zedelenmelere ‘minör’ tahribat derler. Neden? Çünkü Batı medeniyeti mantık ve sözel anlatım üzerine kurulmuştur; beynin o işlevi, sağ kürenin işlevinden, yani algılama, mesela mekân algılama, mesela insanın kendi bedenini algılaması, sanat yeteneği işlevinden daha üstün tutulur.”</p>

  <p class="p10">“Batı medeniyeti, erkek medeniyet desene! Buyur, buradan yak!”</p>

  <p class="p10">“E, vallahi öyle!” dedi Günay, “Çünkü bak, bu, ‘Yang’ erkeğine yakıştırılan diğer sıfatlar da belirli bir tavra işaret ediyor. Bir kere erkek, <span class="t6">gündüz, aydınlık</span>; kadın, <span class="t6">gece, karanlık</span>; erkek <span class="t6">nedensel</span>, kadın, <span class="t6">nedensel olmayan</span> ve hemen dolayısıyla, erkek, <span class="t6">zaman</span> ve <span class="t6">tarih</span>, ama kadın <span class="t6">edebiyat, zamansızlık, uzay</span>. Erkek <span class="t6">analitik</span>, kadın <span class="t6">bütünlükçü</span>.”</p>

  <p class="p10">“Erkek <span class="t6">tümdengelim</span>, kadın <span class="t6">tümevarım</span> gibi mi?”</p>

  <p class="p10">“Evet! Erkek <span class="t6">akli,</span> kadın <span class="t6">sezgisel</span>. Erkek, <span class="t6">kanıt</span>; kadın, <span class="t6">yaşantı</span>.”</p>

  <p class="p10">“Bu hesapça bizim mantıktan sınıfta kalan sütun yazarlarımız dişi, David Pavloviç de erkek oluyor!”</p>

  <p class="p10">“Evet,” dedi Günay, “Evet, öyle!”</p>

  <p class="p10">Ne diyeceğimi bilemedim!</p>

  <p class="p10">“Ben sana bir şey daha söyleyeyim,” dedi, “Asya’da, İslamiyet de dahil olmak üzere tutunabilmiş tüm dinlerin Yin, yani dişi olduğunu söylesem ne dersin?”</p>

  <p class="p10">“Allah derim!”</p>

  <p class="p10">Güldü,</p>

  <p class="p10">“Şöyle düşün,” dedi, “‘sezgisel, bütünlükçü, ebediyete, zamansızlığa, uzaya dönük, karanlık, esrarlı, analitik, sözel ve mantıklı olmayan, yazılı tarihe itibar etmeyen’ toplumlar bizim toplumlarımız değil mi?</p>

  <p class="p10">Ne diyor Çetin Altan? Efendim, Çırpıcı’da armonika satılmadıkça, Beyoğlu’nda trafik düzelmez, diyor, değil mi? Nedensellikten yoksun, bütünüyle mantıksız bir iddia değil mi? Ama, sezgisel. <span class="t6">Sitra Achra</span>, yani <span class="t6">öteki taraftan</span> kaynaklanan bir bilgi!”</p>

  <p class="p10">“<span class="t6">Sitra Achra</span>?”</p>

  <p class="p10">“Yahudilerin, <span class="t6">öteki taraf</span> dedikleri. <span class="t6">Rasyonel olmayan. Usdışı</span>.”</p>

  <p class="p10">Birden aydım,</p>

  <p class="p10">“David’e onu mu söylüyordun?”</p>

  <p class="p10">“Evet! Usdışının ya da Yin’in bizi hareket ettiren enerji olduğunu, yaratıcı gücümüz olduğunu bir Hasidi veliahttı bilmezse kim bilir? Hayır, şimdi düşünüyorum da, babasını fevkalade haklı buluyorum.”</p>

  <p class="p10">“David’in babasını mı?”</p>

  <p class="p10">“Evet! Bence adam İsrail’e goyim toprağı derken, erkekleştirilmiş, yani Batılılaştırılmış, yani kâfirleştirilmiş bir Yahudilik demek istiyordu! Çünkü bak, neden böyle düşünüyorum, biliyor musun,? Siyonizm zaten Batı icadı! Siyonizm Avrupalı Yahudiler değil, Yemenli Yahudiler değil, Rus Yahudiler değil, Habeş Yahudiler hiç değil! Siyonizm, Batı’nın bilim çağının ürünüdür, öyle değil mi?</p>

  <p class="p10">Laikliği al. Laiklik, hangi tarafa yaraşır? Beynin sol yarıküresine mi, sağ yarıküresine mi? Erkeğe mi, kadına mı?”</p>

  <p class="p10">“Herhalde erkeğe,” dedim.</p>

  <p class="p10">“Bence de öyle,” dedi Günay, “Şimdi bak, Yang’a atfedilen <span class="t6">açık, akli, yaratıcı, analitik, mantıklı, nedensel, kanıtsal, sözel</span>, bunlar hep Batılıların kendilerine yakıştırdıkları sıfatlar. Aynı zamanda ‘bilim’ denen hakikate ulaşma yönteminin de olmazsa olmaz koşulları. Peki, ya Hıristiyanlık? Hıristiyanlık, bu sıfatların hiçbirisiyle bağdaşmazdı ki! Allah aşkına, hem <span class="t6">mantıklı</span> olup hem de <span class="t6">teslise</span> nasıl inanacaksın? Nitekim, bilgi çağı ile birlikte, nedensellik ve mantık, hakikati bulmanın biricik yöntemi olarak ve giderek artan bir iştiyakla kabul görünce, din ekarte edildi. Laiklik denilen düzenleme de bir ara çözümden ibaret. Yani aslında, ‘din denen bu şey akıllı insana göre değil ama çok istiyorsanız siz buyurun’ der gibi bir şey. Papazından hahamına, imamından Budist rahibine kadar, hakikate ulaşmak için mantıki, yani ussal yöntemden farklı bir yöntem kullanmaya kalkanların tümüne ikinci sınıf vatandaş muamelesi yapılır. Küçümsenir, öyle değil mi?”</p>

  <p class="p10">“Kadınlara yapılan muamele gibi...”</p>

  <p class="p10">“Evet! Ve bence, laisizmin doğal uzantısı, rasyonalizm ile devletin de ayrılmasıdır. Feyerabend haklıdır. Nasıl ki, din ile devleti ayırdık, bilim ile devleti de ayırmalıyız. Yani, okullarda fizik, kimya matematik dayatılırken mesela, meditasyona ters bakılmasına izin verilmemek ya da din derslerinin okutulup okutulmayacağına karar veren devlet olmamak. Kadınlar bu akıma öncülük etmek!” Güldü, “Yani okka altına giden yarıküre; bizim yarıküre, öyle değil mi?”</p>

  <p class="p10">“Sana ne demeli, bilmiyorum ki!”</p>

  <p class="p10">“Ya, bak insanlık tarihinde, anaerkillikten, ataerkilliğe dönülen zaman, ne zaman? Akıl, mantık gibi erkeksi öğelerin öne çıktığı bütün dönemlerde, kadim Yunan’da, kadim Roma’da, Konfüçyüs Çin’inde, erkekler ‘majör’ olup, kadınların ‘minör’e dönüşmesi, tesadüfi olabilir mi? Aynı şekilde, erkeğe ait olduğu düşünülen nitelikleri edinen, yani açık, akli, yaratıcı, analitik, mantıklı, nedensel, kanıtsal, sözel olan kadın, kadın olmayı sürdüremez, çünkü kadınlık bilgisini, Sitra Achra’dan gelen bilgisini yitirir ve feminist olur. Feminist, yani Yin suretinde bir Yang. Feminizm, Adnan Hoca’nın Rönesans dergisindeki İslâmiyet’i gibidir. Kabuk ortada ama iç boşaltılmış. Bilmiyorum, araştırmak lâzım, acaba homoseksüalitenin artması da bu dönemlere denk geliyor olabilir mi? Çünkü düşünürsen, feminizm, erkeğe atfedilen niteliklere en az erkek kadar sahip olduğunu iddia eden, erkek iktidarına oynamıyor mu? Yani, tıpkı, feminizm gibi, homoseksüeller de aslında, kadının, alıcının, ananın, yeryüzünün, toprağın, erkek karşısındaki mağlubiyetini anlatmıyor mu? Tıpkı, dinlerin akıl karşısında mağlup düşmeleri gibi kadınlar da erkeğin karşısında mağlup düştüler. Beynin sol yarıküresi, sağ yarıküresine galip geldi. İnsanoğlunun faaliyetlerini sistematikleştirme, ansiklopedi kurma, mega-makine bunlar hep erkek-baba işleridir. Ansiklopedi kurduğun zaman aslında yaptığın mutlak surette bağlayıcı, tartışılmaz bilgiler, kurallar bütünü sunmak değil mi? Bir yönüyle de, fevkalade bir despotizm değil mi? Batı’nın kendilerine, bize, bütün dünyaya, hepimize çok pahalıya patlayan ‘dediğim dedik’liğinin esası bu değil mi?”</p>

  <p class="p10">“<span class="t6">Toplumda belirgin ve dogmatik bir düzenin yerleştirilmesi, tartışmasız doğruların, kuralların, yasaların sayısının ve dolayısıyla denetimin' artması</span>,” diye <span class="t6">italik</span>’lemeye başladım,</p>

  <p class="p10">“<span class="t6">Büyüdükçe, güçlendikçe daha da karmaşıklaşan bir düzenleme. İnsani işlev ve amaçlardan kopuk, Megamachine. Megamachine’le örtüşmeyen, kalıba girmeyen, sistematikleştirilemeyen faaliyetlerin aşağılanması, toplum dışı bırakılması, muhalefetin asgariye indirilmesi</span>...”</p>

  <p class="p10">Az önce kestiği kupürün muntazam olup olmadığını anlamak için kendinden uzaklaştırmış, tek gözü kısık, bakıyordu,</p>

  <p class="p10">“Yang’ın nekrofilik bağlantılarını düşünüyorsun, değil mi?” diye mırıldandı.</p>

  <p class="p10">“Evet,” dedim, “bu hesapça, nekrofilya insanın içinde var.”</p>

  <p class="p10">“Evet, ama, biyofiliya da var. Yin’e, hayat diyen Francis Bacon. Kadınların neden daha zor yabancılaştıkları belli, değil mi? ‘Aklımıza kanat değil, kurşun taban gerek!’ diyen Bacon, sağ yarıküreye dikkat diyor. Ama, ben olsam aklımıza değil, zekamıza, kurşun taban lâzım, derdim. Hatta, Yang’a atfedilen niteliğe de akıl değil, zekâ derdim. Çünkü, bence, akıl, beynin sol ve sağ yarıkürelerinin bütünleştiği durumda mümkün olur. Yarıkürelerden birisi işlemiyorsa, akıldan değil, zekâdan bahsedilmeli, anlak anlamında intelligence denmeli ve çeşitlendirilmeli: işte müzik zekâsı, resim zekâsı, matematik zekâsı filan gibi. Çünkü, akıl hayat özünü ararken Yin’i, Yang’dan ayıramaz. Şeriati’yi hatırla. İnsanın kemale ermesini, Hacın tamamlanmasını ‘ne bilim tarafından inanç ne de inanç tarafından bilimden alıkoyulmak’ aşamasına gelmek şeklinde formüle eder. Bu serüvenin, çağrıştırdıkları diğer bütün kavramlarla birlikte, Yang ve Yin bütünleşmesi olduğunu...” duraladı güldü, “biliyorum!” dedi.</p>

  <p class="p10">Sitra Achra kökenli bir bilgi, sezgi demek istediğini anlamıştım.</p>

  <p class="p10">“Yin’in sıfatlarından birisi de ‘<span class="t6">bağlantılama</span>’dır,” dedi,</p>

  <p class="p10">“Yang önerir, Yin bağlantı kurar. Hep derim ya, Birleşmiş Milletler’in yeryüzünde barışı sağlamak için yapabileceği tek ve en önemli şey, bir kavramlar sözlüğü yapmaktır! O zaman, dünyanın bütün erkek ve dişi varlıkları birebir eşleşebilecekleri kümelerin olduğunun farkına varacaklardır.”</p>

  <p class="p10">“Bağlantılama değil mi? Hani, kadınlık bilgin yoktu?”</p>

  <p class="p10">“O kadar da değil, canım!”</p>

  <p class="p10">Değildi, tabii! Hep yaptığını yapmış, elinde uhu, saçma sapan bir duvar gazetesi yapan bu kadın, beni Yahova’dan Tao’ya, Geştalt psikolojisine savurmayı başarmıştı yine! Yine de, David’e ilişkin değerlendirmesinin çok acele olabileceğini düşünüyordum</p>

  <p class="p10">“Kabala’yı bilse bile, ki kabul ediyorum, bilmesi lâzım, acaba mesleğiyle arasındaki bağlantıyı kurabiliyor mu?”</p>

  <p class="p10">“Kuramaması mümkün değil,” diye başını salladı, “Adam Harvard profesörü. Her şey bir yana Kuhn orada, Bruner orada. Bilimin Kutsal İnek olmaktan çıktığının farkına varmaması mümkün mü? Kaldı ki, alternatif psikoloji akımını Mısır’daki sağır sultan duydu. Bu akımlara rağmen, bu akımlar yokmuş gibi yapıp, iş biz Türklere gelince en ilkel yöntemleri nasıl kullanır? Orientalistlerden bu yana, arpa boyu bir adım ilerlemedi mi bunlar? Bu kadar geri zekâlı olabilirler mi?”</p>

  <p class="p10">“Kutsal İnek”, Ankara’da verdiği konferansta kullandığı tamlamalıydı. O gün, beni tedirgin eden bu iddia üzerinde sonradan bir hayli düşünmüş ve korkmuştum. Rodoplu, akılcılık diye tanımladığı bilimin hakikati bulma yöntemlerinden sadece birisi olduğunu ve bu yöntemin diğer bütün yöntemleri engelleyecek şekilde ululanmış olmasının yanlışlığının “nicedir” bilindiğini söylüyordu,</p>

  <p class="p10">“Bilimsellik, bir standart değil, insanlığın asırlar içinde bulduğu bir sürü yöntemden biri,” dedi, “Sadece, biri. Diğer yöntemlerin varlıklarının tescil edilebilmesi için ‘bilim adamları’nın jürisinden geçmelerinin istenmesi, ‘bilim’in değerinin tartışılmazlığından değil, Batı rasyonalistlerinin, aydınların, dünya üzerindeki hegemonyalarından. Allah, Mao’dan razı olsun, Kültür Devrimi’ni başlattı da geleneksel Çin tıbbının, ‘bilimsel tıbbı’ nasıl solladığını gördük!”</p>

  <p class="p10">İnsanın bir başkası üzerinde baskı kurmak uğruna kendisini bilgiden mahrum etmesinin, “akıllı işi” olmadığını söylüyordu.</p>

  <p class="p10">“Uygar insan, kendi kabilesinin geleneklerinin dünyanın en iyi gelenekleri olduğunu iddia etmeyen insandır. Bu bakımdan, Batı’nın bilim adamları bende öyle uzun boylu hayranlık uyandırmadıkları gibi küçümsüyorum da. Kaldı ki, Türkiye Cumhuriyeti’nin kurulması olayında rasyonelliğin oynadığı rolün derecesi, David’in Türk zihniyetini tanımak için yaptığı bu araştırmanın rasyonalitesi yanında pek sönük kalır. Ayakta kalmasını temin için gösterilen çaba da öyle. Biz elbirliği ile memleket kurtarırız.”</p>

  <p class="p10">“İyi ya işte, bu rasyonel değil! David, bizim ‘aydınlar’ımızın, rasyonel olmadığını pekâlâ da saptamış, yanlış mı?”</p>

  <p class="p10">“Hayır, değil. Ama, dikkat edersen, ben bu araştırma bizim aydınların rasyonel olmadığını saptamaz demedim. ‘Türk zihniyetini açıklamaya yetmez’ dedim. Aramızdaki fark şu: Sen, rasyonalizme tapan ‘hayatta en hakiki mürşit ilimdir’cilerden olduğun için, böyle bir bilgi seni sarsıyor. Beni sarsmıyor, çünkü ben ilimi bir sürü yöntemden sadece biri olarak görüyorum. Türkiye’yi ayakta tutmak gibi bir çabanın başarılı olması için rasyonel olmanın ötesinde bir niteliği olmasını yadırgamıyorum. Ve, bilimin ‘başarılarından’ zaman zaman etkilenmemiş de değilim. Tersine, rasyonalizmin, ussal düzenleme, nekrofilik eğilimlerinden ürküyorum.”</p>

  <p class="p10">Bunu anlıyordum, ama örneğin sütun yazarlarımızın rasyonel olmadıkları saptandığına göre, Rodoplu’nun nekrofilya çağrıştırdığını söylediği sosyal sadizmleri nereden geliyordu?</p>

  <p class="p10">“Yabancılaşma sadece yüksek teknoloji toplumlara özgü bir şey değil ki canım,” dedi, “Bu patolojiye birden fazla yoldan gelinebiliyor! Teknoloji ile tırnak makasından öte bir ilişkisi olmayan bir Türk yazar da, Moynihanlaşabiliyor! Bak, burada, trajik olan, rasyonellikten nasibini almamış bir sürü adamın kendilerini ciddi ciddi aydın saymaları ve bu yanılgıyla birtakım ittifaklara zorlanmaları! Mesela ve daha da trajik olarak, rasyonalizmin ve kapitalizmin su geçirmez ittifakının farkına varmamaları. Benim söylemeye çalıştığım, bizim, hiçbir şeyin hakkını vermeyen bir toplum olduğumuz! Sürgit, -<span class="t6">miş</span> gibi yapan bir toplum; rasyonelmiş gibi yapan ‘<span class="t6">hayatta en hakiki mürşit ilimdir’ciler</span>! Ritüeller, törenler ülkesi dediğim bu.”</p>

  <p class="p10">“Madem rasyonelliği küçümsüyorsun, bu adamlar da rasyonel değil o zaman, aydın denilen kesimle kavgan olmamalı!”</p>

  <p class="p10">Sinirlenmeye başlıyordu,</p>

  <p class="p10">“Fesuphanallah! Yahu, bak, bir, ussallığı küçümsemiyorum. Beynin vazgeçilmez yarıkürelerinden birisi olduğunu söylüyorum. Ama tek başına yetersiz diyorum. Gerekli ama kâfi değil, anlamıyor musun? David, olaylara mikro hesap bazında bakıyor. Bu bakış, Türkiye’nin tarihinden, dilinden, inançlarından, sezgilerinden gelen bilgisinin ihmali, küçümsenmesi demek. Bir yere varmaz. Kaldı ki, her toplum kendi hayatının temel öğelerini kendi başına, kimsenin aracılığı olmadan geliştirme hakkına sahiptir. Bizim yazı geleneğimiz buysa, saygı göstermek durumundalar,” derken birden kıkır kıkır gülmeye başladı, “Tıpkı elmalarımıza saygı göstermeleri gerektiği gibi!”</p>

  <p class="p10">“Elmalarımıza mı?”</p>

  <p class="p10">“Elmalarımıza, ya!” dedi, “Elmalarımıza! Bu, rasyonalizm, ussal düzenleme meselesini o hale getirdiler ki, kendi ‘us’larına uymayan elmalara bile elma değildir diyorlar!”</p>

  <p class="p10">“Ne demek istiyorsun?”</p>

  <p class="p10">“Ya, Mine Ciner diye bir arkadaşım var. Yıllardır Almanya’da yaşar; Avrupa Topluluğu’nda standartları tespit eden üç kişilik bir komisyonun tek yabancı üyesi. Biz de o sıralar, AT’ye elma suyu ihraç ediyoruz. Sanıyorum, ihracatçı şirket de Aroma’ydı. Neyse, bizimkiler, tanker tanker elma suyu gönderiyorlar, derken bir gün, Almanlar kapıdan içeri koymuyorlar, ‘Bu elma suyu değil!’ ‘Aman, etmeyin, vallahi de elma suyu, billahi de elma suyu!’ ‘Hayır, değil, çünkü içindeki nişasta miktarı bizim tespit ettiğimizden fazla!’ Nasıl olurdu, olmazdı, Mine devreye giriyor. Hile yok, ama elma elma değil, çünkü standart tutmuyor! Ne oldu, biliyor musun? Mine, tabii, Türk gönlü bizim malların geri dönmesine izin vermediği için devreye girdi, aradı taradı, İtalya’nın güneyinde bir yerde, elma olduğu tescilli bir elma ağacının meyvesinin suyunun da AT’nin elma bellediği elmadan daha fazla nişasta içerdiğini ispat etti de, bizim elma suyu kurtuldu! Bu olayın, telmihinin ne denli tehlikeli olduğunun farkında mısın? Bu kafanın, ‘Bizim köyün bulgurunun üstüne bulgur tanımam,’ diyen köyünden ne farkı var? Ama, şıklık inanılmaz! Laboratuvarlar, elektronik aletler, burunlarından kıl aldırmayan kimyagerler, vs., vs. Hoşgeldin, ‘ay-dın despotizmi’! Sana bir şey söyleyeyim mi, şu benim ‘Nereden biliyorsun?’ yasası teklifim var ya, bunu Türkiye’den önce Batılılar çıkartmalı!”</p>

  <p class="p10">Daha sonra, Moritz Schlick’in (1882 doğumlu Alman filozofu) kurduğu, yeni pozitivist, “Viyana okulu temel ya da mutlak gerçeklik doktrini çökmüştür,” diyen, bu okul çıkışlı Avusturyalı Karl Popper, yine Avusturyalı Ludwig Wittgenstein üzerinde konuştuk. Rodoplu, “David’in tanımamasına imkân yok,” dediği Thomas Kuhn’un düşüncesini özetledi. Einstein’ın keşiflerinin paradigmalar değil, sezgiler üzerine bina edildiğini hatırlattı. Sonunda, o hayran olduğum yarı muzip yarı hüzünlü ifadesini takındı,</p>

  <p class="p10">“Destarem u cubbe vu serem her se behem/ Kıymet kerdend beyek dirhem çizi ken/ neşne-desti tu nam-ı men der âlem/Men hiç kesem, hiç kesem, hiç kesem!..”</p>

  <p class="p10">İçini çekti,</p>

  <p class="p10">“Hayır, Mehmetçiğim, Profesör Pavloviç’in halis olduğuna inanmıyorum. Eğer, şu kadarcık iyi niyeti olsaydı, Giritli’nin dizinin dibinden ayrılmazdı! Oysa, sen de gördün, Diana’nın ziyaretlerini neredeyse aşağılıyor.”</p>

  <p class="p10">Mevlana’dan bir rubaiydi tekrarladığı: “Sarığımı, cüppemi, başımı; üçünü, birlikte değerlendirdiler/bir dirhemden de az bir değer verdiler/Sen dünyada benim adımı hiç mi işitmedin? Hiç olmuş biriyim, hiçim ben, hiçim ben.” David’in, halis olup olmadığı bir yana, rubaiye şaşırdım.</p>

  <p class="p10">“Hiçim ben,” diye gülümsedi, “‘hiçlik’ kavramının Batı’nın psikolojisindeki yerini düşünüyordum. Hani vardır ya, bildiğimiz zamanı aşan, rasyonel düşünceye yer vermeyen zihinsel faaliyet biçimi boşluk, ‘hiçlik’ durumu. Zannedersin ki, bir Batılı psikolog sadece bunu öğrenmek için Türkiye’ye gelmeye can atar. Ama, öyle değil! Seyfettin İhsani dururken, Mehmet Barlas’ı inceliyor adam! Herhalde, Allah bizi korumaya devam ediyor.”</p>

  <p class="p10">“Nasıl yani?”</p>

  <p class="p10">Prof. Sernea’ya söylediklerini tekrarladı,</p>

  <p class="p10">“Bırak, onlar sol yarıküre ile idare ededursunlar, özgün güçlerimiz bize kalsın!”</p>

  <p class="p10">“Bunun için mi bir şey söylemedin adama?”</p>

  <p class="p10">“Evet,” dedi, “Başta bu, sonra, dediğim gibi David, halis değil. Bence, Diana çok daha sahici!”</p>

  <p class="p1">&nbsp;</p>

  <h2 class="h20"><a id="ncx3191"></a></h2>
</body>
</html>
