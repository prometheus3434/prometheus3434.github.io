<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>PASLANMIŞ MESİH</title>
</head>

<body>
  <h2 class="h20">V</h2>

  <p class="p1">&nbsp;</p>

  <p class="p10">O gün, Günay’ın Şafak’la buluşacağını biliyorduk; ama Etap’ta buluşacağını bilmiyorduk. Bilsek de fark eder miydi, bilmiyorum. Çünkü, bizim için o otel hep Intercontinental olarak kaldı. 1977’den beri her yıl yaptığımız gibi, Tülin’le Taksim Meydanı’nda buluştuk. Yine her yıl yaptığımız gibi, o Şişli istikametinden geldi, ben Beşiktaş. Saat tam 14.30’da Kemal Türkler’in konuştuğu kürsünün önündeki yerlerimizi aldık,</p>

  <p class="p10">“Hey, hey de hey! DİSK’in sesi bu!”</p>

  <p class="p10">“BU ALAN 1 Mayıs alanı!”</p>

  <p class="p10">Gülüştük,</p>

  <p class="p10">“Nasılsın?”</p>

  <p class="p10">Etrafımıza bakındık. Etap’ın önüne dizili, çoğu Mercedes, onlarca siyah, resmi plakalı otomobile baktık,</p>

  <p class="p10">“Kutlamalar galiba burada yapılıyor, kardişim,” dedi, Tülin.</p>

  <p class="p10">“Pera Palas diye duymuştum ama...”</p>

  <p class="p10">“Daha şık!”</p>

  <p class="p10">Bakınmaya devam ettik.</p>

  <p class="p10">“Her yıl biraz daha zorlaşıyor, farkındasın değil mi? Kimin nereden geldiğini karıştırıyorum artık!”</p>

  <p class="p10">“Bir biz vardık, bir de onlar,” dedim, “Hatırlasana! Biz, ‘Marksizm’in ve Leninizm’in ilkelerine ihanet eden, Rus yanlısı, sosyal faşist ve revizyonistler’dik.”</p>

  <p class="p10">“Öyleydik, değil mi?”</p>

  <p class="p10">“Onlar da, ‘Maocu bozkurtlar, goşistler, bozgunculardı’,”</p>

  <p class="p10">“Halkın Kurtuluşu, Halkın Yolu, Halkın Birliği,” dedi, Tülin.</p>

  <p class="p10">“İkinci grup: Aydınlık, Halkın Sesi: ‘Ne Amerika, ne Rusya, Bağımsız Demokratik Türkiye’ ‘Kürtler, Türkler bir olsun’!”</p>

  <p class="p10">“Yok canım! Bizim, bu söylediğin fraksiyondan olmadığımıza emin misin?”</p>

  <p class="p10">“Eminim,” dedim, ben de ciddi ciddi, “Dedim ya, onlar Maocu bozkurtlardı.”</p>

  <p class="p10">“Allahım!” dedi Tülin.</p>

  <p class="p10">“Ateş açanlar onlardı.”</p>

  <p class="p10">“Öyle ya. Ama biz de onları miting meydanına almamaya karar vermiştik. ‘1 Mayıs’ın anlamının saptırılmamasını’ istiyorduk, değil mi?”</p>

  <p class="p10">“Haksız da değildik!”</p>

  <p class="p10">“Hayır. Ama, ben yine de proleter devrimci gücün bütünlüğünü bölen hareketlere karşıydım,” güldü, “Düpedüz ihanet ediyordum, kardişim!”</p>

  <p class="p10">“Yok canım!”</p>

  <p class="p10">“Evet!” dedi Tülin, gülerek, “Hatta, ‘Kürt Marksist Leninistlerin, proleter devrimci birliği dışında görülmesinin yanlışlığına dair bir yazı bile yazdım. Takma isimle, tabii.”</p>

  <p class="p10">“Halkın Yolu’na mı?”</p>

  <p class="p10">“Tabii!”</p>

  <p class="p10">Ayaklarımın dibinde bitiveren bir çocuğa çarpmamak için sektim,</p>

  <p class="p10">“TİKP sempatizanlığın da oradan geliyor!”</p>

  <p class="p10">“Tabii,” dedi Tülin yine, “Sadık Canaslan’ı ben eğittim.”</p>

  <p class="p10">Sadık Canaslan, Kocamustafapaşa’da afişleme yaparken öl-dürülmüştü. Halkın Yolu’nun, cinayetten İGD’lileri sorumlu tuttuğunu hatırlıyordum.</p>

  <p class="p10">Uzun zamandır yapmadığım şekilde baktım ona. Kilo almıştı. Güderi ceketini, ipek bir eşarp süslüyordu. Güneş gözlüklerinin çerçeveleri incecikti.</p>

  <p class="p10">“Saçlarım da beyazladı,” dedi Tülin, “Boyamasam, görürdün.”</p>

  <p class="p10">Konuşa konuşa, Sular İdaresi’nin oraya gelmiştik,</p>

  <p class="p10">“Sahiden sizinkiler mi yaptı?”</p>

  <p class="p10">“Bilmiyorum. Zaten ondan on gün sonra da İdris Türkoğlu vuruldu, İzmir’de. Hatırlamıyor musun, biz, Maocular vurdu dedik. Onlar, İGD dediler. Kaynadı gitti yine.”</p>

  <p class="p10">“Metal Kapakçıları hatırlıyor musun? İlk onlar gelmişti. Şurada, halka yapmış oynuyorlardı. Silifke’ydi sanırım.”</p>

  <p class="p10">“Herkes oynuyordu,” dedi, Tülin, “Ama nedense keyifli olan her şey belleğimden silinmiş. Sadece, ölüleri hatırlıyorum.”</p>

  <p class="p10">Intercontinental’e doğru baktı. Zamanı gelmiş gibi oldu, oraya yürüdük. Ölüler, Şafak’la Rodoplu’nun olduğu binaya bitişik Kazancı Yokuşu’nun başına yığılmışlardı. Sağ kaldırımda Vakkorama’nın göz kırpan ışıklarının karşısında durduk. “Hey, Corç, versene borç/olmaz maykıl bende de yok!” şarkısı henüz “hit” olmamıştı. Ama, bugün bu satırları yazarken, o gün kulaklarımızı dolduran çistakların aynı soydan olduğunu düşünüyorum.</p>

  <p class="p10">“Diran, burada, ayağımı-bastığım yerde kapaklanmıştı,” diye hatırlattı, Tülin. Derikli Diran Higiz’den bahsediyordu.</p>

  <p class="p10">“Yüzündeki postal, gençten birine aitti,” dedim. “O delikanlı da kareli gömlekli bir başkasına sarılmıştı.”</p>

  <p class="p10">“O ikisinin başı işçi kılıklı bir adamın göğsüne düşmüştü. İşçi yaralıydı, delikanlıların cesetlerinin altından kalkmaya çalışıyordu. Ama, o kızın boynuna dolanan bacağı izin vermiyordu. Kızcağız, şu pencerelerin demirlerine tırmanmaya çalışıyordu, hatırlıyor musun?”</p>

  <p class="p10">“Hayır. Ama, o bıyıklı delikanlıyı hatırlıyorum. Bir eliyle de sağındaki cesedi itmeye çalışıyordu.”</p>

  <p class="p10">Belleklerimizi zorluyorduk. Sustuk ve düşündük.</p>

  <p class="p10">“Cesetler bile kıpır kıpır,” dedi, Tülin sonunda.</p>

  <p class="p10">“Altlarında yaralılar olduğu için. Onlar kıpırdadıkça, cesetler oynuyordu.”</p>

  <p class="p10">“Öyle olmuş olmalı.”</p>

  <p class="p10">Bir süre daha kaldık.</p>

  <p class="p10">Bunun nasıl bir kalış olduğunu anlatmak zor. Bu töreni her yıl, 1 Mayıs’ta neden yaptığımızı anlatmak da zor. Mezarlık ziyareti gibi bir şey miydi, diye düşündüğümde öyle olmadığını biliyorum. Daha çok, sessiz bir başkaldırıydı galiba. Daha doğrusu, bir inat. Belki de, geçmişimizi unutmamak için gösterdiğimiz bir çaba. Direnmenin bir türlüsü. Doğru perspektifi kaybetmemek için verilen uğraş. Güncel yaşamımızla çakışmasa da gerçekleri teslim etmek dürtüsü.</p>

  <p class="p10">“Belki de, düpedüz nostalji, kardişim,” dedi, Tülin, “Baksana, her defasında kendimizi Aynalı Pasaj’da buluyoruz.”</p>

  <p class="p10">Gerçekten de, her yıl, meydanın etrafındaki törensel yürüyüşümüzü yapıp, ölülerimizi (34 kişi) andıktan sonra, Galatasaray’a yürür, ya Aynalı Pasaj’da ya da Çiçek Pasajı’nda rakılardık. Ancak, aslında, buraları bizim değil, bir önceki kuşağın, Kemal Sülker’in, Hüsamettin Bozok’un, Agop Arat’ın yerleriydi. Kemal Ağabey, “En korkulu günler, 28, 29 hele de 30 Nisan günleriydi,” diye anlatırdı. “Zira, siyasi polis, 1 Mayıs nedeniyle duvarlara yapıştırılacak beyannamelerin hazırlanmasında çalışacaklarını tahmin ettiği kişileri Sirkeci’deki eski Sansaryan Hanı’na, Emniyet Müdürlüğü’ne davet eder, 2 Mayıs sabahı salıverirdi. Ciddi bir sorgulama ya da suçlama olmazdı. 30 Nisan akşamına kadar Emniyet’e davet edilmediysek, 1 Mayıs’ı genellikle üç-dört yerde geçirir, sohbet ederdik: Ada’da Kalpazankaya, bu yakada Bomonti Bahçesi, Galatasaray’daki Çiçek Pasajı ya da Aynalı Pasaj. Ağzımız kapalı, burnumuzdan ses vererek, 1 Mayıs şarkısını söylemeye başlardık,” diye anlatmıştı.</p>

  <p class="p10">“Nostaljiyse, nostalji,” dedim, önümdeki mevsimi geçmeye yüz tutmuş lüfere bakarak, “Bir geleneği sürdürmeye çalışıyoruz. Hiç de fena olmuyor, değil mi?”</p>

  <p class="p10">“Hadi, öyleyse,” dedi, Tülin kadehini kaldırdı, “<span class="t6">Günlerin bugün getirdiği baskı, zulüm ve kandır/Ancak bu böyle gitmez, sömürü devam etmez</span>.”</p>

  <p class="p10">1 Mayıs marşını mırıldanıyordu, ben de katıldım,</p>

  <p class="p10">“1 Mayıs, 1 Mayıs!”</p>

  <p class="p10">Yandaki masada, bizim yaşımızdaki birileri kadeh kaldırdı; yanımızdakinin yanındaki masada gençler oturuyordu. Onlar, şaşkın baktılar. Bu da, neşemizi yerine getirdi. Tülin, yeni iş hayatını anlatmaya başladı,</p>

  <p class="p10">“Meğer kardişim, kapitalizm nedir, biz hiç bilmiyormuşuz!”</p>

  <p class="p10">Ayrıldığımızda hava kararmıştı. Tülin, annesini görmeye, Karşı’ya geçti, ben Günay’a geldim.</p>

  <p class="p10">Kapı, ancak birkaç kez çaldıktan sonra açıldı, Günay, tepeden tırnağa ıslanmış gibiydi.</p>

  <p class="p10">“Hayrola?”</p>

  <p class="p10">“Seni Allah gönderdi!” dedi kısaca ve karmakarışık anlattı,</p>

  <p class="p10">“Lütfen, bu kadınları buradan götür!”</p>

  <p class="p10">“Neredeler?”</p>

  <p class="p10">“Diana, banyoda. Nesibe, benim yatağıma uzandı!”</p>

  <p class="p10">Geçtim baktım, ölü gibi uyuyordu, daha uzun süre uyanmayacağı belliydi.</p>

  <p class="p10">“Alkol komasına girmiş olmasın?”</p>

  <p class="p10">Sanmıyordum, sadece uyuyordu. O arada Diana, banyodan çıktı. Perişan görünüyordu. Beni görünce, koştu, sarıldı, ağlamaya başladı,</p>

  <p class="p10">“Oh, Mehmet Bey! Sizi görmek ne güzel!”</p>

  <p class="p10">Günay, gücünün sonuna gelmiş gibiydi,</p>

  <p class="p10">“Bak, Diana,” dedi, sakin sakin, “Ben, şimdi çıkıyorum. Bir saat sonra dönerim. Geldiğim zaman, ne seni ne de Nesibe’yi bu evde görmek istemiyorum! Bunu anlıyorsun değil mi? Mehmet Bey, size yardım edecek.”</p>

  <p class="p10">“Duyuyor musun, Mehmet Bey? Günay Hanım, bizim gitmemizi istiyor!”</p>

  <p class="p10">Rodoplu’ya döndü,</p>

  <p class="p10">“Ama, Nesibe hasta! Gidemez!”</p>

  <p class="p10">Günay’dan asla duymayacağımı sandığım bir cümleyi duydum,</p>

  <p class="p10">“O senin problemin!”</p>

  <p class="p10">Ceketini, çantasını aldı, kaçar gibi çıktı, gitti.</p>

  <p class="p10">Diana, kapanan kapıya baktı,</p>

  <p class="p10">“Anlamıyor,” dedi esefle, gözleri dolu dolu, “anlamıyor, Mehmet Bey! Çirkinleştiriyor, kötüleştiriyor. Daha da kötüsü, beni kendimden nefret ettiriyor! Tıpkı annem gibi! Annem bana böyle yapardı! Kendisini çok iffetli sayardı! Peh! Bir insanın kendisinden nefret etmesini sağlamak kadar büyük günah olamaz!”</p>

  <p class="p10">Salona geçtik, oturacakken vazgeçti, kalktı,</p>

  <p class="p10">“Bir bira alacağım,” dedi, “Çok susadım. Sen de ister misin?”</p>

  <p class="p10">İstemediğimi söyledim. Az sonra, kendisininkini açmış geldi. Bardak almaya zahmet etmemişti,</p>

  <p class="p10">“Boston’da, bir adam vardı,” dedi, hiçbir girizgâha gerek duymadan, “Lisedeydim. Yılsonu oyununu hazırlıyorduk. Geç kaldım. Otostop yaptım. Zararsız görünüyordu, biliyor musun? Sonra, koruluğa saptı. Yanlış yolda olduğunu söyledim, ama dinlemedi. Ondan sonra ilk bildiğim şey o koca, mosmor et parçası elinde, peşimden koşuyor olması! O zamana kadar hiç görmemiştim, biliyor musun? Karların üstüne kusuyordum! Altı mil, hiç durmadan koştum! Eve vardığımda, anneme söylemedim bile! Bir an için bile Nesibe’nin başlattığını düşünmedi! Beni suçladı! Dinlemedi, bile!”</p>

  <p class="p10">“Belki dinleyecek halde değildi? Bugün, bizim için zor bir gündü.” Aptalca olduğunu biliyordum ama eklemeden edemedim,</p>

  <p class="p10">“1 Mayıs.”</p>

  <p class="p10">“Ohhh!” dedi, ama bomboş, “Her neyse. İçerdeki o kadın.” Ağlamaya başladı, “Bana inanmalısın, en az benim kadar suçlu o! Sana, Abdullah onu ölesiye dövdükten sonra bana geldiğini anlattım,” dedi.</p>

  <p class="p10">Anlatmadın demedim, onca içkiyle karıştırıyor olması normaldi.</p>

  <p class="p10">“Yüzünde bir damla renk kalmamıştı. Ama sıradan bir hasta gibi değil, ruhani gibi. O kadar güzel olduğunun daha önce farkına varmamıştım!</p>

  <p class="p10">Sonra, onu banyoya koymama izin verdi. Bir bardak su istedi. Biraz içti. Zor nefes alıyordu. Abdullah’ın vurduğu yer, böğrü, acıyordu. Sonra, onu kaldırdım, ‘Ben iyiyim,’ diye fısıldadı, ‘Korkma!’ Yanağını yanağıma dayadı! Öptü beni! Hasta olan oydu ama öyle bir enerji geçiriyordu ki bana! Utanıyordum! Enerji aşılayan ben olmalıydım, çünkü onun ihtiyacı vardı! Anlıyorsun, değil mi?”</p>

  <p class="p10">Kelimenin tam anlamıyla kroke olmuş vaziyetteydim! Anlamak bir yana takip etmekte güçlük çekiyordum, yine de,</p>

  <p class="p10">“Evet,” dedim, “Evet, anlıyorum!”</p>

  <p class="p10">“Onu yatağa yatırdım. Sonra tekrar banyoya geçtim. Biliyor musun? Kendimi saçlarımı tararken buldum! Yanaklarımı pembeleştirdim, koku süründüm. Ona güzel görünmek istiyordum, anlıyor musun? Ailesine değil, size değil, bana geldiği için gurur duyuyordum! Sizden sakındığı bir şeyi bana veriyordu. Ona bir aspirin verdim, bir de diazem. Yanına uzandım, okşadım, başını göğsüme dayadı ve uyudu! Yavaşça kalktım, defterimi, kömürümü aldım! Resimlerini çizdim! Onlarca resmini çizdim! Görmek ister misin?”</p>

  <p class="p10">İnanılmaz bir enerjiyle fırladı, kapının girişinde duran portfolyaya saldırdı,</p>

  <p class="p10">“Günay Hanım’a göstermek istemiştim,” dedi, “Ama bana şans tanımadı!”</p>

  <p class="p10">Portfolyonun bağcıklarını koparır gibi, telaşla çözdü,</p>

  <p class="p10">“Şunlara bak! Çok güzel değil mi?”</p>

  <p class="p10">Nesibe’nin onlarca portresi, bir o kadar da çıplak resmi vardı. Erkek çocuğununki gibi dümdüz bedenler. Başka birisine ait olsa, dikkatle incelemek isteyeceğim kadar iyi çizimlerdi bunlar. Ama, içeride yatan kadına aittiler. Kendimi röntgenci gibi hissettim.</p>

  <p class="p10">“Bu kadar iyi bir elin olduğunu bilmiyordum.”</p>

  <p class="p10">“Teşekkür ederim,” dedi, Diana, “Ben de bilmiyordum! Oh, ona bakmaktan, resimlerini çizmekten öyle hoşlandım ki!</p>

  <p class="p10">Bir-iki gün içinde ayağa kalkabilecek hale geldi. Koluma giriyordu, deniz kenarında, Arnavutköy’e doğru yürüyorduk.</p>

  <p class="p10">Kolumda kuş gibi hafifti. Simit, helva alıyorduk. Balık tutanları seyrediyorduk. Geceleri balkonda oturuyorduk. Ay ışığında, çıplak bacakları! Öyle narin, öyle savunmasızdı ki! Ve ben, onu istediğimi fark ettim! Ama, anlamalısın Mehmet Bey, bunun ne kadar temiz bir duygu olduğunu anlamalısın! Onu tutmak, Abdullah’ın bıraktığı çürükleri hafifçe öpmek, göğüslerinin uçlarına değmek istiyordum!”</p>

  <p class="p10">Bunu hiç beklemiyor olmalıymışım, yüzümün yanmaya başladığını hissettim! Lâfı kesmesini istiyor, nasıl söyleyeceğimi bilemiyordum. Yüzüne de bakamıyordum. Ne kadar sıkıldığımı belli etmiş olmayım ki,</p>

  <p class="p10">“Ah ha!” diye bağırdı birden, şirret bir kahkaha attı,</p>

  <p class="p10">“Seni, sahtekâr! Yüzünün haline bak! Onu sen de istiyorsun, değil mi?”</p>

  <p class="p10">Yüzünün ortasına bir tane indirmemek için kendimi zor tuttum!</p>

  <p class="p10">Rodoplu’nun, iki ayrı ulusun fertleri arasında paylaşılması mümkün olmayan şeyler dediklerinden bir tanesi de bu olabilir miydi? Bacı ne demektir, anlatılabilir miydi? Biz kentsoylulara, hele de 1 Mayıs günü, beyaz yemeninin bacılık beratından başka bir şey olamayacağı anlatılabilir miydi? Diana Pavloviç, hakaret bile etmiyordu! Ama, Tanrı bilir, uğraşıyor, sınırımı zorluyordu! Ve ben kendime kadının ne kadar sarhoş olduğunu hatırlatıyordum!</p>

  <p class="p10">“Yani, kendini kötü hissetmene gerek yok!” diyordu,</p>

  <p class="p10">“Bana bak! Orada oturmuş, cinsel fanteziler geliştiriyordum. O kadar canlı fantezilerdi ki bunlar, kasıklarıma ağrı giriyordu. Geceleri yattığım zaman, sabaha kadar uyuyamıyor, bana gelmesini bekliyordum. Sigara üstüne sigara içiyordum. Alkol, bütünüyle faydasızdı! Bacaklarım titriyordu ama onu o kadar istiyordum ki, mastürbasyon bile yapamıyordum! Bir bira daha alacağım. Sen istemediğinden emin misin?”</p>

  <p class="p10">“Hayır.”</p>

  <p class="p10">Saniyeler içinde geri geldi. O arada ne düşünmüşse, gözleri deli gibiydi, elleri kolları denetleyemediği hareketlerle sarsılıyordu,</p>

  <p class="p10">“Şunu söyle bana! Seninle sevişmek istemediğini söyleyen bir insana ne dersin? Seni istemiyorum diyen birisinden, seni istemesini nasıl istersin?”</p>

  <p class="p10">“Bilmiyorum, Diana.”</p>

  <p class="p10">“Zo! Demek sen hiç reddedilmedin!” Acayip bir kahkaha attı, “Belki de doğru söylüyorsun! Çok yakışıklı bir adamsın! Ya Günay? O seni reddetmedi mi? Yoksa, denemeye cesaret mi edemedin?”</p>

  <p class="p10">Terbiye denilen şeyin, bilimsel bir kavram olduğunu idrak ettiğim an o andı. Şöyle söyleyeyim, terbiye aslında insan ilişkisinin sınırlarını çiziyor; insan ilişkilerinin, deyiş yerindeyse, ‘bağlamını’ belirliyor. Terbiyesizlik, ön mutabakatla belirlenmiş bu sınırların ihlali. Matematiksel olarak, belirli bir fonksiyon üzerinde çalışırken, bir başka fonksiyonun değerlerini kullanmak gibi, anlamsızlık, kaosla sonuçlanacak bir faaliyet. Biçimsel mantıkla, safsata.</p>

  <p class="p10">Nedendir bilmiyorum, bizim sütun yazarlarını düşündüm. Özellikle de, borsada oynayanlara, ayyaş rantiyeler, cebi delik aktörler filan diyen adamı. Limitler ihlal edilince her şeyin mümkün olacağını düşündüm. Ve işin kötüsü, duracakları yeri, yani matematiğin kurallarını bilmeyenleri sistem içinde yerleştirebileceğiniz yer de yoktu. Tek çıkar yolunuz, onları yok saymaktı. Tabii, bu da bir tür ricat demekti; kendi mıntıkanıza ricat yani. Ne ki, bir kere ‘mıntıka’ dediniz mi, insanlar arası ilişkinin sınırlı olduğunu baştan kabul ediyorsunuz demektir ki, bu da başka. Şimdi, bu kadına, “Rodoplu’yu bu işe karıştırma!” gibisinden bir lâf etmiş olsaydım, ne kadar olmadık bir duruma düşmüş olacağımı görebiliyor musunuz? Ya da hiç cevap vermeseydim? Sükût, ikrar gibi saçmalıklar ortaya dökülmeyecek miydi? Anlayacağını umduğum bir Amerikanizme başvurdum ben de,</p>

  <p class="p10">“Bu seni hiç ilgilendirmez, Diana! Bu benim problemim.”</p>

  <p class="p10">“Evet, tabii. Affedersin,” dedi, hemen. Zaman kazanmak ister gibi, birasına döndü, sonuna kadar içti,</p>

  <p class="p10">“Nesibe’yi o kadar çok istiyordum ki Mehmet Bey!” diye ağlamaya başladı yine. Sessiz sessiz, için için ağlıyordu,</p>

  <p class="p10">“Ama beni sevsin istiyordum. Herkesin sevilmeye hakkı vardır, değil mi? Ama bu gece benden nefret etti! Günay da nefret etti. Öfkeli, despotik bir dişi! Nesibe’yi kendisine odalık yapmak isteyen bir lezbiyen! Ne kötü bir imaj değil mi? Ama Nesibe beni odalık yapsa, çok hoşuma giderdi! Onun metresi olmaktan yüksünmem! Kölesi olmaktan, istediği her şeyi yapmaktan yüksünmem! Beni alabilir, istediği gibi kullanabilir!”</p>

  <p class="p10">“Bu kadarı yeter.”</p>

  <p class="p10">Bam teline basmış olmalıydım,</p>

  <p class="p10">“Sen de Günay gibisin!” diye bağırmaya başladı, “Onu sevdiğimi, onu dünyada her şeyden çok istediğimi anlamıyorsun!”</p>

  <p class="p10">“Mesele bu değil,” dedim ben de mümkün olduğunca sakinleştirdiğim sesimle, “Benim anladığım kadarıyla, o seni istemiyor!”</p>

  <p class="p10">Bir ara, gözlerine paranoyak bir korku yerleşti,</p>

  <p class="p10">“Kim demiş?”</p>

  <p class="p10">“Sen söyledin!”</p>

  <p class="p10">Rahatladı,</p>

  <p class="p10">“Naaah! Nesibe, o tatlı, masum Nesibe, aslında bir orospu! En çok verene oynuyor!”</p>

  <p class="p10">Kullandığı kelime yüzüme şamar gibi indi, sersemledim.</p>

  <p class="p10">Diana, toparlanmama izin vermeden bastırdı,</p>

  <p class="p10">“Bu ülkede kendisine en çok verene satana orospu demez misiniz? Baksana, bir dakika önce beni Günay’a sattı! Biliyor musun, ne yaptı? Onu öpmeme izin vermedi, vurdu bana! Günay orada olduğu için böyle yaptı!” Ağlamaya başladı yine, “İhanet etti, Mehmet Bey! Sana şunu söyleyeyim, bu ilk defa da değil!”</p>

  <p class="p10">Çok gizli bir şey söyleyecekmiş gibi eğildi,</p>

  <p class="p10">“Bence, Abdullah’la da birlikte oluyor!” diye fısıldadı,</p>

  <p class="p10">“Hissediyorum!” Tekrar öfkelendi, “Bak, ben böyle muamele görmek istemiyorum! Böyle muameleyi hak etmiyorum! Ama o bir dönek, bir sahtekâr! Böyle insanlar sevmeyi zaten bilmezler. Senin onları sevdiğini hisseder hissetmez, rafa kaldırırlar seni. Seni değersiz bir nesneye indirgeyiverirler!”</p>

  <p class="p10">“İyi ya! Ondan kurtulman için bundan daha iyi bir neden olamaz.”</p>

  <p class="p10">‘Kurtulmak,’ kelimesini kullanmakla yanlış yapmıştım,</p>

  <p class="p10">“Ama, o bir Azize!” dedi, hemen, “O, saflık; o temizlik!</p>

  <p class="p10">Yirminci yüzyılda, bu cinnetin ortasında ve dokunulmamış! Biliyor musun, Abdullah bir daha gelmeyecek şekilde defolduğu zaman Arnavutköy’e taşındık. Alışverişi ben yapıyordum. Nesibe için alışveriş yapmaya bayılıyordum. Nick, Bebek’teki Santral Şarküteri’nin sahibi, bana, tezgâhın altından taze salam çıkarıyor: Domuz yok! Evcilik oynuyoruz! Evin kadını olmaktan çok daha keyifli! Erzak dolu kocaman karton kutuları taşıyorum, Nesibe’nin çok sevdiği özel bir yumurta pişirme reçetem var, onu yapmak için taze krema alıyorum. ‘Evli olmasan, seninle evlenirdim,’ dedi Nesibe bana, inanabiliyor musun? Ah, Mehmet Bey, özgürlüğün bütün tezahürlerini istediğimi, bunun her türlü edebe aykırı olduğunu biliyorum. Ama, bizim kuşağımızdaki herkes gibi, ben de iyi değerlendirmek istiyorum.”</p>

  <p class="p10">“Bütün bunlar 70’li yılların Kate Millet hezeyanları, Diana! bunun farkındasın, değil mi?”</p>

  <p class="p10">“Öyle olsa ne çıkar? Yeni bir toplumsal düzen kurmayı henüz başaramadık ki!”</p>

  <p class="p10">“Ama, Nesibe bir kadın, Mrs. Pavloviç! Bir kadın sana ne verebilir?”</p>

  <p class="p10">“Enerji? Destek? Şefkat? Bilemiyorum! Belki de iletişim kurabiliyor olmanın o tarifsiz coşkusu! Yaşam deneyiminin bir olmasının getirdiği rahatlık. Mesela, eminim, Nesibe’nin annesi de yola çıkarken onu temiz bir külot giymesi için uyarırdı! Geceleyin karşılıklı birer kakao içmek gibi bir şey! Çocuklarımız için hissettiklerimiz. Sonra, Arnavutköy’ün o gizemli sokaklarında yürüyüşler. Ben, Nesibe’nin atkısına sarılmışım, o benim ceketimi giyiyor! İnsan böyle bir duyguyu bir erkekle asla paylaşamaz. Bir erkeğin duyguları en az bir kadınınki kadar saklıdır. Ama, kadınların sinir sistemleri birbirlerinin eşidir. Bu, aşk yaparken de böyle. Birbirimize nasıl dokunmamız gerektiğini biliriz! Birbirimize merhamet gösteririz. Şiddetten uzak hayat!”</p>

  <p class="p10">“Hadi, şimdi! Profesör Pavloviç’in şedid bir insan olduğunu söylemeyeceksin!”</p>

  <p class="p10">“Tabii, söyleyeceğim! Görmüyor musun, onunki baştan sona iktidar oyunu! Kendi özel şiddetini içeriyor! Niye buraya geldi? Türklerden ne istiyor? Görmüyor musun, onun her başarısı Nesibe gibi birisinin sonu demek!”</p>

  <p class="p10">Tamamen ayılmış gibiydi,</p>

  <p class="p10">“Fiziki olarak değilse bile, tür olarak,” dedi, “Baksana, dünyaya yeni bir şekil vermeye çalışıyorlar. Bu yeni şekil, insani hazları da yok edecek! Ona kırmızı bir elbise alırken Nesibe’nin yüzündeki mutluluk! Giyerken duyduğu mahcubiyet! Teşekkür ederken ki içtenliği! İnsani hazlar, barış içinde yaşamanın yegâne garantisidir.”</p>

  <p class="p10">Gürültü, o sırada geldi. Yumuşak bir ses oldu, sonra iniltiye benzer bir fısıltı.</p>

  <p class="p10">“Bu Nesibe!”</p>

  <p class="p10">Günay’ın tarif ettiği paniği ben de gördüm. İçeri koştuk, Nesibe’nin yüzükoyun dönmüş olduğunu gördük. Ne ki, ağzının kenarından sızan kusmuk yatağın üzerinde bir gölet yapmıştı. Nesibe’nin burnu bu göletin içindeydi ve kusmuk soluyordu.</p>

  <p class="p10">“İsa Mesih! Kusuyor!”</p>

  <p class="p10">İkimiz birden üstüne atladık. Başının yerini değiştirdik. Hırıltılar geçti, tekrar düzgün nefes almaya başladı. Ama kelimenin tam anlamıyla kütük gibi uyuyordu.</p>

  <p class="p10">“Bu yatağı ne yapacağız?”</p>

  <p class="p10">“Bir havlu koyalım,” dedi Diana, banyoya koştu, bir havlu aldı, Nesibe’nin ağzının altına yerleştirdi.</p>

  <p class="p10">“Ben burada kalsam daha iyi olacak!” dedi, “Kusmuğunda boğulmamasına dikkat etmeliyiz.”</p>

  <p class="p10">Doğru söylüyordu. Çocuk gibi kıvrılmış uzanan Nesibe’ye baktı,</p>

  <p class="p10">“Şu başörtüsünün yanağının yanından kıvrılmasına bak! Çok güzel değil mi?</p>

  <p class="p10">Elindeki resim defterini o zaman gördüm. Neredeydi, ne zaman aldı bilemiyorum. Bildiğim tek şey, cin tutmuş gibi sarsılmaya başladığı!</p>

  <p class="p10">“Resmini yapacağım! Çok güzel bir resim yapacağım!” diye haykırdı. Günay’ın penceresi önünde duran ağır koltuğu kuş gibi havalandırdı, Nesibe’nin yanına çekti, fırtına gibi art arda çizmeye başladı.</p>

  <p class="p10">Günay, bizi böyle buldu.</p>

  <p class="p10">Önce, inanamadı, “Ne yapıyorsunuz? Ne oluyor?”</p>

  <p class="p10">Sonra dehşete düştü,</p>

  <p class="p10">“Aman Allahım, bu kadın boğulacak! Komaya giriyor, görmüyor musunuz?”</p>

  <p class="p10">Koma olmadığına ikna ettim, Nesibe de bir an gözlerini açarak yardım etti. Günay, sakinleşir sakinleşmez, Diana’nın yaptığını beğenmeyip yere attığı kâğıtları gördü; elindeki resim defterini, kömürünü fark etti, deliye döndü,</p>

  <p class="p10">“Seni iğrenç mahlûk! Oturmuş, bir de resmini çiziyorsun, öyle mi? Sen de, izin veriyorsun! Aklınızı mı kaçırdınız siz!”</p>

  <p class="p10">Hiç bu kadar öfkelendiğini görmemiştim! Diana’nın elindeki resim defterini kaptığı gibi yere fırlattı, “Senin burada oturup Oscar Wilde’ı oynamana izin vermeyeceğim! Hastalık bu, görmüyor musun? Ona yaptığın yetmiyor mu, şimdi bir de kayıt düşüyorsun! Sergi mi açacaksın? Tecavüz edip öldürdüğü kurbanlarının fotoğrafını çeken manyaklardan ne farkınız var sizin! Doktora git, memleketine git! Çek elini bu kadından!”</p>

  <p class="p10">Kendinden geçmiş gibi bağırıyordu, bir tarafına bir şey olacak diye korkmaya başladım!</p>

  <p class="p10">“Lütfen, Günay Hanım! Lütfen kızma!” Bu, Diana’ydı!</p>

  <p class="p10">“Şimdi. Onu şimdi alırım! Eve götürürüm!”</p>

  <p class="p10">Yatağın diğer yanına dolandı. Bir yandan sicim gibi ağlıyor, bir yandan da bir tomruk kadar hareketsiz Nesibe’yi kucaklamaya, kaldırmaya çalışıyordu. O kadar zavallı bir gayretti ki, içimiz acıdı. Günay, bir süre seyretti,</p>

  <p class="p10">“Bırak!” dedi, “Bırak, uyusun!”</p>

  <p class="p10">“Sağol, Günay Hanım! Sen bir meleksin!”</p>

  <p class="p10">Nesibe’nin başını yerleştirdi, yemenisini düzeltti, havluyu tekrar ağzının altına yerleştirdi. Salona geçen Günay’ın peşinden gitti,</p>

  <p class="p10">“Lütfen, benden nefret etme, Günay Hanım! Senden bütün istediğim, beni insanca bir şefkatle değerlendirmen! Beni, insanca bir açıklıkla dinlemen! Biz kadınız! Biz, boyunduruk altına alınmış bir halkız! Biz, yabancı bir kültürü miras aldık. Ekonomik, psikolojik, politik, sosyal ve fizik şiddetle dolu bir kültür! Ne burada, Türkiye’de ne de Birleşik Devletler’de, inisiyatifi ele geçiremedik!”</p>

  <p class="p10">Günay’ın ne kadar bitkin olduğunu, salonda, yüzünü Diana’ya çevirdiğinde fark ettim,</p>

  <p class="p10">“Lütfen, Diana, bana bir iyilik yap, ideolojik ayrıntıları esirge!” dedi, yalvarır gibi bir sesle.</p>

  <p class="p10">“Affedersin,” dedi, ama istese de duramayacak kadar doluydu, Diana. Ellerini dua eder gibi kavuşturdu.</p>

  <p class="p10">“Bizimle işbirliği yapman için, sana yalvarıyorum!”</p>

  <p class="p10">Günay kendisini en yakın koltuğa attı,</p>

  <p class="p10">“Allahü Ekber!”</p>

  <p class="p10">“Dostunu düşmanından ayırmalısın! Dürüst olmaya çalış! Amerikalı ben, sana Türk Şafak’tan daha yakın değil miyim? Anlamıyor musun, Günay Hanım, biz kadınlar politika denilen, Doğu-Batı denilen yapaylıkları birlikte aşabiliriz! Bizim amacımız erkeklerin vahşetini yok etmek, erkekleri ıslah etmek, dünyadaki hayatı yumuşatmak olmalı! Eğer bunu yapacaksak, değişimi gerçekleştireceksek, önce merhameti öğrenmeliyiz. Sonra da sevmeyi! Çünkü, nefret insanı yiyip bitirir, adalete sevk eder! Nefret eden insan, şiddet içermeyen bir hayatı arzulayabilir mi? Barış içinde bir hayatı arzulayabilir mi? Benden nefret edersen, bahse girerim ki, sen Birleşik Devletlere ya da Batı medeniyetine karşı açılacak bir savaşta başı çekersin! Sen rahatlıkla bir savaş taciri olabilirsin! Oysa, kadınların egemen olacağı bir dünya idealimiz olmalı!”</p>

  <p class="p10">Nasıl bir bağlantı yaptı hatırlamıyorum, ama birden bizim (biz, derken Türklerin) “mirasçısı” olduğumuz Kybele’den ve Kybele kültüründen bahsetmeye başladı,</p>

  <p class="p10">“Yeryüzünde şiddet, anaerkil toplumdan babaerkil topluma dönüşle başladı; analar güçlerini kaybettikleri oranda arttı. Kybele, bütün tanrıların anasıydı. Kybele, <span class="t6">Mater deum Magna İdea</span>’ydı; Tanrı anası büyük fikirdi! Büyük fikir kadınlık fikridir. Yeryüzünü kötülüklerden uzak tutan fikirdir. Hatırlasana, <span class="t6">gallicus</span>*<a id="a24"></a><a href="../Text/notes.html#a54">{<span class="t8"><img alt="img1.png" src="../Images/img1.png" /></span>}</a>kadın kılığında, hadım erkeklerdir. Ben erkeklerin fiziki olarak hadım edilmelerinden yana değilim, ama şiddet hadım edilmeli! Asla doğuramamalı! Kadını kendi yetiştirdiği erkekten başka kimse döllememeli! 21. yüzyıl, kadınların yüzyılı olmalı!”</p>

  <p class="p10">Kadın komünlerinden sığınma evlerine, dayanışma yeminlerine kadar “Yeni Siyaset” dediği bir ideolojinin unsurlarını anlattı. Bu unsurları öne sürerek, “Yeni Siyaset” zorlanacak, daha doğrusu, bugüne kadar “siyaset” denilegelen şey aşılacak, değişim gerçekleştirilecekti,</p>

  <p class="p10">“Bunu sağlayabilmek için, her şeyden önce birbirimize ve dünyaya karşı hissettiğimiz husumetten kurtulmalıyız. İnsan hayatını idare edecek yeni bir metot bulmalıyız!”</p>

  <p class="p10">“İnsan hayatını idare etmek” (Diana, ‘conduct’ diyordu), yeni yöntemler bulmak gibi ussal düzenlemeler tam Rodoplu’ya göre lâflardı! Ona baktım, Nesibe’nin uyanmasını beklemekten başka çaremiz olmadığının farkına varmış gibi, gözlerini kapatmış, öylece duruyordu. Amerikalı kadının o akıl almaz deli enerjisine nasıl bigâne kalabildiğine şaşırırken, dinlediğini gördüm,</p>

  <p class="p10">“Ve bu büyük master plânın sınanacağı deneylerden biri de seninle Nesibe’nin ‘birlikteliğin’ olacak, öyle mi?” dedi, gözlerini hafifçe aralayarak, “Bu tecrübe, Nesibe’nin hayatını mahvetmeyi göze alacak kadar heyecan verici!”</p>

  <p class="p15"><span class="t6">Baktım, bir daha baktım, bir daha baktım,</span></p>

  <p class="p15"><span class="t6">Gördüm ki, hakkında ahkâm kesilen insan değil, insanın izdüşümü.</span></p>

  <p class="p15"><span class="t6">Kartondan oyulma bir Kybele.</span></p>

  <p class="p15"><span class="t6">Egzotik, gizemli, yaşamayan bir taş bebek,</span></p>

  <p class="p16"><span class="t6">Bir oyuncaktı, Nesibe.</span></p>

  <p class="p10">Rodoplu’nun onu toptan yok sayacağını düşünüyor olmuş olmalı ki, cevap vermiş olmasına müthiş sevindi, Diana! Bunu sesinden (ve tabii, terütaze bir akşama başlıyormuş gibi, bardağını yeniden doldurmasından!) anlıyordum!</p>

  <p class="p10">“Oh, no! No, Günay Hanım!” diye itiraz etti, “Nesibe’yi çok seviyorum! Onun mutsuz olmasına asla izin vermem! Ona ne kadar iyi olacağımı göreceksiniz!”</p>

  <p class="p10">Günay’a baktım, yüzüne yavaş yavaş yayılan tebessümü gördüm,</p>

  <p class="p12"><span class="t6">“Ama, herkes de gene sevdiğini öldürür,” diye başladı,</span></p>

  <p class="p12"><span class="t6">“Kimi bunu kin yüklü bir bakışla yapar,</span></p>

  <p class="p12"><span class="t6">Kimi de okşayıcı bir sözle öldürür,</span></p>

  <p class="p12"><span class="t6">Korkak, bir öpücükle,</span></p>

  <p class="p10"><span class="t6">Yüreklisi bir kılıçla, bir kılıçla öldürür!”</span></p>

  <p class="p10">Oscar Wilde’ın, “Reading Zindanı” adlı baladının son bölümüydü. Wilde’ın, Douglas Kont’a olan homoseksüel ilişkisi nedeniyle iki yıl kürek cezasına mahkûm edildiği Reading Zindanı’nda yazılmıştı. Ve bence böyle bir anda, böyle bir kıta ancak Rodoplu’nun aklına gelebilirdi! Günay’ın o mükemmel İngilizcesi (Queen’s dedikleri aksansız aksan) tiyatrocuların dedikleri gibi, “perdelerin kıvrımlarında kaybolmadan” aymadık.</p>

  <p class="p10">Şimdi, tabii, Diana’yı nitelemek için pek çok sıfat kullanılabilir, ama ‘budala’ bu sıfatlardan birisi olamaz. Nitekim, baladın ve Rodoplu’nun seçtiği dizelerin telmihini saniyeler içinde fark etti,</p>

  <p class="p10">“Damn you, Günay Hanım!”</p>

  <p class="p10">O’na baktım, yüzündeki gülümseme silinmiş, yerini o transandantal dediğim hüzün almıştı,</p>

  <p class="p10">“Sovyetler’in tecrübesi sizlere hiçbir şey öğretemedi mi, Diana?” dedi, “İnsan hayatı ile deney yapmamayı öğrenmediniz mi? İnsan hayatını ussal heyecanlarınızı tatmin etmek için kullanmamayı öğrenmediniz mi? <span class="t6">What’s the use of all your books, if you haven’t learned that much</span>?”</p>

  <p class="p10">Bu da Kazancakis’tendi. Zorba’dan: “<span class="t6">Bu kadarcık bir şeyi öğrenmedinse, bütün o kitapların faydası ne</span>?”</p>

  <p class="p10">“Damn you!” dedi Diana, yine ama bu defa hıçkırıyordu, “Bir kadını sevmek nasıl bir şey? Bir şeyler yapabileceğim duygusu! Mesela, resim! Mesela, beste! Büyük bir şey, dev bir şey! Anlaşana, ailemi, DAR’ı, David’i ve onun lanet olası bilimsel farbelalarını aşma! Dokunulmazlık! Kardeşlik, dostluk!” Günay’ın gözleri aralandı, yine</p>

  <p class="p10">“Ya David? O, nasıl hissediyor?”</p>

  <p class="p10">“Onu seviyorum! Baksana, birden fazla insanı sevmek, iyi bir şeyi ikiye katlamaktır!”</p>

  <p class="p10">“Ya da oburluk! Tüketim ekonomisi.”</p>

  <p class="p10">“Hayır, kapitalizm değil! Tersine, insanı meta haline getirmemek! Neden olduğunu anlatayım mı?”</p>

  <p class="p10">“Lütfen, hayır, eğitilmek istemiyorum!” Gözlerini açtı,</p>

  <p class="p10">“Ciddi söylüyorum!”</p>

  <p class="p10">Diana, bu defa da bana döndü. Az önce söylediğim gibi, gerçekten de içine cin girmiş gibiydi, dur durak bilmiyordu.</p>

  <p class="p10">“Görüyorsun değil mi? Tıpkı, David’in sosyalist öğrencileri gibi konuşuyor! Neyi öğrenmesi gerektiğine kendisi karar verecek! Ama, ben ona başka bir bilgi sunuyorum. Ona, dostlukla cinselliğin ayrılmaz bir bütün olduğunu anlatmaya çalışıyorum. Bak, mesela, senden hoşlanıyorum, seninle aşk yapabilirim.” Bu ilmeyi anlatmak için yola çıkmış, işi kişileştirmişti. Bir an için, beni de kervanda tahayyül ettiğini gördüm.</p>

  <p class="p10">“Ama sanırım, sen beni istemezsin?”</p>

  <p class="p10">“Hayır,” dedim ve tümüyle kadınsı bir öfkeyle karşılaştım!</p>

  <p class="p10">“Bu kadar basit değil mi? Reddedildim!” dedi tıslar gibi,</p>

  <p class="p10">“Zo! Söyle bana, Günay’da olan, bende olmayan ne? Benden daha mı cazip? Hayır, hayır, cevap verme!” Gözleri hâlâ kapalı oturan Günay’ı süzdü,</p>

  <p class="p10">“Ama onunla da yatmıyorsun? Yanılıyor muyum?</p>

  <p class="p10">Neden? Ona güvenmiyor musun? Hayır! Haklısın, güvenmemelisin! Seni yaklaştırmıyor değil mi? Sahte bir duvar örmüş etrafına! Belki de daha iyi, ne dersin? Dostluğunuzu riske atmaya değmez!”</p>

  <p class="p10">“Mrs. Pavloviç, sen neden kendi işine bakmıyorsun?” (Bu Günay’dı)</p>

  <p class="p10">“Çünkü, kendi işime bakmama izin vermiyorsun! Nasıl yapacağını bilmiyorum ama Nesibe’yi benden alacağını biliyorum! Niye benden nefret ediyorsun? Çünkü, sen sıradansın, bir kadını sevmenin ne demek olduğunu bilmiyorsun! Bilmediğin bir şeyden nasıl nefret edersin? Nedir? Yoksa, sapık olmam seni korkutuyor mu?”</p>

  <p class="p10">“Sen bir hedonistsin,” dedi Günay, “Ve haklısın, ben hedonistlerden nefret ederim.”</p>

  <p class="p10">“Pekâlâ. Ama, seni daha mutlu edecekse söyleyeyim: Ben de mazoşizm, hedonizmle el ele! Dahası, mazoşizm her zaman baskın!”</p>

  <p class="p10">“Korkarım, bu bende sana karşı duygudaşlık uyandırmıyor! Aynı şekilde, Nesibe’nin hayatını mahvediyor olmanı da ancak kısmen açıklıyor. Dikkatini çekerim, açıklıyor, dedim, bağışlatıyor demedim!”</p>

  <p class="p10">“İşte, yine yaptı!”</p>

  <p class="p10">Bana döndü,</p>

  <p class="p10">“O.K.! Ben bir canavarım! Yüzüm utançtan kıpkırmızı! Tanrı’nın belası namuskâr kadınlar! Ne zannediyor? Bir kadını bir kadının yapması, erkeğin yapmasından daha mı farklı!”</p>

  <p class="p10">Aklına bir şey gelmiş gibi duraladı, çılgınca gülmeye başladı, “Nevra’yı benzettim!” diye ünledi, “Oh, boy! Nevra’yı nasıl benzettiğimi görmeliydiniz! Kendini beğenmiş kancık!” Küfrettiğini fark edince Günay’dan yana garip bir reverans yaptı,</p>

  <p class="p10">“Uuuups! Pardonne-moi! ‘Niye kendini benden üstün görüyorsun?’ dedim Nevra Dülger’e, ‘sen Mustafa’yı emiyorsun, ben de Nesibe’yi. Ne fark var ki bunda!’ Oh nasıl kızardığını görmeliydiniz!”</p>

  <p class="p10">Nevra Dülger’in taklidini yaptı,</p>

  <p class="p10">“Mrs. Pavloviç, iğrençsiniz!”</p>

  <p class="p10"><span class="t6">Artık dayanamıyorum</span>, diye <span class="t6">italik</span>’ledi Günay. Kadına daha fazla çanak tutmamak için susacağını anladım.</p>

  <p class="p10">“Bunu bilmiyor muyum sanıyorsunuz?” diye sürdürdü, Diana, “Bana ne yaptığınızı görmüyor musunuz? Kendimden nefret etmemi sağlıyorsunuz. Beni öyle bir noktaya getiriyorsunuz ki, sizin onayınız olmadan hiçbir şey yapamayacağım! Oysa, ben özgür olmak istiyorum! Özgürüm!”</p>

  <p class="p10">Günay, bana baktı, Türkçe konuştu,</p>

  <p class="p10">“Özgürlük, kaybedecek bir şeyi kalmama durumunun bir başka adı olmalı! Ne dersin?”</p>

  <p class="p10">Diana, anlamamıştı, zaten Rodoplu da artık yüzüne bakmıyordu, yine de,</p>

  <p class="p10">“Ah, seni tanıyorum!” diye bağırdı, “Sen bir faşistsin! Kafan, otoriteci! Sürgit, Zeytin Dağı’ndan nutuk atıyorsun! Şimdi de beni tehdit ediyorsun! Elinde olsa, belki de hapse atarsın! Sen bir fanatiksin! Eminim, herkesin hayatına karışıyor, herkesin kafasını ...iyorsun! Üstümüzde baskı kuruyorsun. Benim üstümde kurdun; bu adam, Mehmet Bey, zaten çekiminde! Tanrı bilir, Şafak Özden’e ne yaptın?”</p>

  <p class="p10">Şafak’ın adını duyduğunda, Rodoplu’nun yüzünde beliren çekilme gözden kaçacak gibi değildi! Bu deli saçması hadiseye kapıldığım, Günay’ın gündüzünü unuttuğum için çok sıkıldım birden!</p>

  <p class="p10">“Hadi Diana, kalk, Nesibe’ye bakalım. Belki nakledilebilir hale gelmiştir!”</p>

  <p class="p10">“Sure!” dedi, alay eder gibi, meydan okur gibi. Ayağa kalkmaya davrandı ve ilk kez sendeledi!</p>

  <p class="p10">“Ah, galiba dinlenmem gerek! Uyumam gerek!”</p>

  <p class="p10">Ona doğru bir adım attım, durdurdu beni,</p>

  <p class="p10">“No, no! Ben yapabilirim!”</p>

  <p class="p10">“Nesibe’ye yardım edeyim.”</p>

  <p class="p10">“Ben bakarım!”</p>

  <p class="p10">Koridorun iki yanına tutuna tutuna içeri gitti. Kapının çekildiğini duydum. Uzun bir süre içerden hiçbir ses gelmedi. Günay, gözleri kapalı, öylece duruyordu. Onu tanımasam, uyuyor derdim. Ama, uyumadığını biliyordum. Bana dargın olup olmadığını düşündüm. Bu gece yapmam gerekeni yapmamışım gibi bir duygu vardı içimde. Dakikalar dakikaları kovaladı. Nihayet, Diana’nın da Nesibe’nin yanına uzanıp uyumuş olabileceğini düşündüm.</p>

  <p class="p10">“Ben içeri gidiyorum!”</p>

  <p class="p10">Rodoplu, sesini çıkarmadı.</p>

  <p class="p10">Sonraki yıllarda, Türk televizyonlarında gördüğümüz porno filmlere bakarsak, bu gördüğüme sevişme denmezdi Ama, Nesibe’nin Diana’ya bir sevgili gibi sarılmış olduğu doğruydu. Yüzü, Diana’nın göğsüne gömülüydü. Ben de kapıyı çok sessizce itmiş olmalıyım ki duymadı. Daha sonra, sesimi duyduğun da, Diana, Nesibe’nin başını bastırdı, kendisinden kaçmasına izin vermedi.</p>

  <p class="p10">“Gidiyoruz,” dedi, “Ama son bir soru: Neden, hem sen hem de Günay Hanım, bana bağırıyorsunuz?”</p>

  <p class="p10">“Bağırdığımızın farkında değilim, Mrs. Pavloviç. Ama, sen bizi gitmek istemediğimiz bir yola sürüklemeye çalışıyorsun. Sinirlendiriyorsun ve bu bizi vahşileştiriyor. Oysa, kendi yoluna gidebilir, bizi de rahat bırakabilirdin!”</p>

  <p class="p10">“Zo! Yollarımız açık olsun, öyle mi?”</p>

  <p class="p10">“Evet.”</p>

  <p class="p10">“Bunu sen söylüyorsun. Günay Hanım, böyle demez.”</p>

  <p class="p10">“Olabilir.”</p>

  <p class="p10">“Yolumun açık olmasını dilemez. Bunu dileyecek kadar hoşgörülü değildir!”</p>

  <p class="p10">“Olabilir,” dedim yine. Ve nedense, Sahabe’nin kılıç kuşandıklarını hatırladım.</p>

  <p class="p10">“Hadi, Nesibe Hanım, seni eve götürüyoruz.”</p>

  <p class="p10">Zavallı kadın, zor hareket ediyordu. Nesnel olarak düşündüğümde, burada kalması daha uygundu ama Rodoplu’ya bir de bunun yapılmaması gerektiğini biliyordum. Nesibe’nin silueti pembe-bej yatak örtüsünün üzerinde siyah bir leke olarak kalmıştı (Arnavutköy’de suların akmadığını hatırladım) kusmuk göleti kurumaya yüz tutmuştu. Ve korkunç kokuyordu!</p>

  <p class="p10">Koltuklarının altına girdik. Kapıya kadar geldik. Nesibe’nin, Günay’la konuşmak zorunda kalmamak için olsa gerek, olduğundan da hasta görünmeye çalıştığını fark ettim.</p>

  <p class="p10">Asansörü çağıran Günay oldu.</p>

  <p class="p10">“Lütfen,” dedi Diana, yukarı gelmesini beklerken, “Lütfen, onu ne kadar çok sevdiğimi anla!”</p>

  <p class="p10">“Bari, bir şey istemeden sevmeyi öğren,” dedi Rodoplu.</p>

  <p class="p10">“Ama, ben sadece bir insanım, Bayan Rodoplu! Ben de sevilmek istiyorum!”</p>

  <p class="p10">“O çok da zeki olmayan, cahil bir kadın! Saflığını sömürme!”</p>

  <p class="p10">Sonuna geldik derken, Diana yine dellendi,</p>

  <p class="p10">“Sen de Şafak’a aynı şeyi yaptın! Aynı şeyi!”</p>

  <p class="p10">Asansörün kapısını zor kapattım, yine de bağırmayı sürdürdü,</p>

  <p class="p10">“Hah ha! Şafak Bey de sana, Nesibe’nin bana yaptığını yaptı! Sana pislik muamelesi yaptı! Böyledir bunlar. Seni ellerine geçirdikleri gün, bütün değerini kaybedersin. Harcarlar. Man, you’re in shit!”*<a id="a25"></a><a href="../Text/notes.html#a55">{<span class="t8"><img alt="img1.png" src="../Images/img1.png" /></span>}</a></p>

  <p class="p10">“Sus artık, Diana! İsa aşkına!” Dördüncü kat civarında, sesimi Günay’a duyurmaya çalışıyordum,</p>

  <p class="p10">“Yatağa dokunma! Ben gelince birlikte bakarız!” Bütün apartmana duyurduğuma göre, ben de delirmiş olmalıyım!</p>

  <p class="p10">“Ben sana bir şey söyleyeyim mi, Mehmet Bey,” diyordu, Diana hâlâ, “Film için mekân bakmaya gittiğimiz o gün, o gece, ben, Günay’ı istedim, Şafak Özden’i değil! Az önce de onu istedim, Nesibe’yi değil!”</p>

  <p class="p10">“Sen sen ol, sakın bunu ona söyleme, Diana!” dedim, otomobile tıkarken,</p>

  <p class="p10">“Sakın!”</p>

  <p class="p10">Kapıları kilitlerken hâlâ söyleniyordu,</p>

  <p class="p10">“Ne dersin? Günay Hanım’ın duygularını incittim mi? Oh, shit! İçkiyi bırakmalıyım! Buradan çıkmalıyım! Tanrım! Nasıl sarhoş olmalıyım ki, Dr. Rodoplu’yla flört etmeye kalktım! Aklımı kaybetmiş olmalıyım! Beni buradan çıkar Mehmet Bey! Lütfen! Lütfen!”</p>

  <p class="p1"><br /></p>

  <h2 class="h20"><a id="ncx4463"></a></h2>
</body>
</html>
