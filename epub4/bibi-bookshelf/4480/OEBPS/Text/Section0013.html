<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>“HOMO ISLAMICUS!”</title>
</head>

<body>
  <h2 class="h20">III</h2>

  <p class="p1">&nbsp;</p>

  <p class="p10">Nesibe, Günay’a, işten ayrılacağını söylemektense, kaybolmayı yeğledi.</p>

  <p class="p10">Üç-dört hafta görünmedi, sonra yolda rastladığı Tülin’den hasta olduğunu (oysa değildi, Şafak’ın çocuğunu aldırmıştı) öğrenince ziyaretine geldi, Günay yatıyordu. Nesibe, onu oyalamaya çalıştı,</p>

  <p class="p10">“Dört numero da tutuldu ama Ahmet Efendi gene de yakmaz kaloriferleri,” diye dert yandı, “niçin yakmaz, bilmem ki! Günahtır, gâvurlara! Titrer dururlar gün boyu, paralarıynan! Dinlemez Ahmet gâvuru, eziyet eder insanlara!”</p>

  <p class="p10">“Sakallı Amerikalı ile karısı, değil mi? Senin çalışmaya başladığın insanlar?”</p>

  <p class="p10">“He!” dedi Nesibe, neşeyle, “Purtınmışlar, öyle dedi, hanım.”</p>

  <p class="p10">“‘Purtın’da neymiş?”</p>

  <p class="p10">“Keşişin bir türüdür, zahar,” omuzlarını silkti, “çok üzülürlermiş İsa Efendimize.”</p>

  <p class="p10">“Niye?”</p>

  <p class="p10">“Eh, öldürmüşler ya İsa Efendimizi! Cenab-ı Allah’ın oğulcuğuyum demiş, öldürüvermişler!”</p>

  <p class="p10">“Anladım!”</p>

  <p class="p10">“He ya!” dedi Nesibe, ciddi ciddi, “Ben derim ki, öldürmek niçun? Götürüverelerdi bir hocaya, üfleyiversin! Kosgoca İsa Efendimiz öldürülür mü?”</p>

  <p class="p10">Çocuk azarlıyormuş gibi başını salladı, yemenisi çözüldü, gülüverdi,</p>

  <p class="p10">“Dayan, sorar bana, ‘Sen, Müslüman mısın?’ Ben de derim, ‘Helbet, Müslümanım, Elhamdullah.’ Derim, ‘Benim amucam, hafızıdı. O, derdi ki, İsa Efendimiz, Allah’ın oğlu değil! Onu, anası gocasız doğurdu diye, babası Allah’tır, dediler. Allah, ne evlidir ne evlenir. Allah, peygamberlerin gaibine doğurur, der ki, sen başkan ol, bu adamları temiz dine çek!”‘</p>

  <p class="p10">Ciddileşti,</p>

  <p class="p10">“Şimdi, bir sır vardır, oğumuşlardan duyarım ben: Meyrem Cenab-ı Tanrı, emretmiş melaikesine, ‘Git, bu gadının yeninden üfür, hamile olsun uyurken.’ Kimi de der, gızcağızı bir çoban orada, batırmış, kirletmiş, hamile.”</p>

  <p class="p10">Duraladı, düşündü,</p>

  <p class="p10">“Böyle olacak heral!” gülüverdi, “Eh, Cenab-ı Tanrı akıllı doğmuş o çocuk diye, gullarının başına koymuş, Eh, Frenkler de, piçtir denmesin diye goca bir İsa Efendimize, babası Allah’tır derler.”</p>

  <p class="p10">Onay ister gibi bakındı,</p>

  <p class="p10">“Goca bir İsa, piç mi densin? Eh, Allah’ın gocası, garısı var mı? O bizi yarattı, garı-goca, derim, Dayan’a. Bizi seyreder. Allah garışır dünyaya. Nerede ararsan, oradaymış. Eskiden ne dua yapsalar kabul olurmuş. Şimdi, inanır mıyık ki Allah’a, duamız kabul olsun? Bazısı şimdi, ‘Ne Allah’ıdır?’ der, ‘Bizi babamız yarattı!’ Onu kim yarattı diye sorarım, ‘Babası,’ derler, giderler.”</p>

  <p class="p10">“Kim diyor böyle?”</p>

  <p class="p10">“Bizim orada, talebeler var. Onlar böyle der.”</p>

  <p class="p10">Diana ile yaptıkları din sohbetlerinden etkilenmiş olmalıydı, birden gözleri daldı,</p>

  <p class="p10">“Öldüğümüzde ruhumuz nereye gider?” diye mırıldandı, kendine gelmiş gibi silkindi, gülüverdi, “Allah’ın yanına, der, oğumuşlar. Benim duyduğum, Allah’ın bir mevkisi varmış, ruhlar oraya gidermiş. Bu tecrübe dünyasıymış. Bizi öteki dünyada meclise çekermiş. Bakalım, hangimiz eyiyik, hangimiz kötüyük. İki yol göstermiş; bu iyi, cennete gider, bu kötü, cehenneme gider. Sade cennet olaydı, daha iyiydi. Allah, iyi bir şeydir. Ne içundur, cehennem, bilmem ki! Derin okumuşlar bilir. Kur’an-ı Kerim okur, anlar. Bilir.” Yine duraladı,</p>

  <p class="p10">“Abla, bilirmin, Abdullah istemez onlara gideyim!”</p>

  <p class="p10">“Niye?” diye sordu, Günay.</p>

  <p class="p10">“Bilir miyim? Gâvur garısıdır ama bin Müslüman’a değişmem! Parası da eyidir, hemi de, bizim hanımlar gibi bağırması, çağırması yoğtur. Banyoyu, neyi, ovdum ovmadım, garışmaz. Başımda dikilip galmaz öyle!” Yemenisini çözdü, bağladı,</p>

  <p class="p10">“Ben de bacısına dedim, ‘Sen o gardaşına söyle, er adama yakışmaz avradı el gapısına koyup gitmek,’ dedim. ‘Bebeler bir başlarına bekleşirler zabahtan akşama değin. Madem, godu, bunun parası eyidir.’ Hemi de, dakka başı öyle gaveymiş, çaymış, istemez. Garıları doparlayıp doparlayıp evi batırmaz. Eyi gadındır, Dayan!</p>

  <p class="p10">‘Söyle, gardaşına böyle!’ dedim. Zabahtan çıkar gider, gapalıçarşıya. Artık akşama değin, halı imiş, kilim imiş, doplar gelir. Evin her bir yanına, ayet-i kerimeler astı, oğumuşların dualarını goydu. Öyle altın kaplı, Kur’an bile aldı, ama okuyamaz.”</p>

  <p class="p10">“Okuyamaz, öylemi?”</p>

  <p class="p10">“Okuyamaz,” dedi Nesibe, “amucam vefat etmemiş olaydı,” diye hayıflandı, “ona anlatırdı ne soruyorsa. Zabahtan akşama okur da yine anlatamaz! Günahtır! İki kelime öğretiverirdi, gâvurcuğa!”</p>

  <p class="p10">“Türkçe öğrendi mi ki, kadın?”</p>

  <p class="p10">“Sen de benimle eğlen! Amerikalıdır, nasıl gonuşsun Türkçe? Ama, efendisi bilir. O, hocadır, yüksek mekteplerde”, deyip gülüverdi,</p>

  <p class="p10">“‘Sen gardaşına söyle,’ dedim, ‘yönetici sorar durur nerededir diye.’ Gelsin, geçsin işinin başına. Çocuklar, babalarını ister.”</p>

  <p class="p10">“Abdullah, yine mi kayboldu?”</p>

  <p class="p10">“He!” dedi güldü Nesibe, “Gayboldu!”</p>

  <p class="p10">“Peki, ne yer, ne içer bu adam?”</p>

  <p class="p10">“Bilir miyim? Balık tutar zahar! Gapıcılıkta darlanır, be guzum! Sevmez hiç, gapıcılık yapsın!”</p>

  <p class="p10">“Yine içiyor mu?”</p>

  <p class="p10">“İçer ya! Bir bakarım, bizim Müsyü, bebenin boklu bezlerini yıkar. Dayan yok ortada. Gelmez eve yatsıdan önce. Çektim kenara, dedim,</p>

  <p class="p10">‘Eyi gadınsın, hoş gadınsın ama eziyet eden bu herife!’</p>

  <p class="p10">Dayan, der,</p>

  <p class="p10">‘Senin goca, hiç yardım etmez mi sana?’</p>

  <p class="p10">Erkek kısmisi, bilir mi ki yardım etsin? Ne bilecek? Garı gibi çocuk pışpışlar adam! ‘Bizde olmaz, ayıptır!’ dedim, Dayan’a. Müsyü, bir güldü, bir güldü. Keyiflendi adam doğru söylerim diye!”</p>

  <p class="p10">Bu defa da ben sordum,</p>

  <p class="p10">“Hangi dilden söylüyorsun, bunları? Türkçe anlıyor mu ki?”</p>

  <p class="p10">“Anlar, anlar! Anlamadığını da ben efendisine söylerim, o anlatır ona. Akıllıdır bu gâvur kısmisi!”</p>

  <p class="p10">“Öyle mi?”</p>

  <p class="p10">“Akıllıdır, ya! Bana sorar, der ki, ‘Nerelisin, sen?’ Ben anlamam. Getirir gor önüme bir harita. Ben, okuma bilir miyim ki haritadan anlayacam? Ben, derim, ‘yürük,’ Müsyü, ‘yürük!’ Müsyü, kara kitaba bakar, anlamaz. Ben, derim, babam saraç idi, gene anlamaz.”</p>

  <p class="p10">“Babanın saraç olduğunu bilmiyordum,” dedi, Günay, yorgun bir sesle,</p>

  <p class="p10">“Saraç idi, ya. Katırların kolanlarını dikerdi. Halam vardı, benim. Paket ilen iplik alırdık, makinanın ağzına verirdi, işlerdi. Çorap işlerdi. İzinde giderdim ben ona. Beraber işlerdik, biz ikimiz.”</p>

  <p class="p10">“Makineyle, ha? El örgüsü, değil?”</p>

  <p class="p10">“Git işine!” dedi, Nesibe, yemenisini çözdü bağladı, yine,</p>

  <p class="p10">“Elle başa çıkar mı? Makinaylan işlerdik. Gocam, kaynıydı bu halamın benim.”</p>

  <p class="p10">“İlk kocan?”</p>

  <p class="p10">“He ya. Garılarla geçinemezdi adam, çocukları var diye. Biz ahmaktık, yavaştık diye, analığımla bir oldular, sokuşturdular bizi.”</p>

  <p class="p10">“Ramize ile?”</p>

  <p class="p10">“He ya. Sonradan duyarım, Ramize demiş, halama, ‘Benim oğlanlar erkek oldu. Baş ederim edemem, gayri sen bilirsin,’ demiş. Verdiler bizi yaşlı adama çocuklarını çekelim diye. Kısmet, kader idi,” hoş bir şeyler hatırlamış gibi gülüverdi,</p>

  <p class="p10">“Büyük gızı döverdi adamın beni. Müsyü’ye dedim de, ‘Fena, çok fena!’ deyiverdi. Ne edecen? Biz, artık sustuk. Dövdüyse de, sövdüyse de oturdum, gaçmadım.”</p>

  <p class="p10">“O adamdan hiç çocuğun olmadı değil mi? Bu çocukların ikisi de, Abdullah’tan?”</p>

  <p class="p10">“Adam, ihtiyar idi. Artık, çocuklarının eziyetine katlandık, durduk. Dayan’a derim,</p>

  <p class="p10">‘Adamın yedi garısı var idi, on bir de çocuğu,’ inanmaz, Dayan!”</p>

  <p class="p10">Gülmekten konuşamıyordu,</p>

  <p class="p10">“İlk garısı,” dedi sonunda, “Ayşe. O, Emine’nin, Hüseyin’in anası. O kadın, öldü. Sonra, Meryem isminde bir kadın vardı. O kadınla, on beş sene geçindiler. Sonra, benim herif, kalkar bir gız sever, komşusu. Kaçırır gızı, başka eve kor. Jandarma’lar gelmiş, sokaklar dolmuş, gız çıkmış evinden,</p>

  <p class="p10">‘Kendi rızamılan geldim,’ demiş. O vakit benim herifi bırakmışlar,</p>

  <p class="p10">‘Nikâhlan, otur!’ demişler. Meryem başlamış bağırmaya,</p>

  <p class="p10">‘Boşa beni, madem gız kaçırttın!’</p>

  <p class="p10">Adam da boşamış, napsın? Gız da, gelmiş Meryem’in evine. Adam, çok severmiş gızı, ‘Gülüm, Gülüm,’ diye severmiş. Bir gün komşusu gitmiş bu Gül Hanım’ın evine. Gül Hanım, içerde, komşu kadın ile gonuşurken, komşusunun gocası gelmiş, garısını aramaya. Kapıyı çaldığından, Gül Hanım çıkmış, konuşmuş adamlan. O adama konuşurken, benim herif de köşeden çıkagelmemiş mi? Gelmiş, bir güzel dövmüş Gül Hanım’ı. O kadın da, çocuğunu bırakmış gitmiş anasının evine, adam onu dövdü diye. O vakit, adam napsın, Gül Hanım’ı da boşamış.</p>

  <p class="p10">Kıskançdı adam! Eski kafa insanlar, böyleydi. Gül Hanım da sıkıntıya gelemedi. Oldu mu, ya?”</p>

  <p class="p10">“Ne bileyim, Nesibe Hanım,” dedi Günay, “kimi katlanır, kimi katla-namaz işte!”</p>

  <p class="p10">“He!” dedi, Nesibe, “Öyle! Siz gatlanamazsınız ama biz gatlandık.”</p>

  <p class="p10">“Siz dediğin, kimler, Nesibe Hanım?”</p>

  <p class="p10">Mahcup olmuş gibi yemenisinin ucuyla ağzını örttü,</p>

  <p class="p10">“Siz, işte, oğumuş kadınlar. Sabredelim demezsiniz, atıverirsiniz adamları.”</p>

  <p class="p10">“Bu Gül Hanım da okumuş muymuş?”</p>

  <p class="p10">“Enstitü mezunuymuş. Eyi terziymiş.”</p>

  <p class="p10">“Gül Hanım’dan sonra yine evlenmiş adam, öyle mi?”</p>

  <p class="p10">“Evlenmesin, olur mu? Bu da, taze dul idi. Onun da kabahatçiği vardı. Adam, onunla otururken bir dostu vardı. Dışardan, bir kadın severmiş benim herif. Severmiş ama, gece evine gelirmiş. Sevgilisiymiş bu gadın da onun ama bize ne, değel mi?</p>

  <p class="p10">Komşular gelmiş, Şifa Hanım’a, adı Şifa idi, ‘Be Şifa Hanım, gocan falanı sever. Evine girerken gördük. Gel, ben sana büyü yapayım, gocan vazgeçsin o gadından,’ demişler. Şifa Hanım da, aptal. Yavaş. Nereye çeksen gider, uşi gibi. Gadın, büyü yapacak diye, her gün gider olmuş o komşusunun evine. Büyücü kadının gocası, Şifa Hanım’ı görmüş, demiş,</p>

  <p class="p10">‘Hanım be, bu garıyı kapar mısın bana, eve?’</p>

  <p class="p10">Büyücü kadın da,</p>

  <p class="p10">‘Gel be Şifa Hanım’ demiş, ‘Büyü yapacam sana!’ Kapamış Şifa Hanım’ı gocasıylan eve. Kendi de kaçmış. Adam, Şifa Hanım’ın donunu parçalamış ama Şifa kaçtı, kurtuldu adamın elinden. -Dayan’a anlatırım, bir güler, bir güler bana!- Gelmiş kendi evine. Benim herifin gızı, Emine de gelmiş eve. Şifa Hanım’ın yırtık donunu görmüş, gitmiş bubasına söylemiş. Adam gelmiş eve,</p>

  <p class="p10">‘Ne yaptı be sana? Kalk, getir urubalarını, görecem,’ demiş.</p>

  <p class="p10">O da, almış urubalarını, göstermiş.</p>

  <p class="p10">‘E sana bir şey yapmadı mı?’</p>

  <p class="p10">‘Yoh.’</p>

  <p class="p10">‘Sana bir şey yaptı, yapmadı, ben ne bileyim bu işi?’ Bir zopa çekmiş Şifa’ya, bir zopa çekmiş. Almış anasının evine götürmüş. ‘Benden boştur. Benden etmez bu!’ demiş. Napsın, adam?</p>

  <p class="p10">Sonra da beni verdiler adama. Gene bir gadın var idi. Yolu bozuktu, o gadının. Haber salardı benim herif, o saaten gelirdi gadın. Yanına otur-turdu adam, içirirdi. Sazını çalardı, kadın da şıkır şıkır oynardı. Haz alırdı, adam. Şimdi, Dayan, sorar,</p>

  <p class="p10">‘Kıskanmaz mıydın?’ Ne kıskanayım? Öyle kadından ne kıskanayım? Daha evveliden de duyardım, kadınlara gittiğini. O zaman bir parçacık kıskanırdım, ama bildirmezdim. Dayak yemekten korkardım.</p>

  <p class="p10">Ama vakitli gelirdi adam eve. Yok, Abdullah gibi! Mesarifi de boldu. Yok, öyle evden kıssın, dışarda yesin! Eyi bakardı evine! Ömrümde, ne tek lâf söyledim ne de hatır bende oldum. Allah, rahmet eylesin. Döverdi, söverdi ama eyi adamdı.”</p>

  <p class="p10">“Allah rahmet eylesin,” dedi, Rodoplu da.</p>

  <p class="p10">“Şimdi, derim, Dayan’a, ‘Allah’tan belanı mı istersin? Eyi adamdır, bizim Müsyü! Büyük bir hocadır. Yüksek mekteplerde talebe okutur. Gene de gelir her gece evine. Yolunu bilir. Dekan Bey gelir. Garısı çok gelir,” yüzünü buruşturdu, “gelir, garışır bana! Niye yapmadın bunu, neden etmedin şunu! Gocunurum, ne bileyim, işte. Ama Dayan eyidir, hiç iş buyurmaz bana.”</p>

  <p class="p10">“Abdullah’la daha yeni evlendin, değil mi?”</p>

  <p class="p10">“Üç sene var. Bir sene dul durdum, Abdullah’a vardım.”</p>

  <p class="p10">“Nesibe Hanım, Abdullah senden genç mi?”</p>

  <p class="p10">“Gençtir ya!” Gözleri parladı Nesibe’nin, “Otuzunda var mıdır?”</p>

  <p class="p10">“İhtiyardan sıkıldın, gencine vardın, desene?”</p>

  <p class="p10">“He ya! Herifin çocuklarını büyüttük gayrı, bir herif de gendime büyüteyim, dedim.”</p>

  <p class="p10">“Ama, üzüyor seni? Eve gelmiyor?”</p>

  <p class="p10">“Daralır, adam! Gider, gezer, içer. Öyle. Bubası da böyleymiş bunun. Kaynanam söyler, eve gelmezmiş hiç! Niçun, böyle yaparlar, bilmem ki!” Güldü, birden,</p>

  <p class="p10">“Dost tutmasın da,” dedi, “erkeklerle içsin, ziyanı yok. Ben de kalkayım artık. Acıkmıştır bebeler.”</p>

  <p class="p10">Nesibe’yi geçirdim, Günay’a döndüm, yatağında büzülmüş gibiydi,</p>

  <p class="p10">“Niye kendimi terk edilmiş gibi hissediyorum?” diye gülümsedi, mahzun mahzun.</p>

  <p class="p10">“Nesibe, işten ayrılacağını sana söylememiş olduğu için, olabilir mi?”</p>

  <p class="p10">“Belki de,” dedi kısık bir sesle, “beni sevdiğini sanırdım. Ortada bırakacağını düşünmemiştim.”</p>

  <p class="p10">“Vahşi kapitalizm! Sadece işveren değil, işçi de vahşileşir, canım.”</p>

  <p class="p10">“Yabancılaşma! Biliyor musun, benim hakkımda ne düşündüğünü merak ediyorum! Ahhh! Bezdim! Kendimi tam bir budala gibi hissediyorum!”</p>

  <p class="p10">“Abartıyorsun ama!”</p>

  <p class="p10">“Hayat hikâyesini duydun, değil mi? Nasıl bir bilgidir bu? Onda olan ve benim hiç nasibimi almadığım? Nasıl bir teslimiyet? Nasıl bir kabullenme? Nasıl bir huzur? İslâmiyet desem, cahilin dini nasıl bir din olabilir?”</p>

  <p class="p10">Gözleri nemlendi,</p>

  <p class="p10">“Mutluluğu bilmiyorum, ben! Nesibe biliyor, Şafak biliyor,” aniden doğruldu,</p>

  <p class="p10">“Baksana!” dedi, beklenmedik bir enerjiyle,</p>

  <p class="p10">“Baksana, benimki bir ussal düzenleme! Hayatın kendisi değil, bir ussal düzenleme! Kendimi kaptırdığım bir düzenleme! Alt tarafı, kötü kokulu, yapışkan bir sıvı olan meniyi nur saçan bir şafak damlası sanmak! Bir illüzyon! Kendim gibi! Ben, bir illüzyonum!”</p>

  <p class="p10">Aldırdığı bebeği düşündüğünü, <span class="t6">italikle</span>’diğini, çok sonra anladım. Hatırlayacaksınız, “Rahmine düşen bir damla şafaktı, Şafak!” diye anlatmıştı hamileliğini. “<span class="t6">Işıktan bir damla. Pırıl pırıl bir damla. Yeşil elma, tarçın, kekik usaresi. Kendisini yeniden doğuran özsuyu. Ziganalar’ın nefesi. Koklamaya kıyamadığım yiğidimin içimde yeşermesi. Rahmimde yeniden başveren sevdiğim. Çiçeğe duran sevdiğim. Ebedi mucize. Tanrı’nın bedenimi kutsaması. Seçilmiş kulluk beratı. Somutun, gerçeğin, kozmik ahengin kanıtı. Yabancılaşmanın sonu. Aşkla bütünleşmek. Tevhidi.</span>”</p>

  <p class="p10">“Marjinal bir budalayım, ben! Bir ördek bile benden daha işlevsel!”</p>

  <p class="p10">Gülmeye başladı,</p>

  <p class="p10">“Hatırlıyor musun, sana bir Laz hikâyesi anlatmıştım? Hani, Temel, İdris’e gider, ‘İdris, ben ate oldum, Allah’ı tanımayrum!’ der de, İdris, şöyle bir bakar, Allah’ın da ta ...ineydi’ diye cevap verir. Benimki de o misal! Adamdan gebe kalmışım, kozmik ahengin de ta ..kineydi!”</p>

  <h2 class="h20"><a id="ncx1420"></a></h2>
</body>
</html>
