<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>‘NUKE’ TÜRKİYE</title>
</head>

<body>
  <h2 class="h20">III</h2>

  <p class="p1">&nbsp;</p>

  <p class="p10">“Nesibe, senin ömür boyu göreceğinden daha çok para kazanacak!” diye bağırıyordu. Erkek hastabakıcılar yetiştiler.</p>

  <p class="p10">“Tanrı, senin de, lanetli ulusunun da belasını versin! Nuke, Türkiye! Nuke, Türkiye!” diye diye sürüklendi, zavallı.</p>

  <p class="p10">Sonradan öğrendiğime göre, Diana Pavloviç, on beş gün kadar sonra taburcu olmuş, bir süre için yerleştiği Bebek Otel’den çok içki içip, rezalet çıkardığı için atılmıştı. Daha sonra da Amerika’ya döndü. Üç yıl kadar sonra, Noel zamanı, David Pavloviç’ten uzun bir mektup aldım. Tekrar evlendiğini yazıyordu.</p>

  <p class="p10">“Şimdi, bunu dinle, İstanbullu bir kız aldım! Türk kızları hakkında söylenenler doğru, fevkalade iyi eş oluyorlar. Bettina, çok sevimli bir Sefarad; David ve Katyuşka’ya mükemmel bir anne oldu. Bu arada, Diana iyi. Bir sosyal yardım kuruluşunda çalışmaya başladı. Ama şunu dinle: Cumhuriyetçiler için kampanya yapıyor. Ronald Reagan’ın seçim komitesinde önemli bir görevi var. (Ben hâlâ Demokrat’ım!) Anladığım kadarıyla DAR’ye*<a id="a28"></a><a href="../Text/notes.html#a58">{<span class="t8"><img alt="img1.png" src="../Images/img1.png" /></span>}</a>de katılmış. Auchincloss anne kızının bir WASP olduğunu nihayet hatırlamış olmasından pek memnun olmuş olmalı!..”</p>

  <p class="p10">Rodoplu’yu hatırladım. Hastane olayından sonra,</p>

  <p class="p10">“Aslında, 1960-2000 yıllarının hikâyesi bu,” diye anlatmıştı, “60 kuşağı, önce yerleşik değerlere karşı çıktı, solcu oldu. Derken, sosyalizmin dogmatik karmaşasına çattı, anti Marksist oldu. Bir kısmı pasifist, ekolojist akımlarla oyalandı. Ama büyük çoğunluk, muazzam bir inanç ihtiyacı içinde.</p>

  <p class="p10">Bunlar önce yeni dinler ya da kültler kuracaklar, sonra da milli toplumların erdemlerini yüceltecekler. Daha sonra da savaşlar gelecek. Umarım, atom kullanılmaz. ‘Sağ’ın hortladığını görüyorsun, değil mi?”</p>

  <p class="p10">“Hiç ölmedi ki.”</p>

  <p class="p10">“68 Kuşağı bir umuttu, canım,” dedi, Günay, “Amerika’da olsalar da bir umuttular!”</p>

  <p class="p10">Küçücük güldü, kollarını bana sarılmak ister gibi uzattı,</p>

  <p class="p10">“Evet,” dedi, “<span class="t6">Seni çok özledim Türk solu, lütfen evine dön</span>!”</p>

  <p class="p10">Bu, Turan Alkan’dandı.</p>

  <p class="p10">“Ben de seni özledim,” diye mırıldandım, ama yanına gitmedim. Daha sonra bana yazdığı o mektupta kullandığı cümleyi ilk kez o gün duydum,</p>

  <p class="p10">“Biliyorum, dönmeyeceksin,” dedi, “Zaman yanlış, mekân yanlış, terkip yanlış, değil mi?”</p>

  <p class="p10">“Galiba.”</p>

  <p class="p10">“Hamiyeti cahilliye,” diye mırıldandı.</p>

  <p class="p10">“Ne dedin?”</p>

  <p class="p10">“Bana hep Amerika’da neden kalmadığımı sorardın. Şiran, Şafak, Selahattin üçlüsünü bir Pavloviç’e her zaman tercih ederim.”</p>

  <p class="p10">Elinin altındaki Tempo dergisini işaret ediyordu. On ikinci sayfasında, Şiran’ın, yirmi birinci sayfasında Selahattin’in fotoğrafları vardı. Şiran, yönetim kuruluna seçilmiş; Selahattin Amerika’da bir banka, East Cleveland Bankası, satın almıştı. Baktı, baktı,</p>

  <p class="p10"><a id="a29"></a>“Nesibe’yi de kaybettik ama,” diye fısıldadı, “yine de, biz yerliler kazanacağız!”</p>
</body>
</html>
