<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>PAVLOVİÇLER</title>
</head>

<body>
  <h2 class="h20">II</h2>

  <p class="p1">&nbsp;</p>

  <p class="p8"><span class="t2">“Ey görkemiyle mağrur şehirler şehri, güzel Kudüs! Kartal kanatlarım olaydı, uçmaz mıydım sana? Tozunu ıslatıp yatıştırıncaya kadar gözyaşlarını? Naçiz bedenim oyalanırken Batı’da, yüreğim Doğu’dadır benim!”</span></p>

  <p class="p9"><span class="t7">Yahuda Halevi, İspanya, 1141</span></p>

  <p class="p1">&nbsp;</p>

  <p class="p10">Oysa iki yüz elli kilometre güneyde, Brooklyn doğumlu David Pavloviç’in “Seçilmiş Kul” olduğu, çocuk annesinin kucağından fırlayıp “hasta ve yoksul bir Yahudi’nin Filistin’e ulaşmak uğruna çektiği kahırları” anlatan bir kitabı kapıp okumaya başladığı dört yaşında belli oldu.</p>

  <p class="p10">Baba, Hasidi Mezhebi “Tzadik”lerinden, Rusya göçmeni ünlü din âlimi Rabin*<a id="a3"></a><a href="../Text/notes.html#a33">{<span class="t8"><img alt="img1.png" src="../Images/img1.png" /></span>}</a> Levi Pavloviç cemaatini topladı,</p>

  <p class="p10">“Kâinatın sahibi bizi bir deha ile kutsadı,” diye müjdeledi, “bu çocuk okumuyor, adeta yutuyor sayfaları! Tıpkı su gibi, ekmek gibi yutuyor!”</p>

  <p class="p10">“Tanrı’ya şükrolsun, Tanrıya şükrolsun!” diye gözyaşları arasında mırıldandı cemaat. Yüzleri ışıdı, gönülleri ferahladı, iç huzuru ile döndüler evlerine.</p>

  <p class="p10">Olay, David’in ilk erkek evlât olması, Tanrı’nın babadan oğula geçen Hasidi Cemaati reisliğine Yeni Dünya doğumlu bir vâris seçmek suretiyle anavatanları Rusya’dan göçmüş olmalarını onayladığını belirtmesi bakımından ayrıca önemliydi. Çocuğun altı kuşaklık Pavloviç hanedanına layık olması, cemaatini cetlerini aratmayacak şekilde yönlendirebilmesi için gerekli eğitim olağanüstü bir titizlikle ve derhal yürürlüğe konuldu.</p>

  <p class="p10">“Önce ‘Kanun’,” dedi Rabin Pavloviç, “önce Kanun’u öğreneceksin. Kanun’u öğrenmek, Kudüs’teki Mabet’i yeniden inşa etmekten daha önemlidir. Tevrat’ı eline alan, ‘Sanki daha bugün almışım Sina Dağı’ndan!’ demeyi bilmelidir. ‘Musa’nın eline değdiği gün kadar taze’ olduğunu bilmelidir. Ve bilmelidir ki, Tevrat’ta yazılandan gayri öğrenecek bir şey yoktur yeryüzünde! Felsefe gibi dünyevi bilgileri ne gece ne de gündüz olan bir saatte okuyabilirsin!”</p>

  <p class="p10">Yedi yıl süreyle, günde yedi saat Tevrat okudu, ezberledi, sesini ve şeklini belleğinin derinliklerine gömdü David. Tanrı ile insanların arasındaki ilişkinin sürekliliğini, insanoğlunun attığı her adımın Tanrı tarafından gözetlendiğini, yaptığı her işin, her düşüncesinin Tanrı’nın ilahi varlığını gücendirebileceğini öğrendi.</p>

  <p class="p10">Ölüm, işlenilen günahların karşılığı olarak ödenen bir “bedel”di. Gerçekten günahsız bir insan asla ölmediği gibi, “Filistin’de dört endaze yürüyen”de asla ölmezdi. Ancak bu “Filistin”, Mesih’in geri dönüp kendi krallığını ilân ettiği Filistin’di, Yahudilerin Tanrılarına kendi Mabetlerinde, özgürce ve hep birlikte tapınacakları Filistin’di.</p>

  <p class="p10">İki bin yıllık Yahudi eğitimi gereği, cumayı izleyen her Şabat’ta*,<a id="a4"></a><a href="../Text/notes.html#a34">{<span class="t8"><img alt="img1.png" src="../Images/img1.png" /></span>}</a>babasının havrasında bir araya gelen cemaatin huzurunda, “seçildiği” günden itibaren artık sadece Tzadik’i ve hocası olan babasıyla ilahiyat tartıştı. Cemaat, çocuğun Talmud’un** inceliklerini ne denli iyi kavradığına şahit olup defalarca hamdüsena etti.</p>

  <p class="p10">David’e bahşedilen “Işık”ın, “Cemaat”ini de aydınlatması kaçınılmazdı. Birlikte geçirdikleri her Şabat, “Kurtuluş”un, yani “Filistin”in, daha da yaklaştığını müjdeler gibiydi.</p>

  <p class="p10">Rabin Pavloviç, David’e, Chmielnick liderliğindeki Kazakların, soydaşları yüz bin Polonya Yahudi’sini nasıl katlettiklerini on bir yaşına girdiği günün gecesi anlattı.</p>

  <p class="p10">“Sana bunları ağlayasın diye anlatıyorum,” dedi, “çünkü insan başkalarının acılarını kendi acılarından öğrenir. Acıyı tanımak gerekir. Kibrimizi, ukalalığımızı, kayıtsızlığımızı giderir acı. Ve bir Tzadik acı çekmeyi herkesten iyi bilmelidir. Cemaati için acı çekmeyi, cemaatinin acısını kendisine mal etmeyi, onlar adına taşımayı öğrenmelidir. Vaktinden önce ihtiyarlamayı, yüzü gülerken dahi yerle bir edilen Kudüs için, rüzgâra darı taneleri gibi savrulan ulusu için kan ağlamayı bilmelidir. Çünkü bir ‘Tzadik’ Tanrı’nın resulüdür. Tanrı ile cemaati arasındaki köprüdür.”</p>

  <p class="p10">Rabin Pavloviç, veliahdına, ilk Tzadik’in Polonya katliamından sonra vasıl olduğunu söyledi. Hasidi mezhebinin kurucusu, takva ehli Ba’al Şem Tov’un hayatını anlattı,</p>

  <p class="p10">“Merhametli Ba’al Şem Tov’un 1748’de ölümünden sonra müritleri dünyanın dört bir tarafına dağıldılar, kendi cemaatlerini kurdular.”</p>

  <p class="p10">Bu müritlerden bir tanesi Rusya’nın güneyindeki küçük bir kasabaya yerleşen Solomon Pavloviç, David’in dedelerindendi. Bu küçük kasabada, Bolşeviklerin iki yüz ocaktan yüz altmışını söndürüp, Havra’yı yerle bir etmelerinden sonra, artık bu ülkenin de “miyadını doldurduğuna” karar veren baba, Rusya’yı “Esav ve Edom’un, yani “İblis ve Azrail”in ülkesi olarak lanetledi. Cemaatini topladı, “Amerika’ya göç” emri verdi. Sekiz gün içinde toparlandılar, beş ay sonra New York Devleti’nin, göçmenleri karantina altına aldığı Ellis adasındaydılar. “Yahudi Ulusal Sosyal Yardım Komitesi”, onları Brooklyn’in “Yahudi mahallesi” olarak bilinen kesimine, kendi uluslarının insanları arasına yerleştirdi. Rabin Pavloviç kendisine tahsis edilen üç katlı tuğla binanın birinci katını havrasına, ikinci katını yeşivasına*<a id="a5"></a><a href="../Text/notes.html#a35">{<span class="t8"><img alt="img1.png" src="../Images/img1.png" /></span>}</a>ayırdı. Oğlu David, ailesine ayırdığı üçüncü katta doğdu.</p>

  <p class="p10">“Senin doğumun,” dedi Rabin, gözyaşları içerisinde, “kâinatın sahibinin teveccühünü henüz kaybetmediğimizin işaretidir. Ancak,” diye uyardı, “Tevrat’sız yaşam yarı yaşamdır. Tevrat yoksa, insanoğlu mekruhtur. Kâinatın sahibi, Tevrat okuduğumuz sürece kulak verir bize. Ancak o zaman dinler, o zaman kabul eder dualarımızı, ‘Kurtuluş’u Tevrat’tan başka meşguliyetleri olmayanlara vaat etmiştir.”</p>

  <p class="p10">Bununla birlikte, Tanrı’nın, Yahudileri, “tüm uluslardan üstün tuttuğunu”, “seçkin” olduklarını anlattı. Tanrı, onların “babası”ydı. Adil bir Tanrı’ydı. “İsrailoğulları ile yaptığı mukavele”yi tek taraflı feshetmezdi. Kendi adına yemin etmişti -meğer ki, onlar sözünden çıksınlar, bir tek onları kutsayacak, bir tek onların tohumlarını döllendirecekti. Bu durumda, Hasidilerin bütün yapacakları, Mesih geri dönüp kendi krallığını ilân edinceye kadar pür kalmak, dış dünyanın kışkırtmalarına kapılmamaktı.</p>

  <p class="p10">New York borsasının iflasını izleyen otuzlu yıllar, Rabin Pavloviç’in yeni yurttaşlarının korkunç bir ekonomik krizin pençesinde kıvrandıkları yıllar oldu. Yoksulluk, uzayan işsiz kuyrukları, birbiri ardına canına kıyan işadamları arasında, semaverlerinden kıtlama çay içerek, Tevrat dışındaki sohbetlerini eski vatanlarına ilişkin konularla kısıtlayarak yaşadı Hasidiler. Rabin Pavloviç’in yeşivasında Birleşik Devletler yasalarının zorunlu kıldığı dersler, def-i bela kabilinden geçiştirildi. Geleceğin Tzadik’i David’in her türlü “Amerikanizm”den korunulmasına çalışıldı. Oysa Yeni Dünya’nın başka plânları vardı. Birleşik Devletlerin İkinci Dünya Savaşı’na girmesiyle birlikte, Sam Amca’nın “damarlarında Amerikan kanı dolaşan” delikanlılara duyduğu ihtiyaç ürkütücü boyutlara vardı. Rabin Pavloviç, ibadet özgürlüğünün bedelinin Yahudiler için son sığınak olduğu düşünülen Amerika’yı, “goyim”** toprağını, benimsemek anlamına gelebileceğini dehşetle fark etti! Bu topraklarda Mesih’in Filistin’de kendi krallığını ilân edeceği zamana kadar “misafir olma”nın diyeti, Hasidilerin en büyük önderlerinden olmaya namzet olan oğlunun yitirilmesi olabilir miydi?</p>

  <p class="p10">“Burası Amerika,” diye açıkladı Yahova’ya, “Avrupa değil! Burası açık bir dünya. Kütüphaneler var, kitaplar var, okullar var, üniversiteler var! Yahudi öğrencileri kimse umursamıyor!</p>

  <p class="p10">Nu, Yahova! Oğlumun senden uzaklaşmasını istemiyorum! Ruhsuz bir zekâ olarak büyümesini istemiyorum! Oysa beyni bir çöl dikeninin suya susadığı gibi bilgiye susuyor! Ve ben, dünyaya dalmasını önleyemeyeceğimi görüyorum!</p>

  <p class="p10">Nu, Yahova! Lütuf kabul ettiğim dehası laneti olabilir mi? Bizi cezalandırıyor musun?”</p>

  <p class="p10">Rabin Levi Pavloviç haklı çıktı. Daha da acı olanı, David’in “dünyaya dalmasını” hiç beklenmedik bir şekilde, bizzat kendi eliyle gerçekleştirmesiydi. Şöyle ki: Mesih’in Filistin’e geri dönüp, kendi krallığını kuracağı zamana kadar beklemek istemeyen Siyonist örgütler, 1943 yılında, “vaat edilmiş topraklar”a göçü yasaklayarak Hitler’in katliamını kolaylaştıran İngilizlere karşı silahlı direnişe geçtiler. Hızla tırmanan, çok sayıda masum insanın ölümüne de yol açan terör, Hasidi Cemaati’nin dış dünyadan özenle korunan yeşivalarına, havralarına ve giderek evlerine girdi, Tevrat sohbetleriyle yarışır oldu. Birkaç yıl içinde Rabin Pavloviç, korkulan yozlaşmanın “Amerikanizm” değil, “Siyonizm” olduğunu dehşetle fark etti!</p>

  <p class="p10">Tanrı’nın sözünün, yani Tevrat’ın esas alınmadığı, laik bir Yahudi vatanı olamaz, Mesih gelmeden önce bir Yahudi vatanından söz edilemezdi! Siyonistlere karşı çıkmak, “kendilerine Yahudi diyen bu goyimler”i durdurmak, Yahova’nın yolundan çıkmalarını önlemek şarttı! Ne ki, kendisini aylarca uykusuz bırakan, büyük ıstıraplara gark eden kararına anti-Siyonist Yahudileri örgütlemek için Brooklyn sokaklarına çıktığı gün, komşularının bağrını delen nefret dolu bakışlarından başka refakatçi bulamadı. Birleşmiş Milletler’in, Kutsal Topraklar’ın bir Yahudi, bir de Arap devleti arasında paylaştırılması kararını mahallelinin sevinç çığlıkları arasında dinledi; Mesih’in hüküm süreceği gerçek Filistin, Ben Gurion başkanlığında yaşayan İsrail, nimetlerini paylaştığı Birleşik Devletler, Tanrı’nın önderliklerini üstlenmesini istediği Hasidiler ile günde otuz altı saatten bin yıl yaşasa doyamayacağı kütüphaneler arasında, sevgisini, sadakatini, acılarını hangi birine ve ne kadar paylaştıracağını bilemeden, binamaz kaldı David Pavloviç.</p>

  <h2 class="h20"><a id="ncx272"></a></h2>
</body>
</html>
