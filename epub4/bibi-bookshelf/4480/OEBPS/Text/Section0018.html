<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>“HOMO ISLAMICUS!”</title>
</head>

<body>
  <h2 class="h20">IX</h2>

  <p class="p1">&nbsp;</p>

  <p class="p10">Diana’nın demesiyle, “işler daha iyiye gitmeden önce kötüye gitti.”</p>

  <p class="p10">Alper Tunga, Pavloviçlerin daha da dağılmalarına neden oldu.</p>

  <p class="p10">“Yer, yer değilken, su, su idi,” diye anlattı öğrencisi David’e.</p>

  <p class="p10">“Başka bir şey yoktu. Bir uçsuz bucaksız su, bir dolu su, dört bir yanı doldurmuştu. Tanrı Kara Han, bu yalnız su üstünde, beyaz bir iri kaz olmuş, uçuyordu. Ne bir ses, ne bir nefes! Yalnızlığı ve bomboşluğu Tanrı Kara Han’ın yüreğine doluyordu.</p>

  <p class="p10">Tanrı, Tanrı iken bile korkuyordu!</p>

  <p class="p10">Dostsuz, arkadaşsız, can yoldaşsız ve sırdaşsız uçmak!</p>

  <p class="p10">Tanrı, Tanrı iken bile ürperiyordu!</p>

  <p class="p10">Ulu su, orta yerinde yarıldı,</p>

  <p class="p10">‘Kara Han! Kara Han! Kara Han!’ dedi, ‘Sana teklik yaraşır! Tanrı’ya teklik gerek!’</p>

  <p class="p10">Tanrı Kara Han, daha iyi duymak için su yüzüne indi.</p>

  <p class="p10">Avuçlarında sakladığı Zaman, bir aman, bir ferman dilemeden fırlayıp kaçtı!</p>

  <p class="p10">Bu, özgürlüğün başlangıcıydı.</p>

  <p class="p10">Su, Zaman’ı bir kral gibi karşıladı.</p>

  <p class="p10">Ak Ana, dalgaların arasından, suyu ve zamanı aydınlatan bir güzellik içinde ortaya çıktı.”</p>

  <p class="p10">Alper Tunga’nın sesi alçaldı, fısıltıya dönüştü,</p>

  <p class="p10">“‘Yarat!’ dedi, Ak Ana, Tanrı Kara Han’a,</p>

  <p class="p10">‘Yalnızlıktan kurtulmak istiyorsun, yarat! Yarat! Yarat! Yarat!’</p>

  <p class="p10">Ve bunun üzerine, Tanrı Kara Han, er kişiyi yarattı!”</p>

  <p class="p10">Alper Tunga, sustu, Pavloviçlere döndü, gülümsedi,</p>

  <p class="p10">“Herhangi bir ‘Yaratılış’ hikâyesi kadar güzel, değil mi?” diye sordu, “Herhangi bir yaratılış hikâyesi kadar inandırıcı!”</p>

  <p class="p10">Diana, Rodoplu’yu anımsadı,</p>

  <p class="p10">“Evet, öyle,” dedi, “haklısın! Bu duyduğum herhangi bir tekvin kadar güzel!”</p>

  <p class="p10">“İlginç bir şekilde, Tekvin’i hatırlatıyor,” diye gülümsedi David. Diana’ya döndü,</p>

  <p class="p10">“‘...Ve yer ıssız ve boştu; ve enginin yüzü üzerinde karanlık vardı; ve Tanrı’nın ruhu suların yüzü üzerinde hareket ediyordu...’ Musa’nın ruhu suların yüzü üzerinde hareket ediyordu... Musa’nın Birinci Kitabı, Bap 1, değil mi?”</p>

  <p class="p10">Diana yerine, Alper cevap verdi,</p>

  <p class="p10">“Şaşırmamak lâzım” dedi, “Türk milletinin tarihi, tarih başladığı zaman oluşmuştu. Başka dinlerin Türklerin deneyimlerinden kavramlar ödünç almalarını doğal karşılamak gerekir.”</p>

  <p class="p10">“Bir Tibet laması kadar sessiz!” dedikleri, Alper Tunga’yı da David getirmiş, “En ciddi öğrencim,” diye tanıtmıştı, “Benim için özel bir vaka. Üç yıl hapis yatmış.”</p>

  <p class="p10">Diana, “Türkiye’nin gerçeğine” yaklaştığını hissettiğini söyledi. Delikanlının siyasi suçlu olmasının fazladan bir albenisi vardı. Ve öylesine güvenliydi ki Pavloviçler, Türk deneyimlerinin tüm tarihlere temel oluşmuş olması iddiasının dayanaklarını sorgulamak yerine, sonuçlarına yöneldiler,</p>

  <p class="p10">“Başka din derken, İslâmiyet’i kastediyorsunuz, öyle değil mi?”</p>

  <p class="p10">“Yahudilik, Hıristiyanlık...” dedi Alper, kitabi dinlerin tümünü ima ederek, “Bildiğiniz gibi, sonraları Yahudi diye adlandırılan göçebe kavimler Kenan topraklarına geldiklerinde, yani, İsa’dan bin dört yüz-bin iki yüz yıl önce, Türkler, Tanrı Dağları ile Altaylar arasında bir yerlerdeydiler. Sizler, Güney Suriye’de devlet kurduğunuz yıllarda, biz Çin’in Üçüncü Hanedanı olan, Çu Hanedanı’nı kurmuştuk!”</p>

  <p class="p10">Diana ile David’in birbirlerine baktıklarını gördü, “Anlamanız gereken bir mesele var, efendim,” diye sürdürdü,</p>

  <p class="p10">“Türk tarihi, Amerikan, İngiliz veya Fransız tarihi gibi ele alınmaz. Çünkü bu milletin tarihi, gözler önünde cereyan etmiştir. Aynı dar alanda geçmiştir. Onların tarihini kronolojik sıraya koymak kolaydır. Fakat bu, Türk tarihi için mümkün değildir. Bazen, Çin’de, bazen Mısır’da, bazen, Avrupa’da rastladığımız Türklerin tarihini kronolojik sıraya sokamazsınız.”</p>

  <p class="p10">“Zo!.. Yeni bir sisteme ihtiyacınız var. Bunu demek istiyorsunuz, değil mi?”</p>

  <p class="p10">“Evet,” dedi delikanlı, “Tarihimize vereceğimiz sistem, dileklerimize uygun olmalı. Bize yalnız geçmişimizi en parlak şekilde göstermelidir.”</p>

  <p class="p10">“Alper Bey, Cemalettin Eren’i tanır mısınız?”</p>

  <p class="p10">“Tanımam,” dedi Alper aceleyle. Pavloviçler, yüzünden hoşnutsuz bir ifadenin geçtiğini fark ettiler.</p>

  <p class="p10">“Herkes tarihini nasıl işine gelirse, öyle sistemleştirmiyor mu?” diye meydan okudu, “Sizi alalım, Amerikan tarihini İngiltere’den göçle başlatmıyor musunuz? Siz gelmeden önce, orada Kızılderililer, yani biz Asyalılar, yok muyduk? Avrupalılar tarihlerini, halklarını yüreklendirecek bir dizi olumlu olay üzerine oturtmadılar mı? İlerleme, gelişme duygusu veren bir dizi olay? Yarım milyon Pencaplıyı kestiklerini, bir milyon kara deriliyi boğazladıklarını kimse söylemiyor.</p>

  <p class="p10">Kimse, vahşi Almanların sırtını sıvazladık, kurbanlarını da Arapların başına sardık demiyor.”</p>

  <p class="p10">“Hayır, demiyor.” dedi Profesör Pavloviç. Gülümsedi,</p>

  <p class="p10">“Peki, Türkiye tarihi için siz ne öneriyorsunuz?”</p>

  <p class="p10">“Bakın efendim, birçok millet için tarih bir vatan tarihidir,” diye açıkladı Alper Tunga. “Örneğin, Fransızlar: Ne Gal, ne Latin, ne de Germen olduklarını iddia edemedikleri, daha doğrusu, bu ulusların ‘aynı topraklarda karışmasından doğan bir millet oldukları için’ vatan tarihini esas almak zorundaydılar.</p>

  <p class="p10">Oysa, Arap için tarih, millet tarihiydi, çünkü uzun süreler devletlerini kaybetmişler, ama milletlerinin varlığını saklamışlardı. Oysa, siz Yahudiler için tarih, din tarihidir,” dedi Alper, “çünkü sizin, ne Araplarınki gibi diliniz ne örflü bir milletiniz ne de devletiniz vardı.”</p>

  <p class="p10">Bu tespitleriyle kesin sınırlar koymuyordu, ancak kesin olan, “tarihi kuruluşları başka başka olan milletlerin, tarih sistemlerinin başka başka olmasının doğal ve gerekli” olduğuydu. Bu bağlamda, biz Türklerin milli devlet esasını kabul etmemiz gerekiyordu. Tarihimizi, “Anayurt’taki Türk tarihi” ve “Yabancı illerdeki Türk tarihi” olmak üzere ikiye ayırmalı; “en eski çağlar”dan dokuzuncu yüzyıla kadarki dönemi, Doğu Türkeli’nde, sonrasında Anadolu, Erran (“İran”!), Azerbaycan, Irak ve Kuzey Suriye’den meydana gelen “yurt’ta izlemeliydik.</p>

  <p class="p10">“Türkiye, ikinci yurttur,” dedi Alper Tunga, “Doğu Türkeli ve Türkiye tarihleri her ikisi birden ve aralıksız bir bütün halinde, Türklerin tarihidir. Bu iki vatan, bazen birleşir, bazen ayrılır, Bizim tarihimiz, egemen Türk sülalelerinin, yabancı milletlere dayanarak kurdukları devletlerin tarihidir. Bu süreç, Türkiye bölümünde, Selçuklular, İlhanlılar, Büyük Beylikler, Osmanlılar ve Cumhuriyet dönemi olmak üzere beş çağda incelenebilir. Ama eğer, Anayurt’tan bahsedeceksek, İsa’dan önce yedinci yüzyıla inmeli, Sakalarla başlayıp, Uygurlarla bitirmeliyiz.”</p>

  <p class="p10">“O kadar ciddi, o kadar sahiciydi ki, delikanlıya derin bir sempati duydum,” dedi Diana, “ Ve ilginç olanı, Osmanlı İmparatorluğu’nu sahiplenmiyordu.”</p>

  <p class="p10">“Nasıl yani?”</p>

  <p class="p10">“Bir devleti Türk tarihi içinde sayabilmek için egemen hanedanın ve ordusunun Türk karakteri taşıması gerektiğini söyledi, Çin, Hindistan, İran, Doğu Avrupa ve Mısır, Türk askerine dayanan Türk hanedanları tarafından kurulmuş olmakla birlikte, Türk karakteri taşımadıkları için onları Türk tarihi içinde görmeye imkân yokmuş! Bu noktada, David, Türkiye’nin bugünkü sınırları dışında kalan eski toprakları özleyip özlemediğini sordu. Anlıyorsunuz, değil mi, Pan Türkist olup olmadığını merak ediyordu.”</p>

  <p class="p10">Anlıyorduk, tabii.</p>

  <p class="p10">Delikanlı omuzlarını silkmişti,</p>

  <p class="p10">“İnsanı, örgütlenmesi, dili, geleneği Türk olmayan illere neden özlem duyayım? Biz, Sakalar’dan bu yana, tek bir milli devletiz. Bütün bu zaman sürecinde, pek çok hanedan değiştirdik. En son, bir de rejim değişikliği yaptık, Cumhuriyet’i kurduk. Ancak, her zaman bir milli devlet olduk. Başkalarından bize ne?”</p>

  <p class="p10">“Ama Müslümansınız,” dedi, “Örneğin, Araplarla gelenek bağlarınız yok mu?” İşte, o noktada, yüzünün şekli değişti!</p>

  <p class="p10">“Araplar!” demesini duymalıydınız! Tükürür gibi söylüyordu gerçekten!</p>

  <p class="p10">“Soylu millet!” diye alay etti, “Kavmi necib! Onların bize verdiği zararı kimse vermedi!”</p>

  <p class="p10">O kadar şaşırdık ki, David’le bir ağızdan sorduk,</p>

  <p class="p10">“Nasıl!”</p>

  <p class="p10">“Onlarla temasımız, bize geçmişimizi unutturdu!” dedi delikanlı, yakınmanın ötesinde bir sesle, kin dolu bir sesle,</p>

  <p class="p10">“İslâmiyet’ten önceki zamanlarda, Türkler geçmişlerini biliyorlardı,” diye açıkladı, “Milat sıralarında, Hunlar, örneğin, bir Tanrıkut Mete’yi hatırlatıyorlardı. Onuncu yüzyılda kabul edilen İslâmiyet, milli geçmişimize büyük darbe vurdu. Yabancılardan alınan bu din, ön plâna geçti, milli dinimizi sürüp çıkardı, geçmişi unutma faciası halka bulaştı. Öyle ki, Anadolu Türkleri, yedinci yüzyılda, üç-dört yüz kişi arasında geçen bir Bedir Muharebesi’ni ya da Arapların nihayet bir iç meselesi olan, Ali-Muaviye düşmanlığını, Hüseyin’in Kerbela’da öldürülmesini o ısrarla andıkları halde, bir Malazgirt’i, bir Kutlamış’ı unuttular!”</p>

  <p class="p10">Ne diyeceğimi bilemedim!</p>

  <p class="p10">Alper Tunga,</p>

  <p class="p10">“Ivır zıvırla uğraşmaktan kendimiz hakkında düşünmeye vakit bulamıyoruz ki!” diye yakındı, “nükleer savaşlardan bahsediliyor, süper güçlerden bahsediliyor ve biz sindiriliyoruz!</p>

  <p class="p10">Oysa, hayat ve kâinat zaten tehlikelerle doludur. Tehlikeler, fertler için de, milletler için de topraklar için de vardır. Korkunç bir deprem birkaç saat içinde Anadolu’yu suların altına gömebilir! Dünyayı yörüngesinden çıkaracak büyüklükte bir göktaşı çarpıp, kıyamet koparabilir! Birkaç millet birleşip bir gece Türkiye üzerine beş yüz hidrojen bombası atabilirler! Bütün bu ihtimaller var diye, uyuşuk uyuşuk oturup, yalnız fabrika kurmakla bir millet nasıl yaşar? Uçak ve tankları Türkiye’de yapmak, biraz sabır, biraz çalışma işidir. Enflasyon, ciddi tasarrufla önlenebilir. Ama bir millet, bunlarla yaşayamaz! Millet, bir hayvan sürüsü değildir! Milli bir hedef ister! Milli bir hedef olmadan yaşayamaz!” David Pavloviç’e döndü,</p>

  <p class="p10">“Siz bunu herkesten iyi bilirsiniz,” dedi, “sizin halkınızın da fabrikaları yoktu, tankları, tüfekleri yoktu! Ama milli bir hedefiniz vardı: İsrail! Onca sene, o ülküyle yaşadınız! O ülküden güç aldınız, değil mi?”</p>

  <p class="p10">“Yani!..” dedi David, “Öyle de söylenebilir!”</p>

  <p class="p10">Delikanlı, cevabın ılımlılığını David’in alçakgönüllülüğüne verdi,</p>

  <p class="p10">“Bizim böyle bir ülkümüz yok,” dedi esefle, “Diasporadaki soydaşlarımız umurumuzda bile değil! Biliyor musunuz, şu son yirmi yılda, Ruslarla Çinlilerin katlettikleri Türklerin sayısı üç milyonu buldu ve bizim kılımız kıpırdamadı! Niye? Çünkü sizinki gibi bir milli şuurumuz yok!”</p>

  <p class="p10">“İtiraf etmeliyim ki çok etkilendim!” diye anlattı Diana,</p>

  <p class="p10">“Anlıyor musunuz, gökyüzüne duyduğu hayranlığı, can veren güneşle yağmurun ortaklığına güveni, doğaya saygısını hissettim! İstanbul’da, yağmurdan, gök gürültüsünden, dağlardan, ağaçlardan oluşan yaşam altyapısını kaçırıyor insan! Bu delikanlı, tekrar bakmamı sağladı! Orta Asya dağlarının doruklarında, sıçraya sıçraya gezinen bir masal yaratığı! Gözlerinde, Türklerin, o derin, o anlaşılmaz melankolisini gördüm! Ve düşündüm ki, sizler belki de sıla hasreti çekiyorsunuz! Hadisiler gibi! Olabilir mi? Ne diyorsunuz, Günay Hanım?”</p>

  <p class="p10">“Düşünmem lâzım,” dedi Günay, “bir şeylere hasret çektiğimiz doğru, ama sıla mı? Şu anda bilemiyorum.”</p>

  <p class="p10">“Hayat ve ölüm,” demişti delikanlı, Atsız’ın ünlü cümlelerini tekrarlayarak, “Hayat ve ölüm! Bunların ikisi de güzeldir. Fakat, esas olan ölümdür! Öteki, bir rüya kadar geçici ve aldatıcıdır. Büyük ve esrarlı bir kâinatın sinesinde yatmak! İşte bizim nasibimiz budur!”</p>

  <p class="p10">Diana, delikanlının sözlerini tekrarlarken, Rodoplu’ya baktım, dudakları bükülmüştü, “Anlaşıldı! <span class="t6">Türkler</span>, a<span class="t6">lıntı yapmaya bayılırlar</span>! <span class="t6">Marx’tan değilse Mao’dan, değilse Ecevit’ten, değilse Atsızdan, ama ille de tescilli bir ismin şahadetine sığınırlar</span>!”</p>

  <p class="p10">Gerisini biliyorduk, çünkü Atsız’dandı; “Bu nasibimizi almadan önceki kısa rüya âleminde kendimizi ölü kadar ebedi bir fikre vermek ve o fikir uğrunda harcamak gibi yüksek bir ülküye kaptırmaktan daha şerefli ne olabilir? Bu ölüm, bizi gayemize, Tanrı dağında bekleyen ecdat ruhlarına ve bizzat Tanrı’ya kavuşturacak şanlı ve güzel bir ölümdür. Bu ölümün güzelliği ile içki ve şehvet içindeki hayatın çirkinliğini düşünmek, hakikati anlamaya da yardım edecektir. Yaşamak, sadece kısa bir an yaşamaktır. Ölüm ise, kâinatın ebediliğinde, hatıralarda ve gönüllerde asırlarca yaşamak ya da hatırlardan ve gönüllerden de silindikten sonra, sonsuzlukta, sonuna kadar yaşamaya devam etmektir. Yaşamak hakkından vazgeçmek ne kadar güzel! Hatırlanmadan, gönüllerden silinerek, unutularak yaşamak, ondan da ne kadar güzeldir! Her fedakârlık muhteşemdir, fakat, eserine imza koymamak, ülkü uğruna ad bırakmadan silinmek, her şeyden daha muhteşemdir!” Ve anlaşılan, genç Alper Tunga, bu düşüncelerini Diana’ya aktarabilmişti.</p>

  <p class="p10">“Genç adamın şiirini çok sevdim, ama ölümü sizler gibi içselleştiremem, Günay Hanım,” dedi Diana, af diler gibi,</p>

  <p class="p10">“Bizim içselleştirdiğimizi kim söylüyor? İlki, niye öyle bir şey yapasın ki?”</p>

  <p class="p10">“Yani!.. Demek istiyorum ki, sen de bana Şamanizm’den bahsettiğin için düşündüm ki, ölüme karşı tutumun Alper Bey gibi olabilir! Sonra, Nesibe de var!”</p>

  <p class="p10">“Benle ilgili olarak yanılıyorsun,” dedi Günay, “Ben, ölümü kaçınılmaz olduğu için onurumu koruyarak, efendice kabullenmeye çalışırım. İdealize etmem. <span class="t6">İdealleri de idealize etmem. Tersine, nekrofilyadan kaçınırım</span>.”</p>

  <p class="p10">“Ama,” diye itiraz etti Diana, “Bana, ata ruhları ile, Şinto ile ilgili söylediklerin, Alper Bey’in Tanrı dağlarındaki ecdat ruhları ile örtüşüyor!”</p>

  <p class="p10">“Benim sana söylediğim, ölüm denilen karanlığa girerken, yanımda yakından tanıdığım birilerinin olmasının bana vereceği rahatlık. Ne hissettiğimi bütünüyle anlayan birilerinin.”</p>

  <p class="p10">“Konfüçyus gibi, Kazancakis gibi?..”</p>

  <p class="p10">“Hazreti Muhammed gibi!” diye ekledi Günay.</p>

  <p class="p10">“Ama bir insan olarak, peygamber olarak değil?”</p>

  <p class="p10">“Önce, bir insan olarak,” dedi Günay gülerek, “Ben şeffaflıktan yanayım!”</p>

  <p class="p10">“Ama bu Müslüman bir tavır değil!”</p>

  <p class="p10">“Mistisizmden hiç nasibimi almadığım kesin!” Tutumunun, Müslümanca olup olmadığı tartışmalarına girmedi, onu iyi tanıdığım için, nedeninin Diana’nın aklını daha fazla karıştırmamak istemi olduğunu biliyorum. Nitekim, lâfı değiştirdi, “Nesibe’den ne haber?”</p>

  <p class="p10">“Oh! O başlı başına bir sevinç kaynağı!” dedi Diana, “Ama, kocası Abdullah, tam bir hödük!”</p>

  <p class="p10">Günay’la bakıştığımızı hatırlıyorum.</p>

  <h2 class="h20"><a id="ncx2191"></a></h2>
</body>
</html>
