<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>PAVLOVİÇLER</title>
</head>

<body>
  <h2 class="h20">V</h2>

  <p class="p1">&nbsp;</p>

  <p class="p8"><span class="t2">“...Ve o, peygamberlerin adını ve soyunu bildirdikleri kimsedir. O, zulüm ve adaletsizlikle dolmuş yeryüzünü eşitlik ve adaletle dolduracak olandır.</span></p>

  <p class="p8"><span class="t2">O, Allah’ın yeryüzünde ezan okunmayan bir tek yer kalmayıncaya kadar elleriyle yeryüzünün Doğulularını ve Batılılarını fethedecek şahıstır. Peygamber’in bildirdiği Mehdi’dir. Ve o, İsa bin Meryem’in indiği zaman arkasında namaz kılacağı kimsedir. Hazreti Veliyyi Asr’dır. Kaybolmuş olan 12. imamdır.”</span></p>

  <p class="p9"><span class="t7">Risaletü’l İ’tikadetül’l İmamiye</span><span class="t2">.</span></p>

  <p class="p1">&nbsp;</p>

  <p class="p10">Hamursuz Bayramı’nın ziyaretine getirdiği torunlarına ilginç bir şeylermiş gibi baktı, Rabin Pavloviç. Okşamadı, gözleri dolmadı, ama kaşları da çatılmadı. Semaveri yaktı, kuru üzüm, fındık ikram etti. Dünyada olup biteni dinledi.</p>

  <p class="p10">“Nu! Oğlum,” dedi, bir süre sonra, olağan bir ses tonuyla, “görüyorum ki Amerikalılığın Yahudiliğine baskın çıkmış.”</p>

  <p class="p10">Çayından bir yudum içti,</p>

  <p class="p10">“Söyle bana David,” dedi, “Rıza Şah Pehlevi’yi hatırlıyor musun?”</p>

  <p class="p10">Cevap istemeyen bir soruydu, Profesör başını önüne eğdi.</p>

  <p class="p10">“Rıza Şah Pehlevi İran’ın başına geçtiği zaman, biz eski vatanımızdaydık.” Duraladı, “Nu!” diye ünledi yeniden, “Bir dostum vardı, Ali Buharayi.” İsmin bir şeyler hatırlatmasını ister gibi bekledi, umduğu tepkiyi aldı, sonra sürdürdü,</p>

  <p class="p10">“Görüyorum ki hatırlıyorsun. Memnun oldum. Ali Buharayi bize çok yardım etti. Bolşevik katliamından sonra Türkiye üzerinden Yeni Dünya’ya geçmemizi o sağladı.”</p>

  <p class="p10">Gelinine bakmadan, gelinine anlattı,</p>

  <p class="p10">“Ali Buharayi Farsi’ydi,” dedi, “Tütün taciriydi, ama ünlü bir âlimdi de. Rıza Şah’ın zindanlarında öldü. Niçin öldü? Çünkü Rıza Şah, Farsi topraklarına Tanrı’nın kanunları yerine kendi kanunlarını getirdi. Tanrı’ya eşlik, ortaklık tasladı. Reform adı altında Müslümanların kutsal kitaplarının yasakladığı pek çok işler yaptı. Karşı çıkan Ayetullahları türlü işkencelerle öldürdü. İkinci Dünya Savaşı’nda Almanya ile birlik oldu. Müttefikler, Suriye ve Irak’ı işgal edince Hitler’e ticaret merkezi olarak hizmet verdi. Bunun üzerine Rusya ve İngiltere birleşip İran’ı işgal ettiler. Rıza Han’ın yerine oğlunu geçirdiler. Bu sizin tanıdığınız Şehinşah Muhammed Rıza Pehlevi’dir.</p>

  <p class="p10">Benim gözüm hep üstünde oldu Muhammed Rıza’nın. Gördüm ki o da Tanrı’yı vicdanlarından çıkarmak için elinden geleni ardına koymadı. Tanrı’nın emirlerine fütursuzca karşı geldi.”</p>

  <p class="p10">Gelinindeki belli belirsiz kıpırdanmayı sezinledi,</p>

  <p class="p10">“Tanrı’nın ayetlerini Müslümanlara biz verdik,” diye açıkladı, “İslâm’ın kelime-i şehadeti olan ‘lailahe illallah’, İbranice’nin ‘Allah’tan başka Allah kimdir’ hükmünün Aramca tercümesinin ‘lailahe illallah’ının aynısıdır. Yakub’un babası İshak, İsmail’in kardeşidir. Beni İsrail namıyla maruf Yahudiler, İshak’a ve dolayısıyla İsmail’e hesap verirler ve kezalık dolayısıyla Yahudiler ve İslâmlar kardeştirler. Tanrı’nın emirlerine uydukları, şirk ve tuğyan üzerine kurulu sistemleri reddettikleri sürece Müslüman toprakları Yahudileri en iyi ağırlayan topraklar oldu.</p>

  <p class="p10">Nu! Tanrı’nın kanunlarının geçerli olduğu Müslüman topraklarında Yahudiler katliam görmedi. Ama Şah, Farsileri Batılılaştırmak yolunda çok şey yaptı. İran’ı goyim bir Batı’nın karşısına kendilerine benzeyen bir toplum olarak çıkarabilirse, onlarla ilişkilerinin daha iyi olacağını, tahtını koruyabileceğini düşündü. Oysa Farsi uleması, ‘O’ gelinceye kadar her türlü devlet şekil ve yönteminin kanunsuz olduğunu biliyorlardı.”</p>

  <p class="p10">“<span class="t6">İsa Mesih! Bir Mesih daha</span>!”</p>

  <p class="p10">Diana şaşkınlığını seslendirmemişti, ama Rabin Pavloviç kalp kulağıyla duydu gelininin sesini,</p>

  <p class="p10">“Onların içtihatlarına ve mezhep anlayışlarına göre,” diye açıkladı, “Mesih, kaybolan 12. imamdır. Müslüman peygamberinin ölümünden sonra imam dedikleri Tzadik’lik hakkının Ali’ye ait olduğuna, Müslümanlara onun hanedanının başkanlık etmesi gerektiğine inanırlar. İşte, ehlibeyt hanedanının 12. imamı Muhammet Mehdi, onuncu yüzyılın başlarında doğmuş ve kaybolmuştur.”</p>

  <p class="p10">Yorulmuş gibi duraladı, geriye yaslandı, Tevrat okuyormuşçasına sallanmaya, mırıldanmaya başladı,</p>

  <p class="p10">“Ve O Peygamberlerin adını ve soyunu bildirdiği Mehdi’dir. Tanrı’nın kanununu ondan başka kimse ayakta tutamaz. O, istediği kadar, hatta dünyanın ömrü boyunca kayıp kalabilir, ama yine de ondan başka bir Tzadik olmayacaktır.”</p>

  <p class="p10">Sustu, bir süre daha sessiz sallandı, gözlerini açtı, gelinine dikti. Kadın nefesini tuttu. Neden sonra,</p>

  <p class="p10">“Tanrım!” diyerek içini çekti Rabin Levi, “Hayır. İran’da olup bitenleri izlememe goyim basını imkân vermiyor. Kalbimin gözüyle okumaya, kulağı ile duymaya çalışıyorum. Biliyorum ki, Farsiler bizim yapamadığımız bir şeyi, Tanrı’nın kanunu olduğuna inandıkları bir nizamı, insan yapısı yasaların yerine koymaya çalışıyorlar. Fakat Nu! Humeyni’ye güvenmiyorum!”</p>

  <p class="p10">“Neden ama?”</p>

  <p class="p10">“Humeyni, Müslüman Ben Gurion’udur! İşte bundan!”</p>

  <p class="p10">Birden öfkelenmiş, yaşından beklenmeyen bir şiddetle doğrulmuştu,</p>

  <p class="p10">“Ben Gurion goyimi gibi, Humeyni de bekleyemedi Mehdi’yi!”</p>

  <p class="p10">Oğluna döndü,</p>

  <p class="p10">“Hatırla!” diye gürledi, “Evet, imam kayıptır ve bir gün gelecektir! Ama o gelinceye kadar bizim elimiz kolumuz bağlı durmamız, İslâm dışı uygulamalara seyirci kalmamız mümkün mü? Bu, İslâm’ı ve hükümlerini fiilen kaldırmamız demek değil mi? Niçin aksini yapıp İslâm’ı uygulamayı düşünmeyelim? ‘İmamın gelişini beklerken tam bir sorumluluk yüklenmez mi bize?’ diyen Humeyni değil mi? Söyle bana David, Mesih’siz İsrail’i Filistin belleyen goyim Siyonistlerin savunması da bu değil miydi?”</p>

  <p class="p10">Gelinine döndü,</p>

  <p class="p10">“Humeyni, Tanrı’nın sözünün esas alınmadığı bir İran kurmaya kalkıştı,” dedi, “oysa Mehdi gelmeden kurulan bir İran, Tanrı’nın sözünün geçerli olmadığı, Müslümanlarının kitabının merkez alınmadığı bir İran’dır. Laik bir İran’dır. Ben Gurion’un laik İsrail’i gibidir.”</p>

  <p class="p10">Başını kederle önüne eğdi.</p>

  <p class="p10">“Anlıyorum,” diye mırıldandı şaşkın gelini.</p>

  <p class="p10">“Nu!” dedi Rabin Levi, gaipten haber verirmişçesine kısılan sesiyle, “Kavgalar büyüyecek, çok insan ölecek! Ama belki de, Batı’nın bozduğunu İran düzeltecek. Yıkımlar Tanrı’nın düzenine yol açacak. Çünkü Diana,” dedi, gelinini yepyeni bir isimle benimseyerek,</p>

  <p class="p10">“İnsanoğlunun yeryüzündeki varlığının anlamı üretim araçlarına sahip olmak, üretim ilişkilerini güçlü olanın doğrultusunda düzenlemeye kalkışmak, dünyevi nimetler uğruna kan akıtmak, eşyaya ya da bilgiye satmak ya da satılmak değildir,” oğluna bakmadan hatırlattı,</p>

  <p class="p10">“İnsan Tanrı’ya kulluk etmek için yaratıldı. Kulluk görevini ihmal etmemek için yaratıldı. Hayatta kalabilmek için birtakım maddi şartlara ihtiyacı vardır, ancak ondan asıl istenen, yaşamını Tanrı’nın rızası için düzenlemektir. Nu! Diana! Servet nasıl dağıtılacak, üretim nasıl yapılacak, ne kadar tüketilecek, kimler, neye, ne kadar ve kime vekâleten sahip olacaklar? Bütün bunlar, insanoğluna bırakılmayacak kadar hayati sorunlardır. Bunun böyle olduğu da, goyimlerin insanoğluna ilişkin hiçbir sorunu çözememiş olmalarının tasdikindedir. İnsanoğluna bırakıldığında, tereyağı yerine çelik, ilaç yerine silah verilir çocuklara.</p>

  <p class="p10">Nu, Diana! İnsan, insanın eline teslim edilemeyecek kadar kıymetlidir. İran’ın yapmaya çalıştığı, Tanrı rızasına göre yaşamak, doğruları başka insanlara, ülkelere anlatmaya çalışmak, bunu hissediyorum.</p>

  <p class="p10">Nu! İran’ın savaşı kanunun küfre karşı savaşıdır. İnsanı Tanrı’ya ortak koşan muazzamlara karşı savaşıdır. Kaderciliğin reddidir.”</p>

  <p class="p10">“Humeyni’ye güvenmediğinizi sanmıştım, yanlış mı anladım?”</p>

  <p class="p10">“Humeyni varsa, dostum Şeriatmedari de var,” diye araya girdi Rabin. David, hayretle babasının yüzüne baktı, dostu?</p>

  <p class="p10">Rabin Pavloviç, Amerika’nın oğluna neleri kaybettirdiğini üzüntüyle gördü,</p>

  <p class="p10">“Dostum,” dedi, elini kalbine götürdü, Profesör o zaman anladı kalp yoluyla tanıştıklarını.</p>

  <p class="p10">“Fakat baba,” dedi Diana, ilk kez kayınpederine, kocası kaşlarını “yapma” anlamında kaldırdı; Rabin yadırgamadı,</p>

  <p class="p10">“...Müslümanlar İsrail’e düşman...” dedi ve daha sözler ağzındayken kavradı,</p>

  <p class="p10">“Ama bugünün İsrail’i, Yahova’nın Filistin’i değil, öyle mi?”</p>

  <p class="p10">Rabin cevap vermedi, ama gözlerinde belli belirsiz bir pırıltı vardı.</p>

  <p class="p10">“<span class="t6">Yahudi goyimi</span>! Kanunsuz bir devletin, kanunsuz devletlere karşı, kanunsuz savaşı! Ve siz tabii ki taraf olmayacaksınız, değil mi?”</p>

  <p class="p10">Otuz yıl önce veliahdına söylediklerini bu kez de gelinine tekrarladı Rabin,</p>

  <p class="p10">“İbrahim’in, Yakub’un toprağı... Eretz Yisroel, Mesih gelmeden kurulamaz. Kutsal Topraklar ancak Mesih tarafından kutsanabilir. Ben Gurion’un İsrail’i kutsal değildir. Uğruna dökülen kanların hiçbir ilahi gerekçesi olamaz.”</p>

  <p class="p10">“Öyle görünüyor,” dedi, Ellen Catherine, “neden İsrail’e göç etmediğinizi anlıyorum.”</p>

  <p class="p10">“Ben halkımı Rusya’dan Amerika’ya getirdim,” diye sürdürdü Rabin ve Profesör Pavloviç babasının gönlündeki yerini goyim karısına kaptırdığını hissetti; beklemediği bir burukluk sardı gönlünü,</p>

  <p class="p10">“Nu! Diana, Amerika’ya getirdiğim gibi İsrail’e de götürebilirdim. Yapmadım. Niçin? Çünkü gerçek goyim toprağında yaşamak, Yahudi goyiminin arasında yaşamaktan evladır. ‘Aldatıcılar sizi Tanrı ile aldatmasın,’ der Kitap. Ben Gurion, Yahova’nın adını anarak aldatıyor, saptırıyor, dünyevi nimetlere uşak ediyor Yahudileri. İsrailoğullarını vaat edilen toprağı, Hıristiyanlara teslim etti. Nasıl mı etti? Onların yöntemlerini yerleştirerek etti. Nu! İsrail, Yahudi değil artık! Zulmü defetmek isteyenler, zalimlerin yollarını benimsediler. Ben halkımı burada, Birleşik Devletler’de, bu aldatmacalardan uzak tutmaya çalıştım.</p>

  <p class="p10">Nu! Diana, Mesih’in şereflendirmediği İsrail’e asla gitmeyeceğim.”</p>

  <p class="p10">“Ya İran? İran’a gider miydiniz?’</p>

  <p class="p10">David Pavloviç nefesini tuttu.</p>

  <p class="p10">“Hayır,” dedi Rabin Levi, soruyu hiç de saçma bulmadığını belirten bir ifadeyle, David, tarihinden ne denli kopmuş olduğunu bir kez daha fark etti.</p>

  <p class="p10">“Hayır, ama Tanrı’nın yollarını kim bilebilir?”</p>

  <p class="p10">“Yani, ‘ışık’ Müslüman Doğu’dan gelebilir mi? Öyle bir ihtimal var mı?”</p>

  <p class="p10">Bu kez açıkça gülümsedi Rabin Levi,</p>

  <p class="p10">“Batılı gözü, küçük kıvılcımları göremez,” dedi. Başını hafifçe pencereden yana çevirdi, Catherine’e geceyi gündüz yapan Brooklyn Köprüsü’nü gösterdi.</p>

  <p class="p10">“Bunca neonun, bunca ışığın arasında, küçücük bir kıvılcımı kim görebilir? Nu, Diana, senin John Winthrop işte bunda yanıldı.”</p>

  <p class="p10">John Winthrop’u tanıyor olmasına şaşırmadı, “Diana” adını kabullendiği gibi kabullendi Ellen Catherine,</p>

  <p class="p10">“Işık, sigara ateşinin lamba yerine geçtiği karanlıklardan gelecektir,” diye fısıldadı, “bizim teknokrasimizi eninde sonunda fethedecek olan Orient, Batı’nın bugünkü barbarlığı ile yaptığı gibi teknolojinin adına tapınaklar inşa edip önünde eğilmek yerine, sokakları ve evleri aydınlatmak için kullanacak elektriği. Doğu’dan gelecek insanlar yaşamın gizlerini ve insan ruhunu, neon tüplerinin aydınlığı ile boğmayacaklar. Teknolojik medeniyetin makinelerini kendi ruhlarının ve dehalarının gücü ile dizginleyecekler ve denetim altına alacaklar, tıpkı orkestrasını içgüdüsel bir müzik anlayışıyla yöneten orkestra şefi gibi yönetecekler teknolojiyi.”</p>

  <p class="p10">“Gheorghiu’yu beğenirim,” dedi Rabin Levi, oğlunu bir kez daha altüst ederek.</p>

  <p class="p10">“Nu, Diana, o Romen pek çok şeyi anlıyor,” gözlerini esefle kırpıştırdı, “ama söylemiyor,” dedi.</p>

  <p class="p10">“Doğu’dan gelecek insanların ruhları ve dehaları dediği şeyin Kâinatın Sahibi’nin Kanunu’nu uygulamaktan öte bir şey olmadığını söylemiyor. İnsana atfettiği özelliklerin Tanrı’nın yansımaları olduğunu söylemiyor. Gheorghiu ağaca bakmaktan ormanı kaybetmiş Diana. Dünyada olan biten her şeyi teknolojik emperyalizmin güdümünde görmek yanlıştır, kaderciliktir. Bu düşünce, Yahova’nın vaadine inanmamak demektir. Küfürdür.”</p>

  <p class="p10">“‘25. Saat,’ diyor,” dedi, Diana, “insanoğlunun kurtuluşunun mümkün olmadığı saat, Mesih için bile çok geç olan bir saat. Son saat değil, son saatten bir sonraki saat. Batı medeniyetinin bu dakika içinde olduğu saat. Şimdi.”</p>

  <p class="p10">“Gheorghiu bir goyim, Diana. Bütün söyledikleri goyişkayt! Orwell gibi. 25. Saat diye bir şey yok. Mesih için saat yok. Gheorghiu için bile çok geç değil!”</p>

  <p class="p10">Konuşmanın sonu gelmiş gibi ayağa kalktı, kapıya doğru iki adım attı, döndü,</p>

  <p class="p10">“Evet, Diana,” dedi, “onaylıyorum.”</p>

  <p class="p10">Torunlarını duygularını belirten hiçbir işaret vermeksizin süzdü,</p>

  <p class="p10">“Orient’e gitmenin bir yolunu bulmalısın. Çocukların başka şansı olmayabilir. David’e yapılan o teklif üzerinde düşünmelisiniz.”</p>

  <p class="p10">“Hangi teklif?” Ellen Catherine, hayretle kocasına döndü!</p>

  <p class="p10">“Sana söyleyecek zamanım olmadı,” diye kekeledi Profesör Pavloviç. Babasından hiçbir şeyi gizleyemeyeceği bilgisiyle çocukluğundaki gibi sarsılmıştı,</p>

  <p class="p10">“Cord Vakfı, İstanbul Sosyal Bilimler Üniversitesi için konuk profesör istiyor. Dekan sebt iznimi*<a id="a6"></a><a href="../Text/notes.html#a36">{<span class="t8"><img alt="img1.png" src="../Images/img1.png" /></span>}</a> kullanabileceğimi söyledi.”</p>

  <p class="p10">“Sultan İkinci Beyazıd’ın memleketi,” diye mırıldandı Rabin Pavloviç. “Sefaradlara da sığınak oldu, Eşkenazlara da.”**</p>

  <p class="p10">Bir kocasına, bir kayınpederine baktı Diana Pavloviç. Yaşlı adam, omuzları ağır bir borç yükünün altında eziliyormuşçasına düşük, yavaşça dışarı çıktı.</p>

  <h2 class="h20"><a id="ncx487"></a></h2>
</body>
</html>
