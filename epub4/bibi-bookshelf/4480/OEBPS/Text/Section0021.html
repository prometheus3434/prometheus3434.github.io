<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>DAVID’İN İHANETİ</title>
</head>

<body>
  <h2 class="h20">II</h2>

  <p class="p1">&nbsp;</p>

  <p class="p10">David’in, Profesör Kevorkian’a yazdığı mektupta bahsettiği konferans, sosyal-antropolog Doç. Dr. Hüseyin Ilgaz’ın konferansıydı. İstanbul’un ender güneşli kış gününden yararlanmak isteyen Pavloviçler, o akşamüstü buluşup Köprüaltı’na gitmek için sözleşmişlerdi. Diana, İSBF’ye çıktı. Epeydir görmediği kampus binalarına bakınırken, orada olduğunu fark eden bir öğrenci yanaştı, David’in Dekan Dülger’in yanında olduğunu söyledi, odanın yerini göstermeye talip oldu,</p>

  <p class="p10">“Profesör Pavloviç konferanstaydı, ama odasına dönmedi. Mustafa Hoca ile beraber.”</p>

  <p class="p10">Diana’nın, lâf olsun diye sorduğu, “Konferans nasıldı?” sorusuna, dudak büktü delikanlı,</p>

  <p class="p10">“Eh fena değildi!”</p>

  <p class="p10">Ancak söyleyiş tarzı, pek kötü bir konuşmayı dinlemeye zorlanmış, dahası zorlayanlara fena halde içerlemiş gibiydi. Diana, daha fazla bir şey sormasa daha iyi olacakmış duygusuna kapıldı. Delikanlı sessizleşti, sessizliğini Dülger’in kapısına gelinceye kadar da sürdürdü.</p>

  <p class="p10">“Burası!”</p>

  <p class="p10">İçerde, Mustafa Dülger, Diana’yı abartılı bir memnuniyetle karşıladı,</p>

  <p class="p10">“Mrs. Pavloviç! Nasılsınız?”</p>

  <p class="p10">David, Dekanlık katını kolay bulup bulmadığını sordu.</p>

  <p class="p10">Diana, çok nazik bir genç adamın yol gösterdiğini söyledi,</p>

  <p class="p10">“Sizinle birlikte konferanstaymış, ama korkarım pek memnun kalmamış!” Bunun üzerine iki erkek birbirlerine baktılar, David,</p>

  <p class="p10">“İşte, ben de bunu demek istiyordum, Mustafa!” diye bastırdı.</p>

  <p class="p10">“Ilgaz’ı dinlemediler bile! Ne düşündüklerini sorduğum zaman, tebliğin içeriği hakkında değil konuşmacı hakkında ne düşündüklerini söylediler. Ilgaz’ın gerici olduğuna karar vermişlerdi. Sen de oradaydın, adam siyasi tercihlerine dair tek kelime olsun etmedi! Nasıl böyle bir sonuca vardıklarını sorduğum zaman, cevapları ‘Besbelli!’ oldu. Kullandığı dilden anlamışlarmış. Muhtemelen, partiyi ‘külli’ diye başladığı zaman kaybetti!”</p>

  <p class="p10">Dülger, Diana’ya döndü,</p>

  <p class="p10">“Kocanız beni çok zorluyor,” diye şaka ile karışık dert yandı, “Türkiye’de olduğunu anlamamakta ısrar ediyor!” Tekrar, David’e döndü, ciddileşti.</p>

  <p class="p10">“Bak, David, öğrencilere nüfuz etmek istiyorsak, bizi reddetmemelerini istiyorsak, kullandığımız her kelimeye dikkat etmek zorundayız. Şöyle anlatayım, 1973’te bu okulda bir araştırma yaptık. Tesadüfi örnekleme ile saptadığımız, 328’i erkek, 214’ü kız, 542 öğrenciye, basından seçtiğimiz yedi adet paragrafın, bir bütünüyle Öz-Türkçe, bir de Osmanlıca ağırlıklı versiyonunu verdik. İçerik aynı, kullanılan kelimeler değişik, anlıyor musun?”</p>

  <p class="p10">“Evet?”</p>

  <p class="p10">“Paragrafları okumalarını istedik. Okudular. Sonra, bu paragrafların yazarı hakkındaki -dikkatini çekerim, paragrafların içerikleri değil- yazarları hakkındaki düşüncelerini sorduk.”</p>

  <p class="p10">“Paragraflar anonim değil miydi?”</p>

  <p class="p10">“Tabii, anonimdi! Onu anlatmak istiyorum! Alt alta yedi kısa paragraf! Yazarı belli değil. Biz, öğrencilerden bu paragrafları okuduktan sonra şu tür sorulara cevap vermelerini istedik:</p>

  <p class="p10">Bu paragrafın yazarı,</p>

  <p class="p17"><span class="t6">a) Her cuma namaza gider&nbsp; Evet ( ) Hayır ( )</span></p>

  <p class="p17"><span class="t6">b) Cami yaptırma derneklerine yardım eder&nbsp; Evet ( ) Hayır ( )</span></p>

  <p class="p17"><span class="t6">c) Okul yaptırma derneklerine yardım eder&nbsp; Evet ( ) Hayır ( )</span></p>

  <p class="p17"><span class="t6">d) Bildiği yabancı dil Arapça'dır&nbsp; Evet ( ) Hayır ( )</span></p>

  <p class="p17"><span class="t6">e) Bildiği yabancı dil İngilizce'dir&nbsp; Evet ( ) Hayır ( )</span></p>

  <p class="p1">&nbsp;</p>

  <p class="p10">“Öğrencilerin, siyasi eğilimleri neydi?”</p>

  <p class="p10">“Direkt olarak sormadık, tabii, ama şöyle söyleyeyim, yüzde 74 kadarı, Yeni Ortam, Cumhuriyet ve Milliyet okuyorlardı. O yıllarda, bunların solcu olduklarını varsayabilirdin, yüzde 7’sine tarafsız diyebilirsin.”</p>

  <p class="p10">David, sözünü kesti,</p>

  <p class="p10">“Hürriyet, Günaydın okurları?”</p>

  <p class="p10">“Evet! Çok çabuk öğreniyorsun! Değil mi, Mrs. Pavloviç, David çok çabuk öğreniyor?”</p>

  <p class="p10">Diana, gülümsemekle yetindi, David içini çekti, kaşları kalktı,</p>

  <p class="p10">“Tanrı bilir, öğrenmeye çalışıyorum,” diye söylendi.</p>

  <p class="p10">“Geri kalanı, Tercüman, Anadolu, Orta Doğu okuyanlardı. Bunların da sağcı olduklarını varsayabilirsin. Şimdi, bulduğumuz şu: Cinsiyetleri ve siyasi tercihleri ne olursa olsun, öğrenciler kahir ekseriyetle, yeni Türkçe’yi çağdaş, eski Türkçe’yi geleneksel zihniyetin tezahürü olarak görüyorlardı. Aynı şekilde, cinsiyetleri ve siyasi tercihleri ne olursa olsun hemen hepsi, kelime tercihine bakarak, yazarın, kadın-erkek ilişkileri, din, milliyetçilik, evrensellik gibi paragraflarda yer almayan konularda bile ne düşündüğünü anlayacakları kanısındaydılar.”</p>

  <p class="p10">“Bunu anlamaya başlamıştım,” dedi David, “Demek ki, ister yeni, ister eski Türkçe olsun, kelimeler bir taraftan anlamlarını kaybederlerken, öte yandan yeni siyasi mesajlar yüklenmeye başlıyorlar. Mesela, <span class="t6">framboise</span>, ‘ahududu’nun Fransızcası olmaktan öte bir anlam taşıyor; ‘Tanrı’ da ‘Allah’tan farklı, Öyle mi?”</p>

  <p class="p10">“Evet. Bir meslektaşımız, ‘proletaryayı provoke’ etmeyi plânlarken, ‘fukura-ı kasibeyi tahrik’ ettiği için yuhalanmıştı!” Uzun uzun güldü!</p>

  <p class="p10">“Anlıyorum,” dedi David, yüksek sesle düşünür gibi, “Yazarın kelime seçimi, okuruna fazladan bir sosyo-politik mesaj veriyorsa, metnin içeriğinin marjinalleşmesi kaçınılmaz olur. Okur, söylenen ve hatta söylenmeyeni kendi inancı doğrultusunda yorumlar; yani iletişim imkânsızlaşır. Rasyonel eleştiri ortadan kalkar.”</p>

  <p class="p10">“Durum, aşağı yukarı bu,” dedi Dekan. Sıkılmış gibiydi.</p>

  <p class="p10">“Mustafa, farkındasın değil mi? Bana, şimdiki araştırma yöntemimi kullanamayacağımı, tamamen değiştirmem gerektiğini söylüyorsun. İçerik araştırmasında ısrar edersem sağcı yazarları ayrı, solcu yazarları ayrı incelemeliyim! İsa Mesih! Ama bu mümkün değil!”</p>

  <p class="p10">“En azından, bu okulda değil!” dedi Dekan Dülger sakin sakin, “Bu fakültede değil!”</p>

  <p class="p10">Sağcı-solcu ayrımının akademik zorluğunu düşünen David, Dülger’in bunun da ötesinde bir kısıtlamadan bahsettiğinden şüphelendi,</p>

  <p class="p10">“Bu okulda değil, demekle ne kastediyorsun?”</p>

  <p class="p10">“İSBF’de yapamazsın, izin vermezler!”</p>

  <p class="p10">“Ne demek istiyorsun?”</p>

  <p class="p10">“Tebliğleri solcu sağcı diye ayıramazsın! Yazarların başlarına iş açılır!”</p>

  <p class="p10">“Ne demek istiyorsun?” diye sordu David, yeniden.</p>

  <p class="p10">“YÖK,” dedi Mustafa Dülger piposunu yakarken, “siyasi tercihlerinin sicillerine işlenmesini istemezsin, değil mi? Devlet memurları olduklarını unutma!”</p>

  <p class="p10">David Pavloviç, hemen hiç yapmadığı bir şeyi yaptı, sövdü.</p>

  <p class="p10">“Shit!” dedi, “Affedersin Dülger, ama bugüne kadar böyle aptalca bir şey duymadım!”</p>

  <p class="p10">Dülger, Diana’ya döndü,</p>

  <p class="p10">“Size Türkiye’de olduğunu unuttuğunu söylemiştim, değil mi?”</p>

  <p class="p10">Diana, kocasının bir çare düşündüğünü görebildiğini anlattı,</p>

  <p class="p10">David’in gözleri bir sağa bir sola gidip geliyordu. Sonunda, uzlaşmaya karar verdi,</p>

  <p class="p10">“Peki öyleyse, öğretim üyelerinin makalelerini değil de, devlet memuru olmayan yazarların makalelerini inceleyeyim.”</p>

  <p class="p10">“Mesela?”</p>

  <p class="p10">“Mesela, sütun yazarları, yorumcular; onların yazıları.”</p>

  <p class="p10">“Onu nasıl yapacaksın?”</p>

  <p class="p10">“Niye? Gazete almak yasak değil, değil mi? Kütüphanede eski nüshaları da bulabilirim.”</p>

  <p class="p10">Dülger, başını salladı,</p>

  <p class="p10">“Üzgünüm, David,” dedi, “izin veremem! Anlasana, bu, fakültenin politikaya karışması demektir! Basın bizi topa tutar! Manşetleri görebiliyorum, ‘Amerikalı profesör Türk basınının zihniyetini araştırıyor’!”</p>

  <p class="p10">Profesör Pavloviç, işte o zaman patlamıştı,</p>

  <p class="p10">“Senden izin istemiyorum, Mustafa!” diye bağırdı, “Sana söylüyorum! Hepsi bu!”</p>

  <p class="p10">Dülger, yine sakindi, Diana’ya döndü,</p>

  <p class="p10">“Bak ne diyeceğim,” dedi “Neden malzemeyi toplayıp, araştırmayı Amerika’ya döndüğünde tamamlamıyorsun? Orada, Harvard Üniversitesi Yayınevi’nden çıkarırsın. Daha da etkili olur.”</p>

  <p class="p10">“Önerin için teşekkürler, ama ben Cord Vakfı ile senin fakültenin anlaşması gereği buradayım. Bu, ortak bir proje!”</p>

  <p class="p10">“Sen söylemezsen, ben de söylemem!” dedi Dülger,</p>

  <p class="p10">“Diana da söylemez öyle değil mi Diana?”</p>

  <p class="p10">David o kadar şaşırmıştı ki ne diyeceğini bilemeden, öylece duruyordu. Dekan, sükûtunun ikrardan gelmiş olduğunu sanmış olmalıydı,</p>

  <p class="p10">“Bitirince bana bir nüsha gönder, yeter!” dedi, “Bir de, önsözüne bir teşekkür düşersen, fakültemiz Amerika’da da tanınmış olur!”</p>

  <p class="p10">Diana, Türk Dil Reformu meselesini o gün öğrendi. David, fevkalade sıkılmıştı, araştırma imkânının ortadan kalktığını söyledi.</p>

  <p class="p10">“Hiç yolu yok mu?”</p>

  <p class="p10">“İsa aşkına Diana! Sürgit mecaz kullanılan bir ülkede insanların gerçek düşüncelerini nasıl anlayabilirim!”</p>

  <p class="p10">Diana, yüreklendirmeye çalışmıştı,</p>

  <p class="p10">“Belki de o kadar kötü değildir!” diye Diana’yı taklit etti,</p>

  <p class="p10">“Bir düşün, Türklerin kafa yapısını çözmek için kelime çağrışım testi yapıyorum!”</p>

  <p class="p10">“Bakalım, affedersin! Seni izleyemiyorum!”</p>

  <p class="p10">Kadının yumuşak sesi, David’i kendisine getirdi, özür diledi,</p>

  <p class="p10">“Çağrışım testini bilirsin; hani süjeye bir kelime söylersin, bu kelimenin çağrıştırdığı ilk kelimeyi sana söylemesini istersin: Mesela, cennet dersin, Hawaii der.”</p>

  <p class="p10">“Veya Kemer.”</p>

  <p class="p10">“Veya Kemer veya huri! diye onayladı, David “Bu test, kişinin saplantılarını ya da düşünce yapısını öğrenmemize yardımcı olur. Kişi sayısını artırdıkça toplumun düşünce yapısını saplarsın.” Duraladı, “Seni sıkıyor muyum?”</p>

  <p class="p10">“Tabii ki hayır! Bak, Türklere en az senin kadar ilgi duyuyorum, unuttun mu?”</p>

  <p class="p10">“Affedersin,” dedi David, yine masasına döndü birtakım notlar çıkardı, “Bak, burada, sana bir örnek. ‘Ölü sayısının artacağı umulmuyor.’ Ne demek bu? Ölü sayısının artmayacağı tahmin ediliyor mu demek, yoksa insanlar ölü sayısının artmasını ümit etmiyor mu demek? Ölü sayısı artsa, iyi olur diye mi düşünüyorlar?”</p>

  <p class="p10">“Oh, David!..”</p>

  <p class="p10">“İşte böyle!..” dedi David, sıkıntıyla! Daha sonra, Diana’ya bu muğlaklığa dil reformunun neden olduğunu anlattı.</p>

  <p class="p10">“Şimdi, mesele, dildeki muğlaklığın düşünce yapısını ne kadar muğlaklaştırdığını anlamakta! Türkler, acaba, berrak düşünebiliyorlar mı? İlliyet meselesini çözebildiler mi?”</p>

  <p class="p10">“Sence nasıl?”</p>

  <p class="p10">“Bilemiyorum,” dedi David, “Ama mesela,” yine masasına döndü, birkaç ev ödevi aldı, Diana’ya uzattı, “özet çıkarmadıklarını biliyorum. Bunlar, kitap raporları. Öğrencilere verdiğim okuma listesinden, kitap özetleri. Yapamıyorlar, Diana! Ana fikri saptayamıyorlar, ehem-mühim sıralaması yapamıyor, metindeki özgün düşünceleri fark edemiyorlar.”</p>

  <p class="p10">Diana, elindeki kâğıtlara baktı,</p>

  <p class="p10">“Niye böyle bir işe kalkışmışlar, acaba? Dil Reformu gibi bir işe yani?”</p>

  <p class="p10">“Ah! Yeni bir şey değil! Yakın zamana kadar Doğulu ülkelerin eğitimli sınıflarına mensup kişiler, yazıda kullanılan sözcüklerin ayağa düşmemiş, günlük konuşmada hırpalanmamış, edebiyatın haysiyetine uygun sözcükler olması gerektiğini düşünürlerdi. Mesela, İsrail, İbraniceyi diriltmeyi başardı! Mesela, Yunanlılar! Geçen yüzyılda, Yunan entelektüelleri klasiklere sahip çıkma kampanyası açtılar. Bunu yaparken, eski Yunanca kökenli olduğunu iddia ettikleri kelimeleri dirilttiler veya yeni kelimeler imal ettiler. Tıpkı Türkler gibi, onlar da, günlük kelimelere dahi alternatifler önerdiler. Bu imalatı ısrarla yerleştirmeye çalıştılar. Mesela, tramvaya, <span class="t6">trothidromos</span>, yani ‘tekerlekli araç yolu’ derlerdi ki, hiçbir Yunanlı <span class="t6">toramdan</span> başka kelime kullanmaz. Mesela, şemsiye, <span class="t6">ombrella</span> iken, <span class="t6">aieksivrohi</span> oldu, yani ‘yağmurdan koruyan’. İşin garibi, ‘ombrella’ Yunanca kökenli bir kelimedir, <span class="t6">Omuros</span> yani ‘yağmur’ kelimesinden türer! Bunun gibi bir şeyler işte! On dokuzuncu yüzyıldaki milliyetçilik akımlarının tezahürleri!”</p>

  <p class="p10">“Ya kitleler? Kitleler nasıl aldı?”</p>

  <p class="p10">“Yani,” dedi David, omuzlarını silkerek, “aydınlar genellikle sokaktaki adamın bir tür desteğine sahip oluyorlar! Anladığım kadarıyla, sokaktaki adam ne kadar az anlarsa, o kadar yüceltiyor. Luke’un demesiyle, ‘sokaktaki adam, Mezopotamya sözcüğünden müthiş keyif alan yaşlı kadınlar gibidir.’ Uzun sözün kısası, balım, benim araştırma, kaput!”</p>

  <p class="p10">“Hâlâ anlayamıyorum,” dedi Diana, “Eğer, Dil Devrimi milliyetçilerin eseriyse, Orta Asya’dan neden kaçınıyorlar? Neden, Eren, Akdeniz diyor? Neden bir üçüncü kimlik bunalımı yaratılıyor?”</p>

  <p class="p10">“Sana bir sürprizim var! Dil Devrimi’nin yandaşları, milliyetçiler değil, ilerici solcular, balım!”</p>

  <p class="p10">“Neden ama?”</p>

  <p class="p10">“Osmanlı olan hiçbir şeyi istemiyorlar!”</p>

  <p class="p10">“Ama, David, bütün o müzeler! Ele gelir bir şeyleri varsa, o da Osmanlı!”</p>

  <p class="p10">“Biliyorum!”</p>

  <p class="p10">“Shit!” dedi Diana, “Biz Orient’e yaklaştıkça, Orient daha da Doğu’ya mı çekiliyor, nedir? Geçen gün, Nevra, ‘Ne varsa Hint’te var!’ diyordu. Mesih’i aramaya kalksa, korkarım o da Hindistan’a gidecek!”</p>

  <p class="p10">“Bunu çok sevdim!” diye ünledi David, ‘Biz Orient’e yaklaştıkça, Orient daha da Doğu’ya mı, çekiliyor nedir!’ Bir yere not etmeliyim!”</p>

  <p class="p10">“O gün, Eminönü’ne gitmenin hiç de iyi bir fikir olmadığını düşünmeliydim,” diye anlattı Diana, “David, altüst olmuştu. Eminönü de nasıldır, bilirsiniz!”</p>

  <p class="p10">Bilmiyorduk, tabii.</p>

  <p class="p10">“Ben hep Eminönü’nün havasında bir tedirginlik, bir hırçınlık, itimatsızlık ve genel bir husumet hissetmişimdir. Bu beni tahrik eder. Ama korkarım David için öyle değil. David, kendisini tehdit edilmiş hissediyor.”</p>

  <p class="p10">“Tehdit mi, dedin?”</p>

  <p class="p10">“Evet. Belki de Yahudi arka plânındandır, ama mesela para verdiği dilencinin arkasından güldüğünü görünce perişan oluyor! Sevilmediği, aptal yerine koyulduğu duygusuna kapılıyor ve bu duygudan nefret ediyor! Türkler insanı nasıl seyrederler bilirsin! Gözleri yapışır kalır. Bence çocuksu bir merak bu. Ama David düşmanlık gördüğünü söylüyor. ‘Bu ülkede kendimi hiç olmadığım kadar Amerikalı hissediyorum,’ dedi, ‘Ve bundan hiç hoşlanmıyorum!’ Bu duyguyu belki de kendisinin yarattığını söyledim.”</p>

  <p class="p10">“Yok, hayır!” dedim, “Türkler, o kadar Türk ki, ister istemez öyle oluyor!”</p>

  <p class="p10">“Türkler, nasıl ‘O kadar Türk ‘oluyor?”</p>

  <p class="p10">“Yani! Sizin kendinizi beğenmiş ve küstah olduğunuzu düşünüyorlar.”</p>

  <p class="p10">“Aradığı kelime, ‘güvenli’ olabilir mi?” (Bu, Günay’dı.)</p>

  <p class="p10">“Ben öyle derdim,” dedi Diana, “Ama, David, en azından o gün öyle düşünmüyordu. Her şeye takıyordu, anlıyor musun? Köprüaltındaki o turist kahvesine oturduk, David, etrafına bakındı, bana döndü, bu şehrin Boston’dayken hayal ettiği şehir olmadığını söyledi. Ben de, Bezlett’in ya da Allom’un gravürlerinin hiç değilse bazılarını görmeyi ummuştum, ama David bize anlatılagelen medeniyetin kayıp olmasından ürktüğünü söyledi.”</p>

  <p class="p10">Rodoplu, acıyla bana baktı, ama konuştuğunda sesi buz gibiydi,</p>

  <p class="p10">“Öyle mi?”</p>

  <p class="p10">“Evet! ‘Etrafına bak,’ dedi, ‘Bu insanlar sana farklı bir medeniyetin insanları gibi görünüyorlar mı?’ Sana, benim ne gördüğümü söyleyeyim, Orta Avrupa’nın bir çeşitlemesi,”</p>

  <p class="p10">“Giysileri? Giysilerinden, öyle değil mi?”</p>

  <p class="p10">“Aynen!” dedi, Diana, Rodoplu’nun doğru tahmin etmiş olmasından etkilenmişti, “Anlıyorsun değil mi, Batılı olmaya Batılı, ama elli yıllık bir moda koleksiyonunun şurasından burasından çekilip alınmış gibi. David, Gerome’un o muhteşem harem kadınlarını, atlas kaftanlı yeniçerilerini nereye sakladığınızı merak ediyordu. Ve, çocuklar, Batılılaşıyor olmanız da onu ilgilendirmiyordu, anlıyor musunuz? Sonra, ondan hiç ummadığım bir oyun oynamaya başladı. Çevredekileri yeniden giydirme oyunu.”</p>

  <p class="p10">Günay’la ben birbirimize baktık.</p>

  <p class="p10">“Yan masada yaşlı bir adam oturuyordu,” diye sürdürdü,</p>

  <p class="p10">Diana, “Gülünç olacak kadar ciddiydi. Nargile içiyordu. David, bana, adama bakmamı söyledi,</p>

  <p class="p10">“‘Başındaki şapkayı çıkar, otuz-kırk santim uzunluğunda bir külah giydirdiğini hayal et,’ dedi. Ben de öyle yaptım.</p>

  <p class="p10">“‘Şimdi, külahın etrafına bir-iki tane ipek çevre sar. Şu Topkapı Müzesi’nde gördüklerimizden.’ Sardım.</p>

  <p class="p10">“‘Başının dikleştiğini görebiliyor musun?’”</p>

  <p class="p10">“Elbette görebiliyordum, başını dik tutmasa, külah düşerdi!</p>

  <p class="p10">“‘Şimdi, o zavallı ceketi, gömleği at, yerine bol, pembe bir mintan giydir!’</p>

  <p class="p10">“Adamı soymamı istiyordu. Ben de ona uydum. Pantolonunu çıkardık, el dokuması, lacivert bir şalvar giydirdik. Beline, alacalı bir ipek kuşak sardık. Kuşağın arasına, sedef kakmalı silahlar soktuk. İşlemeli cepken, desenli tozluklar, güderi ayakkabılar derken, kıyafeti tamamlandı!</p>

  <p class="p10">“‘Şimdi, nasıl?’ diye sordu David, mükemmel olduğunu itiraf ettim. O zaman, söylediği daha da ilginçti,</p>

  <p class="p10">“‘Blucinli bir Katolik kardinalini kim ciddiye alır, Tanrı aşkına?’ diye sordu, ‘Ya da kaftansız bir Hasidi Tzadikini!”‘</p>

  <p class="p10">“David’in bizi ciddiye alması için, kılık değiştirmemiz lâzım, öyle mi?”</p>

  <p class="p10">“Ah, evet, ama onu anlamaya çalışmalısınız! Türkleri sevmek istiyor!”</p>

  <p class="p10">“O niye?”</p>

  <p class="p10">“Sevmiyor olmaktan nefret ettiği için! Tembeldir. Sevmemek ona çok zor gelir! Ama, bütün gün onu kızdıracak olaylar yaşıyor. Lokantada, önüne tabakları fırlatan garsona kızıyor. Türklerin, isimlendiremediği bir tavırları olduğunu bu tavrın geçmişini yadsıdığını söylüyor. Sizi hiç bir zaman tanıyamayacağını, dost olamayacağını sandığını söylüyor. Gözlerinizin ardına geçemiyormuş.”</p>

  <p class="p10">“Doğrudur,” dedi Günay, biz <span class="t6">italik</span>leriz. “Ama, David’i rahatlatacaksa, ona söyle, sadece o değil, Türklerin gözlerinin ardına ben de geçemiyorum.”</p>

  <p class="p10">Diana, bunu bir nezaket cümlesi olarak aldı, biz de üstüne varmadık.</p>

  <p class="p10">O güne ilişkin bize söylemediği şeyler vardı, mesela, David, bu kadarla kalmamış,</p>

  <p class="p10">“Onlara baktığımda dar, parlak, ucuz giysilerini görmekten nefret ediyorum,” demişti, “Hantal ellerinin Batı yapısı kasetçalarları kurcalamalarını seyretmek, garip bir tecavüz edilmişlik duygusu veriyor. Müzik düşkünlükleri başka bir ülkede olsa hoş bir tutku olarak görülebilirdi, burada sinirime dokunuyor. Türk televizyonundaki besili Farah Fawcett’lerden hoşlanmıyorum. Ama yine de bu ülke kendimi keşfetmeme yarıyor. Ve, gariptir, Batılılaşmanın bu kadar pahalı olacağını düşünmemiştim!”</p>

  <p class="p10">“Bu arada anlaşılması güç bir şey daha oldu,” diye sürdürdü Diana, “Şimdi, hemen bizim masanın yanında ayakkabı boyayan on iki on üç yaşlarında bir çocuk vardı. Bir ara, o kadar yaklaştı ki, uzaklaştırmak istedim, elimi başına koydum, belli belirsiz okşadım. Çocuk, yerinden zıpladı, belli ki, hiç okşanmamıştı! Döndü baktı, bizi gördü, sigarasını ağzından çekti, çapkın çapkın sırıttı. İnanabiliyor musun? Sonra, ayakkabılarıma hamle etti, boyamak istiyordu. Ama, ben, lastik ayakkabı giyiyordum. Bozuldu, bozulunca da etrafındakilere benim ayakkabılarımı işaret etti, bir şeyler söyledi. Hep beraber gülmeye başladılar. Utanç vericiydi. David, ne yapacağını bilemediği için onlara katılırmış gibi yaptı. Hemen yanı başımızdaki motorda halat bağlayan bir delikanlı, David’e el salladı, bir şeyler söyledi, ben sadece ‘Mösyö’ kelimesini duydum. Sonra aniden hava değişti, az önce giydirdiğimiz yaşlı adam sertçe bir şeyler söyledi. Sustular. Derken, şef garson, çocuğun koluna yapıştı, ayağa kaldırdı, ensesine bir tokat patlattı! Kahvenin dışına sürükledi! Bu arada da çocuk, haykırıyordu. Herhalde küfrediyordu. Kaldırıma savrulduğunda, komi, arkasından oraları temizlediği saplı süpürgesini fırlattı, ama gülerek, değmeyecek şekilde! David, süpürge fırlatma işinin bizim yararımıza bir gösteri olduğunu söyledi. Bence de öyleydi.</p>

  <p class="p10">“Her şey o kadar ani cereyan etti ki, biz ne olduğunu anlamadık bile! Zavallı, David, şoke oldu! Bir yandan gülümsüyor öte yandan da garsona, ‘Biz kalkıyoruz, hesabı verir misin?’ sinyali vermeye çalışıyordu. Şimdi, şef garsonun geliş biçimi de başka türlü bir şeydi! Bir eli arkasında. Waldorf-Astoria metrodoteli gibi yaklaştı, ‘Yes, sir?’ dedi. İyi mi? Sanki az önce çocuğun ensesinde o korkunç tokatı patlatan o değilmiş gibi gülümsüyordu, sahtekâr! Parayı ödedik, bizi kapıya kadar geçirdi, taksi isteyip istemediğimizi sordu.</p>

  <p class="p10">“‘Good-bye, Please, come again!’Ayrıldık! Eğer, siz Türkler hakkında bir şey öğrendimse,” diye sürdürdü, Diana, “çok öfkeli insanlar olduğunuzu öğrendim! Ne zaman patlayacağınız da belli değil! Bu şiddet beni korkutuyor! Ama, David, benden daha zor durumda. Onun için endişeleniyorum.”</p>

  <p class="p1">&nbsp;</p>

  <p class="p1">&nbsp;</p>

  <p class="p1">&nbsp;</p>

  <p class="p1">&nbsp;</p>

  <p class="p1">&nbsp;</p>

  <p class="p1">&nbsp;</p>

  <p class="p1">&nbsp;</p>

  <p class="p1">&nbsp;</p>

  <p class="p1">&nbsp;</p>

  <p class="p1">&nbsp;</p>

  <p class="p1">&nbsp;</p>

  <p class="p1">&nbsp;</p>

  <p class="p1">&nbsp;</p>

  <p class="p1">&nbsp;</p>

  <p class="p1">&nbsp;</p>

  <p class="p1">&nbsp;</p>

  <p class="p1">&nbsp;</p>

  <p class="p1">&nbsp;</p>

  <p class="p1">&nbsp;</p>

  <p class="p1">&nbsp;</p>

  <p class="p1">&nbsp;</p>

  <p class="p2"><span class="t9">&nbsp;</span></p>

  <p class="p2"><span class="t9">&nbsp;</span></p>

  <p class="p2"><span class="t9">&nbsp;</span></p>

  <p class="p2"><span class="t9">&nbsp;</span></p>

  <h2 class="h20"><a id="ncx2654"></a></h2>
</body>
</html>
