<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>DAVID’İN İHANETİ</title>
</head>

<body>
  <h2 class="h20">VI</h2>

  <p class="p1">&nbsp;</p>

  <p class="p10">Seyfettin İhsani’nin Diana’ya İdris Şah’ın son kitabını sökmesi için yardım ettiğini söylemiştim. İdris Şah’ın kim olduğunu o zaman bilmiyordum, ama o günden sonra insanın ilgilendiği bir kelimeyi koskoca gazete sayfasında hemen tanıması gibi bir şey oldu ve ben bu isme hemen her yerde rastlar oldum. Anladığım kadarıyla İdris Şah, Londra’da yaşayan bir mutasavvıftı. Modern psikolojinin kurucularından sayılıyordu. Diana’nın ona duyduğu ilginin nedeni, yazarın Diana’nın İdris Şah’ın kitaplarını (altı-yedi tane kadar vardı) elinden düşürmüyor olması, Rodoplu’nun David hakkındaki düşüncelerini doğruluyor gibiydi. Zamanla, Türkiye’ye kadar gelmiş bir bilim adamının, Giritli gibi bir hazineye lakayıt kalabilmesine de anlam veremez oldum, ta ki, David’in Diana’nın ısrarı ile gittikleri şebi arus’dan sonra Konya hakkında söylediklerini duyana kadar. Önce, profesörün Konya izlenimlerini hatırlatayım, daha sonra da, bu gözlemlerinin Seyfettin İhsani’ye ilgisini açıklamaya çalışayım. Söyledikleri şuydu:</p>

  <p class="p10">“Mevlana’ya gitmeden önce 1840’ta Konya’yı gezen bir seyyahın anılarını okudum. Yazar, şehre güzel bir taş kapıdan girdikten sonra kendilerini viranelikte bulduklarını söylüyor. Zamanın modern yapıları çoğunlukla kerpiçmiş. Evler dökülüyormuş, camiler terk edilmiş, minareler yıkılmışmış. İnsanlar, ahır gibi sefil yıkıntılarda yaşıyorlarmış. Doğal olarak bu durumda ileri bir tarihte gerçekleşecek kalkınmaya temel ya da model teşkil edecek sokak güzergâhları, kenti bir arada tutacak, şehrin üslubunu belirleyecek meydanlardan bahsedilemez. Korkarım Türkiye’de kalkınmanın sürekliliği yok. Kerpiç kulübelerden, beton yığınaklara geçilmiş. Işıklandırmayı alın, Mehmet Bey, sodyum lambalara gaz lambaları aşamasından geçmeden ulaştığınız için olacak, demir sacayaklarını dikip üstüne ampuller yığılmış. Ya da, artık restore edilmiş hemen her konağın bahçesinde gördüğüm, beyaz boyalı zavalazingolar var. Boya bir yıla varmadan kabarıyor. Kaldırımlar çatlıyor, asfaltlar çöküyor. Çok acıklı.”</p>

  <p class="p10">Bundan anlamamız gereken, David’in okuduğu yazarın da şebi arus’la ilgilenmiş olduğu ve yüz altmış yıl ara ile yapılan gözlemlerin ikisinin de Mevlana’ya çıkıyor olmasıydı. Daha da açıkçası, çizilen resim, Rodoplu’nun demesiyle, “bok içinde badem hanım ayinleri düzenleyen bir Mevlâna” resmiydi. Ve tabii bu durum, insanlarını sefaletten kurtarmaktan aciz bir zihniyetin, Şark kafası’nın, dünya gerçeklerini bir yana bırakıp, öbür dünyaya dönmesi, çocuklar beslenmeden kıvranırken, hayallere dalması gibi, aşağılanmayı hak eden bir durumdu. Hal böyle olunca, Pavloviç, “Ne Şam’ın şekeri, ne Arabın yüzü!” misali, Mevlana dâhil hiçbir “mystic” ile zaman kaybetmek istemiyordu.</p>

  <p class="p10">“Adamın tutumunu şaşırtıcı buluyorsak, ona, Amerikalı olmasından kaynaklanan birtakım üstün vasıflar atfetmemizdendir,” diyordu Günay, “Hani, yani, Türk psikologlarının tasavvufu hatmettiklerini de görmüyoruz.”</p>

  <p class="p10">Diana’nın anlatmasına bakılırsa David, başlangıçta, şebi arus’a, gayretli bir turistin iyi niyeti ile yaklaşmış, ne olmuşsa ayin sırasında olmuştu.</p>

  <p class="p10">“Dervişler dönmeye başladılar,” diye anlattı, “hızlandılar, hızlandılar; o kadar ki, sadece eteklerini görebiliyordum. Ne kadar zaman geçti bilmiyorum, nasıl oldu onu da bilmiyorum, aralarından birisi birden haykırarak yere düştü. Trans halindeydi. Onu alıp götürürlerken, birisi daha yıkıldı. Bu noktada David, artık dayanamayacağını, kalkmak istediğini söyledi. Yüzü bembeyaz olmuş, terlemişti. Bir an kalp krizi geçirdiğini sandım!”</p>

  <p class="p10">“Salon sıcak mıydı?”</p>

  <p class="p10">“Yo, hayır,” dedi Diana, “Paltolarımızla oturuyorduk. Her neyse, açık havaya çıktık. Biraz yürüdük, ‘Sihir, ebced, sünuhast, uruc!’ diye söylendi, ‘Öyle şeylerden hoşlanmıyorum.’ Tepkisinin aşırı olduğunu düşündüğümü söyledim. Sinir krizi geçirecek hale gelmiş olmasından mahcup olmuştu, anlıyor musunuz, güldü, ama hâlâ sinirli olduğu belliydi,</p>

  <p class="p10">‘Muğlaklıktan hoşlanmıyorum,’ diye açıkladı. ‘Müemmen bilgiler istiyorum.’ Sonra bana döndü,</p>

  <p class="p10">‘Senin o derviş locasına yaptığın ziyaretlere şaşırıyorum!’ dedi, o, tekinsiz kitapları yutmanı hayretle seyrediyorum!’</p>

  <p class="p10">Şimdi, İdris’in kitapları zordur, ama tekinsiz olduklarını hiç düşünmemiştim. Bakın, şimdi ben çocukken mürebbiyem Mrs. White geceleri bana okurdu. Bana sunduğu dünya, kötülüklerle dolu bir mayın tarlası gibiydi. Tanrı öfkeli, her yer tehlikelerle doluydu. David müemmen bilgilerden bahsediyor ya, well, müemmen bilgi diye bir şey yoktu. Dehşet verici bir bulmaca! Evet, dünya, dehşet verici bir bulmacaydı. David, Sitra Achra tarafından tehdit edilmekten hoşlanmadığını söylüyor. Sufilerin çoğunlukla korku dolu olduklarını, kendisinin ise korkmak istemediğini söylüyor. Işık istediğini söylüyor. Ama ışık, hakikati bulmaya yetmeyebilir, değil mi? Nasrettin’in hikâyesindeki gibi, sokak lambasının ışığı, senin karanlık bodrumda kaybettiğin yüzüğü bulmanı sağlamaz.</p>

  <p class="p10">Bakın, ben çocukken bir rüya gördüm. Fizikte hep kötüydüm, biliyor musunuz? İşte, yine böyle bir sınav öncesiydi. Rüyamda ben, bir labirentteymişim, çıkmaya çalışıyorum. Labirent koridorlarının duvarlarında formüller yazılıydı. Grafiti gibi, yüzlerce fizik formülü. Hepsinin altında oklar vardı. Ben, okları izliyordum. Saatler gibi görünen bir zaman sonra, bir büyük yola geldim. Bu yolun ortasında büyük harflerle ‘ÖLÜM’ yazılıydı. Mesajı anlıyor musunuz? Bilimin ölümle sonuçlanacağını söylüyordu.”</p>

  <p class="p10">“Potok okuru? Ne haksızlık!” (Bu, Rodoplu’ydu)</p>

  <p class="p10">“Evet, bilime haksızlıktı,” dedi, Diana, “Ama, benim duygularımı söylüyordu. Bunu size açıklayabilir miyim bilmiyorum, ama kötülük gibi bilimin de David’in Sitra Achra’sından geldiğini hissettim. Einstein, keşiflerinin arkasındaki itici gücün aklı değil sezgileri olduğunu söylüyordu. Nazilerin teorik fiziğe ‘Yahudi fiziği’ demelerinin nedeni de buymuş. Hitler, Yahudi fiziğini istemediği için atom bombasını yapan biz olmuştuk. Ama ben, bende saklı olana ram olmak istemiyordum. Anlıyor musunuz? Ölüme götüren bilgilere değil, yaşama götüren bilgilere erişmek istiyorum. Ve bence, sufilerde bu bilgiler var. David’in babasında da var.”</p>

  <p class="p10">“Ama David, öyle düşünmüyor?”</p>

  <p class="p10">“Üzerinde düşünmeyi reddediyor diyelim.”</p>

  <p class="p10">Rodoplu, bana baktı.</p>

  <p class="p10">Diana’ya döndü,</p>

  <p class="p10">“Evet?”</p>

  <p class="p10">Bunun nasıl bir dönüş olduğunu anlatmam lâzım. Dayanılmaz biçimde ısrarlı bir dönüştü. Diana’yı bildiğini anlatmaya zorlayan bir dönüştü. İnanmasının zor olduğunu biliyorum, ama adeta hipnotik bir alan yarattı ve kadının bu alanın çekimine kapılmasını sağladı.</p>

  <p class="p10">“Bir gece yarısı, Rabin Levi’nin oğluyla konuştuğunu duydum,” diye başladı, Diana, “Karanlıkta konuşuyorlardı. Kayınpederimin sesinde neredeyse seksi diyebileceğim bir çekicilik vardı,”</p>

  <p class="p10">‘Niye korkuyorsun, oğlum?’ diye fısıldıyordu, ‘Sanrıyı gerçeğe tercih etmen mümkün mü? Dinle. Irkımızın tarihinde hiçbir dönemde bu yüzyıldaki gibi dehalar yetişmedi. Senin kuşağın ve senin çocuklarının çocukları, bu devlerin tohumundan. Onlar, Tanrı’nın armağanlarıydı. Bu mirası reddetmenin nedeni ne? Neden kaçıyorsun? Bir ana kucağı gibi sıcak ve aydınlık olan karanlıktan kaçmak neden?’ Israrlı, yumuşak bir ses tonuyla konuşuyordu. Mezardan ya da sonsuz kâinattan gelen bir ses gibi, anlıyor musunuz? Soğukta durmuş, ürperiyordum, ayaklarım çıplaktı, betona basıyordum. Ama kıpırdayamıyordum.</p>

  <p class="p10">‘Gerçek seni ürkütüyor mu?’ diye sürdürdü, ‘Dinle, bir Yahudi dünyaya Talmud ve Kabala’dan daha iyi ne verebilir? Yoksa, karanlık senin için aşırı keskin, aşırı ışıklı mı? Gerçek, zalimdir, oğlum. Gerçek, zalim sorular sorar. Söyle, daha ne kadar kaçacaksın?’”</p>

  <p class="p10">Günay’ın, <span class="t6">Türkiye’ye kadar</span>, diye <span class="t6">italik</span>’lediğini duydum; <span class="t6">Türkiye ye kadar.</span></p>

  <p class="p10">“‘Neredeyse sabah olacak,’ diyordu, ‘Sabah olacak ve sen yine sanrılarına kapılacaksın. Niyetim sana eziyet etmek değil. Ama, sen benim oğlumsun. Öbür tarafa duyarlılığın olduğunu biliyorum. Bizi terk etme. Bir anlaşmaya varabiliriz, sen ve ben. Ama varamazsak, çok yakında bizden nefret edeceksin. Şu anda içinde olan saygılı korku da gidecek ve sen sonsuza dek kaybolacaksın.’</p>

  <p class="p10">Daha sonra yalvarmaya başladı,</p>

  <p class="p10">‘Düşün, David, oğlum. Mütalaa et. Karanlıkta erdem vardır. Işık, senin yolunu şaşırtan bir bela olabilir. Karanlığın ışıklarına ihtiyacın var.’</p>

  <p class="p10">Şimdi anlıyorsunuz değil mi Günay Hanım, kayınpederim şer’den bahsetmiyordu. Bu kadarını anlamıştım. Şer’den bahsetmiyordu, ama onun kadar güçlü başka bir şeyden bahsediyordu,”</p>

  <p class="p10">“Tevrat’ın kapalı anlamı olmalı,” dedi Rodoplu, bana döndü, “Hani, vardır ya, harfi anlamı değil de, kapalı anlamı.”</p>

  <p class="p10">“Olabilir,” dedi, Diana, “Her neyse sonunda, ‘Sana gerçeğin yükünü yüklemeye geldim, oğlum,’ dedi Rabin Levi, ‘Neden korkuyorsun hâlâ?’ İşte, o anda, David’in sesini duydum, yaralı bir hayvan gibi hırıldıyordu,</p>

  <p class="p10">‘Git! Git, baba! Benden uzak dur!’</p>

  <p class="p10">Ayağa kalktığını duydum,</p>

  <p class="p10">‘Hiçbir anlaşma olmayacak! Git!’”</p>

  <p class="p10">Günay’a baktım, dizlerini göğsüne çekmiş, hafif hafif sallanıyordu,</p>

  <p class="p10"><span class="t6">Zavallı David</span>, diye <span class="t6">italik</span>’ledi, <span class="t6">Zavallı küçük adam</span>!</p>

  <p class="p10">“Demek, kayınpederin oğlunu sonsuza dek kaybetti?” diye mırıldandı, “Acaba David neden bir tür anlaşmaya yanaşmadı?”</p>

  <p class="p10">“Ne demek istiyorsun?”</p>

  <p class="p10">“Söylediğin kadarıyla babası ona anlaşma teklif etmiş,” diye hatırlattı Rodoplu, “Yahudiliğin rasyonel bir toplumda barınamayacağının farkındaymış. Önerdiği anlaşma da, hiç değilse, tali bir unsur olarak ayakta kalmasını sağlamak amacını gütmüş. Bizde şebi arus’a izin verilmesi gibi.”</p>

  <p class="p10">Anlamadığımızı fark etti,</p>

  <p class="p10">“Canım, rasyonalizm ve kapitalizme dokunmadığı sürece izin vermezler mi? Babası da David’den, hiç değilse Giritli kadar olmasını istemiş. Ama anlaşılan profesör, buna bile razı değil!”</p>

  <p class="p10">“Hayır, değil,” dedi Diana, “Sadece gördüğüne inandığını söylüyor.”</p>

  <p class="p10">“Bence, bu doğru değil,” dedi Rodoplu, “Bence, inandığını görüyor. Test ettiği hipotezleri doğrulamasına baksana!”</p>

  <p class="p10">Sıkılmış gibi birden ayağa kalktı,</p>

  <p class="p10">“Neyse, boşver,” dedi Diana’ya “David, ne ilk, ne de son inkârcı olacak!”</p>

  <p class="p10">“Sana göre hava hoş!” dedi Diana, “Senin tuzun kuru! Ya ben ne yapacağım?”</p>

  <p class="p10">Günay, bir an duraladı, sonra yüzünü kocaman bir tebessüm kapladı,</p>

  <p class="p10">“Eveeet!” dedi “Gerçekten haklısın! Bize göre hava hoş! Ve bu defa bizim tuzumuz kuru!”</p>

  <p class="p10">İncili Kaftan’ı oynuyordu yine! Mustafa Dülger’in dekan, Emin Çertek gibi bir adamın dekan yardımcısı olduğu bir memlekette bizim tuzumuz kuru olabilir miydi?</p>

  <p class="p10">“<span class="t6">Bir de şöyle düşün</span>,” diye <span class="t6">italik</span>’ledi, Günay, “<span class="t6">Dülger, bu araştırmaya izin vermedi. Nedeni, öbür taraftan kaynaklanan bir bilgi olmasın? Bir tür nefsi müdafaa</span>?”</p>

  <p class="p10">“<span class="t6">Neyin pahasına</span>?” diye cevap verdim, “<span class="t6">Kaç tane bilim adamımız var</span>?”</p>

  <p class="p10"><span class="t6">“</span>Sitra Achra, Einstein’ı durdurmamış. Marx’ı da, Freud’u da! Bizimkiler niçin durduruyor?”</p>

  <p class="p10">Biz, <span class="t6">italik</span>’lerken, Diana’nın sesi yükseldi,</p>

  <p class="p10">“Soruma cevap vermedin Günay Hanım, ben ne yapacağım? Herkese ne yapmaları gerektiğini söylüyorsun, bana da söylesene!”</p>

  <p class="p10">Buradaki “herkes” Şafak Özden’di tabii. Beni, kadının sesindeki sitem şaşırttı!</p>

  <p class="p10">“Öyle değil mi, Mehmet Bey?” diye bana döndü, “O işe yaramaz hödüğe yardım ediyor. Bana niye etmesin?”</p>

  <p class="p10">“Yani!..” gibisinden bir şeyler mırıldandım.</p>

  <p class="p10">Rodoplu, Diana’ya döndü,</p>

  <p class="p10">“Beni, rasyonel buluyorsun, değil mi?”</p>

  <p class="p10">“Ahhh! Daha çok bir aşk hastası!” dedi Diana, “Ama, lütfen üzülme, bu hastalık en iyilerimizin bile başına gelebilir!”</p>

  <p class="p10">“Ya sana, özgür bir toplum yaratmak için hödüklük dahil, her geleneğin eşit haklara sahip olması gerekliliğine inandığımı söylersem? Ya sana, biz entelektüellerin özel ve özellikle de pek açgözlü bir grup olduğumuzu, özel ve özellikle saldırgan geleneğimizi haince kullandığımızı kanıtlarsam? Hödükler de dâhil olmak üzere, toplulukların her şeyi bilen bir küçük klik tarafından yönetilen koyun olmadıklarını hatırlatırsam? Topluma ilişkin nihai kararların, Şafak Özden’lerin eline bırakılması durumunda başarı şansının azalacağına inanmadığımı söylersem? Ve son olarak sana Şafak Özden’e ‘hödük’ dedirten kendini beğenmişliğin, kocanda şikâyet ettiğin ‘bağnazlık’ olduğunu gösterirsem?”</p>

  <p class="p10">Öfkeli değildi. Kızgın bile değildi. Yüzünde o çok iyi tanıdığım ifade vardı: <span class="t6">Dünyanın kötüye gittiğini gören ama gidişatı durduramayacağını bilen insanların hüzünlü ifadesi.</span></p>

  <p class="p10">Diana’nın, Şafak’ın ona el attığı geceyi düşündüğünü ikimiz de görüyorduk.</p>

  <p class="p10">“Ben, sana o geceyi açıkladım,” dedi Günay.</p>

  <p class="p10">Bilerek mi yaptı, bilmiyorum, ama sesinin az önce Diana’nın tarif ettiği sese -kayınpederinin sesine- benzediğinden eminim!</p>

  <p class="p10">“Ah, Mrs. Pavloviç! Sana onun yeşil elma, kekik ve tarçın koktuğunu nasıl anlatayım? Sirkeci Garı’nda ter içindeki başını hurcun üzerine koyup, ağlaya ağlaya uyuduğunu nasıl anlatayım? Dev gibi boyun ve olmadık giysilerinle ve yıllarca ülkemin sorunlarının nedeni olarak gördüğümüz bir geleneğin müridini düzerek intikam almak isteyebileceğini düşündüğümü sana nasıl anlatayım? Türk erkeklerinin Alman karılarını becerdikleri zaman, onları, yani Batılıları, ‘aştıklarına’, onlara galip geldiklerine inandıklarını nasıl anlatayım? Bazen, Şafak Özden’in beni düzerken, benim sınıfımı düzdüğünü hissettiğimi ve dahası, ONA HAK VERDİĞİMİ nasıl anlatayım? Anlatamam ki! Nasıl anlatayım!”</p>

  <p class="p10">Günay’ın sesi yavaş yavaş sönerken, Diana haykırdı,</p>

  <p class="p10">“But, but, this is absürd!”</p>

  <p class="p10">“Görmüyor musun, bu bilgi de Sitra Achra’dan!” diye gülümsedi Rodoplu, “Ve senin rasyonel sorgulamana dayanamayacağı için açıklanmadı! Şimdi, bana neyin peşinde olduğunu söyle. Bakalım, yardım edebilir miyiz?”</p>

  <p class="p10">“David eve dönmek istiyor. Ben istemiyorum. Türkiye’den alacağımı almadım. Daha değil!”</p>

  <p class="p1"><br /></p>

  <h2 class="h20"><a id="ncx3273"></a></h2>
</body>
</html>
