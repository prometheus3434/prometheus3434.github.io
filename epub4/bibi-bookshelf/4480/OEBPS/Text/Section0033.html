<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>PASLANMIŞ MESİH</title>
</head>

<body>
  <h2 class="h20">VI</h2>

  <p class="p1">&nbsp;</p>

  <p class="p10">Hanımları, Şaraphane Gediği Çıkmazı’nın başında, doksan dokuz basamaklı merdivenin dibine bıraktım. Diana, gerisini kendisinin halledeceğini söylediği için orada bıraktım. Ve itiraf etmeliyim ki, yaşanan cinnete benzer uçukluğuna rağmen Diana’nın o karanlık merdivenlerde, sokak köpeklerinin, devrilmiş çöp tenekelerinin arasından, Nesibe’yi bin bir özenle geçirmesinin çok dokunaklı bir tarafı vardı. Gözden kayboldukları halde oradan ayrılamadığımı hatırlıyorum. Rodoplu’nun evine, Bebek’ten, Pavloviçlerin apartmanlarının önünden geçerek döndüm. Daireleri karanlıktı, tabii. Diana, David’in çocukları alıp, Çeşme’ye tatile götürdüğünü söylemişti. Adama acımış mıydım, bu rezaleti nasıl göğüsleyeceğini merak ediyordum. Pek kestiremiyordum. Meğer, biliyormuş ve tatile gitmesinin nedeni, Diana’yı ne yapacağına karar vermesi için rahat bırakmakmış!</p>

  <p class="p10">Sonradan öğrendiğimiz kadarıyla, David, karısının Nesibe’yle ilişkisi üzerinde düşünmeye, Abdullah’ın attığı o korkunç dayaktan sonra, karısının Nesibe’ye bakmaktan öte, çocuklarını da alıp kendi evine getirmesinden, sonra çürüklerini işaretle, “O eve geri dönemez,” diye dayattığı zaman başlamıştı. Profesör Pavloviç’e göre, yapılacak en makul şey, Nesibe’nin polise gitmesiydi. Bu, Nesibe için söz konusu olamazdı ama David’in onun neden gitmediğini anlaması mümkün değildi! Yine de, birkaç hafta içinde Amerika’ya geri dönmeyecek olsalar, “daha katı bir tavır alacağı düşünülebilirdi” dedi, Diana. Anlaşılan, karısı ile giderek bozulan ilişkilerine yeni bir sorun eklemekten kaçınması, David’i, “Ben onaylamıyorum ama senin istediğin gibi olsun!”da durdurmuştu. Ne var ki, Diana’nın “yeni ailesi”ne gösterdiği özen, Paskalya tatilinde güney sahillerine yapılacak haftalık seyahat hep birlikte gidilmesini de içerdi. Profesör’ün, “Ama böyle yaşayamayız! Onları daha ne kadar koruyabileceğini düşünüyorsun?” itirazları havada kaldı.</p>

  <p class="p10">Lara plajına önce entarili çıktı, Nesibe. Aynı günün öğleden sonrası, Diana’nın aldığı tek parça mayosunu giydi. Birkaç gün içinde de bikiniliydi. David, denize ilk kez giren kadının, karısına asılıp çırpınmasını, korku çığlıkları atmasını, kahkahalarla gülmesini izledi.</p>

  <p class="p10">“Abartılmış bir coşku olduğunu düşünmüştüm,” dedi,</p>

  <p class="p10">“Hatta biraz da çocuksu! Ama sinir bozan bir tarafı da vardı. Ne de olsa, bebek değildi!”</p>

  <p class="p10">David’in, asıl sinirine dokunan, kadınların yakınlığının sergilediği cinsel öğeler olduğunu fark ettiğinde ilk düşündüğü şeyin “son bir yıl içinde ne denli köreldiği” olduğunu öğrenince de ben çok şaşırdım! Gerçekten de, adamın ilk tepkisi, kendisi gibi “muayenehane sahibi” (yani, aktif!) bir psikoloğun nasıl olup da böylesine açık seçik semptomları atladığına hayıflanmak olmuştu.</p>

  <p class="p10">“Harem gelenekli Türk kadınlarının lezbiyen eğilimleri olabileceğini düşünmeliydim, Mehmet Bey,” diye dert yandı,</p>

  <p class="p10">“Ancak, sanırım beni alıkoyan, Diana gibi bir kadının, Nesibe gibi pek de ilginç olmayan birine ilgi duyabileceğine ihtimal vermemem!”</p>

  <p class="p10">Profesör’ün meseleyi bütünüyle ussal düzlemde ele almış olmasına duyduğum tepkiden olsa gerek,</p>

  <p class="p10">“Yani, ‘Gelenekçi Muhafazakâr’ tipolojinin bir unsuruyla mı?” diye soruverdim.</p>

  <p class="p10">“Evet,” dedi, Pavloviç, hiç alınmışa benzemiyordu,</p>

  <p class="p10">“Evet! Çok enteresan bir tipoloji değil, öyle değil mi? Zo!</p>

  <p class="p10">Bunlardan binlercesine, mesela, Meksika’da rastlarsınız. Mexico City’nin çevresindeki <span class="t6">favelaları</span>*<a id="a26"></a><a href="../Text/notes.html#a56">{<span class="t8"><img alt="img1.png" src="../Images/img1.png" /></span>}</a> kuranlar bunlardır. Çalışkan, çilekeş ve çoğu kez, vahşi bir biçimde para avında. Mamafih,” diye gülümsedi, “Diana’nın cinsel hazları Kilise tarafından iğdiş edilmiş bir Püriten olmuş olması faktörü de var. Hiçbir zaman öyle sıcak bir kadın olmadı. Ne dediğimi anlıyorsunuz!”</p>

  <p class="p10">Diana’nın buna cevabı kesindi,</p>

  <p class="p10">“Yalan söylüyor! Nesibe’nin büyüsünün niteliğini incelediğini biliyorum! Sadece bu da değil! İnceledi, hayran kaldı ve nihayet kıskandı!”</p>

  <p class="p10">David Pavloviç de bunu reddediyordu,</p>

  <p class="p10">“Kesinlikle kıskançlık olmadığını biliyorum! Çünkü, aziz dostum, kıskançlık, saçma ve sağlıksız bir duygudur. İlkel bir duygudur. Benim merak ettiğim, ‘teknik’ti, anlıyor musunuz? Böylesine saf görünmeyi becerip, Diana gibi zeki bir kadını kendisine âşık eden teknik! Sonuçta siz de, ben de biliyoruz ki, amaç Diana’nın servetidir! Düşünürseniz, ne kadar akıllıca yapılmış ve uygulanmış bir plân olduğunu sizde görürsünüz. Dünyanın her yerinde, yoksul ve eğitimsiz bir kadınını tek sermayesi cinselliğidir, öyle değil mi? Ve yine herkes bilir ki Amerikalılar bu iş için para öderler!”</p>

  <p class="p10">“O durumda, size yaklaşması daha mantıklı olmaz mıydı?”</p>

  <p class="p10">“Oh, no!” diye güldü, işaretparmağını şakağına dayadı,</p>

  <p class="p10">“Ben, Yahudi’yim! Sitra Achra beni uyarırdı! Nesibe de Sitra Achra’dan olduğu için bunu bilir. Diana, daha kolaydı. Kendisi için de öyle! Lezbiyen gelenek var. Erkekler olmadığı için zinadan doğacak suçluluk duygusu da asgariye iniyor. Anlıyorsunuz, değil mi? Pastanızı hem yiyorsunuz hem de eksilmiyor! Burada, en üst seviyeden bir oryantal beceri ile karşı karşıyayız, dostum!”</p>

  <p class="p10">Ne ki, Profesör Pavloviç, bu “müthiş beceri’nin kurbanı”,</p>

  <p class="p10">Diana’ya karşı bir acıma duygusu beslemiyordu. Hatta, belki de tersine.</p>

  <p class="p10">“Zavallı, Mrs. Austin-Auchincloss! Brooklynli bir Yahudi’ye vermekten onca kaçındığı kızının bu halini görmemeli!” derken bile, soylu WASP kayınvalidesinin, biricik kızının bir oryantalin (üstelik, dişi!) elinde oyuncak olmuş olmasından garip bir lezzet aldığını düşünmeden edememiştim.</p>

  <p class="p10">Diana’yla tatilin üçüncü gününde, kendi odalarına çekildiklerinde yüzleşmişti,</p>

  <p class="p10">“Zo! Küçük hizmetçimize âşıksın!”</p>

  <p class="p10">“Demek biliyorsun.”</p>

  <p class="p10">“Evet. Söyle bana, ne yapmayı düşünüyorsun?”</p>

  <p class="p10">“Henüz karar vermedim.”</p>

  <p class="p10">“Karar verinceye kadar, çocuklara bir şey söylemeyeceğin için teşekkür ederim.”</p>

  <p class="p10">“Bütün söyleyeceğin bu mu?”</p>

  <p class="p10">“Ne söyleyebilirim ki!”</p>

  <p class="p10">“Oysa, söyleyeceği çok şey vardı;” diye anlattı, Diana,</p>

  <p class="p10">“Ama, onunla birlikte Amerika’ya dönmeyeceğimi söyledikten sonra! Anlıyorsun değil mi, geri döneceğimizi ve her şeyin burada kalacağını umuyordu. Gitmeyeceğimi söyleyince, önce çocukları kullandı,</p>

  <p class="p10">‘Çocukları bu sefil olayın içinde bırakmayacağımı biliyorsun, değil mi?’</p>

  <p class="p10">‘Hayır, bilmiyorum! Onları bu ülkeye farklı yaşam deneyimleri edinebilsinler diye getirdik, değil mi? İşte, şimdi bir şansları var!’</p>

  <p class="p10">‘Lezbiyenliğin özgün bir ruh hali olduğunu söyleyemezsin, Diana!’</p>

  <p class="p10">“Bu kadar acımasız olabileceğini düşünmemiştim, Mehmet Bey! Sorular soracağını, anlamaya çalışacağını düşünmüştüm. Ama, hiç yanaşmadı! Sonra, tanışmamız, evliliğimiz geçti gözlerimin önünden. Ve bütün o yıllar süresinde, tek bir gün, aramızda aşk sözcüğünün geçmediğinin farkına vardım,</p>

  <p class="p10">‘David, biz birbirimize hiç âşık olmadık, değil mi? Her zaman arkadaştık ama asla âşık değil!’</p>

  <p class="p10">‘Elbette! Umarım, bundan hiç şüphe duymadın?’</p>

  <p class="p10">‘Bugüne kadar değil, ama şimdi, bilmiyorum! Benimle konuşmak isteyeceğini düşünüyordum!’</p>

  <p class="p10">‘Hadi, Miss Austin-Auchincloss!’ dedi -yabancılaştığı zaman hep kızlık ismimi kullanır-, ‘Sence bu zekâlarımıza hakaret olmaz mı?’</p>

  <p class="p10">Ne demek istediğini anlamadığımı söyledim,</p>

  <p class="p10">‘Çok basit, balım,’ dedi, ‘Sen ve ben, ister bir kadına, ister bir erkeğe olsun, ‘aşk’ denilen bu duygunun ilkel bir yanıltmaca olduğunu biliyoruz, öyle değil mi? Doğrusunu istersen, bu ilkelliğin bizim gündemimizde olmasını üzüntüyle karşılıyorum. Doğal olarak, taraflardan birisi kendi eşim olunca, üzüntüm düş kırıklığına dönüşüyor.’</p>

  <p class="p10">Her zaman rasyoneldir, ama inan bana, aşk konusunda bu kadar katı olduğunu bilmiyordum! Yüzüm beni ele vermiş olmalı ki, gülümsedi,</p>

  <p class="p10">‘Mesele, aşka inanmak ya da inanmamak değil, Diana. Mesele, aşkı doğru tanımlamak. Düşün, bir kere, nedir, ‘aşk?’</p>

  <p class="p10">Tarafsız bilim adamı kimliğine girdiğini görüyordum, Mehmet Bey! Ve bundan nefret ediyordum! Çenesini kapatmasını istiyordum. Ona hiç değilse bir nutuk borçlu olduğumu düşünüyordum! Nesibe’ye duyduğum aşkı, geçici bir musibet gibi gördüğünü, beni küçümsediğini bildiğim halde öyle düşünüyordum! Ne de olsa, David, beni daha önce de tedavi etmişti! İsa Mesih! Bütün o bildik doktor edalarını sıraladı! Gözlüklerinin camlarını parlattı, piposunu temizledi, on and on and on... bitirmek bilmedi!</p>

  <p class="p10">‘Aşk, iki insanın birbirlerini esir almaya yönelik gayretleridir,’ diye başladı, ‘Aşk, bir çatışmadan başka bir şey değildir. Çatışma yoksa, aşk yoktur. Kaderi seni sevmek olan birisine âşık olamazsın, Diana.’</p>

  <p class="p10">Neye yöneldiğini anlıyorsun, değil mi?”</p>

  <p class="p10">Hayır, anlamıyordum! Ve açıkçası, bu kadar lâfı nereden buluyorlardı onu da merak ediyordum!</p>

  <p class="p10">“Sen,” demişti, Pavloviç, “Nesibe’nin dünyasını ele geçirmek istiyorsun. Onu esir etmek istiyorsun, ama bu mümkün olmayacak. Mümkün olmayacak, çünkü bir Batılı için Orient’e nüfuz etmek mümkün değildir. Zo! Bu aşktan hiç kurtulamayacaksın. Nesibe seni iş önlüğünün bağcıklarıyla kıskıvrak bağlayacak! Sana her istediğini yaptıracak. Ve, zavallı yavrum, o seni kendisine köle ederken, sen onun için bir dünya yarattığın sanısıyla avunacak, hatta övüneceksin. Daha başlamadan mağlup olduğunu görüyorsun, değil mi?”</p>

  <p class="p10">“Düpedüz kıskanıyordu,” dedi, Diana, “Nesibe’nin bana kendisinin veremediklerini veriyor olmasını kıskanıyordu. Bunu söyledim ona! O zaman da ne dedi, biliyor musun,</p>

  <p class="p10">‘Sevgili Miss Auchincloss, Seks, zaman öldürmek üzere istihdam edilen, değeri hayli abartılmış bir faaliyetten ibarettir. Ve, aşk, ancak boş zamanlarda yaşanır. Geri kalmış ülkelerin edebiyatının aşk edebiyatı olması da bundandır. Zo! Boş zamanları var, değil mi?’</p>

  <p class="p10">Kendisine gelince: ‘Zo, Seks de hak ettiği kadar!’</p>

  <p class="p10">‘Ama, iki çocuğumuz var!’</p>

  <p class="p10">‘Balım, cinsel organım yok demedim!”‘</p>

  <p class="p10">Zalim bir cevap olduğunu kabul etmemek mümkün değildi! Diana sersemlemişti,</p>

  <p class="p10">“Beni hiç sevmediğini söyledi!”</p>

  <p class="p10">Oysa, David, bunu da reddediyordu,</p>

  <p class="p10">“Hayır, onu demedim. Sen hayatımda en çok değer verdiğim insansın. Seninle evlendim, unuttun mu? Senin benim dünyam olamayacağını ve tersini, ikimiz de biliyorduk. ‘Hayat felsefem,’” Diana’ya on üç yıl önce ofisine geldiği gün söylediklerini hatırlattı,</p>

  <p class="p10">“Hayat felsefem, iki nokta üst üste, ‘Kâinat’ta hiçbir şeyin, hiçbir anlamı olmadığıdır’. Hatırladın mı? Söyle bana, o kaybettiğini bulacağım!”</p>

  <p class="p10">Okur, şimdi burada sıkı durmalı! Çünkü, Diana, David tarafından sevilmemiş olmanın öcünü, David’in tarihini kullanarak aldı!</p>

  <p class="p10">“Kutsal Kitabı aldım ben de,” diye anlattı. “Eski Ahit, Neşidelerin Neşidesi! Ve okumaya başladım! Hava kararmıştı, anlıyor musun? Ben de, Rabin Levi’nin sesini taklit ediyordum! Mırıl mırıl ve seksi! Sitra Achra’dan gelen bir ses! Kâh kulağının dibinde fısıldayan bir davet; yatak daveti! İğfal edici bir ses! Korkacağını biliyordum! Oh, boy! Oh, boy! Yüzünü görmeliydin!” Kötü bir kahkaha attı,</p>

  <p class="p10">“Zo! ‘Seks, zaman öldürmek üzere istihdam edilen, değeri hayli abartılmış bir faaliyetten ibarettir!’ Öyle mi?”</p>

  <p class="p10">Sonra, en ürpertici korku filmlerine taş çıkaran bir sahne nakletti. Zeki, ürpertici, çirkin ve kalleşçe bir intikam biçimi! Bap’ları karıştırmış, dizeleri istediği etkiyi yapacak biçimde yeniden sıralamıştı.</p>

  <p class="p10">Önce, David’in Kutsal Kitabı’nın dizelerinden kendisini tanımladı,</p>

  <p class="p12"><span class="t6">“Ben duvarım, memelerim de kuleler gibi</span></p>

  <p class="p10"><span class="t6">Selamet bulmuş kadın nasılsa, onun gözünde öyle oldum!”</span></p>

  <p class="p10">Sonra da Nesibe’yi:</p>

  <p class="p12"><span class="t6">“Kız kardeşim, yavuklum, kapalı bir bahçedir,</span></p>

  <p class="p12"><span class="t6">Kapalı bir kaynaktır, mühürlenmiş pınardır.</span></p>

  <p class="p12"><span class="t6">Okşamaların ne güzel, kız kardeşim, yavuklum!</span></p>

  <p class="p12"><span class="t6">Şaraptan ne kadar hoştur, okşamaların!</span></p>

  <p class="p12"><span class="t6">Çarıklar içinde ayakların ne güzel,</span></p>

  <p class="p12"><span class="t6">Toplu kalçaların sanki mücevherler,</span></p>

  <p class="p12"><span class="t6">Üstat ellerin işi,</span></p>

  <p class="p12"><span class="t6">Göbeğin yuvarlak bir tas,</span></p>

  <p class="p12"><span class="t6">Karnın buğday yığını,</span></p>

  <p class="p12"><span class="t6">Zambaklarla kuşanmış.</span></p>

  <p class="p12"><span class="t6">İki memen sanki bir çift geyik yavrusu,</span></p>

  <p class="p12"><span class="t6">İkiz ceylan yavrusu.</span></p>

  <p class="p12"><span class="t6">Fildişi kulesi gibidir boynun senin,</span></p>

  <p class="p12"><span class="t6">Bat-Rabbim kapısı yanındaki.</span></p>

  <p class="p12"><span class="t6">Bu senin boynun hurma ağacına</span></p>

  <p class="p12"><span class="t6">Memelerin ise salkımlara benziyor.</span></p>

  <p class="p12"><span class="t6">Hurma ağacına çıkayım,</span></p>

  <p class="p12"><span class="t6">Dallarına tutunayım, dedim,</span></p>

  <p class="p12"><span class="t6">Memelerin üzüm salkımları gibi olsun!</span></p>

  <p class="p12"><span class="t6">Soluğunun kokusu da elma gibi,</span></p>

  <p class="p12"><span class="t6">Ey yavuklum, bal damlatır dudakların.”</span></p>

  <p class="p12"><span class="t6">&nbsp;</span></p>

  <p class="p12">Olayın nasıl geliştiğini hikâye etti,</p>

  <p class="p12">&nbsp;</p>

  <p class="p12"><span class="t6">“Ben uyuyordum, Yüreğim ise uyanıktı;</span></p>

  <p class="p12"><span class="t6">Kapıyı çalan sevgilimin sesi: Bana aç!</span></p>

  <p class="p12"><span class="t6">Çünkü, çiğ ile doldu başım,</span></p>

  <p class="p12"><span class="t6">Gecenin damlaları ile kâhküllerim!’</span></p>

  <p class="p12"><span class="t6">Delikten uzattı elini sevgilim,</span></p>

  <p class="p12"><span class="t6">Ve içim oynadı onun için.</span></p>

  <p class="p12"><span class="t6">Ben kalktım, sevgilime kapıyı açayım diye;</span></p>

  <p class="p12"><span class="t6">Sevgilim, çekilmiş gitmişti.</span></p>

  <p class="p12"><span class="t6">O bana söz söylerken, ben kendimden geçmişim!</span></p>

  <p class="p12"><span class="t6">Onu aradım fakat bulamadım;</span></p>

  <p class="p12"><span class="t6">Onu çağırdım, fakat bana cevap vermedi.”</span></p>

  <p class="p12"><span class="t6">&nbsp;</span></p>

  <p class="p12">Rodoplu ile bana sitem etti,</p>

  <p class="p12"><span class="t6">&nbsp;</span></p>

  <p class="p15"><span class="t6">“Şehirde dolaşan bekçiler beni buldular,</span></p>

  <p class="p15"><span class="t6">Bana vurdular, beni yaraladılar;</span></p>

  <p class="p15"><span class="t6">Şehir duvarlarının bekçileri peçemi kaldırdılar.”</span></p>

  <p class="p15"><span class="t6">&nbsp;</span></p>

  <p class="p12">Dünya kadınlarına başvurdu,</p>

  <p class="p12">&nbsp;</p>

  <p class="p12"><span class="t6">“Size ant ettiriyorum, ey Kudüs kızları,</span></p>

  <p class="p12"><span class="t6">Eğer sevgilimi bulursanız,</span></p>

  <p class="p12"><span class="t6">Ona söyleyin ki, ben aşk hastasıyım!”</span></p>

  <p class="p12"><span class="t6">&nbsp;</span></p>

  <p class="p12">Ancak, “Kybele Kültü” de şüpheciydi, anlaşılan,</p>

  <p class="p12"><span class="t6">&nbsp;</span></p>

  <p class="p12"><span class="t6">“‘Sevgilin, senin, bir sevgiliden başka nedir ki?’</span></p>

  <p class="p12"><span class="t6">diye sordular.</span></p>

  <p class="p12"><span class="t6">Ey sen, kadınlar arasında en güzel kadın!</span></p>

  <p class="p12"><span class="t6">Sevgilin senin, bir sevgiliden başka nedir ki,</span></p>

  <p class="p12"><span class="t6">bize böyle ant ettiriyorsun?’”</span></p>

  <p class="p12"><span class="t6">&nbsp;</span></p>

  <p class="p12">Nesibe’yi bu defa da onlara anlattı,</p>

  <p class="p12"><span class="t6">&nbsp;</span></p>

  <p class="p12"><span class="t6">“Sevgilimin teni beyaz ve kırmızı,</span></p>

  <p class="p12"><span class="t6">On binlerin arasında seçkin olan odur.</span></p>

  <p class="p12"><span class="t6">Başı saf altın,</span></p>

  <p class="p12"><span class="t6">Yanakları sanki hoş kokulu çiçek tarhları,</span></p>

  <p class="p12"><span class="t6">Güzel kokular yığınağı;</span></p>

  <p class="p12"><span class="t6">Dudakları zambaklardır, mür yağı damlatıp</span></p>

  <p class="p12"><span class="t6">Ve onun her şeyi güzel.</span></p>

  <p class="p12"><span class="t6">Bu’dur sevgilim, evet yârim budur; Ey, Kudüs kızları!”</span></p>

  <p class="p12"><span class="t6">&nbsp;</span></p>

  <p class="p12">Kadınlar, bu aşkı anladılar (besbelli ki, Rodoplu kadından sayılmıyordu!)</p>

  <p class="p12"><span class="t6">&nbsp;</span></p>

  <p class="p15"><span class="t6">“Ey sen, kadınlar arasında en güzel kadın, sevgilin nereye gitti?”</span></p>

  <p class="p12"><span class="t6">&nbsp;</span></p>

  <p class="p12">diye sordular,</p>

  <p class="p12"><span class="t6">“Sevgilin nereye yöneldi?”</span></p>

  <p class="p12"><span class="t6">“Onu biz de seninle birlikte arayalım!”</span></p>

  <p class="p12"><span class="t6">&nbsp;</span></p>

  <p class="p10">Aradılar ve “çiçek bahçesinde, zambak devşirirken buldular”</p>

  <p class="p12"><span class="t6">“Bakışı seher gibi,</span></p>

  <p class="p12"><span class="t6">Ay gibi güzel,</span></p>

  <p class="p10"><span class="t6">Güneş gibi temiz,</span></p>

  <p class="p12"><span class="t6">Sancak açmış bir ordu kadar güçlü</span>”ydü, Nesibe.</p>

  <p class="p12"><span class="t6">&nbsp;</span></p>

  <p class="p12">Diana, çok sevindi,</p>

  <p class="p12"><span class="t6">&nbsp;</span></p>

  <p class="p15"><span class="t6">“Keşke sen bana, anamın memelerini emmiş kardeş gibi olaydın!”</span></p>

  <p class="p12"><span class="t6">&nbsp;</span></p>

  <p class="p12">dedi, Nesibe’ye, Diana,</p>

  <p class="p12"><span class="t6">&nbsp;</span></p>

  <p class="p15"><span class="t6">“Dışarıda seni bulunca, ben seni öperdim, beni de kınamazlardı.</span></p>

  <p class="p15"><span class="t6">Senin önüne düşerdim, anamın evine seni getirirdim,</span></p>

  <p class="p15"><span class="t6">Bana o öğretirdi; sana baharatlı şaraptan, narımın suyundan içirirdim.</span></p>

  <p class="p15"><span class="t6">Beni kendi yüreğin üzerine bir mühür gibi,</span></p>

  <p class="p15"><span class="t6">kolunun üzerine bir mühür gibi koy!</span></p>

  <p class="p15"><span class="t6">Çünkü, sevgi ölüm gibi kuvvetlidir;</span></p>

  <p class="p15"><span class="t6">Kıskançlık ölüler diyarı gibi serttir;</span></p>

  <p class="p15"><span class="t6">Onun alevleri, ateşin alevleri; yakıp bitiren alev!</span></p>

  <p class="p15"><span class="t6">Sevgiyi büyük sular söndüremez,</span></p>

  <p class="p15"><span class="t6">Ve ırmaklar bastıramaz onu</span></p>

  <p class="p15"><span class="t6">Bir insan, sevgiye bedel, evinin bütün malını verse,</span></p>

  <p class="p15"><span class="t6">Büsbütün hor görülür.”</span></p>

  <p class="p15"><span class="t6">&nbsp;</span></p>

  <p class="p12">Bitirmek üzereyken, gözleri, odaya sessizce giren küçük kızına, Katyuşka’ya takıldı,</p>

  <p class="p12"><span class="t6">&nbsp;</span></p>

  <p class="p12"><span class="t6">“Küçük bir kız kardeşimiz var,”</span> dedi, David’e,</p>

  <p class="p12"><span class="t6">“Ve onun daha memeleri yok;</span></p>

  <p class="p12"><span class="t6">Onun için söz söyleneceği gün,</span></p>

  <p class="p12"><span class="t6">Kız kardeşimiz için ne yapacağız?”</span></p>

  <p class="p12"><span class="t6">&nbsp;</span></p>

  <p class="p10">“Sen neden bahsediyorsun?”</p>

  <p class="p10">“Gözlerimi Bakire Meryem gibi yere indirdim,” dedi, Diana,</p>

  <p class="p10">“Gözlerimi Bakire Meryem gibi usulca yere indirdim ve ‘Amin’ dedim, Amin!’”</p>
</body>
</html>
