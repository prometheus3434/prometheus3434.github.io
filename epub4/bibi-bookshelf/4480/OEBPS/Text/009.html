<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>‘NUKE’ TÜRKİYE</title>
</head>

<body>
  <h1 class="h10">‘NUKE’ TÜRKİYE</h1>

  <p class="p1">&nbsp;</p>

  <p class="p1">&nbsp;</p>

  <p class="p1">&nbsp;</p>

  <p class="p1"><span class="t2">&nbsp;</span></p>

  <p class="p1">&nbsp;</p>

  <p class="p1">&nbsp;</p>

  <h2 class="h20"><a id="ncx4659"></a>I</h2>

  <p class="p1">&nbsp;</p>

  <p class="p18"><span class="t2">“Ama gene de herkes sevdiğini öldürür,</span></p>

  <p class="p18"><span class="t2">Bu böylece biline;</span></p>

  <p class="p18"><span class="t2">Kimi bunu kin yüklü bir bakışla yapar</span></p>

  <p class="p18"><span class="t2">Kimi de okşayıcı bir sözle öldürür,</span></p>

  <p class="p18"><span class="t2">Korkak, bir öpücükle,</span></p>

  <p class="p18"><span class="t2">Yüreklisi bir kılıçla, bir kılıçla</span></p>

  <p class="p19"><span class="t2">öldürür.”</span></p>

  <p class="p4"><span class="t7">Oscar Wilde, Reading Zindanı.</span></p>

  <p class="p4"><span class="t7">Özdemir Asaf Çevirisi.</span></p>

  <p class="p1">&nbsp;</p>

  <p class="p10">Abdullah Geçkin, ‘80’li yılların sonlarına doğru pek yaygınlaşan bir tabirin, “maganda” tabirinin karşılığı değildi. Evet, Nesibe’yi dövdü. Diana’yı öldürmesine ramak kaldı ama bütün bunlar klostrofobik olduğu içindi. Darlanmaktan nefret ederdi; insanlar ve mekânlar tarafından darlanmaktan. Bu nevrozu ağabeysi yerine hapiste yattığında ortaya çıkmıştı. Sıkışık ranzalardan, burnunun bir karış ötesinde insafsız bir inatla dikilen insan sırtlarından, hele de korkudan sıkışmış yüreği, göğüs tahtasının dibinden bir yerlerden boşanmış, inmiş, inmiş ayak parmaklarının üzerine konmuştu. Abdullah, uzun yıllar, iç organlarının boşaldığına, kof bir iskelet halinde kaldığına inandı. Revire çıktığı ilk zamanlarda tekrarladığı bu bilgi, kimi doktorları güldürdü, kimi doktorları öfkelendirdi. Sonunda, tenini kendisine çadır ettiği bir mekâna kapandı. Bir bozkır köylüsünde oluşmaması gereken bir özlemdi ama kendisine yarattığı bu mekânda yaman bir deniz tutkusu geliştirdi. Gerçek boyutlarını, hatta biçimini, bilmediği dev bir deniz taşıtının burnunda, yere sadece topukları değecek şekilde, ta burnunda dikiliyor, iliklerine işleyen rüzgârın iç organlarını tamir etmesini sağlıyordu. Deniz kabarıyor, köpürüyor, ay batıyor, yağmur, dolu, hatta kar yağıyor ama o suların üzerinde yürümeye devam ediyordu.</p>

  <p class="p10">Ecevit affından sonra askere gittiğinde de, denizi birlikte götürdü. Kışlada, nöbet tutarken, talimdeyken suların üzerinde yürümeyi sürdürdü. Bu yüzden çok dayak yedi, katıksız hapis yattı ama alternatifi ölümdü. Vazgeçemedi. Askerliği, iyi yürekli bir doktor “yetersizlik” türünden bir kulp takıncaya kadar uzadı.</p>

  <p class="p10">Eve döndüğünde, köyünün ölçütlerinde yaşlı bir adamdı. Olaylı askerliği, başlangıcını unutturmuş, delibozuk yakıştırmasını makulleştirmişti. Sükûtu ikrar sayıldı. Abdullah, denize ulaşma yolları aramaya koyuldu. Göçün bunca olağan olduğu Türkiye’de İstanbul’a gitmek istemesi sorun olmamalıydı. Ama, Abdullah’ın kastettiği İstanbul, taşı toprağı altın olan bildik İstanbul değil, açık denizlere ulaşabileceği bir liman, ama sadece bir limandı. Yıllardır kadın görmemiş bedeninin onca dayatmasına rağmen, evlendikten iki gün sonra belki de bir daha hiç görmemek üzere bırakıp denize açılacağı bir genç kızın günahını -ve hapishanede şahit olduğu risklerini- üstlenmek istemedi. O noktada devreye giren erkeksizliğe alışık taze dul, Nesibe, bu kaygılarını hayli hafifletmekten öte, ‘sevap’ imkânı da sunuyordu. Kendisinden epeyce büyüktü ama görmeye şahit isterdi. Hepsinden öte, kendisinde gözü vardı ve analığının yaşadığı İstanbul’a gitmeye can atıyordu. Köy meydanında başıboş dolanmasından rahatsız akrabaları araya girdiler, evlendirdiler.</p>

  <p class="p10">İstanbul’a ayak bastıkları gün, Nesibe’nin söylediği gibi sahiden kana kana deniz suyu içti mi, bilmiyoruz. Ama Ramize Hanım, aylarca limanlarda, iskelelerde “sürttüğünü” anlatmıştı. Boğaz tokluğuna razı olduğu halde, yaşı, yaramazlığını gerekçelemediği arka plânı ve tabii bozkır kökeni engelledi, miçoluk olsun bulamadı. Uzun yokluğunda kendisine düştüğü söylenen ortak tarla gelirleri tükenince kapıcılık şart oldu. İlle de Bebek diye diretmesi, sudan koparsa yaşayamayacağını bilmesindendi. Oğlanların ikisi de, deniz üstündeki o evde doğdu.</p>

  <p class="p10">Abdullah’ın kapıcılıkta hemen hiç durmadığını, günlerini çocuk parkının önüne demirli teknelerin arasında geçirdiğini biliyoruz. Balık tutmasını, tekne kazımasını ve içkiyi, buranın nasırlı deniz adamlarından öğrendi. Bebek sosyetesinin bahşişleri harçlığını çıkarmasına yetiyordu. Günün birinde bunlardan birinin gözüne ilişmek, ne iş olursa olsun, bir teknede çalışmak umudu da cabasıydı.</p>

  <p class="p10">Nesibe’nin Amerikalıların yanında iş bulmasının önceleri rahatlattığı muhakkak. Ne ki, Diana’nın özel ilgisinin, paylaştıkları saz âlemlerinin, hele de ünlü devrimci arabeskçiyle kadeh tokuşturmuş olmanın övüncü, giderek yargılanıyor olmaya benzer bir duyguya dönüştü. Başlangıçta hakkında cinsel fanteziler geliştirmeye teşne bulacak kadar yakın Diana’nın, erkekliğini sorguladığını hissetmeye başladı. Nesibe’yi kadından tekne parası ödünç almaya zorlaması da bu duygusunun sonucuydu. Rodoplu, “Madem beni sevmiyorsun, o zaman bedelini öde!- der gibi bir şey bu,” Böyle olmuş olmalı. Çünkü, daha sonraları, Diana’nın ailesine bakmasını da aynı duyguyla içine sindirdi.</p>

  <p class="p10">Balıkçılık serüveninin sona ermesini, filato meselesiyle açıklayan Nesibe’ye katılmamak mümkün değil. Suların üzerinde yürümek isteyen bir adamın, balık kasaplığında daralmaması herhalde mümkün olmazdı. Kapıcılıktan atıldığı zaman, Arnavutköy’deki gecekonduya taşınma konusunda çıkardığı güçlüklerin nedeni de aynıydı: Abdullah, deniz kenarından ayrılmak istemiyordu. Buna rağmen, kendisini zorladı, para bulmak için köyüne gitti. Bulamayınca, tarlasını devretti. İlk taksiti, borçlu olduğu Diana’yı susturmak için kullandı.</p>

  <p class="p10">Onu evden attığı geceden sonra, büsbütün çaresiz kaldılar.</p>

  <p class="p10">“Seni sayar, Doktor Hanım,” demişti, Ramize, “Şununla bir konuşsan! Şimdi Nesibe’yi de çalıştırmıyor ya. Ne yerler, ne içerler bilmem artık!”</p>

  <p class="p10">Günay’ın olayın tarafları arasında en çok sevdiği diyemeyeceğim ama benimsediği kişinin Abdullah olduğunu söylemiş miydim? Nesibe’nin de dahil olduğu diğerlerinin kaderlerini bir biçimde tayin ettiklerini, ama Abdullah’ın oluşumda dahli olmadığını söylüyordu. Ben pek aynı kanıda değildim. Bunu söylediğim zaman da, “Erkekliğin tutuyor da, ondan!” demişti, “Karısını başka bir kadına kaptıran erkeğe üstünlük taslıyorsun. Abdullah’ınki gibi bir ruh, başka bir ülkede yaşasaydı, Kaptan Cousteau olurdu. Denizler fatihi! Cesaretini överler, özgür ruhunu alkışlarlardı. Zaman, mekân ve terkip meselesi, biliyor musun? Uymayınca olmuyor işte. Çıkarcılığına gelince, herkesinki kadar.”</p>

  <p class="p10">Ramize Hanım, kaç defa işe yerleştirdiklerini, ama Abdullah’ın durmadığını anlatıyor, aklını başına toplamasına Rodoplu’nun yardımcı olmasını istiyordu. Günay’ın çaresizliğini hatırlıyorum. Kadın gittikten sonra, bana dönmüş,</p>

  <p class="p10">“Görüyorsun ya canım, kişisel cihat başarılı olsa bile yetersiz, bütünü kapsamıyor,” demişti, “De ki, zekâ, cesaret ve iyi niyetin birleştiği noktayı buldun; de ki, kendi gerçeğini yakaladın, bunu Abdullah gibi birisine nasıl geçireceksin? Suda yürümezse ölecek olan, adamı, Raşit’in fabrikasına tıkılmaya ikna etmek, de ki becerebildin, Allah’tan reva mıdır? İzleyecek bozgunu kim giderecek? Psikolog Profesör David Pavloviç mi? Kadere bak!”</p>

  <p class="p10">Diana’nın anlattığı kader neden kaynaklandı bilmiyorum ama çaresizliğin şiddete dönüştüğüne çok şahit oldum. Abdullah’ı son gördüğümde çocuklarına ilişkin anlattıklarını düşündüğüm zaman, karşılaması mümkün olmayan taleplerin altında ezilmiş olabileceğini görebiliyordu. İzleyen parasızlık, Nesibe’yi de bunaltmış, her zamankinden farklı davranmaya itmiş olmalıydı.</p>

  <p class="p10">Abdullah’ın ortadan kaybolduğu o dönemde bir Bulgar şilebine sığındığını, Adriyatik’in ortalarında bir yere kadar yakalanmadığını sonradan öğrendik. Günay, “İnşallah denizin üzerinde yürüyebilmiştir!” diyordu, ama anlaşılan o da olmamış, mercimek yüklü ambarda saklanmış kalmıştı. Daha sonra, teslim edildiği Draç polisi, onu eziyetli bir sorgulamadan sonra Tiran’a göndermiş, dövmekten beter eden Türk Konsolosluğu da İstanbul’a sevk etmişti. Ve anlaşılan, Tülin’le benim Taksim Meydanı’nı tavaf ettiğimiz, Günay’ın Şafak Özden’le beraber olduğu, Diana ile Nesibe’nin de aynı yola çıktığı saatlerde o da Balkan Ekspresi’yle Sirkeci Garı’na giriyordu!</p>

  <p class="p10">Hanımları, merdivenlerin başında bıraktığım o geceydi,</p>

  <p class="p10">“Işık yakmamıştı, karanlıkta oturuyordu,” diye anlattı, Diana</p>

  <p class="p10">“Perdenin arkasına gizlenmiş, bizim gelişimizi seyretmiş olmalı! Yardıma da gelmedi! Nesibe, kendinde değildi, biliyorsun. Kapıyı açtım, Nesibe’yi eşikten aşırmaya uğraştım. Sonunda eve vardığımız için rahatlamış olmalı ki, kendisini büsbütün bırakmıştı, anlıyor musun? Zo! Onu taşımak zorunda kaldığım için ışık yakamadım. Tam yatağına bırakıyordum ki, ışık yandı! Ne kadar korktuğumuzu anlatamam! Nesibe de kendine geldi; Abdullah’ı görünce sara tutmuş gibi titremeye başladı! Adam sarhoştu biliyor musun? Bizi beklerken içmiş olmalı!” Önce bebelerini sormuştu, Abdullah.</p>

  <p class="p10">“Nesibe’nin dili tutulmuştu, onun yerine ben cevap verdim,” dedi, Diana, “Ama benim sesimi duymak onu çıldırtmaya yetti! Bağırmaya, küfretmeye, Nesibe’yi her türlü isimle çağırmaya başladı. Susmasını, sakin olmasını söyledim ama dinlemedi! Bilmiyorum, orada bir hata yapmış olabilirim. Nesibe’ye, ‘orospu’ dediği zaman, orospunun kendi anası olduğunu söyledim. Ben de çok kızmıştım, anlıyorsunuz değil mi? Defolup gidiyor, aylar sonra eve geliyor, sarhoş ve bağırıyor! Ne hakkı var! O ağzına geleni söylüyordu ama ben bir lâf edince kabahat oldu! Deli gibi saldırdı, ama baktım bana değil, Nesibe’ye saldırıyor! Ben de yorgundum, biliyor musunuz? Onu nasıl durduracağımı bilemedim. Daha önce söylemiştim, hatırlar mısınız? Abdullah beni evden kovduğu o gece, arkamdan kapının üstüne bir balta saplamıştı. Geri gelmeyeyim diye büyü mü yapmış neymiş! Her neyse, o balta orada hâlâ duruyordu. Nesibe, çıkarmak istemişti de, ben belki büyü Abdullah’a da çalışır, onun dönmesini de önler diye orada bırakmıştım. Ben de o baltayı kaptım, karşısına dikildim! Nesibe’yi bırakmasını, yoksa onu ikiye biçeceğimi söyledim! Önce anlamadı, sonra korkudan bembeyaz oldu, it! Onu bıraktı, geriye, masaya döndü.</p>

  <p class="p10">‘Biz büyük insanlarız, Abdullah, şu işi bir konuşalım!’ demeye başlamıştım ki zıpladı, belime bir tekme attı. Baltayı düşürdüm, biliyor musunuz? Almak için kendimi yere attım, ama bu defa da elime bastı. Parmaklarım ondan kırıldı.”</p>

  <p class="p10">Sargılar içindeki eline baktı,</p>

  <p class="p10">“Ama şimdi iyiler. Doktor, araz kalmayacağını söylüyor. Her neyse. Ben, baltayı alıp ikimizi de doğrayacağını düşünüyordum. Hemen ayağa kalktım. Baktım, o da ayağı ile baltayı uzaklaştırıyor. Well, ben ondan çok daha uzunum, değil mi? Elim de henüz acımıyordu, anlıyorsunuz. Zo! Çenesine bir yumruk attım ama yetiştiremedim. Çok yaklaşmış olmalıyım ki, bir çelme attı, yeniden düştüm. Düşerken de yüzümü masaya çarptım. Bu çürük ondan! Ben düşünce avantaj ona geçti tabii. Beni tekmelemeye başladı. Ben de darbelerden korunmak için yuvarlana yuvarlana kapıya kadar gelmişim. Nesibe de, ‘Kaç, Dayan, seni öldürecek!’ diye bağırıyor. Bir baktım, eğilmiş, yerden baltayı alıyor. Kullanacak mıydı, bilmiyorum ama o noktada risk almamam gerektiğini düşündüm, kapıyı açtım, kaçtım! O da baltayı arkamdan fırlattı. Sapı topuğuma geldi ama öldürmek amacıyla fırlattığını sanmıyorum. Zaten, baltanın o evden çıktığına o kadar memnun oldum ki, keskin tarafı gelseydi de aldırmayacaktım. Zo! Baltayı kaptım, koşmaya başladım. Ama, merdivenlere takıldım, yuvarlandım. Bu adamlar da beni görmüşler. Aldılar, buraya getirdiler.”</p>

  <p class="p10">Burası dediği, Baltalimanı Kemik Hastanesi’ydi.</p>

  <p class="p10">“Baltayı buldular mı?”</p>

  <p class="p10">“Hayır! Elimden fırladı, soldaki çalıların arasına düştü. Polislere düştüğümü söyledim. Sanırım inandılar. Ama, Abdullah karakolda. Nereden geldiğimi sordukları için evi göstermek zorunda kaldım. Misafirliğe gitmiştim ama çok içki içmişiz, düştüm, merdivenlerden yuvarlandım. Gecenin bu saatinde rahatsız ettiğim için üzgünüm ama arayacak başka yerim yoktu, Mehmet Bey! Günay Hanım, nasıl? Çok kızdı mı?”</p>

  <p class="p10">“Hayır, sadece merak etti.”</p>

  <p class="p10">Diana’nın o gece hastanede kalmasını istediler (‘yabancı’ olmanın faydaları!). Ben evine götüreceğimi söyleyince, ertesi gün kontrole gelmesi kaydıyla izin verdiler. Oradan, Arnavutköy Karakolu’na uğrayacaktık, Diana ifade verecekti. Sıkıyönetim sürüyordu. Hastanelere intikal eden her türlü darp ve kesiğin nedenini polise açıklamak gerekiyordu. Diana’ya olayın varabileceği boyutları anlattım. Üstelik sabıkalı olan Abdullah’ı yakmamak için dikkatli davranması gerektiğini telkin etmeye savaştım.</p>

  <p class="p10">“Orospu çocuğu bunu hak etmiyor!” dedi, “Çıktığı yere yeniden dönse, hepimiz için daha iyi olur!”</p>

  <p class="p10">Ne dediysem, ikna edemedim.</p>

  <p class="p10">“Karakola gitmeden önce, Günay’a telefon edip, iyi olduğunu söyleyeyim, Oradan arayamayabiliriz.”</p>

  <p class="p10">Sabahın dördüydü. Günay, ayaktaydı. Onu bu işe sokmaktan nefret ediyordum. Ama, Abdullah bir de bu yüzden hapse dönerse, çok üzüleceğini biliyordum. Diana ile halleşebileceğini umuyordum. Bir de, açıkçası, saygın ismi meseleyi kapatmakta yardımcı olur diye düşünüyordum.</p>

  <p class="p10">“Karakolun önünde buluşuruz. Tam on iki dakika sonra. Saatine bak ki, siz içeri girmeden Diana’yla konuşabileyim,” dedi, kapattı.</p>

  <p class="p10">O gece, iki kadının, önce Günay’ın, sonra da Diana’nın performanslarına hayran olduğumu kaydetmeliyim.</p>

  <p class="p10">Önce Rodoplu.</p>

  <p class="p10">Günay, dördü on üç geçe geldi, doğrudan Diana’yla muhatap oldu.</p>

  <p class="p10">“Mehmet Bey’in söylediği gibi konuşmanı istiyorum,” dedi, yanımızdaki bekçilerin yararına gülümseyerek, “Eğer, bu durumu Abdullah’tan kurtulmak için kullanmaya kalkarsan, sana bu karakoldan çıkamayacağına dair söz veririm.” Diana’nın kavraması birkaç saniye ya sürdü ya sürmedi,</p>

  <p class="p10">“Damn you, Bayan Rodoplu,” dedi, o da gülümseyerek. İçeri girdik. Abdullah, girişteki tahta bankların birinde, gözleri yere dikili oturuyordu. Günay’ın yüzünden derin bir acıma duygusu geçti. İtiraf etmeliyim ki, ben de kötü oldum.</p>

  <p class="p10">“Hadi!” demesi üzerine, Diana kollarını iki yana açtı,</p>

  <p class="p10">“Abdullah Bey!”</p>

  <p class="p10">Adama doğru yürüdü, Türkçe, İngilizce birtakım iyi niyet cümlecikleri sıralamaya koyuldu. Abdullah’ın yüzündeki korkunun paniğe, oradan şaşkınlığa, oradan da sevince dönmesini izledim. Büsbütün kötü oldum. Günay, “<span class="t6">Haklısın. Şimdi bir de medyunu şükran olacak, garibim</span>!” diye <span class="t6">italik</span>’ledi.</p>

  <p class="p10">“Benim elim iyi,” diyordu, Diana. Ayağının nasıl takıldığını, merdivenlerden nasıl yuvarlandığını -bu da polislerin yararına- elleriyle, kollarıyla anlattı. Elini, Allah korudu, anlamında tahtaya vurmayı ihmal etmedi ki, bu hareketi de polislerin hoşuna gitmesi içindi. Nesibe’nin nasıl olduğunu sordu, onu da üzmüş olmaktan duyduğu mahcubiyeti belirtti. Neticede, ifadeler, içkili bir yemekten sonra ayağı takılan bir yabancı profesör eşinin kendisini incitmiş olması şeklinde bağlandı, telefonlar, adresler tespit edildi. Salını verildik.</p>

  <p class="p10">“Afferin sana,” dedi Rodoplu, Diana’ya, “Şimdi seni bize götüreceğiz. Bu halinle yalnız kalmamalısın.”</p>

  <p class="p10">Nesibe’nin perişan ettiği yatak temizlenmiş, çarşaflar değişmişti, ama pencereler açık olmasına rağmen, kusmuk kokusu duruyordu.</p>

  <p class="p10">“Banyo yapamazsın,” dedi Günay, Diana’nın eline bakarak, “Ama sana sabunlu su yapabilirim. Silinirsin. Bu da gecelik. Kahve on dakikaya kadar hazır olur. Karnın da aç olmalı.”</p>

  <p class="p10">Mutfağa geçerken, masanın hemen yanında duran teybe yanaştı. Yanında duran kasetlere istediğini bilir edayla göz attı, buldu, yuvasına yerleştirdi. Birlikte ama hafiften söylemeye başladı.</p>

  <p class="p12"><span class="t6">Selvim, senden uzun yok,</span></p>

  <p class="p12"><span class="t6">Yaprağında düzüm yok!</span></p>

  <p class="p12"><span class="t6">Kamalı da zeybek vuruldu, yâr fidan boylum,</span></p>

  <p class="p10"><span class="t6">Çakıcı ya sözüm yok!</span></p>

  <p class="p10">Hayretler içinde kaldım. O gün Şafak’la yaşadıklarını da bilmediğim için, ev özlemini bunca kamçılayanın ne olduğunu anlayamıyordum,</p>

  <p class="p15"><span class="t6">Evlerinin önü susam, ah su bulsam da gadınım çevremi yunsam!</span></p>

  <p class="p16"><span class="t6">Ah, su bulsam da gadınım çevremi yunsam!</span></p>

  <p class="p10">Sonunda, “çevremi yunsam”ı tekrarlıyor olması dikkatimi çekti de, öyle idrak ettim. Pislikten usandığını söylüyordu! O gün üst üste yığılan pislikten! Hüzünlü güzel yüzüne, altları çökmüş gözlerine baktım, onu ne kadar sevdiğimi söylemek istedim ama Şafak Özden’in hayaleti ikimizin arasına dikildi. Yapamadım.</p>

  <p class="p10">Diana Pavloviç, tazelenmiş geldi. Alkolden eser kalmamış gibiydi, ama yaraları (nihayet demem lâzım!) soğumuş olmalı ki, acısı vardı. Günay, aspirin önerdi, kendisi sedatif istedi. Günay, onca alkolden sonra uyuşturucu almaması gerektiğini hatırlattı,</p>

  <p class="p10">“Merak etme, balım,” dedi kadın, “Ölmem.”</p>

  <p class="p10">Üç tam gün, Nesibe’nin yattığı yataktan çıkamadı. David’e haber vermemizi istemedi. Tülin’in getirdiği doktor, ateşinin şoktan olabileceğini söyledi, yatak istirahati verdi,</p>

  <p class="p10">“Ben daha ilk gördüğüm gün, sana başına iş aldığını söylemiştim, kardişim,” dedi Tülin. Rodoplu, o üç gün boyunca, Ege zeybeklerini dinlemişti. Güldü,</p>

  <p class="p15"><span class="t6">Hay dülen de hay dülen, şu dağlarda geyik kalmadı!</span></p>

  <p class="p16"><span class="t6">Oyna ülen kör Arabım da sen oyna, senden başka yiğit kalmadı.</span></p>

  <p class="p10">“Estağfurullah.”</p>

  <p class="p10">Üçüncü günün sonunda, Diana geride bir teşekkür notu bırakarak kaçtı. Notta, Rodoplu’ya ve bana verdiği zahmetlerden dolayı özür diliyor, kendisi arayıncaya kadar onu aramamamızı rica ediyordu.</p>

  <p class="p10">Aradan aylar geçti, hiç ses çıkmadı. Sonra bir gün, David’in araştırmasında çalışanlardan birine, İsmail’e (Şiran’ın takımdan) rastladım. Profesör Pavloviç’in ülkesine dönmüş olduğunu söyledi. Bu şartlar altında Allahaısmarladık dememiş olmasında şaşılacak bir şey olmadığını düşündüm. Ama, ondan sonra söylediği başka bir şey dikkatimi çekti,</p>

  <p class="p10">“Zehra da, bir aya kadar gidiyor.”</p>

  <p class="p10">“Hangi Zehra?”</p>

  <p class="p10">“Türbanlı kız vardı ya, o,” dedi, “Sakallı onu da Amerika’ya aldırıyor.”</p>

  <p class="p10">“Ya karısı?”</p>

  <p class="p10">“Ne olmuş karısına?”</p>

  <p class="p10">Ben de üstelemedim. Ama Diana’nın nerelerde olduğunu merak ediyorduk, doğrusu. O merakımızı gideren de Tülin oldu,</p>

  <p class="p10">“Geçen gün sizinkine rastladım,” dedi, “Kadıncağız pek bir kötü olmuş yahu! Öyle zayıflamış, kadidi çıkmış!”</p>

  <p class="p10">Hayır, konuşmamışlardı,</p>

  <p class="p10">“Beni görmezden geldi,” dedi Tülin, “Kaldırım değiştirdi,”</p>

  <p class="p10">Olup biteni, aylar sonra, Fransız La Paix Hastanesi’nden bir telefon gelinceye kadar bilemedik.</p>

  <h2 class="h20"><a id="ncx4752"></a></h2>
</body>
</html>
