<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>“HOMO ISLAMICUS!”</title>
</head>

<body>
  <h2 class="h20">IV</h2>

  <p class="p1">&nbsp;</p>

  <p class="p10">Dülgerleri saymazsak, Prof. Dr. Emin Çertek, David’in tanıdığı üçüncü “Homo İslâmicus” oldu.</p>

  <p class="p10">Kırçıl sakalı, mavi gözleri, piposu ile David Pavloviç’e şaşılacak kadar benziyordu, Çertek. Ancak, Pavloviç’in hemen hiç yükseltmediği sesinin, sürekli gülümseyen yüzünün ilettiği iç huzurunun aksine, o, ani hareketleri, sürekli oynayan uzuvları ile tedirginliğin timsali gibiydi. Orta Doğu Teknik Üniversitesi’nin, Kamu İdaresi Bölümü’nün ilk mezunlarındandı. Daha sonra, Devlet Plânlama Teşkilatı’nda çalışırken, bursla ABD’ye gönderilmiş, yüksek lisans derecesini, Alabama ya da Missouri (Rodoplu, “İkinci ve üçüncü sınıf üniversiteler,” diyordu) gibi bir yerlerden almıştı. Yine Rodoplu’ya sorarsanız, böylesi üniversitelerdeki Türk öğrencileri, tezlerini Türkiye’ye ilişkin, mesela, “Türk tarımında prodüktivite sorunları” gibi, Amerikalı hocalarının referanslarını kontrol edemeyecekleri bir konu üzerinde yaparlardı. Bunu, uydurma isimler ve müesseselerden oluşan geniş bibliyograflar, uydurma isimler ve kitaplardan oluşan dipnotlar, Devlet İstatistik Enstitüsü’nün asla toplamadığı uydurma rakamlar kullanabilmek için yaparlardı,</p>

  <p class="p10">“Ve hemen hiçbir zaman yakalanmazlar, çünkü ‘advisor’ denilen danışman hocaları, Türkçe okuyamazlar; bahis konusu kitapları tek tek denetlemeyi öğrenciye -hele de, öğrenci, ‘Türk hükümetinde görevli’ bir devlet memuru ise!- hakaret bilirler; dahası, birkaç ay sonra kendi ülkesine geri dönecek bir yabancı öğrencinin akademik standardını uzun boylu dert etmezler.”</p>

  <p class="p10">Rodoplu, yurtdışı burslarını yüksek lisans dereceleri için harcamamak gerektiğini düşünürdü, “Burs verilecekse doktora için verilmeli! Yüksek lisans büyük çoğunlukla palavradır.”</p>

  <p class="p10">Prof. Çertek, Rodoplu’nun bahsettiği kategoriden miydi, bilmiyorum. Ama doktorasını Siyasal Bilgiler Fakültesi’nde, 70’li yılların ilk yarısında yaptığını biliyorum. Solcu olduğunu, gerek sınavlarda, gerekse tezini hazırlarken Mülkiyeli ağabeylerinden yardım gördüğünü de biliyorum. 12 Eylül’de, iyi siper aldı, atılmaktan kurtuldu. Sonraları, kapalı kapılar ardında da olsa, YÖK Yasası’na küfretmeyi sürdürdü, “ilerici” öğretim üyesi statüsünü korudu. “Ağabeylerinden, Prof. Mustafa Dülger’in dekanlığı ile birlikte, İstanbul Sosyal Bilimler Fakültesi’ne girdi. Dülger’in, sağcı, “Hür Düşünce Derneği”nde, kendisinin ise “FYF” yandaşı olması bu atamayı engellemediği gibi, Profesör Dülger’e, tarafsızlıktan puan kazandırdı.</p>

  <p class="p10">Pavloviç, Çertek’i İSBF’nin öğretim üyelerinin istirahatine tahsis edilmiş odalarından birisinde, derslerin başladığı tarihten hemen birkaç gün sonra tanıdı. Çertek, Boğaz’a bakan büyük pencerelerden birisinin önünde çay içiyordu. Dekan Dülger’in tanıştırdığı Pavloviç’e, “biz bunlardan çok gördük” tavrı ile baktı, “âdet yerini bulsun” diye el sıkıştı, izin istedi ve odadan çıktı.</p>

  <p class="p10">“Benden hoşlanmadı!” dedi Pavloviç, Dülger’e.</p>

  <p class="p10">“Sen ona aldırma. Her zaman böyledir.”</p>

  <p class="p10">İkinci karşılaşmaları, bir hafta kadar sonraydı. David Pavloviç yalnızdı, aynı yerde çay içen Çertek’i selamlamakla yetinmeyi düşünürken, bu defa da elindeki gazeteyi işaret ederek, yekten söze girdi, Emin Bey,</p>

  <p class="p10">“Sizler, Türkiye’yi boykot etmelisiniz!”</p>

  <p class="p10">“Boykot mu, dediniz?”</p>

  <p class="p10">“Evet!” Elindeki katlanmış gazetenin köşesini işaret etti,</p>

  <p class="p10">“12 Eylül yönetimi, Türkiye’ye iki büyük tırpan vurdu,” dedi,</p>

  <p class="p10">“Birincisi adalete, İkincisi üniversiteye! Konsey’in astığı astık, kestiği kestikti.”</p>

  <p class="p10">“Korkarım, askeri cuntalar hep böyledir!” dedi Prof. Pavloviç, duygudaşlık yansıtan bir sesle, “Demek, mahkeme bile yoktu? Sizin için çok güç olmuş olmalı!”</p>

  <p class="p10">“Yargıyı ele aldılar, getirdikleri anayasaya bu konuda inanılmaz hükümler koydular!”</p>

  <p class="p10">“Affedersiniz, anlamadım, hangi konuda?”</p>

  <p class="p10">“Yasaları öyle değiştirdiler ki, bugün Türkiye’de yargı bağımsızlığı yok!”</p>

  <p class="p10">“Gerçekten mi?”</p>

  <p class="p10">“Adalet mekanizması, 12 Eylül yönetiminin oyuncağı oldu,” diye sürdürdü Çertek, “adaletle oynadılar. O kadar ki, -sayıca az bile olsa- bazı hâkimlere, ‘Sen bizim istediğimiz doğrultuda karar ver, biz seni Yargıtay üyesi seçtiririz,’ diye güvence verdiler.” Kaşlarını kaldırdı, indirdi,</p>

  <p class="p10">“Ve, sözlerinde durdular!” diye ekledi.</p>

  <p class="p10">“Askeri hâkimlere güvence verdiler, öyle mi? Terfi mi ettirdiler?”</p>

  <p class="p10">Çertek, ters ters baktı,</p>

  <p class="p10">“Sivil hâkimlere!” dedi.</p>

  <p class="p10">“Ah!” diye ünledi Pavloviç, bildik bir şeyi duymuş gibi başını salladı,</p>

  <p class="p10">“Satılık hâkimler, her zaman vardır!” Reagan dönemi, “Yüksek Mahkeme” skandallarını düşünüyordu,</p>

  <p class="p10">“Ama sayıları azdı diyorsunuz!” dedi, gülümseyerek, “Buna da şükretmeliyiz, değil mi?”</p>

  <p class="p10">Yeterince bilmediğini düşündüğü konularda fazla konuşmaktan kaçındı; o gün postadan çıkan mektuplara göz gezdirmek istediğini ima eden bir tavırla masanın öbür ucuna yürüdü, oturdu. Ancak Çertek, konuşmaya kararlıydı. David Pavloviç, baskıcı bir kişilik olduğuna karar verdi.</p>

  <p class="p10">“İkinci büyük tırpan üniversiteye vuruldu,” diye sürdürdü, Çertek,</p>

  <p class="p10">“Üniversite özerkliği yok edildi. Bilim susturuldu.”</p>

  <p class="p10">“Profesör Çertek -umarım, isminizi doğru telâffuz ediyorumdur!- Profesör Çertek, beni bağışlamalısınız! ‘Üniversite özerkliği’ demekle neyi kastettiğinizi, anlamış değilim!”</p>

  <p class="p10">“Pırıl pırıl öğretim üyeleri üniversitelerden Sıkıyönetim Yasası saye-sinde kovulurlarken, kendi adamlarını rektör ve dekan yaptılar. Adına, YÖK dediğimiz bir hilkat garibesi kuruldu. Bu kuruluşun çok sayıda atanmış ve seçilmiş üyesi var.”</p>

  <p class="p10">“Affedersiniz, sizi kaybettim, Profesör!” dedi Pavloviç yine, elindeki mektupları uzağa sürdü, “Baştan başlamak ister misiniz? ‘Üniversite otonomisi’nden, ‘bağımsızlığı’ndan mı bahsediyoruz?”</p>

  <p class="p10">“Evet! Türkiye’de üniversite özerkliği yok edildi!”</p>

  <p class="p10">“Israrcı gibi görünüyorsam bağışlayın, aynı şeyden bahsettiğimizden emin olmak için, bana, ‘üniversite bağımsızlığı’ndan ne kastettiğinizi söyler misiniz?”</p>

  <p class="p10">“Aynen, o!” diye ünledi Çertek, “Üniversite özerkliği! Üniversitenin kendi seçtiği organlar eliyle yönetilmesi, rektör ve dekanların seçimle başa gelmeleri. YÖK gibi, ‘Mütevelli Heyeti’ gibi, üniversite özerkliğini ortadan kaldıran kuruluşların olmaması! Kısacası, üniversitenin, idari, mali ve bilimsel özerkliği!”</p>

  <p class="p10">“Yani, rektörler ve dekanlar, mesela, Profesör Dülger, öğretim üyeleri tarafından seçilecekler?”</p>

  <p class="p10">“Tabii ki! Sadece öğretim üyelerinin seçmediği rektör ya da dekanların yönetimindeki bir üniversitede, idari özerklikten bahsedilebilir mi? Aynı şekilde, devletin tahsis ettiği kaynaklar, üniversite organlarının uygun gördüğü biçimde kullanılmazsa, mali özerklikten söz edilebilir mi?”</p>

  <p class="p10">Konuştukça heyecanlanıyordu,</p>

  <p class="p10">“Öğretim üyeleri, uygun gördükleri konuları kendi anlayışlarına göre anlatmazlarsa, istedikleri akademik birimleri kuramaz, istedikleri eğitim programlarını uygulayamaz, kendilerinin tespit edecekleri konularda araştırma yapamazlarsa, bilimsel özerklikten söz edilebilir mi?”</p>

  <p class="p10">David Pavloviç, bir an duraladı,</p>

  <p class="p10">“Profesör Çertek, üniversitenin bağımsızlığından bahsederken, kurumsal bağımsızlıktan mı, öğretim üyelerinin kişisel yetkilerinden mi, bahsediyoruz?” diye sordu.</p>

  <p class="p10">“Ne fark eder ki?”</p>

  <p class="p10">“Size saygısızlık etmek istemem ama çok fark eder, değil mi?” dedi, Pavloviç, en meleksi gülücüğüyle,</p>

  <p class="p10">“Çünkü üniversiteyi, bildiğimiz Latince ‘üniversitas’ anlamında kullanıyorsak, bağımsız tüzel kişiliğe sahip ve ortak çıkarları olan kişiler topluluğu diyoruz demektir. Bu doğru ise, üniversite, çeşitli baskı gruplarının tercihlerini meczeden bir milli kurumdur ve akademik yöneticilerin seçim ya da atamayla gelmelerinin, ‘üniversite bağımsızlığı’ ile ilişkisi olamaz, değil mi? Konunun uzmanı değilim, ama bildiğim kadarıyla Birleşik Devletlerde, biz, ‘üniversite bağımsızlığı’nı, toplumdan bağımsızlık olarak anlıyoruz. Ve tabii, bu mümkün değil!”</p>

  <p class="p10">“Toplumdan bağımsızlık tabii ki, söz konusu değil!”</p>

  <p class="p10">“Affedersiniz, o zaman ben sizi yanlış anladım!” dedi Pavloviç, “Az önce, idari, mali ve bilimsel özerklikten bahsettiniz de. Ben, bunu, akademisyenlerin üniversitelerinin sahibi gibi hareket ettikleri, herhangi bir denetleme, sorumlu kılmaya da hesap sorma mekanizmasının öngörülmediği bir durum olarak algıladım! Evvelsi yüzyılın ‘kollegyal’ modeli gibi.”</p>

  <p class="p10">Çertek’in gözlerindeki boşluğu fark etti,</p>

  <p class="p10">“Ne demek istediğimi biliyorsunuz!” diye açıkladı, “Hani, rektörlerin ‘eşitler arasında birinci’ olarak görev yaptıkları dönem. Bologna Üniversitesi’nin ilk dönemleri. Öğretim üyeleri, öğrencilerden başka kimseye sorumlu değillerdi! Ama tabii, maaşlarını öğrenciler öderlerdi! Sizin medreseleriniz gibi! Bilirsiniz canım, Kıta Avrupası üniversite sistemi sizin medreselerinize öykünmüştür. Kapalı devre eğitim! Ne politikacılar ne de yerel idareciler! Ahhh!” Abartılı bir esefle içini çekti, “İyi zamanlarmış o zamanlar! Denetim yok, hesap vermek yok! İstediğini anlat!”</p>

  <p class="p10">“1800’lerde yaşamıyoruz!” dedi, Çertek.</p>

  <p class="p10">“Ne yazık ki, bu doğru!” dedi, aynı abartılı hayıflanmayla,</p>

  <p class="p10">“Türkiye’deki sistemi bilmiyorum, ama Amerikan sisteminde -bildiğim kadarıyla, İngiltere ve Japonya’daki sistem de böyle- mesela, ‘idari bağımsızlık’ diye bir kavram yoktur! Öğretim üyeleri olarak, bizim idari yetkimiz hiç yoktur! Harvard’ı ve tabii Eyalet’teki tüm diğer üniversiteleri, New York Eyalet Valisi’nin atadığı yirmi kişilik bir kurul yönetir. Bu kurula, akademisyen alınmaz. Alınırsa, üniversite ile ilişkisini kesmek zorundadır.”</p>

  <p class="p10">Çertek’in ilgilendiğini hissetti,</p>

  <p class="p10">“Statewide Governing Board, dediğimiz bu kurul, Harvard’ın -ve Eyalet’teki diğer üniversitelerin- rektörünü atar, üniversitelerin bütçelerini hazırlar ve akademik programları onaylar,” diye sürdürdü, “tabii, bunun dışında, yine üyeleri Eyalet Valisi tarafından atanan, ‘yönlendirici kurul’, ‘tavsiye edici kurul’, Eyalet Plânlama Dairesi ve tabii, sonuncusu,” gülümsedi, “ama en az önemlisi değil, Harvard’ın kendi Mütevelli Heyeti vardır. Bu bakımdan, siz, üniversitelerin idari ve mali bağımsızlığından söz ettiğiniz zaman, ne demek istediğinizi anlayamadım. Bağışlayın!”</p>

  <p class="p10">“Ve siz bu sistemi özerklikle bağdaştırabiliyorsunuz!”</p>

  <p class="p10">“Evet, neden olmasın?” dedi Pavloviç, bu defa gerçekten şaşırmıştı, “Bu kurullarda yer alan insanlar, toplumdaki değişik çıkar çevrelerini, dilerseniz, baskı gruplarını, temsil ederler. Üniversiteleri denetlemeleri doğaldır. Siz öyle düşünmüyor musunuz? Türkiye’de nasıldır bilmiyorum, ama bizde çok pahalı olmasına rağmen öğrencilerin eğitim için ödedikleri ücret, üniversiteleri döndürmeye yetmez. Devletten ve çeşitli özel kuruluşlardan yardım almak zorundayız. Ve tabii bize kaynak tahsis edenlere hesap vermekle yükümlüyüz. Söyleyin Profesör, İSBF, devletten yardım almaz mı? Öyleyse, öğrencileriniz çok yüksek ücretler ödüyor olmalılar!”</p>

  <p class="p10">“Bizde, eğitim parasızdır,” dedi Çertek, övünür gibi.</p>

  <p class="p10">“Öyle mi!!!” diye ünledi Pavloviç, hayretle, “Bütün maliyeti devlet mi yükleniyor? Bu kadar yüksek bir genç nüfusla nasıl altından kalkıyorsunuz?”</p>

  <p class="p10">“Fırsat eşitliğini sağlamak için buna mecburuz!”</p>

  <p class="p10">“Niçin? Burs sistemi geliştirebilirsiniz?”</p>

  <p class="p10">“Türkiye’de işlemez! Burslar torpillilere gider!”</p>

  <p class="p10">“Hadi, Çertek! Eminim, torpili engelleyebilecek bir sistem geliştirebilirsiniz!” dedi ve ukala Amerikalıyı oynadığı duygusuna kapıldığı için konuyu değiştirdi, David,</p>

  <p class="p10">“Söyleyin bana Profesör Çertek, sizi bunca mutsuz eden Yüksek Öğretim Kurulu nasıl bir şey?”</p>

  <p class="p10">“Bir kere, askerler getirdi,” dedi Çertek, “yeni bir anayasa getirdiler.”</p>

  <p class="p10">“Bundan önceki anayasayı, 1961 Anayasası’nı da onlar getirmişlerdi, değil mi?”</p>

  <p class="p10">Kinayesiz, sahici bir merakla sorulmuş bir soruydu, ama Çertek cevaplamamayı tercih etti,</p>

  <p class="p10">“YÖK dediğimiz hilkat garibesinin çok sayıda atanmış ve seçilmiş üyesi var,” diye anlattı, “Ama, bir de, İhsan Doğramacı var. Şimdi, ben, Dülger dahil, gelmiş geçmiş bütün YÖK üyelerini eleştiriyorum. Bu koskoca adamlardan bir tanesi -iyi bir maaş ve makam arabası- tufasına gelip, bir gün olsun Doğramacı’ya karşı çıkamadı. Orada oturdular, uzaktan kumandayla göstermelik oy kullandılar. Doğramacı, işini bilen adamdı. Durumu önceden ayarlar, sonra YÖK Genel Kurulu’na oylama yaptırırdı!”</p>

  <p class="p10">“Kim bu Doğramacı? Sevmediğinizi anlıyorum. Sizi sıkmayacaksa, bana sizi bunca üzecek ne yaptığını anlatır mısınız? Meselelerinizi anlamaya çalışıyorum da.”</p>

  <p class="p10">“Her yere kendi adamlarını yerleştiriyor!” dedi Çertek, “Yetmez mi?”</p>

  <p class="p10">“Yeter, tabii! Ama, nasıl yapıyor bunu? Bu kurulda Doğramacı’dan başka -Mustafa dışında tabii, onun üye olduğunu söylediniz- kimler görev yapar?”</p>

  <p class="p10">“Yirmi dört üyesi var,” dedi Emin Çertek, “yedisini Üniversitelerarası Kurul, görevli öğretim üyelerinin arasından seçer.”</p>

  <p class="p10">“Well, well! Çok az değil mi? Yanılmıyorsam, Birleşik Devletlerde YÖK benzeri ara kurullarda 38 bin kişi görev yapıyor. Mamafih, sizdeki üniversite sayısı düşünülünce, anlaşılabilir. Demek, bu kurula seçilince bir de makam arabası veriyorlar! Peki, üniversitede kazandıklarından daha fazla mı kazanıyorlar?”</p>

  <p class="p10">Çertek’in duraladığını fark etti,</p>

  <p class="p10">“Yani, üniversiteden istifa etmek zorunda olduklarına göre?” diye açıkladı.</p>

  <p class="p10">“Üniversiteden ayrılmazlar,” dedi Çertek, “kurulda görev yaparken bir taraftan da ders verirler. Bizim Mustafa Bey gibi.”</p>

  <p class="p10">“Ohhh!” Pavloviç’in kaşları kalktı. “Demek bir yandan da ders verirler? Peki, ya geri kalan üyeler?”</p>

  <p class="p10">“Yedisini Cumhurbaşkanı, on tanesini hükümet seçer.”</p>

  <p class="p10">“Hangi mesleklerden?”</p>

  <p class="p10">“Halen, YÖK’ün yirmi dört üyesinden on beşi profesör, dokuzu üst düzey devlet görevlisidir.”</p>

  <p class="p10">“Onlar da işlerine devam ederler?”</p>

  <p class="p10">“Evet.”</p>

  <p class="p10">“Çok fena görünmüyor, değil mi?” diye ünledi, Pavloviç. “Üç ayrı yerden atama yapılıyor, bu da güzel! Ama, Profesör Çertek, YÖK’ün tehlikeli biçimde bürokrat ağırlıklı bir kurul olduğunu düşünmüyor musunuz? Toplumun daha iyi temsil edilmesi için başka meslek gruplarının, mesela sanayicilerin, işadamlarının, yerel idarecilerin de bu kurulda yer almaları daha iyi olmaz mıydı?”</p>

  <p class="p10">“Bir onlar eksikti!” dedi Çertek.</p>

  <p class="p10">“Niye ama? Ne kadar çok çeşitlenirse, toplumun ihtiyaçları o kadar iyi yansımaz mı?”</p>

  <p class="p10">Çertek’in cevap vermeyeceğini hissetti, sözünü değiştirdi,</p>

  <p class="p10">“Ama, bu Doğramacı, bu kurula rağmen, nasıl oluyor da kendi adamlarını yerleştirebiliyor?”</p>

  <p class="p10">“Doğramacı, işini bilen adamdır!” diye açıkladı Çertek yine, iğrenirmiş gibi bir yüz ifadesiyle, “Durumu önceden ayarlar, sonra YÖK Genel Kurulu’nda oylama yaptırır!”</p>

  <p class="p10">“Affedersiniz, anlamadım? Yani, Doğramacı, genel kurul üyelerini satın mı alıyor? Rüşvet mi yani?”</p>

  <p class="p10">“Hayır, hayır! Rüşvet değil!” diye ünledi Çertek, kelimeden ürkmüş gibi, “Onları kandırıyor, ikna ediyor!”</p>

  <p class="p10">“Kandırıyor mu, ikna mı ediyor? Affedersiniz, anlamaya çalışıyorum!”</p>

  <p class="p10">“Diyelim, ikna ediyor!”</p>

  <p class="p10">Duralama sırası, Pavloviç’teydi. Elini piposunu çıkarmak için cebine attı,</p>

  <p class="p10">“Affedersiniz,” dedi üçüncü kez, “sanırım, benim Amerikalı kafam yetersiz kalıyor, anlamakta güçlük çekiyorum!” Gülümsedi, “Bakın, adamın iyi bir lobisi olması beni rahatsız etmezdi. Tersine, takdir ederdim. İşini iyi yaptığını düşünürdüm. Hepimiz böyle yapmalıyız, değil mi? Ama, konumuz Doğramacı değil, değil mi? Benim bilmek istediğim, Profesör, YÖK’e tam olarak neden karşısınız? Gerçekten, anlamak istiyorum!” Çertek’i sorguya çekiyormuş gibi olmasın diye de ekledi,</p>

  <p class="p10">“Ne de olsa aynı gemideyiz!”</p>

  <p class="p10">“Bilimsel özerkliğimiz yok,” dedi Çertek öfkeyle, “siz, araştırma yapmaya geldiniz, değil mi? Göreceksiniz yaptırmayacaklar!”</p>

  <p class="p10">“Ne demek istiyorsunuz? Fakat bu öngörünüze geçmeden önce, bana, ‘bilimsel otonomi’, dilerseniz, ‘bilimsel bağımsızlık’ derken, ‘akademik özgürlük’ demek isteyip istemediğinizi söyler misiniz?”</p>

  <p class="p10">“Hiç fark etmez!”</p>

  <p class="p10">“Bağışlayın!” dedi Pavloviç yine, “Bağışlayın, ne yazık ki benim yetersiz kafamda fark ediyor! Çünkü biz akademik hürriyeti, öğretim üyesinin kendisine ait bir nitelik olarak düşünme eğilimindeyiz. Takdir edersiniz ki, kurumsal akademik hürriyet olamaz!”</p>

  <p class="p10">Çertek’in duraladığını gördü,</p>

  <p class="p10">“Siz de öyle düşünmüyor musunuz?”</p>

  <p class="p10">“Kelimelerin üzerinde çok fazla duruyorsunuz!”</p>

  <p class="p10">“Well,” gülümsedi Pavloviç, “Biz akademisyenlerin kelimelerden başka neyimiz var? Değil mi? Ben, şunu demek istiyordum: Hiç kuşkusuz, akademik hürriyet, üniversitenin ruhu ve esasıdır. Nitekim, bizde, ‘Üniversite öğretim üyeleri, bu sebepten dolayı işlerini kaybetme tehlikesine maruz kalmaksızın, bilineni sorgulama ve çelişkili görüşlere sahip olma hakkına sahiptir,’ şeklinde kanun maddesi vardır. Demek istediğim şu, eğer sizin YÖK, öğretim üyelerine bu hakkı tanımıyorsa, bu çok kötü!”</p>

  <p class="p10">“Yazılı bir şey yok,” dedi Çertek, “ama dersinizi kendi anlayışınıza göre anlatamazsınız!”</p>

  <p class="p10">“Kendi anlayışınız?”</p>

  <p class="p10">“Evet, kendi anlayışım!”</p>

  <p class="p10">“Ahhh! Bilmiyorum, Profesör!” diye içini çekti Pavloviç,</p>

  <p class="p10">“Bu o kadar ince bir çizgi ki! Bilirsiniz, nasıldır. Hele de sosyal bilimlerde! Almanya’nın iki, hatta üç tarihi vardır, biliyorsunuz, Nazilerin Almanya tarihi, Nazi olmayan Almanların Almanya tarihi, bir de biz Yahudilerin Almanya tarihi! Korkarım hangisinin anlatılacağına biz değil, toplumun o zaman diliminde benimsediği ideoloji karar verir! Ne de olsa, parayı onlar veriyor!”</p>

  <p class="p10">“Kapitalist dünyada!” dedi Çertek. Gittikçe sinirleniyordu, çatallaşan sesi Pavloviç’i uyardı,</p>

  <p class="p10">“Bizde üniversite bir bütün olarak topluma karşı sorumludur ve sorumluluğunu ne derecede yerine getirdiği denetlenir,” diye açıkladı daha da yumuşattığı sesiyle,</p>

  <p class="p10">“Sovyetler Birliği’nde de farklı olduğunu sanmıyorum! Moskova Üniversitesi’nde Marx’ın anlayışı dışına çıkan bir Sovyet ekonomisti düşünebiliyor musunuz? Hayır, değerli meslektaşım, ne yazık ki akademik hürriyet, öğretim üyelerine istedikleri dersleri kendi anlayışlarına göre anlatma imkânını vermiyor! Akademik hürriyet, bize uygun gördüğümüz birimler ve eğitim programları oluşturma imkânı da vermiyor. Devletin tahsis ettiği kaynakları kullanarak istediğimiz konularda, dilediğimiz gibi araştırma yapamayız. Biliyor musunuz, Birleşik Devletlerde, meslektaşlarımızın denetimi olmadan makale dahi yayımlayamayız! Mesela, sizin ülkenizde yapacağım araştırmanın sonucunu meslektaşlarımın itimatname vermedikleri bir yayın organında yayımlayamam!”</p>

  <p class="p10">“O halde, siz robotlaşmışsınız!”</p>

  <p class="p10">“Böyle de söylenebilir, belki,” dedi Pavloviç, uzlaşmacı bir sesle,</p>

  <p class="p10">“Ama, biz, faaliyetlerimizin türünü ve içeriğini, Amerikan toplumunun ihtiyaç ve beklentileri paralelinde saptamaya çalışırız. Ve tabii, bunu, devletin, yani vergi verenlerin, bize ayırdıkları kaynakların rasyonel dağıtımı gerekir.” Gülümsedi, “Eminim, bu sizde de böyledir! Vergi verenler paralarının karşılığını almak isteyeceklerdir, değil mi? Onların paralarını kendi mensuplarımızın, kendi mensuplarımızın derken öğretim üyesi meslektaşlarımızın, değer yargılarına göre tasarruf edemeyiz. Mesela, beni ele alalım, Harvard’da, bir Çin psikolojisi kürsüsü kuramam, değil mi? Kursam, mezunlarımız iş bulamaz! Zo! Bana izin vermezler! Amerika’nın Çin uzmanları istihdam kapasitesi bellidir!”</p>

  <p class="p10">“Şu sizin araştırma projeniz,” dedi Çertek, “konuyu kendiniz mi seçtiniz, size seçtirttiler mi?”</p>

  <p class="p10">“Zo! Yapamayacağımı söylediğiniz araştırma!” dedi Pavloviç, gülerek,</p>

  <p class="p10">“Merak etmeyin canım, kimse alnıma silah dayamadı! Ben istedim! Ama, biliyorsunuz, Amerika’da bir konuda araştırma yapmak için devletten ya da özel sektörden size kaynak tahsis etmesini isterseniz, geçerli bir proje ve bütçe sunmak zorundasınız. Ve tabii, onların şartlarına aynen uyarsanız! Şartsız kaynak tahsisi çok nadirdir ve ancak Nobel Ödülü seviyesinde ödül kazananlara tanınan çok özel bir ayrıcalıktır. Bildiğiniz gibi ben, Nobel’den çok uzağım!”</p>

  <p class="p10">“Peki! Bir projenin geçerli olup olmadığına kim karar verir?”</p>

  <p class="p10">“Kaynak talep ettiğiniz kuruluş! Tabii, kararları pek çok şeye bağlıdır,” dedi Pavloviç, “Ama en önemlisi, sanırım, siyasi konjonktür! Açıkçası, İran olayları patlamamış olsaydı, büyük ihtimalle ben bugün burada olmazdım!”</p>

  <p class="p10">“Yani, sizin burada olmanızı hükümetiniz mi istiyor!”</p>

  <p class="p10">“Günümüz Amerikan toplumu dünyanın bu bölgesini daha iyi tanımak istiyor,” dedi Pavloviç, “Hükümet ya da Cord Vakfı gibi özel kuruluşlar, bu isteğe cevap veriyorlar. Birleşik Devletler’de, sizin ilgi alanınızla toplumun ilgi alanı çakışıyorsa, bingo! Projenize para bulursunuz!”</p>

  <p class="p10">“Ya çakışmıyorsa?”</p>

  <p class="p10">“O zaman yine araştırma yaparsınız, ama kendi cebinizden ödeyerek!” Pavloviç saatine baktı, “Gitmeliyim” dedi, mektuplarını toplamaya başladı.</p>

  <p class="p10">“Evet, ama, bu ülkede biz sizin kadar zengin değiliz! Biz geri kalmış bir ülkeyiz!” diye hatırlattı Çertek, “Biz ne yapacağız?”</p>

  <p class="p10">Pavloviç, ayağa kalkmıştı, sesinde kıskançlık mı vardı?</p>

  <p class="p10">“Bunun farkındayım,” diye mırıldandı, “Ama, yine de toplumunuzun ihtiyaçları ile sizin ilgi alanlarınızın çakıştığı projeler olmalı diye düşünüyorum!”</p>

  <p class="p10">“Var, tabii! Ama Türkiye’de, egemen güçler, toplumun isteklerine kulak vermezler! Toplumun isteklerini bilenler de susturulur!”</p>

  <p class="p10">Pavloviç, yine oturdu,</p>

  <p class="p10">“Öğretim üyelerini mi kastediyorsunuz?”</p>

  <p class="p10">“İlerici öğretim üyelerini!”</p>

  <p class="p10">“Anlıyorum!!! Ve anladığım kadarıyla, Profesör Doğramacı ‘ilerici’ değil? Öyle mi?” diyerek gülümsedi Pavloviç, “Ya Dekan Dülger? Onu nasıl tanımlardınız?”</p>

  <p class="p10">O noktada, garip bir şey oldu, Profesör Çertek’in (David Pavloviç’in sonradan “paranoyak” dediği bir tavırla) nevri döndü,</p>

  <p class="p10">“Siz, beni konuşturmaya mı çalışıyorsunuz?” diye tısladı adeta.</p>

  <p class="p10">“Azizim, Profesör! Rica ederim!”</p>

  <p class="p10">Her ikisi de ayağa kalktı,</p>

  <p class="p10">“Ben, sohbet ettiğimizi sanıyordum!” dedi David, “Sizi üzecek bir şey söyledimse, affedersiniz!”</p>

  <p class="p10">Çertek’in dinlemeye niyeti yok gibiydi,</p>

  <p class="p10">“Tamam, ben solcuyum!” diye, Pavloviç’in hiç beklemediği bir ‘itirafta bulundu, “Anladınız mı? Solcu!”</p>

  <p class="p10">“Mr. Çertek! Buna benim hiçbir itirazım olamaz! Siyasi tercihlerinize saygı duyarım!”</p>

  <p class="p10">“Ben sizinkilere duymam!” dedi Çertek ve öfkeyle kapıya yöneldi. “Bu, tabii, sizin ayrıcalığınız,” diye arkasından seslendi Pavloviç, “ama benim siyasi inançlarımı bilmiyorsunuz, dostum!”</p>

  <p class="p10">Çertek, bir an duralar gibi oldu,</p>

  <p class="p10">“Ama, askeri idarenin getirdiği YÖK’ü savunuyorsunuz!”</p>

  <p class="p10">“Bakın, Profesör, YÖK’ü savunduğumu hatırlamıyorum!</p>

  <p class="p10">Sisteminizi YÖK’ü savunacak ya da yerecek kadar iyi bilmiyorum! Mr. Doğramacı’yı da tanımıyorum! Yine de, sizin canınızı sıkmak gibi bir niyetim yoktu, affedersiniz!”</p>

  <p class="p10">Profesör Çertek’in kapının tokmağına uzattığı eli titriyordu, Pavloviç’e döndü,</p>

  <p class="p10">“Burada misafir olduğunuzu unutmayın!” dedi, “Siz gideceksiniz, biz burada kalacağız!”</p>

  <p class="p10"><span class="t6">Bu bir tehdit miydi?</span></p>

  <p class="p10">“Bunun idrakindeyim! Elbette!” dedi David, ama çarpılan kapının sesi sözlerini bastırdı.</p>

  <p class="p1">&nbsp;</p>

  <p class="p1">&nbsp;</p>

  <p class="p1">&nbsp;</p>

  <p class="p1">&nbsp;</p>

  <p class="p1">&nbsp;</p>

  <p class="p1">&nbsp;</p>

  <p class="p1">&nbsp;</p>

  <p class="p1">&nbsp;</p>

  <p class="p1">&nbsp;</p>

  <p class="p1">&nbsp;</p>

  <p class="p1">&nbsp;</p>

  <p class="p1">&nbsp;</p>

  <p class="p1">&nbsp;</p>

  <p class="p1">&nbsp;</p>

  <p class="p1">&nbsp;</p>

  <p class="p1">&nbsp;</p>

  <p class="p1">&nbsp;</p>

  <p class="p1">&nbsp;</p>

  <h2 class="h20"><a id="ncx1587"></a></h2>
</body>
</html>
