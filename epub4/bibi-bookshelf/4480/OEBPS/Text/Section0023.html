<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>DAVID’İN İHANETİ</title>
</head>

<body>
  <h2 class="h20">IV</h2>

  <p class="p1">&nbsp;</p>

  <p class="p10">Günay Rodoplu’nun, Profesör Pavloviç’le tanışmaya teşne olmamasının nedenlerini ancak bıraktığı mektubu okuyunca anlayabildim. O günlerde Diana’nın müteaddit davetlerini çoğu zaman ayan beyan sudan mazeretlerle reddediyordu. Ancak, ne zaman ki Şafak Özden Diana’ya saldırdı, Günay’ın kadına karşı tavrında bir değişiklik oldu. Belki, öyle bir tecrübeyi birlikte geçirmiş olmalarından, belki de, -ki ben buna daha çok ihtimal veriyorum- Diana’nın öyle bir gece yaşamış olmasındaki suçluluk payından, bir “erken” akşam yemeği davetini kabul etti.</p>

  <p class="p10">Beşiktaş motor iskelesinde buluştuğumuzda, sulu kar çiseliyordu. Günay, benden az önce gelmiş, (her zamanki gibi!) kıyıya çekilmiş motorların az berisinde, ızgarada balık ekmek yapan Selahattin Amca’yı seyre-diyordu. Havayı nefis bir lüfer kokusu sarmıştı “Haydi, boşver, burada oturup balık ekmek yiyelim!” diyeceğini adım gibi biliyordum. Balığa, ama limonsuz ve hatta tuzsuz, ızgara balığa bayılırdı, ama bence Selahattin Amca’nın elinden yemek fikrini daha da çok seviyordu. Yaşlı balıkçının kırmızı soğanı yumruklayan nasırlı eli, aşağıda, mangalın yanında sakladığı için kızgın 35’likten kâğıt peçetelere sardığı çay bardaklarını doldurduğu rakı, körpecik yeşil soğanlar, -“Isırdığın zaman bir defada kopacak, sünmeyecek!”- başlı başına bir ayindi. Beni ancak omzuna değdiğim zaman fark etti,</p>

  <p class="p10">“Düşündüğümü sen de düşünüyor musun?” çenesiyle balıkçıyı işaret ediyordu.</p>

  <p class="p10">“Ayıp olur!”</p>

  <p class="p10">İçini çekti,</p>

  <p class="p10">“Evet, ayıp olur.” İstemeye istemeye döndü,</p>

  <p class="p10">“Ben zaten her şeyi ‘hayır’ diye diye yaparım!” derken,</p>

  <p class="p10">“Otobüse binsek olmaz mı?”</p>

  <p class="p10">“Bu saatte mi?”</p>

  <p class="p10">Anlaşılan gecikmek istiyordu.</p>

  <p class="p10">“Yapma böyle,” dedim, “fena bir adam değil, göreceksin.”</p>

  <p class="p10">“İyilik kötülük meselesi değil, Amerikalılar gündemimde değil!”</p>

  <p class="p10">Yirmi dakika sonra, Pavloviçlerin Bebek’teki yalı apartmanlarının önündeydik. İkinci kata tırmanırken, David’in sesini duyduk. “İsa Mesih!” diye bağırıyordu. Günay, “Geri mi dönsek acaba?” diye fısıldadı, ama buna pek imkân yoktu, çünkü sokak kapıları ardına kadar açıktı ve biz en üst basamaktaydık. Kapıda dikilip içeri bakmaktan başka çaremiz yoktu. Manzara aynen şuydu: Küçük David (üç-dört yaşlarında) pencerenin önünde, elinde kola şişesi ile dikilmişti. Üstü çıplaktı, bacakları külotundan sızan kara-sarı sıvı ile örtülmüştü. Sıvı, çıplak parkeye akmakla kalmamış, salon kapısına kadar gelmişti. David, durumun vahametini bizimle aynı anda fark etmiş olmalıydı ki,</p>

  <p class="p10">“Orada dur!” diye bağırdı, “Kıpırdama evlât, şimdi seni almaya geliyorum!” Her ne idilerse, elindekileri fırlattı, çocuğa koştu, koltuk altlarından kavradı, üstüne değmemesi için kendisinden uzakta, havada zaptetmeye çalıştı. Aynı anda bebek, canhıraş çığlıklar atmaya başladı.</p>

  <p class="p10">“Diana, Diana! Tanrı aşkına nerdesin, Diana?”</p>

  <p class="p10">Derken, Diana’nın sesini duyduk,</p>

  <p class="p10">“Sen misin David?”</p>

  <p class="p10">“Başka kim olabilir ki! Acele eder misin lütfen?”</p>

  <p class="p10">“Bir şey mi var?”</p>

  <p class="p10">“İsa aşkına Diana! David, her yeri boklamış!” Burnundan soluyordu, “hey, nereye bastığına dikkat et, Katyuşka!” yanında beliren kızını uyardı, “Kardeşinin her tarafı bokladığını görmüyor musun? Diana! Tanrı aşkına çabuk ol! Oh, İsa!”</p>

  <p class="p10">“Ama, baba, o daha bebek!” dedi, çok bilmiş bir kız çocuğu sesi. Az sonra bizim görüş alanımıza girdi, salona yayılmış irili ufaklı oyuncaklara, bisiklete, beyzbol sopalarına baktı,</p>

  <p class="p10">“Mezbelelik!” diye hüküm bildirdi, “İyi ki anneannem burada yok. Anneme pasaklı derdi yine.”</p>

  <p class="p10">Yaklaşan ayak seslerinin Diana’ya ait olduğunu anladık, ama yapabileceğimiz bir şey yoktu, yaklaştı ve bizim orada olduğumuzu gördü,</p>

  <p class="p10">“Oooh, üzgünüm! Zili çaldığınızı duymadım!”</p>

  <p class="p10">Çalmadığımızı söyledik. Anlaşılan, bir şeyler almak için aşağıya inmiş olan Nesibe, kapıyı açık bırakmıştı.</p>

  <p class="p10">“David, misafirlerimiz buradalar!”</p>

  <p class="p10">Profesörün bizi gördüğü an değişen yüzü hakkında daha sonraları çok düşündüm. Çok öfkeli olduğunu duymamış olsak, bu yüzden hiçbir şey anlamayacağımız muhakkaktı.</p>

  <p class="p10">“İçeri gelin, lütfen!” David’i annesine teslim etti, “İzin verirseniz bir bez alayım!”</p>

  <p class="p10">Diana, çocuğu götürmek için izin istedi. David az sonra, elinde kuru bir bezle geldi, yerleri silmeye başladı. Bir yandan da oyuncakları topluyordu.</p>

  <p class="p10">“Babana yardım et olur mu, balım?”</p>

  <p class="p10">“No,” dedi küçük kız düpedüz, “Yardım etmek istemiyorum.” Seke seke gitti, pencerenin yanında durdu, Günay’ı seyretmeye koyuldu.</p>

  <p class="p10">Nesibe, o ara, elinde file ile girdi, bizi gördü,</p>

  <p class="p10">“Günay Abla hoşgeldin! Mehmet Abi, hoşgeldin!” Fileyi masanın üstüne bıraktı, yerleri silen David’e baktı,</p>

  <p class="p10">“Bir şey mi dökülmüş?”</p>

  <p class="p10">David’in elinden bezi almak gibi bir gayret göstermedi, “Çocuklardır, guzum,” diye güldü, mantosunu çıkardı,</p>

  <p class="p10">“Siz buyurun, ben bunları mutfağa bırakayım,” David, yerleri silmeye devam etti. Bitirince, koltukların üzerindeki oyuncakları aldı, bize yer açtı,</p>

  <p class="p10">“Oturun, lütfen!” Meleksi meleksi güldü.</p>

  <p class="p10">“<span class="t6">Umarım, ellerini yıkar</span>!” diye <span class="t6">italik</span>ledi Günay, “<span class="t6">Baksana yeri sabunlamadı bile</span>!”</p>

  <p class="p10">Haklıydı. Temizlik hususunda şaşırtıcı bir gevşeklikleri olduğunu ben de fark etmiştim. Bu rahatlığa Nesibe de uymuş olmalıydı ki, eşyası birkaç kilim, bakır ve yer minderlerinden oluşan ev, kirliydi. Başka bir yerde, mesela, Çayırtepe’de olsak, Günay’ın rahatsız olmayacağından emindim; ama, burada yemek yiyemeyecekmiş duygusuna kapıldım. Daha da garibi, masalarına daha önce birkaç defa oturmuş olduğumdan, tuhaf bir savunmaya geçtim,</p>

  <p class="p10">“Nesibe’nin işi de kolay değil! İki çocuk!”</p>

  <p class="p10">Hiçbir şey söylemedi, ama <span class="t6">italik</span>’lediğini görebiliyordum, <span class="t6">Allallah</span>!</p>

  <p class="p10">Rodoplu, misafirlikten, daha doğrusu, deplasmanda oynamaktan nefret ederdi. Bunun zaman duygusu ile ilgili olduğunu sanıyorum. Misafirlik, sanki Rodoplu’nun düşünce akışının tabii mecrasında gelişimini sınırlayan, boyutları belli bir zaman dilimi, dış dünyanın hayatına dayattığı bir yamaydı. “Görecek bir şey varsa, görmek zamanını kendim seçmek isterim,” derdi, “çünkü yaşadıklarını, ancak o zaman, duygusal hazırlığım tamam olduğu zaman, içselleştirebiliyorum.”</p>

  <p class="p10">O akşam, gerek, onun Profesör Pavloviç hakkında bildikleri, gerekse David’in kesinlikle hak verdiğim tetikteliği (hak veriyordum, çünkü tecrübesi ona Türklerle konuşurken dikkat etmesi gerektiğini öğretmişti, kaldı ki, hem Diana hem de Sernea’dan Günay’ın ‘zor’ olduğunu biliyordu) dayatılmış bir birlikteliğe işaret ediyordu. Pavloviçlerin dağınıklığını yakalamış olmamız meseleyi daha da güçleştirdi. Bütün bunların üstüne David bir de Günay’ı “Türk zihniyeti” araştırmasına malzemedir diye sorgulamaya başlarsa diye korktum. Hiç kuşkusuz, öyle bir durumda, Günay, bütün kapıları kapatır, tek kelime konuşmazdı. Ancak o başka bir şey yaptı; ev sahiplerimizin içerde olmasından yararlanarak, sehpanın üzerinde duran eski TIME dergilerinden birini aldı, tıpkı bir doktor muayenehanesinde randevu saatini bekliyormuş gibi, okumaya koyuldu. David özürler dileyerek geri gelinceye kadar bırakmadı.</p>

  <p class="p10">“Bir Mucize ve Pek Çok Sorun. İyi bir başlık.”</p>

  <p class="p10">“Affedersiniz?”</p>

  <p class="p10">“Yapay kalp transplantasyonları,” dedi Günay, dergiyi işaret ederek, “high-tech tıp. Doğrusu, ahlâki ve hukuki açıdan ciddi kaygılarım var.”</p>

  <p class="p10">Yaptı işte! Gündemi eline aldı!</p>

  <p class="p10">“Öyle mi?” dedi David, şaşkın şaşkın.</p>

  <p class="p10">“Bütün bu para ve gösteriş!” İçini çekti, “Hastalık ve ölümün kaçınılmazlığını içimize sindirmeli, bilimsel hırslarımızı törpülemeyi öğrenmeliyiz.” Bana döndü, <span class="t6">italik</span>ledi, <span class="t6">İç cihadımızı tamamlamak zorundayız.</span></p>

  <p class="p10">“Schroeder’den bahsediyoruz değil mi? Mekanik kalp takılan adam?”</p>

  <p class="p10">“Schroeder... Barney Clark,” diye omuzlarını silkti Rodoplu, “kim oldukları önemli değil. Önemli olan bu paraların kitlelerin sağlığı için değil, tıp endüstrisini sübvanse etmek için kullanılıyor olması. Küçük bir yardımla hayata dönecek binlerce insan varken, Bay Schroeder’in birkaç ay daha hayatla kalması için para harcamanın ahlaklılığı hakkında ciddi endişelerim var.”</p>

  <p class="p10">Masaya öteberi taşıyan Diana, söze karıştı,</p>

  <p class="p10">“Sana akıllı olduğunu söylemiştim,” dedi, kocasına.</p>

  <p class="p10">David, mahcup oldu, Günay duymamazlığa geldi; ben bu daveti Diana’nın Türkiye’den fena halde sıkılmaya başlayan kocasına yeni bir enerji aşılamak için gerçekleştirdiğini düşündüm. Günay, “<span class="t6">Aynen öyle</span>!” diye <span class="t6">italik</span>ledi. Diana, David’e Nevra’nın onlara oynadığı, “Türkiye’de, ülkenin durumunun farkında olan ve senin kadar sıkılan Türkler de var” oyunu oynuyordu. Şu farkla ki, bu defa vitrin Cemalettin Eren değil, Günay Rodoplu’ydu. Günay’ın buraya gelmekle gerçekten de Diana’ya bir tür borç ödediğine kanaat getirdim.</p>

  <p class="p10">“Sağlık taramaları, aşı kampanyaları, beslenme çok daha fazla insanın hayatını kurtarır, çok daha fazla insanın hayatını uzatır,” diye sürdürdü, Rodoplu, “Bir de tabii, bu tip ameliyatların gerçekten hastalıklı bir tarafı var.”</p>

  <p class="p10">“Ne demek istediğinizi biliyorum, sanırım, Frankenştayn yaratır gibi, değil mi?”</p>

  <p class="p10">“Daha çok, canlı insanların üstünde tıbbi deneyler yapar gibi,” dedi Rodoplu, “Schroeder olsun, Clark olsun, bu insanların birkaç ay daha yaşamak için verdikleri mücadeleye hayran olmamak elde değil, ama dini bütün bir Müslüman gibi huzur içinde göçecek donanımları olsaydı herhalde herkes için daha hayırlı olurdu.”</p>

  <p class="p10">“Alabama Tıp Fakültesi’nde, ahlâk kürsüsü başkanı bir arkadaşım var,” dedi, David, “George Pence. O, sağlık maliyetinin çok yüksek olmasını, talebin yüksekliğine bağlıyor. Amerikan toplumunun, sağlık taleplerine ‘hayır’ diyebilmemiz için ulusal mutabakat sağlamamız lâzım,” meleksi meleksi güldü, “Henüz bu mutabakatı sağlayamadık ama önümüzdeki yıllarda Amerikan toplumunun en önemli meselelerinden birisi bu olacak. Bu meseleyi çözüme kavuşturmalıyız, yoksa sonuç felaket olacak.”</p>

  <p class="p10">Rodoplu’nun şüpheyle bakan gözlerini gördü, dengesi bozulur gibi oldu,</p>

  <p class="p10">“Diyaliz makinesini hangi koşullarda ve nasıl durduracağımızın kuralları saptanmalı, değil mi?” diye sordu.</p>

  <p class="p10">Günay, şöyle bir duraladı.</p>

  <p class="p10">“Aynı şeyden bahsetmiyoruz, Profesör,” dedi. Kesti.</p>

  <p class="p10">“Açıklamak ister miydiniz?”</p>

  <p class="p10">“Ben insanoğlunun kişisel donanım eksikliğinden bahsediyorum, siz tıp hizmetlerinin eksikliğine uyduracağınız ahlâki kılıftan,” gülümsedi, “kültürel farklılığımız.”</p>

  <p class="p10">“Kültürel farklılık dedin de,” diye yine araya girdi Diana, “Baksana, David’in araştırma projesinde bir sorunu var, belki sen yardım edebilirsin?” Kocasının, “Lütfen, balım!” diye uyarısına kulak asmadı, sesini, şımarık çocuk sesi yaptı,</p>

  <p class="p10">“Lütfen, lütfen Günay Hanım! Yoksa, yaz başında Amerika’ya dönecek! Ama ben gitmek istemiyorum!”</p>

  <p class="p10">“Becerilerimi abartıyorsun, Diana!”</p>

  <p class="p10">İş bu hale dönünce, David’in de rica etmekten başka çaresi kalmadı. Ancak, o arada sofraya oturduğumuzu söylemeliyim. Bunun önemi, Nesibe’nin de bize katılmış, az önce, yerleri silen David’e yardım etmemiş olmasının ima ettiği yeni konumunun sofrada daha da belirginleşmiş olmasıdır. Hizmet etmek şöyle dursun, ailenin bir ferdi gibi davrandığını gördük. David’in bira tekliflerini reddetmediği gibi, Diana ile derin bir samimiyet içinde fısıldaşıyor, hatta ara ara dostça itişiyordu. Rodoplu’nun canının adamakıllı sıkıldığının farkındaydım. Ama, utanarak itiraf etmeliyim ki, tepkisinin derecesini ölçmek amacıyla, bir ara yardım bahanesiyle kalktım; Nesibe’nin kirli tabağını mutfağa götürdüm. Alkolün etkisi de olmuş olabilir, ama Nesibe kıpırdamadı. Günay’ın görmemiş olması mümkün değildi, ama hiç renk vermediği gibi, yemek süresince Nesibe’nin ne yüzüne baktı ne de tek kelime söyledi. Acele etmeksizin yedi, David’e döndü,</p>

  <p class="p10">“Hadi,” dedi, “malzemeyi görelim!”</p>

  <p class="p10">David, “Yes! What? Ohhh!” gibi ünlemleri sıraladıktan sonra kalktı, dosyasını aldı,</p>

  <p class="p10">“Balım, lütfen şunları kaldırır mısınız? Dr. Rodoplu’ya çalışmalarımı göstermek istiyorum.”</p>

  <p class="p10">“Tabii ki!” dedi Diana, Nesibe o zaman kalktı, masayı toplamaya başladılar. Ben de kalktım, ama Rodoplu yardım etmeyi teklif dahi etmedi.</p>

  <p class="p10">David, dosyasından birtakım kâğıtlar ayırdı, Günay’ın önüne koydu,</p>

  <p class="p10">“Bunlar ilk egzersizler,” dedi, “Yaygın düşünce biçimini kavrayabilmek amacıyla, biçimsel mantık kurallarını uygulamaya çalışıyorum.”</p>

  <p class="p10">“Anlıyorum,” dedi Günay kısaca, uzandı en üstteki kâğıdı aldı.</p>

  <p class="p10">“Ref.: M.V., Haz. 1992, s. 8, SKB</p>

  <p class="p10">‘...Fikret’in annesi Hatice Rafia Hanım, annesi ve babası ihtida etmiş Sakızlı Rum ailesinden gelir. Hatice Rafia Hanım, dayısı Nuri Bey ve kızı ile beraber hacca gitmiş, orada koleradan vefat etmiştir. Fikret’in anne-annesinin ve anne babasının mühtedi olması, annesinin aşırı dindarlığı, şairin hayatının ilk yarısında çok dindar, sonra dinsiz oluşu oğlu Haluk’un din değiştirerek Hıristiyanlığa dönüşü, psikolojik bakımdan dikkate değer vakalardır. Biz Fikret’te gördüğümüz ruhi trajedinin kısmen anne tarafından geldiği fikrine temayüz etmek istiyoruz.’</p>

  <p class="p10">‘Yukarıdaki satırlar, Prof. Mehmet Kaplan’ın doçentlik tezinin bir takım değişikliklerle yeniden yapılan basımından alındı. Bu ‘ilmi’ denilen eserde, Fikret’in ateist oluşunu, annesinin dönme (mühtedi) bir aileden gelişine bağlayan Profesör’ün düşüncesini desteklemek için Orhan Bey’den bu yana, dönme kadınlardan doğan Osmanlı padişahlarından ‘kısmen’ de olsa, örnekler vermesini bekliyor insan. Dinsiz, (deist) Yahya Kemal’in annesi dönme bir aileden gelmiyor benim bildiğim. Bu yöntemle nasıl açıklayacağız dönme olgusunu? Bilimsel yöntem kullanmadığı içindir ki, Prof. Kaplan’ın böyle yorumlar yapması doğaldır. Çünkü, eklektik bir yöntem ve dünya görüşü ile ele alınan konuda sağlıklı bir sonuca ulaşmak olası değildir. Asım Bezirci’nin Abdülhak Hamit adlı araştırma/eleştirisi onun öteki eserleri gibi bilimsel yöntemin sağlıklı olarak kullanılışının güzel bir örneğidir.’</p>

  <p class="p10">Test 1:</p>

  <p class="p10">Önermeler:</p>

  <p class="p10">• Prof. Mehmet Kaplan, Tevfik Fikret’in ateist oluşunu annesinin dönme bir aileden geldiğine bağlıyor.</p>

  <p class="p10">• Yahya Kemal de dinsizdir (deist) ama ailesi dönme değildir.</p>

  <p class="p10">Vargı:</p>

  <p class="p10">Bu yöntemle Yahya Kemal olgusunu açıklayamayız.</p>

  <p class="p10">Gözlemler:</p>

  <p class="p10">a) Birinci önermedeki ‘ateist’ ile ikinci önermedeki ‘deist’ kelimeleri eşanlamda kullanılmıştır. Bu nedenle, eleştirmenin argümanı ‘kalp’tir.</p>

  <p class="p10">b) Kaplan, ‘Fikret’te gördüğümüz ruhi trajedinin kısmen anne tarafından geldiği fikrine temayüz etmek istiyoruz,’ demektedir. Buradaki, ‘kısmen’ ve ‘temayül etmek’ ifadeleri, eleştirmen tarafından, ‘bağlamak’ olarak değiştirilmiştir. Dolayısıyla, birinci önerme yanlış olup, ikincisi ile bağlantısızdır.</p>

  <p class="p10">c)&nbsp; Eleştirmen, Kaplan’ın ‘eklektik’ yöntem kullandığını iddia etmekle birlikte, ‘eklektik yöntem’den ne anladığını açıklamamakta ve bu yöntemin (?) Kaplan’ın kullandığı yöntem olduğu kanıtlanmamaktadır.</p>

  <p class="p10">Netice:</p>

  <p class="p10">Safsata. Eleştirmen, hemen her mantık kuralını çiğnemektedir.</p>

  <p class="p10">Test II:</p>

  <p class="p10">Önermeler:</p>

  <p class="p10">• Kaplan’ın Fikret’in ateist oluşunu, annesinin dönme oluşuna bağlayan eserine ‘bilimsel’ deniyor.</p>

  <p class="p10">• Kaplan, Orhan Bey’den bu yana dönme kadınlardan olma Osmanlı padişahlarından kısmen de olsa, örnekler vermiyor.</p>

  <p class="p10">Vargı:</p>

  <p class="p10">Kaplan’ın eseri bilimsel değildir.</p>

  <p class="p10">Gözlemler:</p>

  <p class="p10">a)&nbsp; Kaplan, Fikret’in ateist oluşunu annesinin dönme oluşuna ‘bağlamış’ değildir.</p>

  <p class="p10">b)&nbsp; Kaplan’ın eserinin bilimsel olduğunu iddia ettiğini kabul etsek dahi, Fikret’in koşullarının kanıtlanması için Osmanoğlu Orhan Bey’den bu yana dönme kadınların incelenmesi gerekliliği bağlantısızdır.</p>

  <p class="p10">c)&nbsp; Birinci ve ikinci önermeler bağlantısızdır. Bunlardan Kaplan’ın eserinin bilimsel olmadığı sonucuna varılamaz.</p>

  <p class="p10">Netice: Non-squitor safsata. (Not: Türklerin ‘bilimsel’den ne anladıkları araştırılmalı, DP)”</p>

  <p class="p12"><span class="t6">&nbsp;</span></p>

  <p class="p10">Günay’ın ne düşündüğünü yüzünden anlamak mümkün değildi. Büyük bir sükûnetle okudu, başını kaldırdı, David’e baktı,</p>

  <p class="p10">“Başka?”</p>

  <p class="p10">David, bir başka kâğıt uzattı,</p>

  <p class="p10">“Ref.: G., Ocak, 1982, s.16, FA</p>

  <p class="p10">‘Özdemir İnce’nin, Kentler’ini ben görmedim. Onun da şairin şiir çizelgesi içindeki yerine oturtulması gerektiği sanısındayım. Ferid Edgü’nün ‘Çığlık’ını ben henüz okuyacak fırsat bulamadım ama 1982’nin anılmaya değer yapıtlarından biri olacağını düşünüyorum. Edgü’nün hikâyeciliğini bilen biri olarak varıyorum bu kanıya.’</p>

  <p class="p10">Test 23:</p>

  <p class="p10">Önermeler:</p>

  <p class="p10">• Özdemir İnce şairdir.</p>

  <p class="p10">• Özdemir İnce’nin şiirinin belirli bir çizelgesi vardır.</p>

  <p class="p10">• ‘Kentler’ şiirdir.</p>

  <p class="p10">Vargı:</p>

  <p class="p10">a)&nbsp; Önermelerde aynı anlama gelmeyen kelimeler gelirmiş gibi kullanılıyor.</p>

  <p class="p10">b)&nbsp; İkinci önermedeki ‘şiir’ sözcüğü, türel bir isimdir (edebiyat türü adı). Üçüncü önermedeki, ‘şiir’ ise belirgin bir eserin türü (yani, ‘Kitap yararlıdır, elindeki kitap da yararlı olmalı’).</p>

  <p class="p10">Netice:</p>

  <p class="p10">Non-sequitor safsata.</p>

  <p class="p10">Test 24:</p>

  <p class="p10">Önermeler:</p>

  <p class="p10">• Ferid Edgü’nün ‘Çığlık’ını okumadım.</p>

  <p class="p10">• Ferid Edgü’nün bugüne kadar neler yazdığını bilirim.</p>

  <p class="p10">Vargı:</p>

  <p class="p10">• ‘Çığlık’ 1982’nin anılmaya değer yapıtlarından birisi olacaktır.</p>

  <p class="p10">Gözlem:</p>

  <p class="p10">Önermelerden böyle bir çıkarsama yapılamaz. Okuru, yazarın vargısının doğru olabileceği sanısına kaptıran unsur, psikolojiktir; yazarın yararlandığı kendi ünüdür. ‘Edgü’nün öykücülüğünü bilen bilir’ ifadesi, okurun üzerinde baskı yaratmaya yöneliktir (‘Ben böyle diyorsam böyledir’ bkz. ‘Sütun yazarları’)</p>

  <p class="p10">Netice:</p>

  <p class="p1">&nbsp;&nbsp;&nbsp;&nbsp;&nbsp;&nbsp;&nbsp;Ad hominem safsata.”</p>

  <p class="p3">&nbsp;</p>

  <p class="p10">Ref: Milliyet G., Aralık 1984, s. 1, Mehmet Barlas</p>

  <p class="p10">‘Libya lideri Kaddafi’nin, kendisini uluslararası terörizmi desteklemek ile suçlayanlara karşı en iyi cevap ve göstereceği en seçkin örnek, Libya’daki Türk müteahhitleri ve işçileridir...</p>

  <p class="p10">Kaddafi, petrolden sağladığı geliri ülkesinin kalkınması için harcamaya başlarken, Batılı gelişmiş ülkelerin hiç düşünmediği bir iş yapmış ve Türk müteahhitlerine Libya’nın kapısını açmıştır...</p>

  <p class="p10">Libya’daki Türk taahhütleri, geçmiş yıllarda 8 milyar dolara kadar yükselmiştir... Kısaca, bu milyarlarca dolar, terörizme değil, Libya’nın kalkınmasına, Türkiye’nin ise hizmet ihraç ederek gelişmesine tahsis edilmiştir.</p>

  <p class="p10">Türk-Libya teknolojik işbirliği, Kaddafi’nin eseridir. Bu terörizmin değil, kalkınma için eşsiz bir dayanışmanın örneğidir...’</p>

  <p class="p10">Test 33:</p>

  <p class="p10">Önermeler:</p>

  <p class="p10">• Kaddafi, Türk müteahhitlerine iş veriyor.</p>

  <p class="p10">• <span class="t6">Bir insan hem Türk müteahhitlerine iş verip, hem uluslararası teröre destek sağlamaktadır</span>.</p>

  <p class="p10">Netice:</p>

  <p class="p10">Safsata.”</p>

  <p class="p10">David’in bu çalışmasını (daha sonra da az önce aktardığım o mektubu) okurken, kendimle ilgili bir şeyin tekrar farkına vardım: Ben, gerçekten de yalama olmuş bir Türk’tüm. Adamın derdini anlayabilmem, anlattığının dehşetini içselleştirebilmem için üst üste okumam gerekmişti. Oysa, bu yazarlar, yıllar yılı okuduğum, deyiş yerindeyse, “zihnimi biçimlendiren” yazarlardı ve ben ne denli özensiz, ne denli saygısız olduklarını fark etmemiştim. Öyle dalmıştım ki, Günay’ın sesini rüyadaymış gibi, uzaktan duydum,</p>

  <p class="p10">“Evet!” dedi, “Peki, nasıl yorumluyorsunuz?”</p>

  <p class="p10">“Henüz yorumlamıyorum,” diye cevap verdi David,</p>

  <p class="p10">“Ama, Bay Giritli’nin eşime Ankara’nın pozitivist olduğuna ilişkin sözleri doğruysa,” gülümsedi, “daha alınacak çok yol var, öyle düşünmüyor musunuz?”</p>

  <p class="p10">Günay’ın cevabını nefesimi tutarak bekledim, çünkü bu defa, mesele o kadar sarih, o kadar netti ki, <span class="t6">Hadi, Türkleri bu defa da akla da görelim</span>, diye; <span class="t6">italik</span>’lemekten kendimi alamadım.</p>

  <p class="p10">Beni duymuş gibi belli belirsiz gülümsedi, David’e döndü,</p>

  <p class="p10">“Siz, Yahudi’siniz, değil mi?”</p>

  <p class="p10">“Evet, öyle,” dedi David. Gülümsüyordu, ama bu defa gözlerinde yanıp sönen anlık endişeyi saklayamadı.</p>

  <p class="p10">“Yahudi’sin ve dünyamızın pürüzsüz ve rasyonel olmasını istiyorsun, öyle değil mi? Azizim Profesör Pavloviç, şiir ve tenakuz dolu o büyük müderrislerinizi, Kabalistlerinizi*<a id="a12"></a><a href="../Text/notes.html#a42">{<span class="t8"><img alt="img1.png" src="../Images/img1.png" /></span>}</a> hatırlamıyor musun?”</p>

  <p class="p10">David Pavloviç’in kelimenin tam anlamıyla donduğunu, Diana’nın yer minderine çöker gibi oturduğunu gördüm!</p>

  <p class="p10">“Hatırlasanıza, <span class="t6">Ruhumuzun derinliklerinde usdışı da vardır. Usdışı, bizi hareket ettiren enerjidir; bizim yaratıcı şeytanımızdır.</span> Dürüst olun profesör, dünyayı sadece gözlemlerinizle, mantıklı çıkarsamalarınızla kavrayabileceğimize inanıyor musunuz?”</p>

  <p class="p10">“Tanrım! Bu konuşan senin baban David!” dedi Diana, şeytan yollamış gibi ürpererek. Günay ona bakmadı bile. Sadece David’le kendisinin bildiği bir metinden alıntılar yapıyordu,</p>

  <p class="p10">“<span class="t6">Büyürken, tecrübelerini mantık değil, imgelerle anlatan kimselere hiç rastlamadın mı? Gözlemleyebildiğimiz hiçbir gerçeklikle örtüşmeyen şeylerden bahseden insanlara? Usdışı bizi tamamlar</span>.”</p>

  <p class="p10">“<span class="t6">Abartıyorsunuz, Bayan Rodoplu</span>,” dedi David, mırıldanır gibi, “<span class="t6">Küçük bir çayı büyük bir ırmak gibi sunuyorsunuz</span>.”</p>

  <p class="p10">Ne dediğini anlamak için dikkat kesildim. Diana imdadıma yetişti,</p>

  <p class="p10">“Karşılıklı alıntı yapıyorlar,” diye fısıldadı, “Ünlü bir Yahudi metnidir, ama ne olduğunu çıkaramadım.”</p>

  <p class="p10">“<span class="t6">Hayır, çay değil</span>,” dedi Günay, “<span class="t6">Meselenin ruhu, hayat nefesi. Bunu sen de biliyorsun!</span>” Sustu, gülümsedi,</p>

  <p class="p10">“Öyle değil mi?”</p>

  <p class="p10">“Sizi tekrar görmem lâzım,” dedi David.</p>

  <p class="p10">“İnşallah,” dedi Rodoplu, yüzündeki tebessümün belli belirsiz bir acıya dönüştüğünü fark ettim. Derinleşen sessizliği Nesibe’nin sesi böldü, kendimize getirdi,</p>

  <p class="p10">“Dayan, zabahtan gelecen mi?”</p>

  <p class="p10">Diana’nın ne cevap verdiğini duymadım. Günay, hızla mahzunlaşan yüzünü bana yaklaştırdı.</p>

  <p class="p10">“Yoruldum,” dedi, “Kalksak olur mu?”</p>

  <p class="p10">Bebek’ten, Arnavutköy’e, Etiler çıkışına kadar hiç konuşmadan yürüdük. Oradan taksiye bindik. Evinin sokağına döndüğümüzde,</p>

  <p class="p10">“Bu kötü,” dediğini duydum.</p>

  <p class="p10">“Evet,” diye onayladım, “Ama, belki de, David’in gözlemlediği, belli bir dönem yazarlarının özensizliğinden, kayıtsızlığından ibarettir. Lord Cromer’in ya da ötekilerin haklılığını göstermez.”</p>

  <p class="p10">“Pardon, anlamadım,” diye döndü, “Neden bahsediyorsun sen?”</p>

  <p class="p10">“Bu kötü demedin mi? Profesör Pavloviç’in bulguları yani?”</p>

  <p class="p10">“Ben, Nesibe ile Diana’dan bahsediyorum,” dedi Rodoplu, “orada, hayırlı olmayan bir şey var!”</p>

  <p class="p10">Büyüyü bozmayı başarmıştı!</p>

  <p class="p1"><br /></p>

  <h2 class="h20"><a id="ncx3086"></a></h2>
</body>
</html>
