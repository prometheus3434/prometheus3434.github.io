<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>PASLANMIŞ MESİH</title>
</head>

<body>
  <h2 class="h20">III</h2>

  <p class="p1">&nbsp;</p>

  <p class="p10">Diana’nın “Kudüs”ü, “Orient’inden farklı değildi,</p>

  <p class="p10">“Sıcak, ıslak, baygın, parfümlü, ipekli, baharatlı, mücevherli, halılı, koyu sarı, al kırmızı, mavi, siyah! Kafamın gerisinde, kaftanı, takkesi ve şakağından sarkan lüleleri ile kayınpederim, Rabin Levi!</p>

  <p class="p10">But, no! Gördüğüm ilk manzaralardan birisi, kaldırımda nerdeyse aşk yapan ‘teenager’lardı!*<a id="a18"></a><a href="../Text/notes.html#a48">{<span class="t8"><img alt="img1.png" src="../Images/img1.png" /></span>}</a> Kızın üstünde tişört, genç adam blucinli. Sonra da, İsrail’de evlenmemiş annelerin sayısının çok arttığını duyuyorum. Oryantal Yahudiler, Amerikalı Yahudilerden nefret ediyorlar, Günay Hanım. Toplumun ahlâkını Birleşik Devletlerden göçenler bozmuşlarmış. Yüz dokuz ülkeden Yahudi gelmiş. Şimdi, buna ne diyeceksin: Doğulu Yahudiler, Batılı Yahudilerle kavga halinde.”</p>

  <p class="p10">“Eşkenazlarla, Sefardimler mi demek istiyorsun?”</p>

  <p class="p10">“Eşkenazlar ve Sefardim dedikleri geri kalanlar! Amerikan ve Alman Yahudileri, Türk, Rus, Yemenli, Habeş, bütün Doğulu Yahudilere karşı! Ve ırk ayrımı var! Düşünebiliyor musun? Zavallı Rabin Pavloviç! Zavallı kayınpederim! Zavallı David! David’in ‘60’larda, Alabama’da ayrılıkçılığa karşı Martin Luther King için çalıştığını biliyor muydun?”</p>

  <p class="p10">1969 yılında İsrail’e göçen Amerikan zencilerinin anayasa Mahkemesi’nin bir kararı ile sınırdışı edildiklerini anlattı,</p>

  <p class="p10">“Onca yıldan sonra, mahkeme sahici ‘Yahudi’ olmadıklarına karar vermiş, iyi mi? Bunların üçte biri de İsrail’de doğmuş çocuklar! Amerikan vatandaşlığından gönüllü ayrıldıkları için. Birleşik Devletlere gidemiyorlar. Gidecekleri yer yok, anlıyor musun? Bir yer bulunana kadar ‘idari gözaltı’ndalar. Bu, hapishane demek!”</p>

  <p class="p10">“Uluslararası kanunlara göre, gidecekleri yer yoksa insanları sınırdışı edemezsiniz” dedi Günay, “Peki, ne yapacaklarmış?”</p>

  <p class="p10">“Bunu ben de sordum, ‘Uyguladığımız prosedürü açıklayamayız,’ dediler. Belki de, hepsini Kızıldeniz’de boğuyorlardır!”</p>

  <p class="p10">“Aman, Diana!” Günay’ın ürperdiğini görebiliyordum.</p>

  <p class="p10">“Affedersin! Irk ayrımına uğrayanlar sadece Amerikan zencileri de değil. Habeşler de var. Hikâye şöyle: Geçen yıl, Birleşik Devletlerle İsrail hükümeti, Sudan’da bulunan üç bin Habeş Yahudi’sini kurtarmak için CIA ile ortak bir harekât düzenlemiş: ‘Musa Tatbikatı’ diyorlar. Operasyon açığa çıkınca, yarıda bırakmışlar. Yüzlerce karaderili Sudan çöllerinde susuzluktan telef olmuş, Beyaz olsalardı böyle olmayacaktı.”</p>

  <p class="p10">Başka şeyler de vardı. Diana’nın orada olduğu günlerde zamanın İçişleri Bakanı İshak Perez, Yahudiliğe başka dinlerden dönenlerin nüfus kâğıtlarına dönme olduklarını belirten bir kayıt konsun istemişti.</p>

  <p class="p10">“Bu da bir başka ayrımcılık,” dedi Diana, “Ortodoks Yahudiler, kayıt düşülsün istiyorlar ki, İsrail yurttaşlarını seçebilsinler! Reformist Yahudiler, bunu bir zamanlar Nazilerin Yahudilere taktıkları sarı yıldızlara benzetiyorlar, ‘hayır’ diyorlar.”&nbsp;&nbsp;&nbsp;&nbsp;&nbsp;</p>

  <p class="p10">“Ama Filistinlilere sarı kol bantları takıyorlar, değil mi?”</p>

  <p class="p10">“Evet,” dedi Diana. Filistinlilerin durumlarını yeterince bilmiyor olmanın eksikliğini hissettiğini biliyordu. Konuyu bu nedenle değiştirmiş olmalı,</p>

  <p class="p10">“Hahamlar çok etkili, Günay Hanım,” diye sürdürdü, “Onlara kıyasla ihtiyar Giritli sütten çıkmış kaşık kadar masum! Ünlü bir hastaneleri var, Hadassa. Bilirsiniz. Orada bir kalp transplantasyonu yapılacaktı.”</p>

  <p class="p10">“Bir gün TIME’da, ertesi gün Tel Aviv’de, öyle değil mi?”</p>

  <p class="p10">“Oh, tamam, sizin kalp transplantasyonları hakkında ne düşündüğünüzü biliyorum! Ama daha ilginç olanı, operasyonun yapılabilmesi için Hahamlar Konseyi’nin onayının alınması gerekliliği! Sadece bunda da değil, kürtajdan otopsiye, sebt tatilinden belediye otobüslerinin tarifesine kadar, her şeyde, bu Konsey’in onayının alınması gerekiyor. Tanrı’nın belası bir teokrasi! Anlıyor musunuz? Senin, ‘bir gün TIME’da, ertesi gün Tel Aviv’de sözüne gelince; orada haklı olduğun bir nokta var. Birleşik Devletler’le yarışır gibiler. Bana, fizikte Birleşik Devletler kadar iyi olduklarını söylediler. Yıldızlar Savaşı projesinde Amerikan hükümeti ile ortak çalışıyorlarmış. Eminim, atom bombaları da var!”</p>

  <p class="p10">“Zo! Onlar, Einstein’ın torunları!”</p>

  <p class="p10">“Evet! Ne kadar korkunç değil mi?”</p>

  <p class="p10">Anlatırken yakaladığı canlılığı bir an içinde kaybetmesini gözlemledim. Aklına hemen o sırada gelen bir düşünceyle soluvermiş gibi oldu,</p>

  <p class="p10">“Rabin Levi, bana ‘Işık, sigara ateşinin lamba yerine geçtiği karanlıklardan gelecek,’ demişti,” diye fısıldadı, “Bizim teknolojimizi önünde sonunda fethedecek olan Orient, yaşamın gizlerini ve ruhu, neon tüplerinin aydınlığı ile boğmayacak. Söyle bana Günay Hanım, Kudüs’ten daha Orient neresi olabilir?”</p>

  <p class="p10">“Kudüs’ün ‘El Kuds’ olduğu bir zaman olmuş olmalı,” diye cevap verdi, Günay, ama pek de emin olmadığını hissedebiliyordum.</p>

  <p class="p10">“Ne demek istiyorsun?”</p>

  <p class="p10">Bizim, şehre “Jerusalem” değil, “Kudüs” dediğimizi, “Kudüs’ün, “kutsal” anlamında, Arapça “El Kuds”tan geldiğini açıkladım,</p>

  <p class="p10">“Yani Boston şehrinin Türkçe adı, ‘Yeni Kudüs’ olduğuna göre, sen de Kudüslü sayılırsın!”</p>

  <p class="p10">Doğrusu, pek yavan bir espriydi, hanımlar yüzüme bakmakla yetindiler.</p>

  <p class="p10">“Kudüs, bir başka mesele,” dedi Diana, “Tel Aviv’den ne beklediğimi bilmiyordum. Belki daha varlıklı, daha gösterişli bir şehir, daha Doğulu, daha İstanbul gibi bir şehir. Ama hayır; palmiyeler hariç, Ankara ile yetinmek zorunda kaldım. Aynı haşin yüzlü binalar: Savaş gemisi grisi ve dökülen sıvalar. Bir farklılık daha: Paris’teki gibi kaldırım kafeteryaları ama Amerikan “fast-food”! McDonald’s bile oradaydı; düşünebiliyor musun? Ama burada olduğu gibi, elektrikler sık sık kesiliyor; otelde çekmecede mumlar. Zo! Tel Aviv’de sıla hasreti çekmedim! Ama Kudüs’te çektim! Kudüs bir başkasıyla evli sevgili gibiydi. Bir türlü yüreğinden atamadığın, ama murdar olduğu için son tahlilde istemediğin.”</p>

  <p class="p10">Doğru kelimeleri bulmak ister gibi düşündü,</p>

  <p class="p10">“Kudüs, Tel Aviv’den bir buçuk saat süren bir bombardıman ötede,” dedi, “Yani propaganda bombardımanı! Kudüs’e bir turist kafilesiyle birlikte gittim, biliyor musunuz? İki Amerikalı çift, iki Hollandalı çift, bir İsveçli çift, Birleşmiş Milletler Kıbrıs Barış Gücü’nden beş İngiliz askeri. Rehber, uzun boylu, sarışın bir adam, Gray Cooper’ın İsrail versiyonu. Kovboy şapkası bile var, düşünebiliyor musunuz?”</p>

  <p class="p10">“İyi ki Rabin Levi görmedi,” dedi Rodoplu, sahici bir duygudaşlıkla.</p>

  <p class="p10">“Değil mi? Eğer o adam Sitra Achra’dan değildiyse, kim Sitra Achra’dandı, asla bilemeyeceğim! Otobüse girdiğimiz anda konuşmaya başladı ki, safi politika. Örneğin, İsrail tarihini anlatırken ilk cümlelerinden birisi, ‘Romalılar geldikleri zaman, İsrail’in adını değiştirdiler. Filistin dediler, çünkü orada yaşayanların isimleri buydu.’ Sizin ikinize bu cümle bir şey ifade etmeyebilir, ama kayınpederim bana cemaatinin İsrail’e neden göç etmemesi gerektiğini anlatırken, ‘Siyonist goyimler kutsal toprakların adını bile değiştirdiler,’ demişti. Zo! Ben biliyorum ki ‘Filistin’ adı, Siyonist jargonda yasaklandığı için böyle Gary Cooper gibi konuşuyor! Şimdi, bu hastalıklıydı! Sonra, dilenmeye başladı: ‘Bağışlarınız sayesinde altmış beş yılda, yüz elli milyon ağaç diktik. Bunlardan altı milyonu, Nazilerin öldürdükleri altı milyonun anısına, bla, bla, bla ve sonunda,</p>

  <p class="p10">‘Yeşilleri yollamaya devam edin ki, şu çıplak tepeleri de yeşilleyelim!’ Oysa, sizin Bolu’ya benzer bir yere yaklaşıyorduk,</p>

  <p class="p10">‘Dostlarım,’ dedi, en Grant old Opry*<a id="a19"></a><a href="../Text/notes.html#a49">{<span class="t8"><img alt="img1.png" src="../Images/img1.png" /></span>}</a> sesini kullanarak -ne demek istediğimi biliyorsun, değil mi, Günay Hanım?-,</p>

  <p class="p10">‘Burada biraz dinleneceğiz. İşemek isteyenler, lütfen burada işesinler; Kudüs’teki tuvaletler pek temiz değildir!’ Şimdi, bu ‘kutsal’ sayılmaz, değil mi?”</p>

  <p class="p10">Kuşkusuz değildi!</p>

  <p class="p10">“Bundan sonra da, bildik satışlar geldi, fush-button** İsrail tarih seti, saydamlar ve diğerleri.</p>

  <p class="p10">‘Evinize döndüğünüzde, kutsal toprakların tarihini komşularınıza anlatabilirsiniz. Bizlerin yaşında insanlar, gördüklerini çabuk unutur, değil mi?’</p>

  <p class="p10">Herhangi bir eski otomobil satıcısı kadar çok konuşuyordu, ondan daha inandırıcı değildi Günay Hanım! Satış yapılan yer de, herhangi bir Amerikan drugstore’undan farklı değildi! Rock’n roll ve duvarlarda Elvis Presley posterleri. Ve biz Kudüs’ten sadece on beş mil ötedeydik! Bir içki daha alabilir miydim?”</p>

  <p class="p10">“Tabii.”</p>

  <p class="p10">Aldı.</p>

  <p class="p10">“Ve sonra Kudüs! ‘Kudüs’ün, dünyanın üç büyük dininin merkezi olduğunu tabii ki biliyorsunuz,’ diye başladı, ‘Doğu ile Batı bu şehirde birleşir. En liberali ile en dindarı, en moderni ile en eskisi bu şehirde birleşir.’</p>

  <p class="p10">İsa Mesih aşkına, bunu isteyen kim?</p>

  <p class="p10">Doğru mu, Mehmet Bey? Günay Hanım? En liberal ile en dindarın Kudüs’te birleşmesini isteyen kim? New Yok bu işi yapıyor! Burası, Kudüs!</p>

  <p class="p10">Adama bakıyorum, sanırsınız ki, Long Island’ın etrafında turist gezdiren motorlardan birisindeyiz! Ama durmuyor,</p>

  <p class="p10">‘Folks,*<a id="a20"></a><a href="../Text/notes.html#a50">{<span class="t8"><img alt="img1.png" src="../Images/img1.png" /></span>}</a> bakın bakalım, solunuzdaki şu yerleşim merkezini nasıl buluyorsunuz? Gördüğünüz apartmanları küfeki taşından yaptık, çevreye uysun diye. Bakın bakalım kadim kiliselerden ayırabiliyor musunuz?’</p>

  <p class="p10">Ve biliyor musunuz, ayıramıyorduk? Gerçek Kudüs nerede başlıyor, tecimsel Kudüs neresi, ayıramıyorduk. O kadar iyi saklanmışlardı. Sonra,</p>

  <p class="p10">‘Sağınıza bakın!’ dedi, ‘İşte, Amerika Birleşik Devletleri’nin 200. kuruluş yıldönümünü bu binada kutladık!’</p>

  <p class="p10">Ve gözlerime inanamadım! Philadelphia’daki çatlak özgürlük çanının çatlak kopyası!” Sesi titremeye başladı, “Dünyanın yarısını çatlak Philadelphia Çanı’nın kopyasını görmek için aşmışım! Buna inanabiliyor musunuz? Bu yetmiyormuş gibi, Mormon Kilisesi! Mormonlar, bir de üniversite kuruyorlarmış! Mesih’in topraklarına davet edilen bir sahte peygamber! Rabin Levi’nin goyishkeit diye ağladığını görür gibi oluyordum!”</p>

  <p class="p10"><span class="t6">Paranın dini imanı yoktur ki</span>!</p>

  <p class="p10">“Sonra Zeytin Dağı’ndan, Kudüs’ün kendisi! Turist turları şehre Siyon Kapısı’ndan giriyorlar, biliyor musunuz? Yani, Yahudi bölgesine giriyorlar. Araplar, bu bölgeyi 1967’de yaktıkları için restore edilmiş, sizin güney sahilleriniz gibi olmuş. İtalyan mimarisi gibi, anlıyorsunuz değil mi? Etkileyici, ama kutsal değil. Sonra da o polisler. İsrail polisleri. Çiklet çiğniyorlar ve turist kızlara lâf atıyorlar. Ve bunlar ağlama duvarının önünde oluyor! İnanabiliyor musunuz? Hıristiyan bölgesi daha da kötü. Ben, Hollywood’da çok film seti gördüm, Günay Hanım. Tarihi filmler için hazırlanan setleri gördüm. Ama hiçbiri İsraillilerin Kudüs’te kurdukları set kadar zengin değildi! Dünya kurulduğundan bu yana ne kadar Hıristiyan mezhebi vardıysa, hepsi, her türlü renk ve kıyafetle oradaydılar! Sahicilerin yanında sahteleri. Tarikatlar, gruplar hepsi! Ve hepsi acınacak kadar ciddi yüzlerle dolanıyorlardı. Müslüman kesimine giremedim, bunun için orası nasıldı bilmiyorum. Ama ben de hiçbir duygu uyandırmadı!</p>

  <p class="p10">Tanrı biliyor, denedim, Mehmet Bey! Gerçekten denedim! Ama olmadı! Bethlehem’e*,<a id="a21"></a><a href="../Text/notes.html#a51">{<span class="t8"><img alt="img1.png" src="../Images/img1.png" /></span>}</a> İsa’nın doğduğu kiliseye gittim. Aynı şey!”</p>

  <p class="p10">Esef ediyormuş gibi başını salladı, güldü,</p>

  <p class="p10">“Sitra Achra’dan tek kelime yok! Onun yerine ucuz ikonalar, tozlu tüller, ancak bir Güney Kilisesi’nin** olabileceği kadar rüküş. Ve sonra, bu delikli taş vardı. Sizin köy tuvaletlerinizdeki taş gibi bir taş. İsa doğduğu zaman oraya düşmüş dendi. Well, Tanrım! Niye üzerine sifon çekmemişler diye düşündüm!”</p>

  <p class="p10">“İşte bu söylediğin Sitra Achra’dan olmalı!” dedi Günay,</p>

  <p class="p10">“Görüyorsun işte, sana bir şeyler söylemişler!”</p>

  <p class="p10">“Belki de,” dedi Diana, “Belki de, ama etkilenmedim! Kudüs, benim için bir film seti olmaktan ileri geçmedi! Ve öyle sanıyorum ki, asla geçmeyecek! Her an, ayaklarının dibinde kaplanlarıyla Saba Melikesi Belkıs’ı, Samson’u göreceğimi sandım -tabii, Vivien Leigh, Victor Mature ve uyuşturulmuş sirk kaplanı olarak!-</p>

  <p class="p10">Hayatım hakkı için! Orada bana İsa’nın doğmuş olduğunu hatırlatan hiçbir şey yoktu! Ne o gün ne de ay ışıklı o gece! Yani, Tanrı aşkına! Apartmanların pencerelerinden renkli televizyonların ekranlarını görüyordum!”</p>

  <p class="p10">Söyleyeceğini söylemiş gibi sustu, içkisine yumuldu. Bir süre öylece durduk.</p>

  <p class="p10">“Senin adına üzüldüm,” dedi, Günay, sonunda. “Kendini bir kere daha yenilmiş hissediyor olmalısın.”</p>

  <p class="p10">Diana, duyduğunu tartıyormuş gibiydi. Sonunda uzun bir “Well!!!” çekti,</p>

  <p class="p10">“Şimdi, bak,” dedi, “Entelektüel olgunluğa kavuştuğum zaman kendime sormaya başladım ben: Ateist miyim, teist miyim, panteist miyim? İdealist miyim, materyalist miyim? Hıristiyan mıyım, özgür düşünceli miyim? Neyim? Gördüm ki, ne kadar çok okursam, o kadar çok zorluk çekiyorum! Bu fraksiyonlardan hiçbirine bağlanamadığım gibi, kopamıyorum da! Sürekli olan tek durum cevap veremiyor olma durumum! Bu, hâlâ öyle! Türkiye’deki tecrübeme rağmen, pardon, bunu yanlış söylüyorum, Türkiye’de tecrübemin de katkısıyla öyle!</p>

  <p class="p10">Daha açık olmaya çalışacağım. Şimdi, ben bakıyorum, bu fraksiyonları oluşturan siz iyi insanların benimsedikleri gnosis, yani yüksek ilahiyat, beni sizlerden ayıran bilginin ta kendisi. Bunu anlıyor musunuz? Sizler, bu yüksek ilahiyata, derin bilgiye, gnostik akideye, sahip olduğunuzdan eminsiniz. Sizler, varoluş sorununu aşağı yukarı çözdüğünüzü düşünürken, ben çözemediğim gibi, çözülebileceğine dair güçlü şüphelerim de var!”</p>

  <p class="p10">“Bu tipik bir ‘Agnostizm’e Giriş’e benziyor, Diana,” dedi Rodoplu.</p>

  <p class="p10">“Aslına bakarsan, evet, öyle. Hatta, ‘bir agnostiğin özürü’ diye de alabilirsin. Ben, Yeni İngiltere’de başlayan, şimdi Türkiye ve Kudüs’te süren hayatım boyunca, her türlü muhalifin üyesi olduğu bir konfederasyonda, kelime doğruysa, bir ‘Metafizik Derneği’nde yaşadık, bu ‘Dernek’te Papaz Cotton’dan Rabin Levi’ye, Seyfettin, İhsani’den kocam David’e kadar, her felsefe, her ilahiyat, mutlak bir açıklıkla temsil edildi. Dostlarımın hepsi bir tür risktiler, -izm’lerinde güvenliydiler. Sizler gibi. Ama ben, bir başı-bozuk; ben, bir serseri ben, otostopçuyum. Ve ne kadar nazik, ne kadar dosthane olursanız olun, benim, kendisini örtecek bir etiket bulamayan benim, sizleri tedirgin etmemesi mümkün değildi! Sakat bir dilenciyle kim rahat edebilir!”</p>

  <p class="p10">“Estağfurullah!”</p>

  <p class="p10">“No! No! Onu söyleme! Hem sakattım, hem de dilenci. Dürüst ol Günay Hanım, dini bütün bir Püriten olsaydım, beni aşağılayabilir miydin? Şimdi aşağıladığın gibi aşağılayabilir miydin?”</p>

  <p class="p10">Rodoplu, bir an bile tereddüt etmedi,</p>

  <p class="p10">“Evet,” dedi, “Aşağılardım.”</p>

  <p class="p10">“Sana inanmıyorum!”</p>

  <p class="p10">“O sana kalmış. Mamafih, şunda haklı olabilirsin: Dini bütün bir Püriten olsaydın, büyük ihtimalle hiç karşılaşmazdık.”</p>

  <p class="p10">“Günay’ın seni aşağıladığını sanman garip, Diana!” (Bu bendim)</p>

  <p class="p10">“Yes, she does.” “Yes, I do.” Hanımlar, aynı anda cevap verdiler.</p>

  <p class="p10">“Her neyse,” dedi Diana “Sizlere katılabilmek için elimden gelen her şeyi yaptım. Ama, gördüğünüz gibi, olmadı! Zo! Artık şimdi biliyorum. Ben, şu ya da bu ilahiyat sahibi değilim; a-ilahiyat sahibiyim. Benim içime sindiremediğim şeyleri bunca iyi bilen Kilise’nin ya da Sinagogun, ya da Cami’nin ‘gnostik’ tarihine karşın, ben a-gnostikim!”</p>

  <p class="p10">“İyi,” dedi Günay, ciddiyetle, “Artık, senin de bir –izm’in var; mutlu olmalısın.”</p>

  <p class="p10">“David, haklıydı,” diye sürdürdü Diana, “Hıristiyan ahlakında, insanın İsa Mesih’e inanmadığını açıkça söylemesi hoş karşılanmaz. Eminim ki, Müslüman ahlâkında da, örneğin hurilere inanmadığını açıkça söylemek de hoş karşılanmaz. Sufiler, milyonlarca şey söylediler. Ama inanmadıkları şeyleri, mesela kadın erkek eşitsizliğine, mesela kadınların ganimet sayılabileceklerine inanmadıklarını açıkça dile getirmediler. Oysa, Sufilerin ahlâkı aşk ahlâkıdır, öyle değil mi, Günay Hanım? Aşk ahlakı kadınların mutsuzluğu üzerine kurulamaz.</p>

  <p class="p10">Her neyse. Söylemeye çalıştığım, David’in haklı olduğu. ‘İsa Mesih’e inanmıyorum,’ gibi bir cümle, sadece Hıristiyan dünyasında hoşa gitmez. Bir Müslüman ya da Budist söylese kimse aldırmayacaktır. Kaldı ki, bence insan düşündüğünü dürüstçe ifade ettiği sürece ahlâklıdır. Ve ben şuna karar verdim: Sahici inançsızlık günah olamaz! Sahici olan hiçbir şey günah olamaz! Sokrates’in dediği gibi, ‘Her şeyi dene, iyi bir şey bulursan sakın bırakma!’”</p>

  <p class="p10">Son cümlesini büyük bir güvenle söylediğini ikimiz de fark etmiştik. Nitekim, muzaffer bir ifadeyle ayağa kalktı ve (evet, tahmininizde haklısınız!) mutfağa, bardağını doldurmaya gitti. Bu defa izin almak ihtiyacını hissetmemişti. Günay, arkasından seslendi,</p>

  <p class="p10">“İyi bir şey bulduğunu düşünmeye başladım, haksız mıyım?”</p>

  <p class="p10">“Aslına bakarsan, hayır!” dedi’, kapıda beliren Diana, “Hiç değilsin!”</p>

  <p class="p10">Bize geldiğinden beri üçüncü transformasyonunu geçiriyordu. Gözleri pırıldamaya başlamıştı, sesinde yeni bir güç vardı. Rodoplu’nun, eğlenmeye başladığını görüyordum,</p>

  <p class="p10">“Bizimle paylaşmak ister misin?” diye abartılı bir nezaketle sordu.</p>

  <p class="p10">“Teihard de Chardin, Pierre Amca babamın arkadaşıydı,” diye başladı.</p>

  <p class="p10">“Şaka yapıyorsun!”</p>

  <p class="p10">“Hayır, Günay Hanım! İkinci Dünya Savaşı sırasında tanışmışlar. Babam, bir görevle Pekin’e gitmiş, orada Chou Ku Tien kazılarını yapan Pierre Amca ile tanışmışlar. Sonra, 1955’te bizi Boston’da ziyarete geldi. Hatırlıyorum, çünkü çok önemli bir gündü. Annem günlerce hazırlandı. Bana yeni elbiseler alındı. Yüzüğünü öptüğümü hatırlıyorum. O son seyahatlerinden biri olmalı, çünkü aynı yıl New York’ta öldü.”</p>

  <p class="p10">Pierre Teilhard de Chardin’in kim olduğunu Günay açıkladı,</p>

  <p class="p10">“Çok ünlü bir Cizvit papazıdır,” dedi, “Fransız. Cizvitlerin bizdeki karşılığı, Nakşibendiler olsa gerek. Bunlara İsa Cemiyeti de derler. 1500’lerde kuruldular. Katolik kralların din ve ahlâk hocalarıydılar. Fevkalade Ortodoks’turlar ama tarihi ve pedafojik değerleri yadsınamaz. Bu adam, de Chardin, aynı zamanda ünlü bir paleontologdu. İnsanı ve manevi olguyu tabiatla bütünleştiren bir düşünce akımı kurdu,” Diana’ya döndü, “Affedersin. Lütfen devam et.”</p>

  <p class="p10">“Pierre Amca’yı ‘60’larda okudum,” dedi Diana “biliyorsunuz, Vietnam’da yeniliyorduk ve babam bunun nedenini imanımızı kaybetmiş olmamıza bağlıyordu. Şimdi, o dev adam, görkemli Cizvit, iyimserdi, biliyor musunuz? Bu beni, o dönemde, babamın yanılıyor olduğunu göstermesi bakımından çok etkilemişti. Ama ne demek istediğini şimdi anlıyorum. Bir intikal döneminden geçtiğimizi söylüyordu. On dokuzuncu yüzyılda, bilim tarafından organize edilen ve aydınlatılan, kardeşliğin ısıtacağı bir altın çağın başlangıcında olduğumuzu sanıyorduk. Ama, gördük ki, bilim çağı hezimetle sonuçlandı. Trajik bir biçimde dağıldık, mekanik kölelerimize esir olduk. Buna karşılık, Pierre Amca, insanlığın ilerlediğinin işaretleri olduğunu söylüyordu. Ama, bu ilerleme çok ağır olduğu için umutsuzluğa düşüyor, içinde bulunduğumuz evrimin farkına varamıyorduk. Pierre Amca aşktan bahsediyordu.</p>

  <p class="p10">Kitabında bir bölüm vardı, ‘Enerji Olarak Aşk’!</p>

  <p class="p10">“Bizler, aşkın duygusal veçhesini, bize sağladığı neşe ve üzüntüyü, mütalaa etmeye alışkınız. Oysa, aşkın doğal dinamizmi ve insan evrimindeki önemi üzerinde durmalıyız. Çünkü biyolojik bir gerçeklik olarak aşkın, yani bir varlığın diğer bir varlığa çekimi, insana özgü bir süreç değildir. Aşk, bütün hayatın ortak unsurudur. Aşk, çeşitli şekilleri ve dereceleri ile maddenin bütününü kucaklar. Aşkı bize çok benzeyen memeli hayvanlarda tanımak kolaydır: cinsel tutku, analık içgüdüsü, toplumsal dayanışma, vs... Hayatın daha ilkel formlarında daha muğlaklaşır, tanınması daha zor olur. Ama şurası muhakkak ki, en ilkel formlarda da, mesela bir molekülde bile, birleşme potansiyeli olmasaydı, aşk, hayatın daha gelişmiş formlarında, insanlarda, ortaya çıkamazdı. Bizdeki varlığını da teslim etmemizi gerektirir. Zaten, çevremizde birbirleriyle birleşerek büyüyen bilinçlere bakarsak, aşkın her yerde olduğunu görürüz. İnsanlık, yeryüzünün ruhu, bireylerin ve halkların sentezi, parçanın bütünle ilişkisi, çeşitlerin birliği, biyolojik bir zorunluluktur. Ve dünya ile yekvücut olmak istemiyorsak, sevme gücümüzü, bütün dünyanın bütün varlıklarını, bütün elemanlarını kapsayacak şekilde artırmak zorundayız. İnsan, aşk, içinde eriyip Tanrısallaşabilir, değil mi?”</p>

  <p class="p10">“Mekanik kölelerin de dahil olmak üzere, öyle mi? Aşkın, onları da kapsayacak?”</p>

  <p class="p10">Diana Pavloviç, şöylece duraladı,</p>

  <p class="p10">“Evet,” dedi, “Mantıksal çıkarsamanın sonucu o yönde.”</p>

  <p class="p10">“Peki, ya sen? Bu sonuçla halleşebilecek misin?”</p>

  <p class="p10">“Mekanik köleler, fraksiyonlardan sadece bir tanesi. Yaşadığımız hayat, hayatın sonsuz şekillerinden birisi. Ben yoksam, onlar da yok, değil mi?”</p>

  <p class="p10">“İyi,” dedi Rodoplu, yine.</p>

  <p class="p10">Yüzünden ne düşündüğünü anlamak mümkün değildi, bütün görebildiğim, o gün Pavloviç’le konuşmamaya karar verdiğiydi. Oysa Diana, bitirmeye hazır değildi. O kadar ki, bu ziyaretinin özel evrimine kaynaklık eden oluşum ve fikir dizinini Rodoplu’ya sunmak olduğunu düşünmeye başladım. Ama açıkçası, o noktada bütün bunların bize Nesibe ilişkisinin bir ön gerekçesi olarak sunulduğunun farkına varmadığım gibi, en ufak bir şüphe dahi duymadım.</p>

  <p class="p10">İzleyen konuşma, beni Cemil Bey’in (Meriç!) Bir Dünyanın Eşiğinde’sine götürdü. O kadar ki, Diana konuşurken, ben kitabın sayfalarını çeviriyor gibiydim.</p>

  <p class="p10">“Baksana,” diyordu Diana, “Tabiatta da böyle, değil mi? İyi ile kötü, açlıkla refah, sıcakla soğuk, imanla inkâr, Rabin Levi ile Profesör David, yan yana değil mi? Zıt ama bütün, değil mi? Hepimiz, Tekin çeşitli görünüşleri değil miyiz?”</p>

  <p class="p10"><span class="t6">İtalik</span>’lemeye başladım ben de, <span class="t6">Binlerce ses, binlerce inanç. Fakat bir senfoni! Toprak buram buram aşk tüter. Hint şiiri sonsuz bir aşk neşidesi. Bu edebiyatta baş kahramanı kâinat</span>! Günay belli belirsiz göz kırptı.</p>

  <p class="p10">“Bu bir seçim. Çektiğimiz acılardan biz sorumluyuz. Huzuru da, aşkı da biz kendimiz bulabiliriz. ‘Bu günümü yapan, dünüm. Ama, yarına karşı tamamen özgürüm. Yarınımın kumaşını kendim dokuyacağım.’</p>

  <p class="p10">“<span class="t6">Benlik dediğimiz heykeli, daha önceki doğuşlarda kendimiz yonttuk. Rasgelelik yok kâinatta. Yaptığımız her hareket, gelecek hayatlarımızın kaderini çizmekte</span>.” Bu, Cemil Meriç’tendi. Günay, cevap verdi, “<span class="t6">İnsanoğlu, varlığının bilincine varan evrimden başka bir şey değildir</span>. Bu da, de Chardin’den!” Ben, devam ettim, “<span class="t6">Fethedilecek tek ülke var: Kendin. Bakışlarını iç dünyaya çevir</span>. Bu, tasavvuftan.” Günay güldü, “Hayır, canım. Upanişadlar’dan.”</p>

  <p class="p10">Sonunda, Diana fark etti,</p>

  <p class="p10">“Siz ikiniz beni dinlemiyor musunuz?”</p>

  <p class="p10">“Tabii ki, dinliyorduk,” Rodoplu, gülümsemesini sürdürerek, “‘İyilik yapmışsın, kötülük yapmışsın değeri yok,’ diyorsun, ‘Deliler de bir avuç toprak olur sonunda.’ Öyle demiyor musun? Selahaddin Eyyubi de bir, Guy de Lusignan da. ‘Ne cennet var, ne ölümden sonra kurtuluş... Ruh yok, kastlar palavra. Tövbe, istiğfar tek işe yarar: Eblehlerin, iğdişlerin karnını doyurmaya. Toprak olan vücut nasıl gelir dünyaya! Hiçbir zevkten mahrum etme kendini, keyfine bak! Bak, keyfine!’”</p>

  <p class="p10">Söylediğim gibi, Rodoplu gülümsüyordu ama, Diana bu gülümsemedeki yabancılaşmayı fark etmiş olmalı ki, savunmaya geçti,</p>

  <p class="p10">“Böyle kelimelendirdiğin zaman bir tuhaf oluyor!”</p>

  <p class="p10">“Hedonizmi savunmak da benim işim değil Diana. Bizde deliyi sahibine bağlarlar.”</p>

  <p class="p10">“Niye hedonizm dediğini anlamıyorum! Niye, düşüncelerimin sıralamasında bir eksik görüyor musun?”</p>

  <p class="p10">“Hayır. Dilediğini ispatlama sanatında çok iyisin. Ciddi söylüyorum. Mantığına diyecek yok.”</p>

  <p class="p10">“Ama?”</p>

  <p class="p10">“İyilik ve kötülük tabiatın umurunda olmayabilir, ama benim umurumda. Şimdi, hemen sen sormadan ben söyleyeyim: En az bütün kadar önemli bir parçayım. Ormandan çıkmak için binlerce yıldır uğraşan bir insanoğluyum. Tarihimi inkâr etmeye niyetim yok.”</p>

  <p class="p10">“Ama, beni durduramazsın!”</p>

  <p class="p10">Günay’ın gülümsemesi bütün yüzüne yayıldı,</p>

  <p class="p10">“Kendi türünle yaşadığın sürece, denemem bile!” dedi,</p>

  <p class="p10">“Ama, seni uyarıyorum, Müslüman mahallesinde salyangoz satmana izin vermem. Git, Boston’da Püritenlere, hatta daha iyisi Quaker Komitesi’nin üyelerine sat!”</p>

  <p class="p10">Okurun&nbsp; bunu yanlış anlamaması gerekiyor: Bu aşamada gerçekten de şaka yapıyordu! O kadar ki, Diana’ya, ne demek istediğini ben açıkladım! Bu cümle ile de o günkü konuşmanın sonuna gelindi zaten. Rodoplu, Şafak Özden için, sonradan “Sömürmediğimiz hiçbir dünya görüşü, hiçbir duyarlılık kalmadı!” dediği kasetin metnini hazırlayacaktı, “Ben, Yemen türküsü ile başlayıp, Çayırtepe’nin dört bir yanında günlerce çalınan, günlerce insanların içine işleyen bir kaseti, Özdemir Erdoğan’ın kasetini, beş kuruş telif hakkı ödemeden çaldırdım. ‘Çayırtepe! Ben, Şafak Özden! Çayırtepeli Şafak Özden! Çayırtepe’nin ufkunda bir güneş gibi doğacak olan Sosyal demokrat Halkçı Parti iktidarının Belediye başkan adayı!’”</p>

  <p class="p10">“Gerçekten de ciddisin, değil mi? Beni durdurmaya çalışırdın!”</p>

  <p class="p10">Biz hâlâ işin farkında değildik,</p>

  <p class="p10">“İstediğine bahse girebilirsin!” dedi Günay, “Hadi, artık sus, benim işim var!”</p>

  <h2 class="h20"><a id="ncx3899"></a></h2>
</body>
</html>
