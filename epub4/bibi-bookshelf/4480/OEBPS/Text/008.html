<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>PASLANMIŞ MESİH</title>
</head>

<body>
  <h1 class="h10">PASLANMIŞ MESİH</h1>

  <p class="p1">&nbsp;</p>

  <p class="p1">&nbsp;</p>

  <p class="p1">&nbsp;</p>

  <p class="p1">&nbsp;</p>

  <p class="p1">&nbsp;</p>

  <p class="p1">&nbsp;</p>

  <h2 class="h20"><a id="ncx3580"></a>I</h2>

  <p class="p1">&nbsp;</p>

  <p class="p5"><span class="t2">Sevdiğimin gönderdiği güller</span></p>

  <p class="p5"><span class="t2">Bir an kendisi</span></p>

  <p class="p5"><span class="t2">Öteki an alık bitkiler</span></p>

  <p class="p9"><span class="t7">Rodoplu, 1979</span></p>

  <p class="p1">&nbsp;</p>

  <p class="p10">Profesör Pavloviç’in araştırması martın ortalarında bitti. Daha doğrusu, daktilo edilmesi, grafik düzenlemesi gibi işler kaldı ki, onları Boston’da tamamlamayı, “son cila”yı orada yapmayı tasarlıyordu. Bu sürede Ankara seyahatleri, duruşmalar derken, Diana’yı hemen hiç görmedim. Evlerine uğradığım zamanlar David, dışarıda olduğunu söylüyordu. Dergâh’takiler de (Sabri Yıldız, ‘O artık mezun oldu!’ diyordu) gelmediğinden yakınıyorlardı. Nesibe de ortada yoktu. Anladığım kadarıyla Abdullah’ın eve döndüğü geceden sonra hiç uğramamıştı. Sonra bir gün vapurda Abdullah’a rastladım. Dudullu’dan -Raşit, orada yeni bir fabrika açmıştı- geliyordu; yok, hayır, orada çalışmıyordu, hanımannenin bir emanetini götürmüştü. Çay söyledi, parasını ödemekte ısrar etti, konuşma zemini aradığını hissettim,</p>

  <p class="p10">“Eee? Nasıl gidiyor?”</p>

  <p class="p10">“Nasıl gitsin, be abi?”</p>

  <p class="p10">Tavrı, Diana’nın anlattıkları ile bağdaşmıyordu, süngüsü düşmüş gibiydi, işlerinin iyi gitmediğini düşündüm.</p>

  <p class="p10">“Bir tarla sattık, onun da parasını alamıyoruz,” diye açıkladı, “Alabilseydik, bir atari salonu açacaktık. Bizim orada iyi gider, biliyon mu?”</p>

  <p class="p10">Tarlayı amcasına vadeyle satmış fakat bir ön ödemenin dışında “beş kuruş” alamamıştı,</p>

  <p class="p10">“Onun da işleri bozuk,” dedi, gülerek, “Yengemin hastalığı sildi süpürdü.”</p>

  <p class="p10">Nesibe’yi sormamı iyi karşılamayacağını hissettiğim için, çocukları sordum, iyi olduklarını, okula gittiklerini -Diana, ücretin tamamını ödemiş olmalıydı- söyledi,</p>

  <p class="p10">“Anaları ille de okusunlar istiyor,” dedi, “yüksek mekteplerde hoca olsunlar istiyor.”</p>

  <p class="p10">Olmadık hayaller dillendirmiş olmaktan utanmış gibi gözlerini kaçırdı,</p>

  <p class="p10">“Hele bir ilkokulu bitirsinler de!”</p>

  <p class="p10">“Hevesliler mi, bari?”</p>

  <p class="p10">“Hevesli olmaya hevesliler de, çok masraflı be abi! Bu okul da zengin adam okulu, biliyon mu? Her gün bir başka icat çıkarıyorlar. Büyük oğlan 23 Nisan Bayramı’nda paşa mı olacakmış neymiş, elbise alalım diye tutturdu! Dayağı yedi de anca öyle sustu.”</p>

  <p class="p10">“İyi etmemişsin, dövmeseydin, keşke.”</p>

  <p class="p10">“Dövmeyip de ne yapacaksın abi? Karı bir taraftan, onlar bir taraftan akıl mı bırakıyorlar adamda? Etraftan görüyorlar, biliyon mu? Ne görürlerse istiyorlar. Servise binmek istiyorlar. Akranları okula özel otobüsle giderlermiş ya, bunlar da özel otobüse binmek istiyorlar. ‘Ulan,’ dedim, ‘ayağınız yetmedi, halk otobüsü yetmedi de, şimdi özel taksi mi tutacam size? Otobüs motobüs yok. Okursanız okursunuz, okumazsanız okumazsınız, okuduğunuz da size, okumadığınız da size.’ Büyük gene daha iyi de, küçük fırlama. Bakkala, on bin lira borç yazdırmış, gidip gelip çukulata jiklet alırmış da haberimiz yok. Lâf da dinlemiyor, biliyon mu? Dayaktan öldürüyorsun da öyle dikiliyor! Öyle yiğit bir herif! Akıllı da, ha! Geçen akşam beni karşıladı, bir şeyler söylüyor, diyorum, ‘Bu deyyus ne diyor? Anamıza mı küfrediyor yoksa?’ Meğer, hoşgeldin falan diyormuş, ağabeysi söyledi. Okulda İngilizce ders görüyorlar ya.”</p>

  <p class="p10">İskelede ayrıldık. O Etiler’e, Nesibe’nin analığına gideceğini söyledi, ben Dergâh’a yöneldim.</p>

  <p class="p10">Abdullah’ı aylar sonra bir kere daha gördüm. Nesibe’yi hastanelik edecek kadar dövdüğünü öğrendiğim zaman da, daha sonra gelişen trajedide de, içimde ona karşı ağır bir acıma duygusundan başka bir şey barındıramadım. Fırsatçılığını teslim etmiyor değilim, ama olayın diğer boyutuyla ilgili olarak Rodoplu’ya katılıyorum. Bence de farkına varamayacak kadar naifti. (Günay, “Türk erkeği!” diyordu, “Konduramamıştır. Yakın geldiği durumlarda derhal kendine unutturmuştur!”) Zaten bedelini öylesine ağır, öylesine orantısız bir biçimde ödedi ki, sadece Diana -ve tabii David- değil, hepimiz suçlandık.</p>

  <p class="p10">Ama, önce Diana’nın dönüşümünü anlatmalıyım.</p>

  <h2 class="h20"><a id="ncx3618"></a></h2>
</body>
</html>
