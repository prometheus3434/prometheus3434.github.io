<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>‘NUKE’ TÜRKİYE</title>
</head>

<body>
  <h2 class="h20">II</h2>

  <p class="p1">&nbsp;</p>

  <p class="p10">Şişli’deki Fransız La Paix Akıl Hastanesi, “tımarhane” kelimesinin tam hakkını veren, fevkalade sevimsiz, içi dışı gri bir binadır. Bir o kadar sevimsiz, dört köşe, kaskatı toprak bir avluya bakar. Yüksek tavanları, taş döşemeleri, beyaz boyalı demir karyolaları ve eşyasızlığı, hastaların sorunlarını başlarına kakmak için özellikle düzenlenmiş gibidir.</p>

  <p class="p10">Ortaçağ Avrupası’nın skolastik üslubunu, soğuk, sessiz koridorlarda metrelerce siyah kumaş sürükleyen “hemşire”ler tamamlarlar.</p>

  <p class="p10">“Nedendir bilmem, rahibelere oldum olası güvenemem,” demişti, Rodoplu, “Sahtekâr değillerse geri zekâlı olduklarını düşünürüm. Yüzlerine yapıştırdıkları o ballı tebessüm de sinirime dokunur! Zaten, profesyonel cennetliklerden nefret ederim. Hele de, Müslüman bir ülkede üstünlük taslıyorlarsa!”</p>

  <p class="p10">Önünde yürüyen kadında bunların hepsi vardı. Sağda, avluya bakması gereken odalardan birisinin kapısını gösterdi,</p>

  <p class="p10">“Sizin Madam burdadir,” dedi kötü bir Ermeni aksanıyla.</p>

  <p class="p10">“Sağol.”</p>

  <p class="p10">Odalar iyi tecrit edilmiş olmalıydılar, Rodoplu, bağlamanın sesini kapıya tokmağı tutacak kadar yaklaşmadan duyamadı. Soran gözlerle rahibeye baktı. Kadın omuz silkti,</p>

  <p class="p10">“Sazdır, nedir?”</p>

  <p class="p10">Günay’ın duralamasını yanlış yorumladı,</p>

  <p class="p10">“Ben geleyim isterseniz?”</p>

  <p class="p10">“Hayır,” dedi Rodoplu. Kapıyı açtı, girdi.</p>

  <p class="p10">İnce uzun bir odaydı. Sağda, gri boyalı madeni gardırop, onun hemen yanında ‘30’lu yıllardan kalma sarı musluklu lavabo vardı. İç avluya bakan demirli pencere, kapının karşısına geliyordu. Pencerenin altında beyaz boyalı bir etajer, hemen solunda da yatak duruyordu. Yerler, taş mozaikti. Tavandan, marul yaprağı şapkalı bir ampul sarkıyordu. Etajerin üstünde gece lambası yoktu.</p>

  <p class="p10">Diana, üstünde zayıflıktan sivrilmiş kemiklerini saklayamayan, deli gömleği benzeri beyaz patiska giysi, yatağında bağdaş kurmuş, kucağındaki bağlamasını tıngırdatıyordu. Günay, yatağın kenarına çektiği demir iskemlenin üzerinde duran nota defteriyle kalemi gördü. “It’s no Hilton,” dedi Diana, sazını tıngırdatmaya devam ederek, Rodoplu’nun yüzüne bakmıyordu.</p>

  <p class="p10">Odadaki tek sandalyenin üstünde nota defteri duruyordu. Kaldırıp yer açmak gibi bir çaba göstermedi. Günay, sırtını kapıya dayadı, bekledi.</p>

  <p class="p10">Diana, gözleri sazın boynuna yapışık akor basıyordu,</p>

  <p class="p10">“Ne, ne, ne, ne, ne, bu ne!”</p>

  <p class="p10">Tekrar,</p>

  <p class="p10">“Ne, ne, ne, ne, ne, bu ne!”</p>

  <p class="p10">Ve tekrar</p>

  <p class="p10">“Ne, ne, ne, ne, ne, bu ne!”</p>

  <p class="p10">Kaç kere tekrarladığını bilmiyordu Günay, ama en az bir on dakika beklemişti,</p>

  <p class="p10">“Başka bir zaman gelmemi ister misin?”</p>

  <p class="p10">Cevap yerine parmağını “bir dakika” der gibi kaldırdı. Rodoplu, yine bekledi. Nakaratı son bir defa daha tekrarlardı, sazını kucağına yatırdı, yanda, sandalyenin üzerinde duran nota defterini, kalemini aldı, bir şeyler karaladı. Günay, beste yaptığını anladı.</p>

  <p class="p10">“Otur!”</p>

  <p class="p10">“Eeee? Ne düşünüyorsun?”</p>

  <p class="p10">Bestesi hakkında ne düşündüğünü sorduğunu sandı,</p>

  <p class="p10">“Bitir de bakalım,” dedi.</p>

  <p class="p10">“<span class="t6">Bitir de bakalım</span>!” diye Günay’ın sesini taklit etti kadın,</p>

  <p class="p10">“Güzel, akıllı ve başarılı Dr. Rodoplu! Temkinli ve dürüst! Sigaran var mı?”</p>

  <p class="p10">Vardı. Ama, tabla yoktu. Paketin jelatinini kullandılar.</p>

  <p class="p10">“Zo! Neden buradasın?”</p>

  <p class="p10">“Amerika’ya Doğu’dan ışık ithal ettim, parmaklarım yandı!”</p>

  <p class="p10">Anladım, biliyor musun? Hayrettir! İçime doğdu!</p>

  <p class="p10">“Nesibe’yi Amerika’ya götürdün ve olmadı?”</p>

  <p class="p10">“Ve bu seni mutlu ediyor?”</p>

  <p class="p10">Rodoplu, epey bir süre düşündü,</p>

  <p class="p10">“Hayır,” dedi, sonunda, “Birleşik Devletler’de mutsuz olan ilk Türk değil Nesibe, son da olmayacak... Zo! Sakin ol!”</p>

  <p class="p10">“Hah, hah, hah!!! İşte bu harika! Biliyor musun, seni buraya niçin çağırdım? İşte, aynen bunun için! Sana Nesibe’nin çok mutlu olduğunu söylemek için!”</p>

  <p class="p10">“Allallah!”</p>

  <p class="p10">Diana’nın gayretine şaşırdı, ne diyeceğini bilemediği için de sordu,</p>

  <p class="p10">“Peki, şimdi o nerede?”</p>

  <p class="p10">“Burada, İstanbul’da,” dedi Diana, “Az sonra veda etmeye gelecek. Veda sahnesine şahit olmanı istiyorum!”</p>

  <p class="p10">“Nereye gidiyor?”</p>

  <p class="p10">“O değil, onlar! Abdullah, çocuklar ve Nesibe! Kanada’ya gidiyorlar!”</p>

  <p class="p10">Günay, hayretini bu defa da saklayamadı,</p>

  <p class="p10">“Kanada’ya mı? Kanada da nereden çıktı?”</p>

  <p class="p10">“İş buldu. Zengin bir ailenin yanında. Abdullah da şoförlük yapacak.”</p>

  <p class="p10">“Ne diyeceğimi bilemedim,” diye anlattı, Rodoplu, “Besbelli ki, hastaydı. Neyin canını yakacağını, neyin yakmayacağını da bilmiyordu. Öylece duruyordum. Şaşkınlığımın onu garip bir şekilde sevindirdiğinin farkındaydım ama yapacak bir şeyim yoktu.”</p>

  <p class="p10">“Ne olduğunu anlatmak ister misin?” diye sordu,</p>

  <p class="p10">“Oh, oh!” diye cilvelemişti, Diana, “Sen, Nesibe’yi görmeden olmaz!”</p>

  <p class="p10">Son sözü buymuş gibi bir ifade takındı. Uzandı, sazını aldı, yine başladı:</p>

  <p class="p10">“Ne, ne, ne, ne, ne, bu ne!”</p>

  <p class="p10">“Ne, ne, ne, ne, ne, bu ne!”</p>

  <p class="p10">Nesibe’nin kaçıncı ne ne’de geldiğini Rodoplu bilmiyordu.</p>

  <p class="p10">Derken,</p>

  <p class="p10">“Kapı açıldı ve bu mahlûk içeri girdi. Bu kadar kötüsünü bir defa da İstanbul’dan Ankara’ya giderken ya da tersi miydi, uçakta görmüştü. Almanya’dan tatilini geçirmek üzere Türkiye’ye gelmiş, geri dönüyordu. Ağzında çiklet, dudaklarında kan kırmızı ruj, sentetik giysiler, karikatür gibi bir kadındı! Frei heit diyordu, haspam, Türkiye’de <span class="t6">frei heit</span> olmadığı için Alman vatandaşlığına geçecekmiş. Hostesten bira istemişti, pilsen.”</p>

  <p class="p10">“Serap’ın düğününkiler gibi?” diye hatırlattım.</p>

  <p class="p10">“Hay yaşa! Ama daha da beteri! İnsanda tokatlama isteği uyandıran cinsten. Meğer, Nesibe kalkamadığı için otururmuş! İçeriye bir giriş girdi, anlatamam! Tak tak tak yürüdü, berbat bir ucuz parfüm. Tutam tutam meçli saçlar. Bir de, ‘Hi! Dayan’ çekti, inanılır gibi değil! Beni de yeni tanımış gibi yaptı,</p>

  <p class="p10">‘Aaaa! Günay Abla da buradaymış!’ Bir de öpmeye kalktı.”</p>

  <p class="p10">Günay, Diana’ya baktı. Yüzünde, Kudüs’ten döndükten sonraki o ifadeyi gördü.</p>

  <p class="p10">“Hani, ‘Şehir öyle murdar olmuş, bedava verseler istemem,’ dediği zamanki ifade!</p>

  <p class="p10">Nesibe, yatağın ucuna oturdu,</p>

  <p class="p10">‘Bu da hâlâ saz çalıyor!’ dedi. Rodoplu, bu seferde Beyaz Dizi, Demet’i hatırladı. Aynı dangalak ses tonu, aynı küçümseme. O da, ‘şekerrr!’ derdi. Yarım yamalak hatır sordu. Çantasına hamle etti. Koca bir portföyde yan yana dizili renkli fotoğraflar gösterdi,</p>

  <p class="p10">‘Benim oğlanlar!’</p>

  <p class="p10">Sonra yemyeşil bir bahçe ortasında kocaman bir Amerikan evi,</p>

  <p class="p10">“Bizim Kanada’daki ev!”</p>

  <p class="p10">Sonra da bir köpeği,</p>

  <p class="p10">“Bu da Ceki!”</p>

  <p class="p10">Güldü, gözleri çizgili oldu, çilleri birbirlerine yapıştı. Eski Nesibe’den bir tek bu gülüşü kalmıştı. Diana’ya kâğıt mendil filan gibi bir şeyler getirmişti. Onları bıraktı. Ertesi sabah uçacaklarını söyledi. Alışveriş yapması gerektiğini belirtti. Öpmek için eğildi, havaya buseler kondurdu, geldiği gibi tak tak çıktı gitti. Günay’a,</p>

  <p class="p10">“<span class="t6">Çüs</span> demedi mi?” diye sordum.</p>

  <p class="p10">‘Bye,’ dedi ciddiyetle.</p>

  <p class="p10">“Diana, istediğini elde etmiş.”</p>

  <p class="p10">“Allah için! Beni iyi sarstı, gerçekten.”</p>

  <p class="p10">Nesibe çıktıktan sonra ne yaptığını merak ediyordum.</p>

  <p class="p10">“Gene sazına sarıldı,” dedi Günay, “O sazı, içki gibi, ilaç gibi kullandığını anlıyorum. Sazına sarıldı, ve başladı,</p>

  <p class="p10">‘Ne, ne, ne, ne, ne, bu ne!’</p>

  <p class="p10">‘Ne, ne, ne, ne, ne, bu ne!’</p>

  <p class="p10">Sonra da yeni bir dize,</p>

  <p class="p10">‘Ben dünyaya pişmişim!’</p>

  <p class="p10">‘Yapışmışım mı’ demek istiyordu, sahiden mi, ‘pişmişim’mi diyordu, anlamadım. Ama içim elvermedi, soramadım, derken, sonunu getirdi,</p>

  <p class="p12">‘Kan benim, irin benim, bağırsaktaki tenya benim,</p>

  <p class="p12">Ter benim, kıl benim, balgam benim,</p>

  <p class="p12">Kokun omuzuna bulaşan benim,</p>

  <p class="p12">Tabanın yorganım olsun, tırnaklarını yiyeyim,</p>

  <p class="p12">Bin yıl kezzap görmemiş ayak yolundan içeyim,</p>

  <p class="p12">Günde bin kere tekmelediğin köpeğin olayım,</p>

  <p class="p12">İğrenip tekmelediğin keçe saçlı meczup kocakarıyım,</p>

  <p class="p12">Dik memelerini emdiğin, ince bellerini sardığın,</p>

  <p class="p12">Akıllı dillerini diktiğin,</p>

  <p class="p12">Dönüp boynunu öpen öpen kadınlara.</p>

  <p class="p12">Ne, ne, ne, ne, ne, bu ne!</p>

  <p class="p12">Ne, ne, ne, ne, ne, bu ne!</p>

  <p class="p12">Ben dünyaya pişmişim!</p>

  <p class="p12">Ben dünyaya pişmişim!</p>

  <p class="p12">Ben dünyaya pişmişim!</p>

  <p class="p10">Ben dünyaya pişmişim!’</p>

  <p class="p10">Tekinsiz bir sesti,” dedi Rodoplu, “Hiç susmayacağını sandığım bir ses! Şeytan yoklamış gibi ürperiyordum, ama ne yapacağımı, nasıl durduracağımı da bilmiyordum. Gözler bir noktaya dikili, trans halinde gibiydi. Ağlamıyordu, ama dikkatli bir göz, bunun yaşlarının tükenmişliğinden olduğunu anlardı. Suyuna gitmeyi denedim,</p>

  <p class="p10">‘Hadi, Diana! Nesibe’nin bunlara değmediğini biliyorsun! Dürüstçe söyle bana, az önce buradan çıkan kadın karikatürüne âşık olabilir misin? Tanrı aşkına! Bu, Nevra Dülger’den beter olmuş!’”</p>

  <p class="p10">Rodoplu duyacağını sanmamıştı ama öyle değildi. Diana’nın gözlerine kötü bir pırıltı oturdu,</p>

  <p class="p10">“Türk!” dedi, tükürür gibi, “Daha ne beklersin!”</p>

  <p class="p10">Bağlamasını yatırmış, gözlerini Günay’ın gözlerine dikmişti.</p>

  <p class="p10">“Kavga çıkarmak istediğini anladım,” dedi, Günay. “Bu nedenle de,</p>

  <p class="p10">‘İyi ya işte, ondan kurtuldun,’ diye hatırlattım.</p>

  <p class="p10">‘Oh, no!’ dedi, deli deli, ‘Bu Türklerden ancak hepsini öldürürsen kurtulursun!’</p>

  <p class="p10">Çok gizli bir sır vermek ister gibi değildi, kapıdan yana bir göz attı,</p>

  <p class="p10">‘We should nuke Türkiye!’</p>

  <p class="p10">“Başını iki yana salladı,</p>

  <p class="p10">‘There is no other way! We shall have to nuke Türkiye!’</p>

  <p class="p10">Kendime burasının bir akıl hastanesi olduğunu, bir deli ile konuştuğumu hatırlatıp duruyordum,” dedi Günay, “Ama içimden bir ses bunun ciddi bir yanı olduğunu söylüyordu. Çünkü ben biliyordum ki, Batı bunu bize her zaman yapar! Kendilerini tanımlamak için bir antitez ararlar. Bulamadıkları zaman yaratırlar. Yarattıkları ile bir süre, elli yıl, yüz yıl oyalanırlar. Sonunda, aradıkları antitezin aslında kendi uydurmaları olduğunu anlarlar. Ne ki, bu defa da kendilerini fena halde kazık yemiş hissederler. Düşman kesilirler.”</p>

  <p class="p10">Bir buçuk yıl kadar önce, Iowa Üniversitesi Profesörü Sernea’nın ziyaretinden sonra konuştuklarımızı hatırladım. Batı’nın “Orient’e dair hurafelerinden bahsetmişti. Bu defaki hurafe de Kybele kültüydü, zahir. Nesibe, Kybele’ydi ya!</p>

  <p class="p10">“Hem evet, hem de hayır,” dedi, Günay, “Feminist bir tavırdan çok, bir Mesih ihtiyacı gibi. Şöyle bir düşün, insanlar sahte Mesihleri hemen her zaman linç etmişlerdir. Sahte bir Mesih’in linç edilme ihtimali, kandırabildiği insan sayısı ile doğru orantılıdır. Ne kadar çok sevilirse o kadar çok öldürülür. Öfkeli kalabalıkların elinden kurtulanı pek azdır.”</p>

  <p class="p10">Nesibe’yi bir Mesih olarak görmeyi Diana’nın bile beceremeyeceğini düşünüyordum!</p>

  <p class="p10">“Hayır, hayır! Öyle değil!” dedi Rodoplu, “Sadece Nesibe değil! Onda cismanileştirdiği bütün bir Türkiye ve Türkiye’nin simgesi olduğu Doğu kültürü. Sana Kabala dünya görüşünü anlatmıştım. Birleşmek için birbirlerini arayan dişi ve erkek varlıklar meselesi. Vuslat, ancak Mesih geldiğinde mümkün olacak, ‘hac’ ancak o zaman tamamlanacaktır.”</p>

  <p class="p10">“Yin ve Yang meselesi? Evet?”</p>

  <p class="p10">“Bence Diana bu dişi varlığı arıyordu ki, tamamlanabilsin. Türkiye’ye gelme nedeni de buydu. Kendi antitezi’ni bulmak ve tamamlamak. Bir Batılı olarak kendi antitezi, sağ yarıküre değil mi? Yani, <span class="t6">sezgisel, bütünlükçü, ebediyete, zamansızlığa-uzaya</span> dönük, <span class="t6">esrarlı, analitik-sözel</span> ve <span class="t6">mantıklı</span> olmayan (burada, <span class="t6">sözel</span>’den kastım, lâf ebeliği) <span class="t6">yazıya itibar etmeyen, alıcı</span>... bütün bu sıfatlar Nesibe’ye uygun sıfatlar değil mi? Nesibe, Sitra Achra, öteki taraf değil mi?”</p>

  <p class="p10">“İyi, yavrum, iyi de, Nesibe de KADIN!”</p>

  <p class="p10">“Eveett! Nesibe kadın, ama, DİANA DEĞİL! Anlasana!”</p>

  <p class="p10">“Aman Allahım!”</p>

  <p class="p10">“Ana, yeryüzü, toprak gibi kadın niteliklerini Diana ile bağdaştırabiliyor musun? Cinsel organlarının şekli ne olursa olsun, bağdaştırabiliyor musun? Diana, kendi erkeksi kültürünün ürünü. O kültürde insan ne kadar ‘kadın’ kalabilir ki?”</p>

  <p class="p10">Hayretler içinde kaldığımı söylemem herhalde gereksiz!</p>

  <p class="p10">“Bu nedenle mi? Sen? Duygu Asena, Şirin Tekeli?... Filan?”</p>

  <p class="p10">“Evet,” dedi, “Evet. Feminizmin aptalca bir şey olduğunu düşünürüm. Çünkü, biliyorum ki, kadınlık, birtakım bedensel farklılıkların çok ötesinde bir tanım. O kadar ki, bazen bedensel özellikleri uygun birini kadın olarak tanımlayamazken, sakallı bıyıklı birine pekâlâ da kadın diyebilirsin. Bu bakımdan, kadın yazarlar, kadınlar kütüphanesi gibi uzuvlara dayanan sınıflandırmalar komiğime gider. O hesapça pekâlâ bir de, mesela, koca burunlular kütüphanesi ya da koca burunlu yazarlar klasmanı olabilir.”</p>

  <p class="p10">“Sen ciddisin, değil mi?”</p>

  <p class="p10">“Kaldı ki, de ki, becerdin de, uzuvlarının şekli nasıl olursa olsun yani, işte, ‘softi’ erkekleri, travestileri, doğal kadınları, yani bütün Yin’leri bir araya topladım Sol yarıküre işlemeyeceği için sakatlık kaçınılmaz olacaktır. Öyle baktığım zaman, lezbiyenler, elleri olmadığı için,” Allah esirgesin der gibi tahtaya vurdu, “ayak parmaklarıyla yazı yazmaya çalışan özürlülere benzemiyorlar mı?”</p>

  <p class="p10">“Hiç düşünmemiştim!”</p>

  <p class="p10">Kısa bir sessizlik oldu,</p>

  <p class="p10">“Eğer öyleydiyse, o zaman Nesibe-Diana birlikteliği yine de yürümeliydi. Öyle değil mi?” diye sordum.</p>

  <p class="p10">“Anlaşılan, Nesibe, pantolon giymek zorunda kalmış,” dedi Rodoplu. Ve ben, gözlerinden derin bir hüznün geçtiğini gördüm! Dayanamadım!</p>

  <p class="p10">“Günay Rodoplu, sen delisin! Üzülüyorsun, değil mi?”</p>

  <p class="p10">Hafifçe omuzlarını silkti,</p>

  <p class="p10">“Teknokrasiden kaçıp, Türkiye’ye sığınan bir Püriten’in, Müslüman Sitra Achra’sını ararken, bir puta, üstelik de bir ‘travesti’ye’ Kybele kılığında erkek Nesibe’ye çatması sence de acıklı değil mi?”</p>

  <p class="p10"><span class="t6">Diana’nın canı cehenneme</span>, diye <span class="t6">italik</span>’ledim, beni ilgilendiren Nesibe.</p>

  <p class="p10">“Karakoldaki akşamı hatırlıyorsun, tabii,” dedi Günay, “Bizde geçirdiği o üç günden sonra tekrar Arnavutköy’e taşınmış. Bu defa, minnet duygusundan olacak, Abdullah da sesini çıkarmamış. Üçü birlikte yaşamaya başlamışlar.”</p>

  <p class="p10">“Nasıl yani?” demişim!</p>

  <p class="p10">“Yataklarının arasına bir perde çekmişler,” dedi Günay, sükûnetle, “Ama anlaşılan, perdenin öteki yanında karı-koca aşk hayatlarını sürdürüyorlarmış. Sesler ve diğer şeyler, Diana’yı deliye çevirmiş. Bilerek yaptıklarını düşünmüş.</p>

  <p class="p10">‘Haksızlıktı! Hainlikti!’ diye ağladı, ‘Abdullah’ın ona ihtiyacı yoktu! Herhangi bir kadın onun yerini alabilirdi!’ dedi,</p>

  <p class="p10">‘İsa Mesih! Hatta, ben bile olabilirdim.’”</p>

  <p class="p10">Kötü kötü gülmüş,</p>

  <p class="p10">“Üçlü seks hayal ettiğini görmediğimi mi, sanıyorsun?” demişti. Rodoplu ne hale gelmiş olmalı ki, bir defa da, “Ah, affedersiniz, prenses! Yoksa, sultan mı demeliyim?” diye alay etti, “Sizin ne kadar kırılgan olduğunuzu unuttum! Siz seks gibi pis şeyleri aşarsınız! Siz sütten çıkmış bir kaşıksınız! Siz ebedi bakiresiniz!”</p>

  <p class="p10"><span class="t6">Bence doğru söylüyor</span>, diye <span class="t6">italik</span>’ledim, Günay “Öyle aptalcaydı ki, gülmeye başladım!” dedi.</p>

  <p class="p10">“Hiç de aptalca değildi!”</p>

  <p class="p10">Ne demek istediğimi anlamıştı. Duraladı, hafifçe tebessüm etti,</p>

  <p class="p10">“Her neyse,” diye geçiştirdi, “anlaşılan Diana inatla o evde oturmaya devam etmiş. Bu arada David, Amerika’ya dönmeye karar vermiş.”</p>

  <p class="p10">David Pavloviç! Unuttuğumuz adam!</p>

  <p class="p10">“Sağlığı yerinde,” dedi, Günay istihfafla, “Diana’nın oradaki gözlemine katılıyorum. ‘Ah, ama sevgili Günay,’ dedi, ‘Çileli Yahudi’yi oynadığını tahmin edebilmeliydin! Çileli Yahudi’yi; ilerici liberali ve özgür düşünceliyi!”‘</p>

  <p class="p10">“Nasıl yani?”</p>

  <p class="p10">“Canım, çilenin erdem sayıldığı bir cemaatten değil mi? David, ihanet ettiği için Diana ile cezalandırılıyor. Bir taraftan, bu kadim kefareti ödemiş olmakla huzura kavuşuyor. Bu, Sitra Achra bilgisi ve kekâ! Öte yandan, Kâinatın Sahibi’ni reddedince ortaya çıkan çözülmede kimin kiminle yattığı sorgulanmaz, meğer ki, üretim rakamlarını etkilesin! Eşcinseller de aydı, tabii. ‘Biz, orduda general de oluruz, holding koordinatörü de, efendim, ‘Karımızı, erkek gibi geçindiremeyebiliriz! Filan iddiaları hep aynı şeyi söylemiyor mu? ‘Biz ekonomiye yük olmuyoruz! Tersine! Bakın, feşmekan modaevinde ne kadar artı değer üretiyoruz?’ Diana ve Nesibe’nin durumunda, Diana, zaten ‘üretken’di, dahası Quaker Komitesi gibi dostlar başına bir kuruluşun önde gelen militanlarındandı. Şimdi de Nesibe’ye bak! Elin Türk köylüsü bu ilişki nedeniyle Kanadalı Mr. Kevorkian’ın yanında (Profesör’ün amcaoğlu) hizmet sektörüne dâhil etmedi mi? Zavallı bilimsel David, ne yapsın! Öyle bir entel kuyuya düştü ki, dokuz rasyonel gelse kurtaramaz! Bir yandan rasyonel ilerici olup, öte yandan lezbiyenliğe nasıl karşı çıkardı? Özgürlükçü demokratlığına ters düşmez miydi? Düşününce namusuna ters düşmez miydi! Tanrı’nın belası bir entelektüel işte! <span class="t6">Bizim Kayahan misali, herif bir yemin etti ki dönemez!</span> Hiç başka çaresi yok, çocuklarını alıp gidecek ve suskunları oynayacak. Nitekim, öyle de yapmış.”</p>

  <p class="p10">“Ve?”</p>

  <p class="p10">“Ve boşanmışlar. Bu arada Diana, Nesibe’yi kendisi ile birlikte Amerika’ya gelmeye ikna etmeye çalışıyormuş. Ve tabii, ironi üstüne ironi, Nesibe’nin kabul etmesinin nedeni ne, biliyor musun?”</p>

  <p class="p10">Elbette ki, bilmiyordum!</p>

  <p class="p10">“Abdullah’ı, Diana’dan uzak tutmak!”</p>

  <p class="p10">Nasıl güldüysem,</p>

  <p class="p10">“Eh, tamam, gülme!” dedi, “Ben Şafak’ı nasıl lezbiyen Diana’dan kıskandıysam, o da öyle kıskanmış olmalı! Sana söylüyorum, insan hayatında 300 özgün senaryo ya var ya da yok! Hepimiz dönüp dolaşıp aynı rolü oynuyoruz! Terminoloji farklılığının bir üstesinden gelebilsek mesele kalmayacak zaten! Nesibe garibim, bir de öyle bir yere basıyor ki ayakları! Öyle sahici ki!</p>

  <p class="p10">‘Gönüldür be guzum,’ demiş, ‘Seni sever Abdullah! Sen dururken beni mi sever? Gençtir be guzum! Ben gocadım artık! Sen de gençsin, güzelsin. Boyun yakışır boyuna. Benim Abdullah’ım da gözeldir! Eyi ki de seni sever! Gidip gapılmaz yaramaza!’</p>

  <p class="p10">Diana, inanamamış, tabii,</p>

  <p class="p10">‘Şimdi, sen Abdullah’ı benimle paylaşacak mısın?’</p>

  <p class="p10">Nesibe, burnunu kırıştırmış, ‘Nedir be dediğin? Abdullah rızkım mıdır ki paylaşayım? Ben, derim, seni sever. Gönüldür bu, sever.’</p>

  <p class="p10">David’in dediği gibi, ‘Zo!’</p>

  <p class="p10">Nesibe, çocuklarını kocasıyla bıraktı, Diana ile Boston’a uçtu.</p>

  <p class="p10">‘Oh, Mother Auchincloss was so happy to see her!’ dedi, Diana, ‘Kadın, nihayet yerli bir uşak edinebilmiş müstemleke valisinin eşi gibiydi! Oryantaller zihnindeki yerlerine ilk kez oturdular.’</p>

  <p class="p10">‘Uşak olarak?’</p>

  <p class="p10">‘Hadi, Günay Hanım! Anneme onun benim sevgilim olduğunu nasıl söyleyebilirdim?’</p>

  <p class="p10">‘Söyleyemezdin.’</p>

  <p class="p10">‘Hayır, söyleyemezdim. İlk aylar rüya gibi geçti. Boston sonbaharı ne kadar güzeldir bilirsin. Nesibe, bayıldı! Sonra onu Philene’se*<a id="a27"></a><a href="../Text/notes.html#a57">{<span class="t8"><img alt="img1.png" src="../Images/img1.png" /></span>}</a>götürdüm. Yaz sonu ucuzluğuna! Aklını kaçırdı sanki! Nevra’nın neden o kadar çok iç çamaşırı olduğunu anladığını söyledi. Sonra, Ermeni şarküterileriyle tanıştı. Sizin sicim peynirleri, sucukları buldu. Oralardan alışveriş eden Türklere rastladı. Bazılarını eve davet ettik. Bazılarına biz gittik. Bu da benim sonum oldu.’</p>

  <p class="p10">‘Türkler sizi keşfettiler?’</p>

  <p class="p10">‘Yes! Korkunçtular! Ne biliyor musun? Milliyetçilik sizin zina biçiminiz, putunuz, akıl hastalığınız! Yurtseverliğiniz de bunun kültü! David haklı! Ksenofobiksiniz! Boston şehrindeki her bir sümüklü Türk öğrenci, Nesibe’ye sahip çıktı! Ona benden daha iyi bakacaklarını haykırdılar! Ancak bir Türk’ün tıraşsız olabileceği kadar tıraşsız, kibirli 20’likler! Senin merhametsiz ırkın! Kurt gibi yemeğimi yediler ve alçakça kandırdılar Nesibe’yi!’</p>

  <p class="p10">‘Yemekleri Nesibe pişirmiş olmalı!’</p>

  <p class="p10">Bir an şaşaladı,</p>

  <p class="p10">‘Evet, öyle!’ deyiverdi, ‘Sanki hayatta kalmaları ona bağlıymış gibi sigara içiyorlardı! Dumanların arasından beni donuk gözleriyle müstehziyane süzen Türkler! Five’n Ten’den** aldıkları cart renkli, daracık, Amerikan giysileri içinde gâvurlara duyduğunuz ezeli nefreti haykırdılar: Dinsiz imansız, domuz yiyici, gâvur, köpek! İçtiğin bardağı kırmak lâzım! Dokunduğun yeri kirletirsin sen!’</p>

  <p class="p10">‘Başka?’”</p>

  <p class="p10">Rodoplu, alay etmiyordu ama sesinin tonu o duyguyu vermiş olmalı ki,</p>

  <p class="p10">“Bunu yaptığın zaman senden de nefret ediyorum,” diye bağırmaya başladı, Diana, “Senin beceriksiz, kokuşmuş, korkak ulusundan nefret ediyorum! Siz hiçbir zaman hiçbir şey icat etmediniz. Başkalarının icatlarını da kötü kullandınız. Dülgerlerin o Amerikanize olmuş korkunç kızları! Ter kokan Ramize! Notlarını zorla yükseltmek isteyen o mafioza öğrenciler! Kadın kılıklı Dekan Dülger! Yanağına allık sürdüğünden eminim!”</p>

  <p class="p10">“Diana, neden geri döndün?”</p>

  <p class="p10">“Nesibe’yi Türkiye’ye kaçırdılar,” dedi Diana, birden bitkin.</p>

  <p class="p10">“Onu almaya geldim! Ona ihtiyacım var! Anlıyor musun?”</p>

  <p class="p10">Kısa bir sessizlik oldu,</p>

  <p class="p10">“Senin ihtiyacın olan Nesibe değil!” dedi Günay, “Senin bir anneye ihtiyacın var. Koşulsuz sevgi veren bir anneye! Nesibe, bu değil! Onun kendi çocukları var.”</p>

  <p class="p10">Diana, Rodoplu’nun sözlerinin telmihini henüz algılamamış olmalıydı,</p>

  <p class="p10">“Kocası da var. Üçüncü oğlu,” diye onayladı.</p>

  <p class="p10">“Evet.”</p>

  <p class="p10">Biraz düşündü,</p>

  <p class="p10">“Zaten, benim için her zaman sendin!” dedi, hüzünlü bir sesle, “Seni sevdiğimi biliyorsun değil mi?”</p>

  <p class="p10">“Neredeyse, ‘biliyorum,’ diyecektim ki, kendimi zor tuttum,” dedi Rodoplu, “Aklıma, Nesibe’nin, ‘Niçun sevmeyeyim?’ demesi geldi. Bu cümle ve bu cümle üzerine bina edilen trajedi!</p>

  <p class="p10">‘Hayır,’ dedim, “Beni sevmiş olamazsın! Çünkü, her zaman söylediğin gibi, bir kere ben Türk değilim, İkincisi, ben seni sevmiyorum.’</p>

  <p class="p10">Bu kadar şaşıracağını tahmin etmiyordum, ama çok şaşırdı, dudakları büzüldü, ağlayacak gibi oldu,</p>

  <p class="p10">‘Bunu demek istemiyorsun!’</p>

  <p class="p10">Bu kez de Şiran’laştım,</p>

  <p class="p10">‘Bak sen benim için hiçbir anlam ifade etmiyorsun. Seni ne bir erkek, ne de bir kadın olarak istiyorum.’</p>

  <p class="p10">Şaşkınlığı büyüdü,</p>

  <p class="p10">‘Bir insan olarak da mı?’</p>

  <p class="p10">‘Evet. Bir insan olarak dahi bir şey ifade etmiyorsun.’</p>

  <p class="p10">‘Ama niçin? O kadar kötü müyüm?’</p>

  <p class="p10">Paniklediğini görebiliyordum, ama acımasızca devam ettim,</p>

  <p class="p10">‘Evet.’</p>

  <p class="p10">‘Ne yaptım? Bu kadar kötü olan ne yaptım?’”</p>

  <p class="p10">“Bak, Samanyolu galaksisinin güneş sisteminin kokuşan bir gezegeni olan dünyada, insanoğluna kısacık bir süre için teğettir,” dedi, Rodoplu, “Sonra herkes kendi meçhulüne yollanır. Bir başına. İnsanoğlunu insanoğlu kılan, insanoğlunun insanoğluna teğet geçtiği o kısacık süredir. Sen bunu unuttun.</p>

  <p class="p10">Belki beş bin yıl öncesinin Mezopotamya’sında, belki on bin yıl öncesinin Çin’inde, biz bir karar aldık,</p>

  <p class="p10">‘Anamızdan çocuk yapmayız,’ dedik, türümüzü kedilerden ve iguanalardan ve eğreltiotlarından ayırdık.</p>

  <p class="p10">‘Zayıf, kollanmalıdır,’ dedik, su kaplumbağalarından, çakallardan ayrı durduk.</p>

  <p class="p10">‘Ne farkınız var?’ diye soranlara ya Darwin’le ya da din kitapları ile karşı koyduk.</p>

  <p class="p10">Doğadan doğal olmayanı talep ettik, insan olduk.</p>

  <p class="p10">Ve sen, Diana Pavloviç, bütün bunları unuttun. Ormana geri dönmeye niyetlendin. İnsanlığa ihanet ettin.’”</p>

  <p class="p10">“Ama...”</p>

  <p class="p10">“Güneşin bir alevden ağırlık ki ‘üç defa milyon defa iki bin milyon tao’ olduğunu bilmez değilim. ‘Ne iyi, ne fena, ne güzel, ne çirkin, ne haklı, ne haksız’ olduğunu da bilmez değilim. Devedikenlerini ve kahkaha çiçeklerini ayırım gözetmeden ısıttığını da bilirim. Ama, ister Taxis, ister Kozmos’la karşı karşıya olalım, bizim bir ahdimiz var. O da, orman kanununu illegal kılmak. Sen bu ahdi bozdun. Oysa, insanoğlunun yeryüzündeki binlerce yıllık serüveninin tek bir hedefi vardır: Orman kanununu topluma meşrulaştırmaktan suçlusun. Özendirmekten, teşvik etmekten suçlusun. Sen, Allah’ın halifesine ihanet ettin?”</p>

  <p class="p10">“İsa Mesih! Sen dindar bile değilsin!”</p>

  <p class="p10">“Tabii, dindarım!”</p>

  <p class="p10">“Sen bir solcusun, lanet olası! Herkes öyle söylüyor!”</p>

  <p class="p10">“İyi ya. Hayatın niçin’ini, nerden’ini, nereye’sinin sorgulamaktan usanmayacağım.”</p>

  <p class="p10">Dudakları alayla kıvrıldı ama “Sana iyi şanslar!” derken, gözlerinde korku vardı.</p>

  <p class="p10">“Sağol,” dedi Günay da. Ayrılmaya niyetleniyordu, ama Diana durdurdu, “Kendini kim sanıyorsun sen? Bir tür tanrı ya da peygamber? Nedir?”</p>

  <p class="p10">Zavallı Günay! Göründüğü kadar güvenli olabilmeyi, sahiden güvenli olabilmeyi dilemiş olmalı!</p>

  <p class="p10">“Well! Diana, bak, sadece bir tavır bu. Bir Türk tavrı olduğunu ummak istediğim bir tavır. Hayata ilişkin bir tavır. Özgür irademle, düşünerek, uzun uzun düşünerek benimsediğim bir tavır.”</p>

  <p class="p10">“Burada dur! Neden Türk? Neden Türk tavrı olduğu hususunda ısrarlısın?”</p>

  <p class="p10">“‘Umuyorum,’ dedim, ısrarlı değilim. Sizden farklı olarak, biz henüz umarsız bir biçimde yabancılaşmadık. Bunu bırakalım. Sana söylemek istediğim şu: Aklının sınırlarına dayandığında, insanoğlunun takınabileceği iki tavır vardır. Bunlardan birincisi ‘bütün’ü algılamaya çalışmaktan tamamen vazgeçmek, İkincisi, tamamiyle düşünsel, içgüdüsel bir algılama ile onu tasavvur etmeye çalışmak. Birinci yol, senin medeniyetinin seçtiği yoldur. Sen, ‘bilimsel deneyler ve hesaplamalar, bize doğumdan önce ve sonraki serüvenimize ilişkin kesin bir şeyler söyleyemediğine göre, enerjimizi, sahip olduğumuz maddi ve düşünsel olanakları geliştirmekte kullanmalıyız’ diyorsun. Bilimsel olarak kanıtlanamayan varsayımlar üzerine bina edilen, deneyüstü iyilik ve ahlâk ilkelerinin elini kolunu bağlamasına izin vermezsin. Hayatla her türlü deneye girişir, eline geçirdiğin her olanağı kullanır, her olanaktan yararlanırsın. Bu senin yolun.</p>

  <p class="p10">İkinci yol, dindarların yoludur. Biz, dayanılmaz acıları, coşkulu sevinçleri, tehlikeleri, güvenli sığınakları, tez ve anti-tezleriyle bu anlaşılmaz ve büyüleyici yaşamın kendi beyin yapımızın ve kullanabildiğimiz yöntemlerin çok dışında bir sistem tarafından yönetildiğini biliriz. Bu sistemle gönül bağı kurmaya, onunla ahenk içinde yaşamaya çalışırız. Niçinini, nerdenini, nereyesini bilemesek de, kendimizi bu bütün içinde görmeye çalışmaktan vazgeçmeyiz. ‘Bütün’, bizim bu dünyadaki burgatamızdır, sintine iskandil rodumuzdur. Derinliği yoklaya yoklaya yol alırız. Allah’ın ölmesine izin vermeyiz, çünkü biliriz ki, Allah’ın ölümü orman kanununun legale çıkmasıdır.”</p>

  <p class="p10">“Ya Allah gerçekte yoksa?”</p>

  <p class="p10">“Ne fark eder ki? Eğer, Allah yoksa, o zaman büsbütün dikkatli olmak, insanlık ahdine uymak gerekir, öyle değil mi? Çünkü, o durum, insana insandan başka yâr olmadığı anlamına gelir. Zo! Oturup kendi tarihini yazarsın. Ve ona sahip çıkarsın. Çin’e, Hint’e, Mezopotamya’ya sahip çıkarsın. Siyah, sarı, beyaz ya da Türk, bütün insanlığa sahip çıkarsın. ‘Kardeş’ kavramını bu dünyaya tanıştıranın insanoğlu olduğunu hiç unutmaz, baba evinin onurunu koruduğun gibi korursun.</p>

  <p class="p10">Gördüğün gibi, ne dinsizler, ne de dindarlar için insanlık ahdine vefasızlık yoktur. Ateist olmakla ahlâktan kurtulamazsın.”</p>

  <p class="p10">“Ben, ahlâk üstüyüm!”</p>

  <p class="p10">“Hayır, hanımefendi, sen sadece bir lâfazansın. Ussal düzenlemelerin ardına sığınıp, hayatı yok sayabileceğine inanan bir lâfebesisin.”</p>

  <p class="p10">“Ama benim çok canım yanıyor!”</p>

  <p class="p10">“İyi! Demek ki hâlâ bir umut var.”</p>

  <p class="p10">“Seninle benim için mi?”</p>

  <p class="p10">“Hayır,” dedi Günay, “Çünkü, sen benim için yeterince erkek değilsin. Baksana, ben de kendi anti-tezimi arıyorum.”</p>

  <p class="p10">“Sen ne yapıyorsun, biliyor musun? Sen bana sana ulaşabilmem için önce kendimi ortadan kaldırmam gerektiğini söylüyorsun! Bunun farkında mısın?”</p>

  <p class="p10">“Sana imkânsızlığı anlatmaya çalışıyorum.”</p>

  <p class="p10">“Ama bu haksızlık!”</p>

  <p class="p10">“Hayır, bu bir veri. İnsan, anti-tezi ile ancak bir saldırmazlık paktı imzalayabilir. Kendisini yok etmeden bütünleşemez.</p>

  <p class="p10">Kadın olarak erkek gibi davranman ancak kadınlığını yok ettiğin takdirde mümkündür. Aynı şekilde, Amerikalı olup Türklüğe özenirsen Amerikalı sen’i yok etmek zorundasın.”</p>

  <p class="p10">“Ama, sen bunu başardın! Sen, Amerikalı gibi bir Türk’sün!”</p>

  <p class="p10">“Öyle mi, sanıyorsun? Türk kalabilmek için neler çektiğimi bir bilsen!”</p>

  <p class="p10">“Tanrı bu Türklerin belasını versin!” dedi Diana Pavloviç, birdenbire. “Sen de ben de onların yüzünden acı çekiyoruz!”</p>

  <p class="p10">O kadar tuhaf bir ortaklık teklifiydi ki, Rodoplu gülmeden edemedi,</p>

  <p class="p10">“Ben de Türk’üm,” diye hatırlattı.</p>

  <p class="p10">“Bu durumda, Tanrı senin de belanı versin!”</p>

  <p class="p10">Sesi önceleri boğuluyormuş gibi kısıktı, sonra açıldı, sonra çığlığa dönüştü,</p>

  <p class="p10">“Tanrı belanı versin!”</p>

  <p class="p10">Yerinden fırladı, bağlamasının sapından yakaladı, Rodoplu’ya vuracak gibi kaldırdı.</p>

  <p class="p10">“Hasta olduğunu bilmesem, silah gibi kullanılan bir bağlamanın telmihini çok daha ilginç bulabilirdim,” dedi Günay,</p>

  <p class="p10">“Ama oradan çıkmanın daha akıllıca olduğuna karar verdim.</p>

  <p class="p10">İyi ki de öyle yapmışım, çünkü sazı arkamdan fırlattı. Bağlama kapıya çarptı. Parçalanmış olmalı. Telleri garip bir ses çıkardı, ‘pışmışımmm’der gibi.”</p>

  <p class="p1"><br /></p>

  <p class="p1">&nbsp;</p>

  <h2 class="h20"><a id="ncx5002"></a></h2>
</body>
</html>
