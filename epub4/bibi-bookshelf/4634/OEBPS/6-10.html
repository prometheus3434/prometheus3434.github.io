<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>6-10.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:f7c00877-28da-44f8-80c4-f36f6cefc992"/>
	</head>
	<body>
		<div id="x6-10.html" xml:lang="tr-TR">
			<div class="Basic-Text-Frame">
				<p class="arabaslik-sol" id="toc_marker-11">YUTKUNMA</p>
				<p class="paragraf-4"><span class="char-style-override-2">Ortalıkta bir yalnızlık </span></p>
				<p class="paragraf-4"><span class="char-style-override-2">Birisi kaybolmuş kadar</span><span class="char-style-override-14">                                              </span></p>
				<p class="paragraf-4 para-style-override-17"><span class="char-style-override-13">F. H. DAĞLARCA</span><span class="char-style-override-15"> </span></p>
				<p class="bos"/>
				<p class="paragraf-4">Kapı sonsuza dek açık kalmıştır </p>
				<p class="paragraf-4">Eşik bir bıçak ağzıdır  </p>
				<p class="paragraf-4">Gece ayrı gündüz ayrı ışıyacaktır.</p>
				<p class="paragraf-4">İçi boş bir mezar açılmıştır evin içine </p>
				<p class="paragraf-4">Devlet açmıştır</p>
				<p class="paragraf-4">Yataklardan açmıştır</p>
				<p class="paragraf-4">Rüyalardan açmıştır</p>
				<p class="paragraf-4">Oyunlardan açmıştır.</p>
				<p class="paragraf-4">Anne bir korku masalı nicedir</p>
				<p class="paragraf-4">Anne bir öfke masalı</p>
				<p class="paragraf-4">Anne bir ölüm–</p>
				<p class="paragraf-4">Baba yirmi yıldır aynalara bakmıyor</p>
				<p class="paragraf-4">Baba yirmi yıldır bir meydan ateşi</p>
				<p class="paragraf-4">Baba yirmi yıldır bütün harfleri tüketti.</p>
				<p class="paragraf-4">Üniformalı bir çölde Yusuf arıyorlar</p>
				<p class="paragraf-4">Ellerinde yalnız kendi elleri</p>
				<p class="paragraf-4">Kirpiklerinde gözyaşı kandilleri</p>
				<p class="paragraf-4">Ağızlarında çaresiz bir Tanrı.</p>
				<p class="bos"/>
				<p class="paragraf-4">Yusuf, yarım kalmış bir oyundur</p>
				<p class="paragraf-4">Yusuf, bir kâkül türküsüdür</p>
				<p class="paragraf-4">Yusuf, dağların erken rüyasıdır.</p>
				<p class="paragraf-4">On üçünden on dördüne geçiyor yirmi yıldır.</p>
				<p class="paragraf-4">Evlerde ağza alınmayan bir ölüm</p>
				<p class="paragraf-4">Cellâdından beklenen bir zalim merhamet </p>
				<p class="paragraf-4">Karanlık dehlizlerde kaybolmuş bir müjde.</p>
				<p class="paragraf-4">Yusuf, gecelerin sonsuz şarkısıdır</p>
				<p class="paragraf-4">Yusuf, sabahların sonsuz acısıdır</p>
				<p class="paragraf-4">Yusuf, bahçelerin gökyüzü arzusudur.</p>
				<p class="bos"/>
				<p class="paragraf-4">Bir utanç perdesi, yaşamaktan</p>
				<p class="paragraf-4">Acısı topuklara vuran bir yutkunma </p>
				<p class="paragraf-4">Bir gelecek vaadi canımızda halkalanan</p>
				<p class="paragraf-4">Gövdemizde onurlu bir yalnızlık</p>
				<p class="paragraf-4">Al yeşil bir tevazu kalbimizde</p>
				<p class="paragraf-4">Ölülerimizden bir düğün alayı</p>
				<p class="paragraf-4">Öldüreni anlamaya varan bir ceza</p>
				<p class="paragraf-4">Ağzımızda şiirlerden bir gönül</p>
				<p class="paragraf-4">Bir yaşama gücü yaramızdan:</p>
				<p class="bos"/>
				<p class="paragraf-4">“Biz kırıldık, daha da kırılırız</p>
				<p class="paragraf-4">Kimse dokunamaz bizim suçsuzluğumuza”<span class="dipp-1 char-style-override-12" style="font-size:0.82em;"><a class="footnote-link" href="#footnote-225-3" id="footnote-225-3-backlink">3</a></span></p>
				<p class="bos"/>
				<p class="paragraf-4">2014</p>
				<div class="footnotes">
					<div class="footnote">
						<p class="dipnot-1"><a class="footnote-anchor" href="#footnote-225-3-backlink" id="footnote-225-3">3</a>	Cemal Süreya</p>
					</div>
				</div>
			</div>
		</div>
	</body>
</html>