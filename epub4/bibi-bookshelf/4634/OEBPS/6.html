<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>6.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:f7c00877-28da-44f8-80c4-f36f6cefc992"/>
	</head>
	<body>
		<div id="x6.html" xml:lang="tr-TR">
			<div class="Basic-Text-Frame">
				<p class="arabaslik-sol" id="toc_marker-1">BÜYÜME MASALI</p>
				<p class="paragraf-4">Şimdi ben tuttum, çizgili defterlere</p>
				<p class="paragraf-4">Boncuklar dizerken hem de</p>
				<p class="bos"/>
				<p class="paragraf-4">Elleri şıralı bir çocuğa</p>
				<p class="paragraf-4">Güneş yumağı bir çocuğa, ağaç yarası bir çocuğa</p>
				<p class="paragraf-4">Buğday firikleriyle tarlaları ağzına dolduran bir çocuğa</p>
				<p class="paragraf-4">Kirpikleriyle karları yuvarlaya yuvarlaya </p>
				<p class="paragraf-4">Evlerin içine dağlar indiren bir çocuğa</p>
				<p class="paragraf-4">Rüzgârlı memeler pınara hareler düşürecek diye</p>
				<p class="paragraf-4">Pınar lülesine aynalı salıncaklar kuran bir çocuğa</p>
				<p class="paragraf-4">Serçelerle uyanıp puhu kuşlarıyla yatağa giren </p>
				<p class="paragraf-4">Bir avuç sularda ay ışığına belikler ören   </p>
				<p class="paragraf-4">Gaz lambalarıyla duvarlara dünyalar çizen bir çocuğa...</p>
				<p class="bos"/>
				<p class="paragraf-4">Asfaltın bulantısını, denizlerin köpüklü uykularını</p>
				<p class="paragraf-4">Kocaman bir cam kavanoza benzeyen şehirleri</p>
				<p class="paragraf-4">Işıkları, ışıklar içinde gölge masalı insanları</p>
				<p class="paragraf-4">Gürültü makinelerini, dünyadan öteye giden yolları</p>
				<p class="paragraf-4">Yoksul evlerin eşiklerine düğümlü darağaçlarını</p>
				<p class="paragraf-4">İnsanın insanı sevmesindeki mucizeyi</p>
				<p class="paragraf-4">Korkunun, ölümün ilk harfi olduğunu</p>
				<p class="paragraf-4">Dünyanın bütün türkülerinin bizi söylediğini</p>
				<p class="paragraf-4">Acılarımızın başka acılarla güneşe çıktığını</p>
				<p class="paragraf-4">Yeryüzü sofrasının küçücük ellerimizde kurulduğunu...</p>
				<p class="bos"/>
				<p class="paragraf-4">Anlattım</p>
				<p class="paragraf-4">Öyle mi?.. </p>
				<p class="bos"/>
				<p class="paragraf-4">Ey sözün billuru</p>
				<p class="paragraf-4">Sensin kalbimden dünyaya yürüyen hayranlık.</p>
				<p class="bos"/>
				<p class="paragraf-4">2014</p>
			</div>
		</div>
	</body>
</html>