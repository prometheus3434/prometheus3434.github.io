<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>6-4.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:f7c00877-28da-44f8-80c4-f36f6cefc992"/>
	</head>
	<body>
		<div id="x6-4.html" xml:lang="tr-TR">
			<div class="Basic-Text-Frame">
				<p class="arabaslik-sol" id="toc_marker-5">SARMAŞIK </p>
				<p class="paragraf-4">Senin alnının ülkesinde</p>
				<p class="paragraf-4">Su vardı, çöl başucundaydı </p>
				<p class="paragraf-4">İshak kuşu bir Leyla avazıydı</p>
				<p class="bos"/>
				<p class="paragraf-4">Elma bahçelerinde bir kırmızı leke</p>
				<p class="paragraf-4">Döndükçe kulak memelerinden topuğuna</p>
				<p class="paragraf-4">Kırlangıçlar yuvalarıyla uçardı</p>
				<p class="bos"/>
				<p class="paragraf-4">Ağzımda bir kasaba akşamı</p>
				<p class="paragraf-4">Bakardım gövdenden ayrılan boşluğa</p>
				<p class="paragraf-4">Azıcık gülsen ağaçlar el çırpardı</p>
				<p class="bos"/>
				<p class="paragraf-4">Lambalar yanmadan </p>
				<p class="paragraf-4">Kimse göremezdi yalnızlığını</p>
				<p class="paragraf-4">Bütün yastıklarda saçların açardı</p>
				<p class="bos"/>
				<p class="paragraf-4">Kaç kez parmaklarımla havalandırdım</p>
				<p class="paragraf-4">Gövdenin sarmaşık güllerini</p>
				<p class="paragraf-4">Goncan yaprağına dilin dudağına  karışırdı</p>
				<p class="bos"/>
				<p class="paragraf-4">Zaman bir mendil oyasından</p>
				<p class="paragraf-4">Bir pulluk demirine</p>
				<p class="paragraf-4">Aynı yılgınlıkla akardı</p>
				<p class="bos"/>
				<p class="paragraf-4">Tahtalı Köprü’nün söğütlerinde</p>
				<p class="paragraf-4">Hayal kanıyla boyalı bir delice kuşu</p>
				<p class="paragraf-4">Kanatlarını perçem diye yüzüne tutardı</p>
				<p class="bos"/>
				<p class="paragraf-4">Sonra bir uzak bulurdu herkes </p>
				<p class="paragraf-4">Giden gidemezdi gelen gelemezdi</p>
				<p class="paragraf-4">Hayal olurdu hatıra olurdu</p>
				<p class="bos"/>
				<p class="paragraf-4">Ben bir ölüm pervanesiyim ey zamanlar annesi</p>
				<p class="paragraf-4">Bir sözüm arzuların kandilinde fitil</p>
				<p class="paragraf-4">Bir sözüm sabahların avucunda dünya duası... </p>
				<p class="bos"/>
				<p class="paragraf-4">2014</p>
			</div>
		</div>
	</body>
</html>