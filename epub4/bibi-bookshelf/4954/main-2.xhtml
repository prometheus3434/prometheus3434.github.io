<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">Ne saçmalık, diyorsun, hayal gücü ne saçmalık.</p>
<p class="calibre1">Güneş yükseliyor, sabahın yumuşaklığı pırıltılı ışık ilmekleriyle örülü bir örtü gibi denizin üstüne seriliyor.</p>
<p class="calibre1">Dönerken Kader'in babasını pencerede görüyorsun. Açık pencerenin arkasına oturmuş sokağı seyrediyor. Avurtları çökmüş bir yüz, beyaz sakalları birkaç haftalık, kafasını kazıtmış, parlıyor. Geçerken dikkatli dikkatli sana bakıyor, sen de ona. Sinir bozucu bir görüntü, diye düşünüyorsun, pencereden bakıp öylece oturan, zamanın geçmesini beklemekten başka yapacak hiçbir şeyi olmayan bu yaşlılar ne kadar da bıkkınlık verecek kadar birbirine benziyor.</p>
<p class="calibre1">KADERİN öğleden sonra geleceğini ummuştun, ama saatler geçiyor. Şu ana kadar aramadı da. Aramayı düşünüyorsun. birkaç kez telefonu eline alıyorsun, ama ne olur ne olmaz diye vazgeçiyorsun, kadını zor durumda bırakmak istemiyorsun.</p>
<p class="calibre1">Bekledikçe öfkeleniyorsun, bütün hu hoş pazar günü boyunca yarım saatlik bir fırsat bile bulamıyor mu? Kadınca bir şey mi yapıyor, bekletmek mi istiyor? Ama aslında verilmiş bir söz, kararlaştırılmış bir saat yok. Öğleden sonra geleceğini nereden çıkardın?</p>
<p class="calibre1">Evi temizliyor, ortalığa çeki düzen veriyorsun. Bir süredir hiçbir şeye dokunduğun yoktu. Krom evyede yığılmış bulaşıkları makineye koyuyorsun. Mutfak tezgâhını siliyorsun. Çamaşırları makineye dolduruyor, en kısa programa ayarlıyor, çalıştırıyorsun. Bu sesten hep nefret ettin. Banyo kapısını sıkı sıkı kapatıyorsun. Buzdolabına bakıyor, alışveriş listesi hazırlıyorsun. Yemek yapıyorsun, internetten bir tarif alıp babaanne için yağsız, tuzsuz bir çorba pişiriyorsun. Sonra soğuk suyun altına giriyorsun. İyi geliyor soğuk su, bedenini canlandırıyor.</p>
<p class="calibre1">Herhalde gelmeyecek, diye düşünüyorsun, ayrıca onun acelesi yok, benim acelem var. Elbette anlıyorsun, duyguların yalnızca bedende değil, zamanda ve mekânda da yayılması gerek. Ortaya çıkmaları, biçimlerini bulmaları için bir genişliğe. birboşluğa gereksinimleri var. Ama benim zamanım yok, diye düşünüyorsun, benim için ne bir genişlik nede boşluk var.</p>
<p class="calibre1">Niçin yok, niçin olmasın? Dünya -bu dünya, seninki değil- hâlâ geniş bir yer değil mi? Üzerinde hâlâ herkes için bir yer yok mu? Belki gerçekten basit bir mesele bu, diye düşünüyorsun, bir yer sorunu, hatta yerini bulmak sorunu. Sen yerini bulamadın, bütün sorun belki bu. Ağabeyin Rusya'da bu yeri bulduğunu düşünüyor. Baban binlerce başkasıyla buraya geldi, onu burada bulacağını düşündü. Belki de buldu. Aslında bir kez bile yakındığını işitmedin.</p>
<p class="calibre1">Ama sana burada biryere sahip olmadığını hissettiren ne? Daha önemli soru ise şu: Bir yer bulmana engel olan ne? Aslına bakılırsa bu ya da şu diyemezsin, gerçekte açıkça hiçbir engel yok.</p>
<p class="calibre1">Telefonun çalıyor, bakıyorsun, nihayet: o, Kader. Nasıl olduğunu soruyor. Nasıl mıyım? "Gelmedin," diye yanıtlıyorsun. "Ama," diyor "söylemiştim ya" -sesinin tonuna şaşırıyor- "bugün işim olacak diye," hızlı hızlı yaptığı şeyleri anlatmaya başlıyor, bütün işlerim hafta sonuna kalıyor diye açıklama yapıyor. Telefonda daha rahat, hızlı konuşuyor. Yüz yüze olduğunuzdaki yavaşlık, sözcükleri ağzından zorlukla çıkıyormuş gibi kılan tutukluluk yok. Yani bugün gelemeyecek misin. diye soruyorsun. Susuyor bir süre, eğer çok istiyorsan, diye yanıtlıyor. Evet. diyorsun, istiyorum. Akşam yemeğinden sonra uğramaya çalışacağım, diyor.</p>
<p class="calibre1">Arzunun gücü diye düşünüyorsun, son cümleleri söylerken sesi titredi. Ama benim de titredi. Sanki bu arzu ne bana ne de ona ait. ikimizi etkisi altına alan üçüncü bir güç bu. Belki biz mart kedileri gibi ulumuyoruz. yine de kendi tarzımızda, sesimizdeki bu ince titremelerle uluyoruz.</p>
<p class="calibre1">Söylediği saatte geliyor. Kapıdaki duruşu hâlâ tedirgin, kararsız, gülümsüyor. Üzerinde uzun bir etek var, ilk gün gördüğün fıstık yeşili bluzunu giymiş yine. Şimdiye kadar hep etekli gördün onu. Bu uzun, bol. hafif kumaştan, renkli etekler hoşuna gidiyor. İki eliyle tuttuğu üst üste iki küçük kap var elinde.</p>
<p class="calibre1">"Bir şeyler getirdim," diyor. Kapları mutfağa koyuyor, "Bu tarhana çorbası, bu da kayısı hoşafı." Babaanneyi soruyor, geçerken kapısından bakıyor. Babaannenin yarı kapalı gözkapakları oynaşıyor, beyaz kaşları titriyor, inlemeleri alçalıp yükseliyor.</p>
<p class="calibre1">Yatak odasının kapısını kapatıyorsun. Hava kararmak üzere. Oda loş. Yatağın kenarında ayakta dikiliyorsunuz. İlk hareketi şimdiye kadar hiç o yapmadı, şimdi de öylece duruyor, sana bakıyor, bekliyor.</p>
<p class="calibre1">"Öğleden sonra seni bekledim," diyorsun. Yanına yaklaşıyorsun, sarılıyorsun. "Özledin mi beni?” diye soruyor. "Evet," diyorsun, "gelmediğin için öfkelendim, ama seni görünce öfkem geçti."</p>
<p class="calibre1">Kadını soyuyorsun. Karşılıklı ayakta çırılçıplak dururken sana iyice sokulup "Bana," diye fısıldıyor. "istediğin her şeyi yapabilirsin."</p>
<p class="calibre1">Tuhaf bir teslimiyet, diye düşünüyorsun, tuhafbir başkaldırı.</p>
<p class="calibre1">Şimdi hiç aceleci değilsin, yavaşsın. Seslerin tümü çekiliyor, zamanın ilerleyişi de. Bütün dikkatin yaptığın şeyde toplanmış, hiçbir şeyi kaçırmak istemiyorsun, alabileceğin her şeyi almak istiyorsun, hiçbir kavsi, kabartıyı, kıvrımı, oylumu, dalgalanmayı ya da devinimi kaçırmak istemiyorsun. Bu biçimiyle bir gövdeyi tüketmek sana olanaksız geliyor.</p>
<p class="calibre1">Elinin altından bir titreyiş. bir dalga geçip yukarılara doğru kayıyor. Tuhaf, diye düşünüyorsun, bu haz, bu elimin altındaki duyum, duyuma dönüşen gövdeye bu düşkünlük, şaşırıyorsun, kendine şaşırıyorsun, ete düşkünlük bu, diyorsun, kadın etine, bu dolgunluğa, bu yumuşaklığa. İçinde bir yerde Kazanova benzeri birinin ya da bir şeyin kendini duyurduğunu hissediyorsun, bunu şimdiye kadar hiç bu kadar açık hissetmemiştin.</p>
<p class="calibre1">Gövdelerinizin giderek birbirine uyduğunu hissediyorsun. Boşlukları, aralıkları, açık kalan yerleri doldurmak, birbirlerinin içine iyice yerleşmek için biçimlerini değiştiriyorlar, esniyorlar. Tanımak: biçim değiştirmek? Kadının içine, derinlerine dalıyorsun - almak için dalıyorsun.</p>
<p class="calibre1">Ama almak istediğin neyse onu aldığını söyleyemezsin. Bu gövde bir yandan sanki senden uzaklaşıyor, hatta yok oluyor. Ayağın kayıverdi, ya da yer altından kaydı da açılan uçuruma doğru. kadından uzağa, sürükleniyor, düşüyorsun.</p>
<p class="calibre1">Sadece onu alamıyor değilsin, dahası da var, şu his: Bunu hiçbir zaman alamayacaksın, bunu hiçbir zaman elde edemeyeceksin, bu senden her zaman kaçacak, parmakların arasından hep kayıp gidecek.</p>
<p class="calibre1">Ama kadın alıyor. bunu omuriliğinde hissediyorsun. Birden sana iyice sıkı sıkı sarılıyor, gövdeni çekip kendine iyice yapıştırıyor, bacaklarını kalçalarına doluyor. Sana kenetleniyor. Bu seni şaşırtıyor. İlk kez sen değil, o bir şey yapıyor. Başını geriye atıyor. Kendini kaybederken hafif bir çığlık atıyor. Yarı kapalı gözlerinde göz bebeklerinin yukarıya doğru devrildiğini görüyorsun.</p>
<p class="calibre1">Boşluğun içinde yiterken bu gerçekten haz mı, diye düşünüyorsun, acı değil mi bu?</p>
<p class="calibre1">Bilincin yavaş yavaş geri geliyor. Kadının üstündesin. Yana kayıyorsun. Üst kattan gelen çocuk bağırışlarını. ileri geri koşma seslerini işitiyorsun. Birkaç sinek lavanda vızıldayıp dolaşıyor. Pervane tekdüze sesiyle honıurduyor. Kader sessiz. Derin derin soluk alıp veriyor. Bu karanlıktı. diye düşünüyorsun, içinde yittiğin bu şeye verilecek haşka hir ad bilmiyorsun.</p>
<p class="calibre1">Sana dönüyor. sarılıyor. başını göğsüne koyuyor, "Ne düşünüyorsun?" diye soruyor biraz sonra. Düşüncelerin nasılsa ölü kocaya geçmiş, şimdi ölü kocayı düşünüyorsun, sevilen kocayı. yası tutulmuş kocayı. Acaba kocasıyla da böyle mi sevişiyordu? Unuttuğu şeyi yeniden anımsamaya mı başlıyor? Yoksa bu yepyeni bir şey mi onun için? İçinden ölü kocaya karşı bir kıskançlık duygusu geçip gidiyor. Ölüler acaba gerçekte ne zaman mezara girerler?</p>
<p class="calibre1">Başka şeyler de düşünüyorsun. Bir dolu şey, daha doğrusu çoktan geride kaldı, içinden uyandığın yanın bir dolu şey düşünüyordu. şimdi kadının sorusuyla ancak çok küçük bir parçasını yakalıyorsun.</p>
<p class="calibre1">"Bilmem,” diyorsun, "bir sürü şey.”</p>
<p class="calibre1">"Bir tanesini söyle."</p>
<p class="calibre1">"Bir tanesi? Galiba hepsini şimdiden unuttum bile."</p>
<p class="calibre1">"Bir şeyler söyle bana," diyor o içine işleyen sesiyle. Sesinde hir telaş seziyorsun. Güzel bir şeyler söylememi mi bekliyor? Karanlığın dokunuşunu o da mı hissetti yoksa? Ne söyleyebilirsin?</p>
<p class="calibre1">"Bazen," diyorsun, "geceleri salondaki şu tekli koltukta oturuyor, sessizliği dinliyorum. Sessizlik içinde her şeyi duyduğumu düşünüyorum. Senin uykudaki soluk alış verişini bile duyduğumu düşünüyorum. Duyuyor muyum sence?"</p>
<p class="calibre1">Burada dursan iyi olurdu, ama devam ediyorsun.</p>
<p class="calibre1">"Sonra tuhaf bir şey oluyor. Bedenime bir uyuşturucu azar azar, yavaş yavaş, ayaklarımdan başlayarak yayılıyormuş gibi başıma kadar yükselen bir ürpertiyi, keyif veren bir akıntıyı hissediyorum. Esrar ya da sarhoşluk gibi bir şey. Kahkahayla gülmemek için kendimi zor tutuyorum."</p>
<p class="calibre1">Ne demek istediğini anlamak için sana bakıyor. Bakışları dikkatli, ne demek istediğini anlamaya çalışıyor. Ama gözlerinde dolaşan ışıltıyı da fark ediyorsun. Tatmin olmuş, memnun. Öyle mi'?</p>
<p class="calibre1">Kadının bakışları seni kendine getiriyor. Ne demek istedin, bunu niye anlattın? Böyle sayıklar gibi konuşmamalısın. Ama içinden aslında böyle konuşmak geliyor. Konuşmak yerine sayıklamak mı? Hayır, sayıklamak değil, sen konuşmak istiyorsun. Ama nasıl konuşacağını bilmiyorsun. Ne zaman konuşsan hep aynı şeyi hissediyorsun: Söylemek istediğin şeyleri söyleyemiyorsun, söylediğin şeyleri ise doğru dürüst hissetmiyorsun. Belki de, diye düşünüyorsun, bu dili hiç öğrenemedim.</p>
<p class="calibre1">"Beni korkutmak mı istiyorsun?"</p>
<p class="calibre1">"Hayır, elbette hayır. Galiba sayıklıyordum."</p>
<p class="calibre1">Kader yana çekiliyor, başını yastığa koyuyor. Gözlerini kapatıyor, iç çeker gibi nefes alıp veriyor, sonra gözlerini açıyor. Bu sözleri nasıl anlaması gerektiğini mi düşünüyor? Hava kararmış, dışarıdan sokak lambasının beyaz, çiğ ışığı beyaz perdeyi aydınlatıyor. İçinde bir huzursuzluk büyüyor. Kadında da büyüdüğünü görüyorsun. Senden mi ona geçiyor, ondan mı sana?</p>
<p class="calibre1">"Işığı açayım mı?"</p>
<p class="calibre1">"Yok, böyle iyi."</p>
<p class="calibre1">Kadına bakıyorsun. Sessizce duruyor, gözleri yarı yarıya kapalı. Kim bu kadın, diye geçiyor aklından, burada. yanımda ne işi var? Kafasının içinden geçenler ne? Yine aynı şeyi hissediyorsun. gizlediği bir şey varmış gibi geliyor sana, sakladığı bir şey var. Ama ne saklayabilir?</p>
<p class="calibre1">"Niçin bazen bana tuhaf tuhaf bakıyorsun?" diyor, hafifçe sana doğru dönüyor.</p>
<p class="calibre1">"Nasıl?"</p>
<p class="calibre1">"Anlamadığım biçimde, soğuk bir biçimde."</p>
<p class="calibre1">"Affedersin," diyorsun, "isteyerek yaptığım bir şey değil. Bu tuhaf durumdan dolayı galiba." Elinle evi gösteriyorsun.</p>
<p class="calibre1">Şimdiye kadar olan şeyin, bir sessizlik ya da yavaşlık içinde olan şeyin bozulmak üzere olduğunu hissediyorsun.</p>
<p class="calibre1">Örtüyü sarınıp yatakta yarı doğruluyor. Aklından gideceği geçiyor, durdurmaya hazır olduğunu fark ediyorsun. Uzanıp ışığı açıyor. Gözlerin kamaşıyor.</p>
<p class="calibre1">"Sana bir şey söylemem gerek," diyor, sırtını yeniden yarı yastığa, yarı duvara yaslayarak, yarı dik durumda, "daha önce söylemek istiyordum aslında." Cümleleri hulınak ister gihi duruyor, sonra kararlı ama yumuşak hir sesle "Şunu bilmeni istiyorum." diye devam ediyor. "senden hir şey beklemiyorum. Senden beklediğim hiçbir şey yok. Bana karşı herhangi bir sorumluluk duymanı da istemiyorum."</p>
<p class="calibre1">Söylediği seni şaşırtıyor. Böyle bir karşılık beklemiyordun.</p>
<p class="calibre1">"Nasıl?"</p>
<p class="calibre1">"Beni yanlış anlama lütfen. Olanları düşünüyordum. Aslında <span class="calibre2">ilk </span>(sözcüğü arıyor) <span class="calibre2">günümüzden</span> beri düşünüyorum. Senden bir şey beklemiyorum derken..." Susuyor, ellerini yardıma çağırıyor. Havaya, gövdesinden biraz uzağa kaldırıyor, hafifçe yumruk yapıyor. Örtünün altından bir memesi açığa çıkıyor. Loş ışıkta parlıyor. Örtüyü çabucak yeniden üzerine, omuzlarının hizasına çekiyor. "Her şeyin biraz tuhaf geliştiğinin farkındayım. Ama bu olanları düşününce." diye sürdürüyor, "çoktandır yapmak istediğim bir şeyi yaptığımı anlıyorum. Önceden ne olduğunu. nasıl yapacağımı bilmiyordum. Sonra karşıma sen çıktın. Bu nasıl oldu bilmiyorum, ama iyi ki oldu. Şimdi anlıyorum ki aslında ben istediğim için oldu. Bu ilişkiyi ben istedim."</p>
<p class="calibre1">Ne diyeceğini görmek için sana dönüyor.</p>
<p class="calibre1">"Ne demek istiyorsun?" diyorsun -sesin alaycı çıkıyor- "bir erkekle birlikte olmaya karar vermiştim, sen karşıma çıktın, seninle oldum mu demek istiyorsun?"</p>
<p class="calibre1">Kaşları hafifçe çatılıyor. Ama bir sertlik değil. daha çok bir katlanma ifadesi veriyor bu ona.</p>
<p class="calibre1">"Niçin kötü biçimde anlamak istiyorsun? Bu yaptığım benim</p>
<p class="calibre1">için hiç basit bir şey değildi. Hâlâ değil. Söylemek istediğim başka."</p>
<p class="calibre1">"Çok uzun süredir uykuda gibi yaşıyordum," diye sürdürüyor. "üzerime ölü toprağı serpilmiş gibi yaşıyordum. Kendim için bir şey yapmam gerekiyordu. Aslında bunu her zaman biliyordum. Bu kararı çok önceden verdiğimi biliyordum. Ama bunu daha yeni fark ediyorum, daha doğrusu bu kararın içimde yavaş yavaş olgunlaşmış olduğunu daha yeni anlıyorum. Her şeyin bir zamanı varmış, ortaya çıkması için gereken bir zamanı varmış. Eğer kendime ait olan, benim olan bir şeyi bulamazsam yaşayamayacağımı uzun süreden beri hissettiğimi şimdi biliyorum. Beni anlıyor musun, kendimin olan. sadece kendime ait olacak bir şeye ihtiyacım var. Bana ait olan bir hayata da ihtiyacım var."</p>
<p class="calibre1">Bu kez gerçekten şaşırıyorsun. böyle bir konuşmayı hiç mi hiç beklemiyordun. "Çok iyi anlalamadım." diyor. "ben de çok iyi anlı-yordeğilim. Ama bunları söylemem gerekiyordu, senin duyman gerekiyordu. İçimden çıkması. kendimin de duyması gerekiyordu."</p>
<p class="calibre1">Derin bir nefes alıyor.</p>
<p class="calibre1">Kafandan bir sürü şey geçiyor, çoğu birbirine uymayan, ters şeyler. Gerçekten ne demek istediğini, yani gerçekten senden ne beklediğini anlamaya çalışıyorsun. Ama kadının sözlerini küçümsemiyorsun. Tersine bu sözler seni etkiliyor. Zira bir yandan söylediği şeyleri çok iyi anlıyorsun. Bir yaşam istiyor, kendine ait bir yaşam istiyor. Ama bunu gerçekten bu iki daire arasında gidip gelerek mi bulabileceğine inanıyor? Benim ona bir gelecek sunacağımı mı düşünüyor? Yoksa bundan sonra böyle birileriyle takılıp durmayı mı düşünüyor? Kadının öyle yapabileceğine hiç inanmıyorsun, ya da inanmak istemiyorsun, ama bir yandan da neden olmasın, diye düşünüyorsun, neden buna benimle birlikte başlamasın?</p>
<p class="calibre1">Öte yandan <span class="calibre2">senden hiçbir şey bek/emiyorum</span> demesi senin üzerinde tam tersi bir etki yapıyor, sanki senden eskisinden çok daha fazla, çok daha farklı biçimde bir şey bekliyor. Senden artık şu ya da bu sorumluluğu değil, bütün bir sorumluluğu istiyor. Kadının bu kendine en egemen, bağımsız göründüğü. öyle konuştuğu anda kaderi senin elindeymiş, kaderini sanki sen belirleyecekmişsin gibi hissediyorsun. Ne tuhaf! Onu sana rasgele bir akıntı getirdi. Şimdi</p>
<p class="calibre1">sanki bıraksan yeniden rasgele akıntılar içinde sürüklenip gidecek.</p>
<p class="calibre1">"Niye ben o zaman? Ben bundan memnunum tabii. ama senin için ben pek iyi bir seçim sayılmam bana sorarsan."</p>
<p class="calibre1">"Sen olmasaydın," diyor, küçümseyici tonunu sessizce kabulleniyor, "herhalde bu söylediklerimin hiçbirinin farkına varamayacaktım. Bunların senden bağımsız olduğunu düşünerek öyle konuşmuş değilim. Demek istediğim senle birlikte bir şeyin farkına vardım. Bu ikisini ayırmak benim için mümkün değil."</p>
<p class="calibre1">Ne kadar da doğru, diye düşünüyorsun içinden, artık buna itiraz edemezsin.</p>
<p class="calibre1">Bir süre sessiz kalıyorsun. Kader de konuşmuyor. Sonra, "Peki," diyorsun, "böyle konuştuğuma bakma. seni çok iyi anlıyorum. En azından bir yanım."</p>
<p class="calibre1">"Gerçekten mi?'</p>
<p class="calibre1">"Evet."</p>
<p class="calibre1">"Bu son zamanlarda asıl anladığım ne oldu biliyor musun?"</p>
<p class="calibre1">"Ne?"</p>
<p class="calibre1">"Zamanagüvenmek gerektiği."</p>
<p class="calibre1">"Zamana mı?"</p>
<p class="calibre1">"Evet. Çok kötü hissettiğim zamanlar oldu. Ama şimdi dönüp bakıyorum da en kötü diye düşündüğüm şeyin bile o kadar kötü olmadığını görüyorum."</p>
<p class="calibre1">Mırıldanarak yineliyorsun, "Zamana güvenmek, öyle mi?"</p>
<p class="calibre1">"Evet, öyle, zamana güvenmemiz gerek."</p>
<p class="calibre1">Giyiniyor. Seyretmenden memnun giyiniyor. Kadına bakıyorsun. İlk gördüğün zaman cildi kurumuş, avurtları çökmüş gibiydi. Şimdi ise canlanmış, yüzü ışıldıyor, teni pırıltılar içinde. Yanakları hâlâ hafifçe kızarık. Onu böyle tatmin olmuş görmek hoşuna gidiyor. Bu biçimde, bu gizlilikte, ölümün bu yakınlığında, ölmekte olanın bu yanıbaşılığında sadece dünyadan, bu gündelik akıştan değil, sanki ölümden de kaçırılmış bir şey var. Peki ya içindeki bu tatmini bozma arzusu nereden geliyor?</p>
<p class="calibre1">Eğilip yanağına bir öpücük konduruyor. "Çok geç kaldım," diyor. Gülümsüyor, "Bizimkiler neolduğunu anlamıyorlar, amaarası-ra bana tuhaf tuhafbakıyorlar. Odasının kapısından burnunun ucunu çıkarmayan oğlum bile bir şeyler fark elti."</p>
<p class="calibre1">"Ya öğrenirlerse, ya komşulardan biri seni görürse? Dedikodu yaparlarsa? Korkmuyor musun?"</p>
<p class="calibre1">"Komşulardan çekindiğim yok. Dedikodular da umurumda değil. Babam biraz huysuzdur ama benim mutluluğumu ister. Bazen bana niçin evlenmiyorsun demeye getirir. tabii açık açık değil, ima ederek. Ama oğlumun tepkisini tahmin edemiyorum. Sert gibi durmaya çalışıyor ama aslında çok hassas bir çocuktur."</p>
<p class="calibre1">Kafanda bir üçüncü sayfa haberi canlanıyor. İkinizin küçük, vesikalık resimleri büyük resmin sağında, alı alta. Büyük resimde ise oğlan var. Gözlerine bant çekilmiş, elleri kelepçeli, çevresinde bir kalabalık, iki iri polisin arasında iyice küçülmüş. <span class="calibre2">On hq yaşındaki genç zanlı adliyeden çıkarken "pişman değilim" diye konuştu. "namusumu temizledim."</span> Komik bir son mu olurdu bu'!</p>
<p class="calibre1">"İsmi ne?"</p>
<p class="calibre1">"Onur."</p>
<p class="calibre1"><span class="calibre2">Onur?</span> Kafanda tuhaf biçimde tınlıyor bu sözcük, bu ismi kocasının koyduğunu düşünüyorsun, babanın istediği, oğul için biçtiği şey, ney, bir yük, yüklerden biri? Neyse ki söylene söylene anlamı silinip gidiyor isimlerin.</p>
<p class="calibre1">Yatağın kenarına oturuyor. "Yarın kız kardeşimle çocukları gelecek," diyor, "hafta sonu bir düğün var. Kuzenlerimizden biri evleniyor. Düğüne kadar bende kalacaklar. O yüzden bu bir hafta görü-şemeyebiliriz."</p>
<p class="calibre1">"Düğün mü?" Sözcüğü anlamak ister gibi tekrarlıyorsun.</p>
<p class="calibre1">"Düğünleri sevmiyorsundur herhalde. Öyle mi?"</p>
<p class="calibre1">"Bilmem, galiba. En son bir düğüne gittiğimde on yaşlarında falandım herhalde. Sen seviyor musun?"</p>
<p class="calibre1">"Yani, evet, severim."</p>
<p class="calibre1">"Oynayacak mısın peki?"</p>
<p class="calibre1">Duruyor, gözlerinin içine bakıyor, sonra gülümseyerek diyor ki, "Bu düğünde oynayacağım."</p>
<p class="calibre1">Babaannenin odasının önünden geçerken istemsizce yavaşlıyor. bir an duruyor. Ölen kadını unuttuğuna utanmış gibi sana bakıyor. "Gel," diyorsun fısıldayarak. Kapıda sarılıyorsunuz.</p>
<p class="calibre1">Apartmanın merdivenlerini koşar adımlarla iniyor.</p>
<p class="calibre1">Babaannenin başucunda oturuyorsun. Maskenin altındaki bu gergin. buruş buruş. rengi gitmiş surata. ara sıra titreyen bedene bakıyorsun. Ne kadar tuhaf. diye düşünüyorsun. birbirimizi sevmeniz için bir neden yoktu belki. ama hunca yıldır hir arada olmanıza rağmen -iki insan. iki benzer- herhangi hir yakınlık duygusunun hiç oluşmamış olması yine de tuhaf değil mi'! Bu yalnızca senden kaynaklanmadı. Şimdi düşününce anlıyorsun, buradaki kadından da kaynaklandı. Kadın inliyor. Ama buradaki kadın, diye düşünüyorsun, herhalde artık o kadın değil. Değil mi?</p>
<p class="calibre1">Bu gece burada böyle oturabilecek gibi değilsin. Kalkıyorsun. evin içinde dolanıyorsun. Vakit gece yarısını çoktan geçmiş. İki olmalı, belki çok daha geç. Ortalık sessiz. Açık pencerelerden içeri serin bir rüzgâr giriyor. Sessizliği dinliyorsun. Sessizliği oluşturan iplikçikleri duyuyorsun. Bu iplikçiler de bir tür ses olmalı. Hatta onları duymak, hissetmek, aynı zamanda görmek olmalı. Bir tanesinin Kader'e kadar uzandığını hayal ediyorsun. Yatakta uykusunda gözlerini açıp kapadığını, hafifçe döndüğünü düşlüyorsun. Geceliği içinde çıplak omuzlarını görüyor, gövdesinin sıcaklığını duyuyorsun.</p>
<p class="calibre1">Şimdi bir an, sana bu duymayı ya da görmeyi tüm yeryüzü boyunca sürdürmek olanaklı geliyor.</p>
<p class="calibre1">Kadının sözlerini düşünüyorsun. Bu sözler sana dokundu. Bunu yok sayamazsın. Hatta kadına karşı bir hayranlık duymana neden oldu. bunu da kabul etmen gerek. Şimdi böyle -biraz huzursuz, ama aynı zamanda düşünceli- hissetmende bu sözlerin payı yok mu? Ama bu sözlerdeki anlamı (ya da çağrıyı mı?) birbirine örülmüş bir ipler yumağı gibi algılıyorsun. Kadın kendi hayatını istediğini söylerken bu sözlerde, ipin içinden geçen başka renkte bir ip gibi -daha soluk renkte, daha ince bir ip. ipçiklerden biri- bu hayatın tam şimdi senin eline bırakılmış olduğunun bir yankısını işitiyorsun. Sanki onun yaşamına karar verecek olan sensin. Ama başka bir şeyi daha işitiyorsun: söz konusu olan sanki asıl senin yaşamın, bu sözlerde asıl, sana söylenen bir şey var. Eline bırakılmış olan sanki asıl senin kaderin, elinden geri gelmemecesine kaçmak üzere olan asıl o.</p>
<p class="calibre1">Kadınla bir geleceği gözünün önüne getirmeye çalışıyorsun. Ama bu şimdiki biçimden başka bir biçimi düşünemiyorsun bile. Hayal gücün seni öteki uca fırlatıyor. Kadcr'e kaçalım, çekip gidelim buradan dediğini düşlüyorsun. Birlikte kaçıyorsunuz, dünyanın başka bir yerine, başka bir iklime, tüm bildik şeylerden uzağa - kaçıyorsunuz.</p>
<p class="calibre1">Komik bir hayal, öyle mi? Evet. komik. Ama neden? Uçları hayal etmek artık niye komik oluyor? Dünyanın bir ucu olmadığını öğrendiğimiz için mi? <span class="calibre2">U:ağa. tıim hildik şeylerden u:ağa</span> diye bir şey artık olmadığından mı?</p>
<p class="calibre1">Yorgunsun, ama uykun yok, ya da uyuyabileceğini düşünmüyorsun. Balkona çıkıyorsun. Hava serin. açık. Sokak lambalarının sarı ışığı altında sokak boş, sessiz. Lambadan lambaya uzanan gevşek elektrik kabloları rüzgârda hafif hafif sallanıyor. Bir yarasa tam gözünün önünden kanat çırpan belirsiz bir gölge biçiminde hızla geçiyor.</p>
<p class="calibre1">Gökyüzüne bakıyorsun. Ay arkada bir yerlerde. Parlak ışınları çatı kiremitlerinde, baca kenarlarında. çanak antenlerinde yansıyor. Dolunay mı? Etraf yarı sıvılaşmış, duvarlar, çatılar, asfalt cadde sanki gümüş renkli bir sıvının üstünde hafif hafif yükselip alçalıyor. Toprağın denizin bir devamıymış gibi olduğu. ayaklarının altında sıvılaştığını hissettiğin anlar olmuştu.</p>
<p class="calibre1">İçeri salona geçiyor, koltuğa oturuyorsun. Düşünüyorsun: ama neyin nerede başlayıp nerede bittiğini kim kesin olarak söyleyebilir? Neyin bir son, neyin bir başlangıç olduğunu insan nasıl kesin olarak bilir? Uzun süredir yaşadığın bu şeyin, bu sünüp giden sonun, bu bitmişliğin içinde belki başka bir şey çoktan başlamıştır, belki henüz bilmediğin bir karar sende de yavaş yavaş olgunlaşmaktadır. Başlamadığından nasıl emin olabilirsin ki? Henüz bilmesen bile bir yol neden çoktan açılmaya başlamış olmasın?</p>
<p class="calibre1">Bir açıdan yalnızca bir değil, binlerce başlangıcın olabileceğini bile düşünebiliyorsun. Binlerce başlangıç, binlerce son belki heran başlayıp bitiyor, iç içe giriyordur. Milyonlarca parçacık -titreşimler, titreşim parçacıkları- her an bir araya geliyor, bir evren oluşturmak için şevkle toplanıyor, ama aynı zamanda her an çözülüyor, birbirinden uzaklaşıyor, evrenler oluşmadan yok olup gidiyor.</p>
<p class="calibre1">Görünür hale gelecek bir başlangıç bunlar arasından çıkıp nasıl büyür, bir karar, bir kaçınılmazlık haline nasıl bürünür? Yeni bir evren, yeni bir dünya nasıl başlar?</p>
<p class="calibre1">Ama neyin nerede bitip nerede başladığını bilemiyorsak, hiçbir şey bilmiyor sayılırız. Bir şeyler öğreniyorsak eğer, neyi bilip neyi bilmediğimizi bildiğimiz, bir an olmalı.</p>
<p class="calibre1">Hiçbir şey bilmiyorum, diyorsun. hiçbir şeyden emin değilim. en ufak bir şeyden bile. Şimdiye kadar en azından kendim hakkında birkaç şey öğrenmiş olmam gerekmez miydi? Ama tuhaf, kendim hakkında bile en küçük bir şey bilmediğimi hissediyorum.</p>
<p class="calibre1">Ama belki benim sorunum başlama sorunu değil, benim sorunum daha çok sonlarla ilgilidir. Bir şey açığa çıkmadan boğuldu, benim sorunum bu.</p>
<p class="calibre1">Ortaya çıkmak, dile gelmek. belirmek isteyen bir şeyin varlığını içinde hep hissettin. Bedeninde kan gibi dolaşan. çeperlere baskı yapan bir şeyi hep hissettin. Ama aynı zamanda onu daha başlaya-madan boğulmuş. ortaya çıkamadan yok olmuş, yaşama fırsatı hiç bulamamış bir şey gibi de hissettin.</p>
<p class="calibre1">Gözlerini kapatıyor, içini dinlemeye çalışıyorsun. Ama orada hissettiğin tek şey derin mi derin bir güçsüzlük oluyor. Bu güçsüzlük içinde ışıyan bir şey gerçekten var mı?</p>
<p class="calibre1">SABAHA DoGRU babaannenin yüksek sesli inlemeleriyle uyanıyorsun. Yanına gidiyorsun. Sesleniyorsun. Yanıt vermiyor. Bakıyorsun, gözlerini açamıyor, ama tam olarak kapalı da değil. Suratının derisi buruşturulmuş bir kâğıt gibi. Maskeyi takmaya çalışıyorsun. reddediyor. Eliyle vurup itiyor. Gösterdiği güç seni şaşırtıyor.</p>
<p class="calibre1">Hava henüz aydınlanmamış ama gün yavaş-yavaş sökülüyor. Pencerede, beyaz güneşliklerde aydınlık genişliyor, martı sesleriyle tek tük karga sesleri içeriye geliyor. Babaannenin başucunda ne yapacağını bilmeden bekliyorsun. Canı çekilmiş, diye düşünüyorsun, ama nereye çekilmiş?</p>
<p class="calibre1">Babaannenin inlemeleri artarak sürüyor. Bazen içerden bir yerden gelen bir saldırıya uğruyormuş gibi kaskatı kesiliyor. Ağzını kenetliyor. Gözlerini yumuyor. Geçince yeniden inlemeye başlıyor. Birkaç saat sonra inlemesi bağırmaya dönüşüyor.</p>
<p class="calibre1">Doktora telefon etmeyi düşünüyorsun. Ama henüz çok erken. Ambulans mı çağırsan? Üzerine doğru eğiliyorsun, "Babaanne." diye sesleniyorsun, "babaanne. Ambulans çağırayım mı? Seni hastaneye götüreyim mi?" Seni şaşırtarak gözlerini açıyor, sana bakıyor. Sana mı bakıyor? Bakışları sana yönelmiş ama sana mı bakıyor emin olamıyorsun. Başını iki yana sallıyor, bu hayır mı demek? "Hayır mı diyorsun?” Gözlerini kapatıyor. Göz kapakları yarı kapalı halde kalıyor. Belki bir yanıt değil, sadece bir titremeydi bu.</p>
<p class="calibre1">Oksijen maskesini yeniden takmaya çalışıyorsun. Maskeyi takıyorsun, ama bir süre sonra eliyle maskeyi yeniden itiyor.</p>
<p class="calibre1">İçeri geçiyorsun. İnlemeleri ara ara kesiliyor, ama sonra daha güçlü biçimde yeniden başlıyor. Sesler dayanılmaz.</p>
<p class="calibre1">Sabah yedide kapıcı kadın, Halime teyze zili çalıyor. Onu unutmuştun. Seni görür görmez ters bir şeyler olduğunu anlıyor, sonra inlemeleri duyuyor. Bir başka insanı görmek seni bir parça rahatlatıyor.</p>
<p class="calibre1">"Çok mu fena?" diye soruyor.</p>
<p class="calibre1">"Galiba can çekişiyor."</p>
<p class="calibre1">Yanına gidiyorsunuz. Babaanneye sesleniyor, konuşuyor, elini alnında tutuyor bir süre. Babaannenin yüzü kara bir renge dönmüş, çenesi aşağıya doğru düşmüş. ağzı yarı açık. Halime sana dönüp "Su vereyim mi?" diye soruyor, olur anlamında belli belirsiz kafa sallıyorsun. ama daha önce senin verdiğin suyu içmedi. ya da içemedi, Halimc'nin uzallığını da içmiyor. Halime yapacak bir şey olmadığını anlıyor. Biraz geriye çekiliyor. senin az ötende ellerini önünde birleştirerek dikilip bekliyor. Bir süre hiç konuşmadan gözlerinizi yatakta yatana değil. ama az yukarısına duvarda bir yere dikerek öylece konuşmadan dikiliyorsunuz. Tek duyduğun kesik kesik nefes alış verişler. İnlemeler şimdi tekdüze biçimde. alçak bir perdeden sürüyor. Bir an dalıp gidiyorsun, bu sesler kulağına çok uzaktan geliyormuş gibi oluyor, ötelerden. kayaların gerisinde ya da derin vadinin aşağılarında bir yerlerde akan su sesi gibi. Uyukladın mı yoksa? Halime'nin mırıldaya mırıldaya bir şeyler söylemesiyle kendine geliyorsun. Dua okuyor.</p>
<p class="calibre1">"Ben gideyim," diyor duadan sonra ince sesiyle devinimleri gibi hızlı hızlı, "işe başlamam lazım." Gitmeden babaannenin elini tutuyor. dua okur gibi yine mırıldanıyor. "sen büyüksün Yarabbim," diyor sonunda.</p>
<p class="calibre1">"Allah sana da sabır versin," diyor kapıda, "herkese senin gibi hayırlı evlatlar versin."</p>
<p class="calibre1">Ne aptalca. diyorsun içinden, nasıl da saçmalıyor. Bir dilenci gibi. Başını iki yana sallaya sallaya, vah vah diye diye uzaklaşıyor.</p>
<p class="calibre1">İçeriye geçiyor, doktora telefon ediyorsun. Babaannenin inlemeleri bazen neredeyse bir bağırtıya dönüşüyor. Doktor söylediklerini dinliyor, bana kalırsa diyor, bu saatten sonra hastaneye götürmenin artık pek bir anlamı yok. Peki ne zaman gelirsiniz, diye soruyorsun. Akşama gelebileceğini söylüyor. Israr ediyorsun. Öğlene doğru gelmeye çalışacağını söylüyor.</p>
<p class="calibre1">Babaanne bir ara öyle bir bağırıyor ki kanın donuyor. Böylesine güçsüz bir gövdeden bu ses nasıl çıktı böyle? Yanına gidiyor, ne yapacağını bilmez halde sakinleştirmeye çalışıyorsun. Islak bir havluyla yüzünü siliyorsun. Suda erittiğin ağrı kesiciyi içirmeye çalışıyorsun, ama beceremiyorsun. Bedeni kasılıyor, dişlerini kenetliyor. Çırpınıyor, kollarından bastırıyorsun. Az sonra gevşiyor. Derin derin soluk alıp vermeye çalışıyor.</p>
<p class="calibre1">Kapının zili çalıyor. Karşıda oturan yaşlıca kadın. Korkmuş bir hali var. Babaannenin bağırmasını mı duydu, yoksa Halime mi söyledi? Karşı dairede kocasıyla birlikte oturuyor. Kocası belinden sakat. Ara sıra ağrıları nüksediyor. Aslında yazları köylerine dönüyorlar, bütün yazı orada geçiriyorlar. Ama hu yaz kocasının hel ağrıları yüzünden gidememişler. Sessizhirçift. Birkaç haftada hir, hafta sonları oğulları, torunları geldiğinde evden sesler yükseliyor, konuşma sesleri, çocuk sesleri duyuyorsun.</p>
<p class="calibre1">Söylüyorsun. İçeri giriyor, bir süre hahaannenin başucunda sessizce dikiliyor. Daha doğrusu dikiliyorsunuz. Şaşkın gözlerle babaanneye bakıyor, sonra da sana.</p>
<p class="calibre1">Az sonra başka komşular geliyor. Hatta çevredeki evlerden gelenler oluyor, herhalde meraktan. Bir ara dış kapının ardına kadar açık olduğunu görüyorsun. Babaannenin kapısının önü, koridor. hatta dış kapının önünde bir kalabalık var. Çoğu kadın -ev kadınları- birkaç çocuk, bir-iki de erkek. Kadınlar ikili üçlü öbekler halinde duruyorlar. Kimi kollarını önünde kavuşturmuş sessizce. kimi fısıltıyla konuşarak bekliyor. Çocuklar da sessizler, küçük bir tanesi annesinin eteğiyle yüzünün neredeyse tümüyle kapamış, yalnızca bir tek göz açıkta. Yanına gelip teselli, sahır sözleri söylüyorlar. Bazılarının babaanneye yönelmiş tedirgin, şaşkın ya da korku dolu bakışları aynı biçimde sana yönelttiklerini de görüyorsun, ortalıkta bulaşıcı bir şey varmış, sanki sana da bulaşmış gibi. Tülbendinin ucuyla ağzını kapatan bir kadın gözüne ilişiyor. Acaba bu yüzden mi ağzını kapatıyor diye aklından geçiyor. kendisine de bulaşmasın diye? Ama bir bez parçası insanı koruyabilir mi?</p>
<p class="calibre1">Sonra birden Kader’i fark ediyorsun. Omzuna hafifçe dokunuyor. "Burada mıydın sen?" diyorsun.</p>
<p class="calibre1">"Şimdi geldim, iyi misin?"</p>
<p class="calibre1">"İyiyim."</p>
<p class="calibre1">Arkasında yaşlı bir adam var, yüzünün biryanı çarpık, ifadesiz, bastonuna dayalı duruyor. "Geçmiş olsun," diyor hastalıklı, zayıf, zor duyulur bir sesle. "Babam," diyor Kader, anladığını belirtmek için başını sallıyorsun. Demek babası bile buraya kadar çıkmış. "Bir şeye ihtiyacın var mı?" diye soruyor Kader. "Yok," diyorsun, "doktor birazdan gelir." Sesini alçaltarak "Sen git," diyorsun sonra.</p>
<p class="calibre1">"Hadi baba," diyor babasına, "gidelim." Baba, babaannenin ba-şucunda, bastonuna yaslanmış, dikkatli dikkatli babaanneye bakıyor. Gözleri dikkati çekecek kadar koyu mavi renkte. Hastalıklı yüzünde tuhaf, keskin. inatçı biçimde parıldıyorlar. Hırıltılı nefesi babaannenin inlemelerine karışıyor.</p>
<p class="calibre1">"Hadi, baba."</p>
<p class="calibre1">Baba gitmek istemiyor, bir süre daha öyle duruyor. sonra başını iki yana sallaya sallaya dönüyor, Kader’in koluna giriyor. Yürürken kendini iyice küçültmek ister gibi öne doğru eğiliyor.</p>
<p class="calibre1">Bir şey söylüyor. Kader'e mi, kendi kendine mi, ortalığa mı, belli değil. Yanından geçtiği başörtüsünü sıkı sıkı yüzüne dolaşmış şişmanca kadın şaşkın şaşkın bu suratı asık, çarpık yaşlı adama bakıyor. Önce ne dediğini anlamıyorsun, çarpık ağzından sözcükler yarım yarım, tükürük parçaları gibi çıkıyor, ama birkaç saniye sonra söylediği şey apaçık kulağında beliriyor. "Öldü demeyin, kurtuldu deyin."</p>
<p class="calibre1">Babaannenin inlemeleri alçalıp yükselerek sürüyor.</p>
<p class="calibre1">Doktor dediği vakitte öğlen geliyor. Kalabalığın içinden geçiyor, "Bu ne kalabalık," diyor, şaşırıyor, "akrabalar mı?" "Komşular," diyorsun. Bir kez daha kalabalığa bakıyor, "Tuhaf," diyor. Kalabalığa dönüyor, "Hastanın yalnız kalması hızım," diye sesini yükseltiyor, "rica ediyorum herkes burayı boşaltsın." İnsanlar yavaş yavaş kapı dışına doğru yürüyorlar. Biri, orta yaşlı bir erkek, kendiliğinden boşaltma işini bir görev olarak üzerine alıyor.</p>
<p class="calibre1">Genç doktor babaanneyi görünce zaten her şeyi anlıyor ama belki alışkanlıktan ya da orada bulunuşunun gereksizliği ortaya çıkmasın diye kısa bir muayene yapıyor, nabzına bakıyor, nefesini dinliyor, ciğerlerini, gözlerini yokluyor.</p>
<p class="calibre1">Sonra iğne yapmak için koluna doğru eğiliyor. Babaanne kolunu kımıldatıyor, bir şey demek ister gibi ağzını açıyor, ama ağzından söz çıkmıyor, sadece boğuk, hırıltılı bir soluk çıkıyor, ağzı tuhaf bir biçimde çarpılıyor, sol yanı aşağıya doğru kayıyor, öyle de kalıyor.</p>
<p class="calibre1">"Bu," diyor doktor, "acını kesecek, seni rahatlatacak."</p>
<p class="calibre1">Çıkmadan önce ücreti soruyorsun, söylüyor, parayı alırken üzgün ya da düşünceliymiş gibi başını sallıyor.</p>
<p class="calibre1">Kapının hâtâ açık olduğunu fark ediyorsun. Aşağıdan, merdivenlerden sesler geliyor. Kapıyı kapattıktan sonra birileri kalmış mı diye evin içine bakınıyor, odaları dolaşıyorsun. Dolabı açıp saklanmış birini bulsam, diye düşünüyorsun, işte hu komik olurdu.</p>
<p class="calibre1">Doktorun yaptığı morfinden sonra babaannenin inlemeleri kesilmiyor, ama azalıyor, mırıltıya dönüşüyor, sanki kendi kendine ninni söylüyormuş gibi. Morfin ağrıyı azaltıyor mu gerçekten? Suratına bakıyorsun, hiç rahatlama ifadesi yok, aynı biç<sup class="calibre8">i</sup>mde kaskatı. ağzı hâlâ çarpık, sanki yana doğru kaymış. Ağrının geçmediğini, hiç azalmadığını düşünüyorsun, hâlâ orada, bedeninde, beden artık hissetmese de orada.</p>
<p class="calibre1">Ertesi gün de böyle sürüyor. Öğlene doğru yeniden doktor geliyor. Morfini yapıyor. Sinir bozucu bir bekleme uzayıp duruyor. Zihnin uyuşmuş gibi hissediyorsun. Gördüğün her şey parça parça. bulanık.</p>
<p class="calibre1">Ama kimi parçalar bir an gözünün önüne çıkıyor, apaçık parlıyor. Parçalar bir an geçen zamanın hızıyla aynı anda, durur gibi beliriyor, sonra bulanıklığa geri düşüyor. Örtüye bakıyor, kıvrımlarının üzerinde kımıltısız duran huruş buruş elin bir devamıymış gibi uzayıp gittiğini görüyorsun.</p>
<p class="calibre1">Peki o nasıl görüyor, hissediyor şimdi? Bilinci tamamen kapalı olmalı. Ama ya bedeni, bilinç tamamen kapalı olduğunda heden nasıl hisseder?</p>
<p class="calibre1">Birkaç kez dışarı çıkıyorsun. Ama dışarıda çok kalamıyorsun, yürüyüşünü uzatma çabaların bir işe yaramıyor. Sanki zaman geldiğinde senin orada bulunman gerekiyor, o anı kaçırmaman gerekiyor. Hızlı hızlı, aceleyle eve dönüyorsun.</p>
<p class="calibre1">Kader'le telefonda konuşuyorsunuz. "Geleyim mi?" diyor, "Yok," diyorsun. "zaten senin yapabileceğin bir şey yok." "İyi misin peki?” "Evet." Konuşma sırasında bir arzu kasıklarından yukarılara yükseliyor.</p>
<p class="calibre1">Evde ileri geri yürüyor. oyalanıyorsun. Kesik kesik uyuyup uyanıyorsun. Birkaç kez kapı çalınıyor, komşu kadınlar, durumu soruyor, sonra gidiyorlar. Babaannenin başucunda oturuyorsun. Ara sıra sayıklıyor, bir şeyler mırıldanıyor. Ama ne dediğini anlayamıyor-sun. Belki de sana bir şeyler demesini bekliyorsun. Ama ne diyebilir? Aslında diyecek bir şey yok, senin inandığın bu. olsaydı bu çok önce söylenmez miydi?</p>
<p class="calibre1">Gece yine sayıklıyor, ağzına doğru eğiliyorsun, "Ne dedin babaanne?" diye soruyorsun. <span class="calibre2">Altım/arım</span> sözcüğünü açıkça duyuyorsun. Ne altını, diye soruyorsun. ”Altunlarımı," diyor duyulur duyulmaz biçimde, sözcükler zar zor anlaşılıyor. "altunlarımı aldi, vere-cem dedi, vermedi." Neden bahsediyor? Bahsettiği şeyi çıkaramıyorsun, kim almış? Dedenden mi bahsediyor, yoksa babandan mı? Yoksa ev alırkenki zamanı mı anımsıyor? Şaşırıyorsun: ölürken düşündüğü şeyler demek bunlar.</p>
<p class="calibre1">Babaannenin can çekişmesi bir gün daha sürüyor. Ölürken bile ne kadar da inatçılık etti. diye düşünüyorsun.</p>
<p class="calibre1">Sabaha karşı önce hafif hafif, sonra daha güçlü çırpınmaya başlıyor. Bir ara öyle şiddetli çırpınıyor ki yataktan düşecek sanıyorsun. Düşmesin diye bedenin üst tarafıyla üzerine yatıyorsun. Fark ediyorsun, bumuna hiç koku gelmiyor. Aslında son birkaç gündür bumuna hiç koku gelmiyor. Tüm o dayanılmaz koku sanki uçup gitmiş, yok olmuş. Babaanneden hiçbir koku yükselmiyor. Kokusuz bir beden bu.</p>
<p class="calibre1">Üzerinde uzun süre öylece kalıyorsun, uykuya dalmış gibi. Altındaki beden yavaş yavaş gevşiyor. Sonunda tümüyle boşalıyor. Bu sanki sizin son kucaklaşmanız oluyor. Daha doğrusu hayatınızda ilk ve son defa kucaklaşmış oluyorsunuz.</p>
<p class="calibre1">Güneş iyice yükseliyor, ışınları odayı dolduruyor. Son nefes, diye düşünüyorsun, hangi nefes son nefestir? Alınmaz verilmez son nefes-ama işte son nefesini veriyor. Yoksa aldı mı demeli?Ağzı açıldı, gözleri de. Sonra ağzı yarı açık kaldı, gözleri ise büsbütün açık.</p>
<p class="calibre1">Bir süre öylece ayakta dikiliyorsun. İçeriye, salona geçiyorsun. Geri geliyorsun. Bitti mi, diye soruyorsun kendine. Öyle görünüyor. Yüzü gevşiyor, derisi mora çalıyor ama saydam görünüyor, sanki güneş ışınlarını içeriye geçiriyor. Yeniden içeriye geçiyorsun. Dönüp mutfak balkonuna çıkıyorsun. Güneş ışıklarının kavurduğu sokağa bakıyorsun: kapı önünde oturan birkaç kadın, beş-altı çocuk, miskin miskin gölgede yatan köpek, gürültüyle geçen arabalar. Hava kavurucu. İki küçük kız çocuğunun konuşmalarını işitiyorsun. Kızları görmüyorsun, sesleri yakınlardaki bir başka balkondan ya da pencere kenarından geliyor olmalı. Seslerine bakılırsa çok küçük olmalılar. Ne dedikleri anlaşılmıyor. Büyükleri taklit ederek, büyük gibi konuşmaya çalıştıkları belli. Ama hecelerini yuttukları sözcükler havada yankılanarak sönüyor, geriye hayvan yavrularının seslerini andıran tiz sesler kalıyor.</p>
<p class="calibre1">Odaya geri dönüyorsun. Yatakta yatan bedenin üzerine eğiliyorsun. Dokunuyor, elini çekiyorsun. Sonra uzanıp gözlerini kapıyorsun. Bir rahatlama duyacağını zannediyordun, ama hiçbir şey duymuyorsun. Yapılacak şeyleri düşünüyorsun. Böyle durumlarda ne yapılır, hiçbir fikrin yok.</p>
<p class="calibre1">Telefonla 112'yi arıyorsun. Ama telefonda bir sorun var. Fişini çektiğin aklına geliyor. Takıyorsun. Yeniden arıyorsun. "İstanbul Ambulans" diye yanıt veriyor bir kadın sesi. Durumu anlatıyorsun. "Öldüyse bizim yapacak bir şeyimiz yok," diyor kadın. Cenaze Hizmetlerinin numarasını veriyor: 188. Arıyorsun. Bir başka kadın sesi çıkıyor, bu daha genç bir ses. Alçak sesle, tane tane konuşuyor. Hatta saygılı bir ses bu. Açıklamalarını dinlemeye çalışıyorsun. "Peki morga nasıl götüreceğim?" diye soruyorsun. Sonunda bir ya da iki saat içinde bir araba göndereceklerini söylüyor. Adresi veriyorsun.</p>
<p class="calibre1">Odanın kapısını kapatıyorsun. Arabayı beklemekten başka yapacak bir şey yok. Bekliyorsun.</p>
<p class="calibre1">Araba geliyor. Önlük giymiş iki görevli gövdeyi sedyeye yerleştiriyor. Ağırbaşlılıkla, yavaş hareket ediyorlar. Yine de aşağı indirirken birkaç kez sedyeyi sağa sola çarpıyorlar. Merdivenler dar. Dışarı çıkınca yeşil renkli arabanın çevresinde bir kalabalığın toplanmış olduğunu fark ediyorsun, balkonlarda, pencerelerde insanlar var.</p>
<p class="calibre1">Araba cesedi belediye morguna götürüyor. Morgda işlemler yapılıyor. Görevli nüfus kâğıdını istiyor. Bakıyor, arkasını çeviriyor. İsmi herhalde tuhaf geldiğinden. yüksek sesle "Süslü," diye okuyor, "Süslü Çeginik." <span class="calibre2">Siislii,</span> uzun süredir duymadığın bir ad bu, duyunca yadırgıyorsun. Nüfus kâğıdında böyle yazılı. aslında hiç kullanmadığı, sosyal sigortalar, hastane ya da banka gibi kurumlar dışında kimsenin ona böyle seslenmediği bir ad bu; asıl adının -herhalde ismi kaydeden nüfus memuru tarafından-Türkçeye uyarlanmış hali. <span class="calibre2">Nazlı</span> adının ise nereden çıktığını bilmiyorsun. Aklına gelen tek açıklama bir zamanlar yanında çalıştığı ailenin -patronlarının- ilkini beğenmeyip ikincisini ona verdikleri.</p>
<p class="calibre1">İşlemler bittikten sonra sana bir ölüm kâğıdı veriliyor. Kâğıda bakıyorsun. Bir sayfalık bir kâğıt bu. Üzerinde ince bir sütun halinde, alt alta, nüfus bilgileri, ev adresi, ölüm nedeni ile tarihi, <span class="calibre2">ölümü tespit edip belgeyi düzenleyen</span> hekimin adı yazıyor. Ayrıca daha küçük puntolarla yazılı <span class="calibre2">Dip koçanı Sıra No.</span> 8/0, <span class="calibre2">ölü sahihine verilecektir, gömülmesine izin verilmiştir</span> gibi ifadelerle imza ve mühür var.</p>
<p class="calibre1">Eve geliyorsun. Evin boşluğu seni şaşırtıyor. Babaanneden kalan boşluk bu. Artık yok, diyorsun, evi saran sıkı örgü, o sessizlik, yavaşlık ağı çözüldü. Gün ışığı canlı, etraftan gelen sesler içeriye, istila eder gibi yüksek, doluyor. Sokakta oynayan çocukların bağırışları, biryerlerden gelen kuş sesleriyle karışıyor. Bu sesler gerçekten bu kadar yüksek miydi? Kulağına aynı zamanda bir darbuka sesi geliyor. Civardaki balkonların birinde biri darbuka çalıyor. Yine de hâlâ burada, diye düşünüyorsun, henüz bütünüyle yok olmuş değil, istediği şey de burada. Koltuğa oturuyor, yapacağın şeyleri düşünüyorsun. Ne yapacağına karar vermen lazım. Bir ara kapı çalınıyor. Birkaç komşu kadın kapıda beliriyor. Başsağlığına gelmişler. İçeri girmiyorlar. Kapıdan söylüyorlar.</p>
<p class="calibre1">Kader'i görmek istiyorsun. Telefon ediyorsun. Kız kardeşiyle birlikte, Bakırköy'de olduklarını söylüyor. bir saat sonra orada olurum, diyor.</p>
<p class="calibre1">Geliyor. Gördüğüne seviniyorsun. Özlemiş olduğunu fark ediyorsun. "Nasılsın?" diye soruyor, "İyiyim," diye yanıtlıyorsun. Sarılıyorsunuz.</p>
<p class="calibre1">"Ne zaman?"</p>
<p class="calibre1">"Sabah. Öğleden sonra morga götürdük."</p>
<p class="calibre1">Elinden tutup yatak odasına doğru götürüyorsun. Başını omzuna dayıyor, gövdesini gövdene bitiştiriyor. ’Dur," diyor senin odanın önünden geçerken, "senin odana gidelim."</p>
<p class="calibre1">Girince odaya bakıyor, göz gezdiriyor, sana ait bir şeyler arıyor. Ama sıradan, özelliksiz bir oda burası, içinde sana ait olduğunu belirten hiçbir şey yok, duvarlarda ne bir fotoğraf var ne de bir resim, ne bir süs eşyası ne bir hatıra nesnesi - çıplak bir oda. Yalnızca sehpanın üzerinde tozlanmış kitap hâlâ ters dönmüş, yarı açık duruyor. Kaldırıp bakıyor, sonra yeniden yerine koyuyor.</p>
<p class="calibre1">Kadının varlığıyla odanın çıplaklığı. özelliksizliği, hatta kuruluğu açıkça ortaya çıkıyor. Kadınsız yaşamın ne olduğunu görüyorsun: çıplak yaşam, çorak yaşam, kuru bir yaşam.</p>
<p class="calibre1">Soyunuyorsunuz. Akşam güneşinin ışıkları kadının çıplak bedeninde oynaşıyor. Ne hoş, diye düşünüyorsun, ne kadar hoş. Kadına sarılıyorsun, tüm bedenini hissetmek, kavramak, sarmak ister gibi sarılıyorsun, "Üç gün mü oldu?" diye fısıldıyorsun kulağına, "bana üç hafta olmuş gibi geldi."</p>
<p class="calibre1">Yan yana yatıyorsunuz. "Ne yapacaksın?" diye soruyor Kader. Alınlarınız birbirine değiyor.</p>
<p class="calibre1">"Köye götüreceğim."</p>
<p class="calibre1">"Köye mi?" Şaşırıyor.</p>
<p class="calibre1">"Dedemin mezarı orada. Onun yanına gömülmek istiyordu hep. Vasiyeti."</p>
<p class="calibre1">"Sen de mi gideceksin?" Sesinde bir telaş, kaygı beliriyor, "ama orası..." diye sürdürüyor, nasıl tamamlayacağını bilemiyor.</p>
<p class="calibre1">"Hiç gitmek istemiyorum aslında."</p>
<p class="calibre1">Hâlâ fısıltıyla konuşuyorsunuz.</p>
<p class="calibre1">"Niye gidiyorsun o zaman?"</p>
<p class="calibre1">Doğrulup sana bakıyor. Bakışlarında şaşkınlık var. Gitmemi istemiyor. diye düşünüyorsun.</p>
<p class="calibre1">"Bilmiyorum. Ama gitmezsem galiba sonunu getinnemiş gibi hissedeceğim. Bunca yıl birlikte yaşadık."</p>
<p class="calibre1">Birşey demek ister gibi oluyor amaonun yerine susuyor, geriye yerine yaslanıyor. şakaklarınız yine birbirine değiyor. Gitme dese sözünü yerine getirir miydin'! Ama zaten böyle bir şey demez. demek istemez.</p>
<p class="calibre1">"Ne zaman gideceksin'?"</p>
<p class="calibre1">"Birkaç gün içinde. Önce köye telefon etmem lazım. Sonra bir araba ayarlamam lazım."</p>
<p class="calibre1">"Ama oraları tehlikeli değil mi?" Bu kez asıl demek istediğini söylüyor, "daha geçen gün haberlerde birçatışmadan bahsediyordu."</p>
<p class="calibre1">"Merak etme. Onlar dağlarda oluyor."</p>
<p class="calibre1">"Ne zaman döneceksin peki?" Bunu sorarken sesinin titremesine engel olamıyor.</p>
<p class="calibre1">Doğrulup kadının üzerine doğru eğiliyorsun. Bakıyorsun. Gözlerini gözlerine dikiyor. Saçları yastığa dağılmış. Birtutamı ılık boynuna dolanmış. Bu haliyle gözüne gencecik görünüyor. Biran bütün varlığıyla sana doğru dönmüş gibi hissediyorsun, sana doğru tüm savunmasızlığıyla açılmak üzere olduğunu hissediyorsun. Bu seni korkutuyor.</p>
<p class="calibre1">"Merak etme," diye yanıtlıyorsun, sesinin yumuşak çıkmasına çalışıyorsun, "uzun sünnez, bir ya da en fazla iki hafta içinde dönerim."</p>
<p class="calibre1">Geriye yatıyorsun. Bir süre sessiz kalıyorsunuz. "Köye en son gittiğimde altı mı yedi mi ne, öyle bir yaştaydım," diye anlatıyorsun, "pek bir şey hatırlamıyorum. Kaldığımız evin içini anımsıyorum, karşı yamaçlardaki büyük meşe ağaçlarını anımsıyorum, bir de kovalayıp durduğum yavru bir kuzuyu. Tabii köy diyorum ama artık</p>
<p class="calibre1">ortada köy möy yok, biliyorsun, boşaltılan köylerden biriydi."</p>
<p class="calibre1">"Hiç kimse yaşamıyor mu artık?"</p>
<p class="calibre1">"Hayır."</p>
<p class="calibre1">"İnsanlar nereye gitti?"</p>
<p class="calibre1">"İnsanlar buraya geldiler, bir kısmı ise oradaki ilçeye taşındı. Ama herhalde burada olanlar orada olanlardan fazladır."</p>
<p class="calibre1">Yine sessizlik. Sessizlikte Kader’in nefes alışverişini dinliyorsun. Kendi nefes alışverişinin farkına varıyorsun. "İnsan," diye konuşuyorsun sonra, "neden vasiyetleri yerine getirmek zorunda hisseder kendini? Halbuki asıl istediğim seninle böyle en azından bir ayı hiç çıkmadan yatakta geçirmek."</p>
<p class="calibre1">"Ne güzel olurdu. İçim dışım seninle dolardı."</p>
<p class="calibre1">"Dönünce yaparız, ne dersin!"</p>
<p class="calibre1">"Bizimkileri unutuyorsun galiba."</p>
<p class="calibre1">"Doğru, unutuyorum... O zaman kaçarız. Başka bir yere gideriz."</p>
<p class="calibre1">"Alay etme."</p>
<p class="calibre1">Bir alay tonu var, ama gerçekten alay edip etmediğini bilmiyorsun.</p>
<p class="calibre1">"Ya etmiyorsam?"</p>
<p class="calibre1">Gözlerini gözlerine dikiyor.</p>
<p class="calibre1">"Niçin kaçmamız gereksin ki?" diyor.</p>
<p class="calibre1">Dışarıda bir martı çığlığı yankılanıp sönüyor. Bir araç gürültüyle, evi titreterek geçiyor. Bir kamyon ya da su tankeri.</p>
<p class="calibre1">"Kız kardeşin ne zaman gidecek?"</p>
<p class="calibre1">"Yarın. Sen aradığında alışveriş yapıyorduk."</p>
<p class="calibre1">"Buraya gelirken ne dedin?"</p>
<p class="calibre1">"Bir şey demedim. Ama zaten beni görür görmez anladı bir şeyler. Bakıp bakıp ne kadar güzelleşmişsin diyor, cildim pırıl pırıl pa-rıldıyormuş."</p>
<p class="calibre1">"Doğru söylemiş, evet, öyle."</p>
<p class="calibre1">"Gerçekten mi?"</p>
<p class="calibre1">"Evet."</p>
<p class="calibre1">Sana iyice sokuluyor. Akşam güneşinin ışınları pencerenin önüne halının üstüne düşüyor. Bir kadın sokaktaki çocuğuna sesleniyor,</p>
<p class="calibre1">ama çocuk itiraz ediyor, eve dönmek istemiyor.</p>
<p class="calibre1">"Babaanne için iyi bir kadın demiştin. Öylesine mi söylemiştin yoksa gerçekten öyle mi düşünüyordun?"</p>
<p class="calibre1">"Yo hayır, öylesine söylemedim tabii ki. İyi bir kadındı. Çok tanımadım gerçi, ama iyi, hoş birine benziyordu. Ayrıca güzel bir yüzü vardı. Gençliğinde herhalde güzeldi."</p>
<p class="calibre1">Bu kez daha çok şaşırıyorsun. Babaanne güzel ha! Peki o zaman bu yüz niye bir kere bile bana güzel görünmedi?</p>
<p class="calibre1">"Öldüğü gece," diyorsun, "altınlarım diye sayıkladı biliyor musun? Paraya her zaman düşkündü. Ama işin komik yanı paraları bilmezdi. Ne kadar para çok. ne kadar para az hiçbir fikri yoktu. Bir tek küçük paraları tanırdı. onları da tek tek. beş tanesi yan yana gelse ne kadar ettiğini yine bilmezdi."</p>
<p class="calibre1">"Zavallı," diyor Kader.</p>
<p class="calibre1">Zavallı mıydı gerçekten?</p>
<p class="calibre1">"Ben pek zavallı olduğunu düşünmedim. Kadında tuhaf bir inat vardı, inat mı, hırs mı, ne desem, sanki bütün varlığını ele geçirmiş bir şey. Aklımdan beni bile mezara sokmayı düşündüğünü geçirirdim bazen. Evet, geçerdi bu aklımdan. Bazen öyle bakışlarını yakaladığım olurdu."</p>
<p class="calibre1">Birdenbire babaanneye karşı duyduğun tüm o sinir bozucu duyguların kaybolduğunu fark ediyorsun, hatta şimdi onlar sana aptalca geliyor. Yaşarken babaanneye karşı ne hissettin gerçekten? Herhalde yaşlı bir kadın için herhangi biri ne hissederse onu, otobüste yer veren biri niye bunu yapıyorsa o, daha fazlasının olduğunu sanmıyorsun.</p>
<p class="calibre1">"Ama haklısın," diye cümleni tamamlıyorsun. "belki de zavallıydı."</p>
<p class="calibre1">Susuyorsunuz.</p>
<p class="calibre1">"Tuhaf," diyorsun sonra.</p>
<p class="calibre1">"Ne?" diyor Kader.</p>
<p class="calibre1">"Bir şey hissetmenin, bir yakınlık, sevgi benzeri bir şey hissetmenin daha kolay olacağını düşünürüz, değil mi? Çünkü insanız, bizim için bu doğal bir şey."</p>
<p class="calibre1">"Evet, öyle."</p>
<p class="calibre1">"Bana artık tersi doğruymuş gibi geliyor: Hiçbir şey hissetmemek, bir şey hissetmekten çok daha doğal artık."</p>
<p class="calibre1">"Bu doğru değil," diyor Kader, sana dönüyor, "gerçekten öyle düşünmüyorsun değil mi?" Yanıt yerine çarpıkça gülümsüyorsun. Kader'in bakışları sana şöyle diyor: Bunun doğru olmadığını biliyorsun, kalbinde biliyorsun.</p>
<p class="calibre1">CENAZEYİ nasıl götüreceksin? Önce uçağı düşünüyorsun, uçaklar cenaze götürüyor mu acaba? Ama en yakın havaalanı bile uzak bir mesafede, oradan yine bir araba bulman gerekecek. Otobüsle nasıl yapacaksın? Ya da bir araba kiralayıp kendi başına mı götürsen? Ama bagaja mı tıkacaksın? Deden öldüğünde baban herhalde öyle yapmıştı. Anımsıyorsun. bir arkadaşının arabası vardı, birlikte götürmüşlerdi. arabanın yolda kaldığını anlattığını hayal meyal anımsıyorsun. Bu düşünceden de vazgeçiyorsun, bir ölüyle beraber o kadar yolu alma düşüncesi hiç hoş değil.</p>
<p class="calibre1">İntemete bakmak aklına geliyor. <span class="calibre2">Cenaze nakli</span> diye yazıyorsun. Karşına birkaç şirket çıkıyor. Bir tanesinin sitesine tıklıyorsun. Şaşırıyorsun. İşlerin bu alanda bile bu kadar özelleşmiş olmasını hiç beklemiyordun. Sitenin tasarımı baştan savma değil, hatta göz alıcı, tıklıyorsun, soğutuculu, özel arabaların resimleri açılıyor, öyle gözüküyor ki neredeyse her şeyi senin adına yapıyorlar. Telefonla adreslerini not ediyorsun.</p>
<p class="calibre1">Daha sonra köyü arıyorsun. Hâlâ ağız alışkanlığından köy diyorsun, doğrusu elbette ilçe, kaza yada onlarnediyorsa. Halanın kocasıyla konuşuyorsun. Önce kim olduğunu çıkaramıyor. "Benim," diyorsun, "yeğeniniz, İbrahim'in oğlu." Anlıyor. Şaşırıyor, seviniyor, "Hayırdır oğlum," diyor gülerek, "sen hiç arar mıydın böyle?" Anlatıyorsun. "Öyle mi," diyor, "vah, vah, Allah rahmet eylesin." Nasıl olduğunu soruyor, ardından birkaç soru daha. daha çok durum öyle gerektirdiği için, kısa yanıtlar veriyorsun, daha fazla soru sormuyor, bu hoşuna gidiyor, abartmıyor. "Yarın araba ayarlayacağım," diyorsun. "herhalde öbürsü gün yola çıkarım, yola çıkmadan önce yine ararım."</p>
<p class="calibre1">"Peki evladım," diyor, "bekliyoruz."</p>
<p class="calibre1">Ardından ağabeyini arayıp aramamayı düşünüyorsun. Ne diyeceksin? Nasıl konuşacaksın? Konuşmak istemiyorsun, ama haber vermek lazım diye düşünüyorsun.</p>
<p class="calibre1">Arıyorsun. Durumu çok kısa anlatıyorsun. "Öyle mi?" diyor, bir şeyler daha söylemek gerektiğini düşünüyor, aranıyor, "Allah rahmet eylesin," diye zoraki ekliyor. Tepkisi beklediğin gibi oluyor. Aslında babaanneye karşı senden farklı duygular beslemiyor. Niçin ikimiz de böyle soğuk insanlar olduk. diye düşünüyorsun, bizi böyle soğuk yapan ne oldu?</p>
<p class="calibre1">Ama belki o artık soğuk değildir. Bir karısı var, çocukları var. Çocuklarından söz ederken sesinin çok yumuşak. seni kuşkuya düşürecek kadar sevecen çıktığını fark etmiştin (işte unuttuğun bir sözcük daha: sevecenlik). Belki seninle konuşunca yeniden böyle oluyordur.</p>
<p class="calibre1">Götüreceğini söyleyince şaşırıyor, "O öyle dedi diye niye götürüyorsun ki? Hem sen niye gidiyorsun?"</p>
<p class="calibre1">"İşte," diye kestiriyorsun, "öyle gerekiyor."</p>
<p class="calibre1">Israrını anlamıyor, ama o da daha fazla ısrar etmiyor. Bir şey gerekip gerekmediğini soruyor.</p>
<p class="calibre1">"Yok," diyorsun, "gerekmiyor." Hoşça kal dedikten sonra telefonu kapatıyorsun.</p>
<p class="calibre1">O gece erkenden yatıyorsun. Neredeyse deliksiz bir uyku çekiyorsun.</p>
<p class="calibre1">Ertesi günü erkenden kalıyorsun. Kendine şaşırıyorsun. nasıl böyle bütün gece uyudun! Dinlenmişsin. Zinde hissediyorsun. Kahvaltı hazırlıyorsun. Kahvaltı masasında, tezgâh mermerinde, çiçek desenli duvar fayanslarında oynaşan gün ışığına bakıyorsun. Güzel bir gün, diye düşünüyorsun, mutfak penceresinden gelen sabah esintisini hissediyorsun, hava da çok sıcak değil. Kahvaltıdan sonra telefon çalıyor. Arayan uzak bir akraba. İsmi sende bir-iki yüzü çağrıştırıyor, ama hangisi olduğunu tam çıkaramıyorsun. Başın sağ olsun, diyor. Demek haber duyulmuş, ne de çabuk. Daha sonra evden çıkana kadar telefon çalıp duruyor. Fatma'nın kocası Hasan da arıyor. "Ne zaman oldu," diye soruyor, "niye hiç haber vermedin?" "İnsan aramaz mı yahu," diye çıkışıyor. "Çok hızlı oldu Hasan abi," diye uyduruyorsun, "haber vermeye fırsat olmadı, hem sizin durumunuz zaten," diye bir şeyler geveliyor, lafı değiştirmek için Fatma' yı soruyorsun. "İyi, daha iyi," diye yanıtlıyor, "hastaneden çıkardık, Fatma ablan gelecek durumda değil tabii, ama ben gelirim." Uğrayacağını söylüyor.</p>
<p class="calibre1">Öğleye doğru evden çıkıyorsun. Önce bankaya uğramayı düşünüyorsun. Banka Bakırköy'de. Eski işyerine yakın bir yerde. Bakırköy kalabalık, ama neyse ki banka değil. İçerde sayılı insan var, koltuklarda olurmuş sıralarını bekliyorlar. Numaranı alıyor, bir koltuğa oturup bekliyorsun. Klima çalışıyor, içersi serin, hatta üşüyorsun. Birkaç dakikada bir yumuşak, kısa. tek bir uyarı sesiyle yukarda asılı göstergedeki kırmızı renkli numara değişiyor. Aşağı yukarı on dakika sonra sıran geliyor. Bankonun arkasında genç bir erkek çalışan var. Sinekkaydı tıraşlı. üzerinde ütülü, tertemiz bej bir gömlek var. Gülümsüyor. Para çekeceğini söyleyip cüzdanı uzatıyorsun. Ne kadar, diye soruyor. Ne kadar var, diye karşılık veriyorsun. Hesaplıyor: "Faiziyle birlikte on iki bin beş yüz kırk YTL.” Şaşırıyorsun, bu kadar parasının olduğunun farkında değildin.</p>
<p class="calibre1">Masrafları düşünüyorsun. Senin paran neredeyse bitti. "Beş bin çekeyim," diyorsun. İşlemleri yapıyor. Birkaç kâğıdı imzalaman için uzatıyor. Sen kâğıtları imzalarken o paraları sayıyor. Sonra bir kez de saymamakinesinden geçiriyor, ardından sana uzatıyor.</p>
<p class="calibre1">Daha sonra vadesiz hesabının olduğu kendi bankana uğruyor-sun. Paranın küçük bir kısmını alıyor, geri kalanını zarfa koyup ATM' den yatırıyorsun.</p>
<p class="calibre1">Şimdi cenaze nakli meselesini halletmen gerek. Ama önce yemek yemen lazım. Karnın acıkmış. Aslında daha çok susamışsın. İstasyon girişindeki altından trenin geçtiği pastaneye giriyorsun. İstasyona bakan arka masalardan birine oturuyorsun. Çalışırken bir kez bile gelip buraya oturmadın. Şimdi ise çabucak bir şeyler atıştırmak için oturdun. Ama hiç görmediğin bir açıdan, böyle tepeden istasyona bakmak hoşuna gidiyor. hafif bir yay çizip ışıldayarak uzayan gergin raylara, raylar arasındaki sıcaktan kavrulmuş kahverengi taşlara, peronun diğer çıkışını eski kitap satıcılarının tezgâhlarının dizli olduğu köprüye bağlayan dar, dik, demir merdivene, iki yandaki canlı, gür, parlak yeşilliğe, ağaçlarla bitkilerin titreşen tozlu yapraklarına bakıyorsun. İstasyon kırpışan ışıkla gölgenin, kuş seslerinin, bir acelesizliğin içinde sessizce uzanıyor. İnsanların hiç acelesi yok gibi, bir aylaklık içinde treni bekliyorlar.</p>
<p class="calibre1">Garson ne istediğini soruyor. Kaşarlı tostla büyük bir ayran söylüyorsun. Yemeğini yerken tren dükkanı titreterek alttan geçip istasyona giriyor. Büyük bir kalabalık trenden boşalıyor, bineceklerin oluşturduğu kalabalıksa kapılara atılıyor. Bir an trenin tam kapılarının önünde insanların iç içe girdiği, hiç çözülemezmiş gibi görünen büyük bir keşmekeş oluşuyor. Ama nasılsa keşmekeş çözülüyor, inenlerle binenler birbirlerinin içinden sıyrılıyor, ayrılıyorlar. İstasyon az sonra eski tenha haline yeniden bürünüyor.</p>
<p class="calibre1">Elindeki adrese göre cenaze nakliyle uğraşan dükkan Fatih'te. Cep telefonundan arıyor. tam adresi alıyorsun, bir-iki saal içinde orada olurum diyorsun.</p>
<p class="calibre1">Ağır davranıyorsun. Aslında uzun bir mesafe değil, yine de varman iki saati buluyor. Dükkân Balat civarında. Büfenin birine sokağı soruyorsun, tarif ediyor. Dar, hafifçe eğimli bir sokakta dükkânı buluyorsun. İçeri giriyorsun. Dükkân küçük, nedense sana daha çok bir terzi dükkânını anımsatıyor. Belki şimdi konuştuğun adımın tipi yüzünden, bumuna düşen ince çerçeveli gözlüğü, gözlüğünün üstünden bakışı, beyazlaşmaya başlamış ince bıyıkları yüzünden. Duvarlar diklemesine, ince, uzun, vernikli tahtalarla döşenmiş. Bir duvar tümüyle irili ufaklı, çerçeveli fotoğraflarla kaplı. Yukarda küçük bir asma kat var. Web sitelerini, klimalı arabaları falan burayla bağdaştırmak olanaklı değil, basbayağı köhne bir yer burası. Karşındaki ellisini aşmış adam, ağır hareket ediyor, ağır ağır konuşuyor, konuşması boyunca can sıkacak kadar sık Allah diyor. "Cenazeyi yıkıyor, hazırlıyor, tabuta koyuyor, isterseniz imam veriyoruz," diye anlatıyor, "arabalarımız klimalı ve tam donanımlı, tabutlarımız ise Dünya Sağlık Örgütü ve I.A.T.A. kurallarına uygun." "I.A.T.A. nedir," diye soruyorsun. "Yani." diyor, "Uluslararası Hava Taşımacılığı Birliği, İngilizcesinin kısaltılmışı, ama tabii o yurtdışı nakliyatları için, dediğim gibi yurtdışı da çalışıyoruz."</p>
<p class="calibre1">"Peki," diyorsun sabırsızca, "ne zaman götürebilirsiniz?"</p>
<p class="calibre1">"Ne zaman isterseniz. Ne zaman düşünüyorsunuz?"</p>
<p class="calibre1">"Yarın."</p>
<p class="calibre1">Yeri yeniden soruyor. Söylüyorsun.</p>
<p class="calibre1"><span class="calibre2">"Bindağ,"</span> diye tekrarlıyor, "Erzincan'a mı yakındı?"</p>
<p class="calibre1">Duvarda asılı haritadan yana bakıyor.</p>
<p class="calibre1">"Tunceli ile Bingöl arasında."</p>
<p class="calibre1">"Tamam, çıkardım."</p>
<p class="calibre1">Önündeki defteri karıştırıyor. "Öbürsü günü olabilir mi?” diye gözlüklerini altından bakarak soruyor. "bir cenazemiz daha var, Konya'ya gidecek, önce onları alıp sonra sizin cenazeyi alırız. Zaten işlemleri tamamlamak anca sürer. "</p>
<p class="calibre1">Arabaların birden fazla kişi alışı seni şaşırtıyor. "Birden fazla" -ne kullanacağını bilemiyorsun, istemeye istemeye cenaze diye ekliyorsun- "cenaze alıyorlar öyle mi?"</p>
<p class="calibre1">"Arabalarımız üç kişilik," diye övünerek söylüyor, "bu arabayı daha yeni aldık. Son modellerden, son derece modem bir araba."</p>
<p class="calibre1">Bu köhnelikten hoşnut, diye aklından geçiyor, ama araçların modernliğinden övünüyor.</p>
<p class="calibre1">Olur, diyorsun. Sonuçta artık o sadece taşınacak bir yük, üstelik bozulmadan hemen toprağa gömülmesi gerek. Ölüler ölüler diyarında, yaşayanlar da yaşayanların diyarında kalmalı.</p>
<p class="calibre1">Diğer ayrıntıları konuşuyorsunuz, ölüm belgesinin bir fotokopisini istiyor. Adresi alıyor, bir miktar peşinat istiyor. Kalanını cenazenizi alınca ödersiniz, diyor. Araba cumartesi günü saat dokuz civarı morgun önünde olacak.</p>
<p class="calibre1">Dükkândan çıkıyor, Haliç kenarına iniyorsun. Kıyı boyunca, yürüyüş alanından Eminönü'ne doğru yürüyorsun. Güneş parlak ama hava o kadar sıcak değil. Denizden serin bir esinti geliyor. Çimenlik alanlarda, ağaçların altında piknik yapan aileler var, sıralarda ise tek tük insanlar -sevgililer, işi gücü olmayan genç erkekler, birkaç yaşlı ya da çocuklu anneler- güzel havanın altında gevşemiş oturuyorlar. Denizin yüzeyi bir göl gibi durgun. Karşı kıyıya yakın bir yerde gümüş parıltılar yanıp sönüyor. Kıyının bir yerinde bir küme birikmiş. balık tutuyor.</p>
<p class="calibre1">Tarihleri düşünüyorsun. Babaanneyi ilk hastaneye götürdüğünden bu yana bir buçuk aydan daha fazla olmuş olmalı, Kader'le ise herhalde iki hafta. Yine de bu sürenin ne kadar olduğunu söylemekte zorlanıyorsun. İki yıl da olabilir, iki saat de. Bir açıdan yavaş, çok yavaş, ama bir başka açıdan çok çabuk geçmiş. Bir yandan çok şey. gerçekten çok, ama diğer yandan ne kadar az şey. neredeyse hiçbir şey.</p>
<p class="calibre1">Gerisin geri kıyı boyunca yürürken aslında evi de satsam, diye düşünüyorsun, yeni bir yaşama başlamak için yeterli bir para olur elimde. Mırıldanıyorsun: yeni bir yaşam. Bir parıltı gözlerini kamaştırıyor. Kıyıya bağlanmış küçük balıkçı teknelerinin birinden yansıyan gün ışığından geliyor bu parıltı, küçük taka suyun üstünde hafif hafif oynadıkça boyası almaya başlamış lahta gövdesinden de ışıklar çevreye yansıyor. <span class="calibre2">Yeni hir</span> yaşam. Kader'i düşünüyorsun, işte ayağına kadar gelmiş bir fırsat bu. diyorsun kendi kendine, belki son fırsat, son bir şans, bunu tepme, harcama, heba etme, bunu yap. bu kadını al. bu kadınla başla.</p>
<p class="calibre1">Eve döndüğünde kapıda Hasan'a rastlıyorsun. Zili birkaç kez çaldığını, tam şimdi dönüp gitmek üzere olduğunu söylüyor. Niye hiç aramıyorsun diye yine yarı çıkışır, yarı sitemkâr konuşuyor, insan aramaz mı diyor, ablanı bir kez bile sormadın. İşte, diyorsun, yine bir şeyler kem küm ediyorsun, ne dediğin belli olmuyor. Başını ağır ağır sallıyor. Yukarı çıkıyorsunuz. Az sonra kapı zili çalıyor, akrabalardan bir karı koca kapıda beliriyor Daha sonra ev giderek kalabalıklaşıyor. Yıllardır görmediğin tüm bu insanlar geliyor, evi dolduruyor. Bir ara çocuklar hariç on dört kişi sayıyorsun. Koltuklarda, koltuk aralarına, boşluklara konulmuş sandalyelerde oturuyorlar. Bazılarının nasıl da yaşlanmış olduğunu görünce şaşırıp kalıyorsun. Zaman geçiyor demek, yüzleri, bedenleri aşındırarak, eğip bükerek, biçimlerini bozarak geçiyor.</p>
<p class="calibre1">Üç çocuk -iki oğlanla bir kız, altı-yedi yaşlarında olmalılar-ortalıkta koşturup duruyorlar. Bir ara uzun süre arka odaların birinde ortadan kayboluyorlar. Ne yaptıklarını merak ediyorsun.</p>
<p class="calibre1">Köy kıyafeti içinde, beyaz yazmalı, şalvarlı iki yaşlı kadın var, anne tarafından akrabalar bunlar, yerlerinden kalkıp yere, halının üstünde oturuyorlar, bir ayaklarını altına almışlar, hafifhafifyerlerinde sallanıyorlar. Herhalde yaz için buradalar diye düşünüyorsun, seni görünce sıkı sıkı sarıldılar, sevindiler. Birkaç kadın daha kalkıp yere oturuyor. Neyse ki kimse ağlayıp dövünmüyor, seslerini alçak tutmaya çalışarak birbirleriyle konuşuyorlar. Zaten ağlayıp dövünmek için bir neden yok. ölen ömrünü tamamlamış yaşlı bir kişi.</p>
<p class="calibre1">Az sonra Kader geliyor. Merhaba, hoş geldiniz diyor, yakınlardaki birkaç kadınla tokalaşıyor. Mutfağa gidiyor, çay yapan kadınlara yardım ediyor. Ev sahibi gibi davranıyor. Meyve kesiyor, küçük meyve tabaklarıyla bunları insanlara dağıtıyor. (Herhalde gelenlerin getirdiği meyveler bunlar. dolap boştu çünkü.) Kadınlar Kader'i süzüyor, eğilip birbirleriyle konuşuyorlar. erkekler kaş altından bakıyorlar, kadının kim olduğunu merak ediyorlar, daha sonra yanlarına oturduğu birkaç kadın Kader’e doğru eğilip fısıltıyla sorular soruyor.</p>
<p class="calibre1">Niçin geliyorlar, diye düşünüyorsun, doğru dürüst bir ilişkileri bile olmadığı, babaannenin bile yıllardır görmediği bu insanlar niçin geliyorlar? Bilmiyorsun. Bir araya gelmek için bir bahane mi bu? Ölüler için dirilerin bir araya mı gelmesi gerekiyor'? Yoksa ölüler mi dirileri bir araya topluyor?</p>
<p class="calibre1">Konuşmalar artıyor, bir uğultu yükselip alçalıyor. Bu uğultuyu iyi biliyorsun. Bu dilin uğultusu bu. Senin çok az bildiğin, artık neredeyse tamamen unuttuğun bir dilin sersemletici, baygınlaştıran uğultusu.</p>
<p class="calibre1">Geceye kadar kimse gitmiyor. Bu sersemletici uğultu içinde, koltuğa iyice gömülmüş, bir an şöyle hissediyorsun. Sanki <span class="calibre2">seni çok seven, senin de çok sevdiğin hahaannen</span> ölmüş, işte seni teselli etmek için çevrene toplanmış <span class="calibre2">dostlarının, yakınlarının</span> arasındasın. Sevdiğin kadın, <span class="calibre2">karın</span> sana destek olmak için yanında, misafirlerini ağırlıyor, çay getiriyor, birisiyle konuşuyor, ara sıra gizlice buradayım, senin için buradayım demek için sana bakıyor. Baş sağlığı dileklerini kederlice kabul ediyorsun, ama mutlusun. insanlarının ara-sındasın, bu insanlara, dostlara <span class="calibre2">-kara gün dostları-</span> sahip olduğun için şanslı hissediyorsun kendini.</p>
<p class="calibre1">Böyle hissetmen gülünç. Gerçeğin böyle olmadığı çokaçık,ama gülünecek bir oyun da değil. Şimdi burada bir oyun oynamıyorsun. Gerçekten tersi mi olsun isterdin. kendini ayrı tutmak için onca çabaladıktan sonra bu insanlara katılmak mı isterdin? Bir zamanlar bir yol hayal etmişsen eğer(ne oldu o eski düşlere, aşk hayallerine, mutlu birleşme düşlerine ne oldu?) senin yolun bir yere çıkmadı.</p>
<p class="calibre1">Ne tuhaf, sanki şimdi bile. bu halinle seni aralarına almaya hazır görünüyorlar.</p>
<p class="calibre1">Kader giderken kapıda kısa hir an elini luluyorsun, elinin sıcaklığını hissediyorsun. Kasıklarından bir akım yükseliyor. Bugün, diye fısıldıyorsun, sen olmasaydın hu insanlar arasında bu kadar kalabilir miydim bilemiyorum, teşekkür ederim. Gülümsüyor, ilk keziçinden gelerek teşekkür ettiğini anlıyor. öyle sanıyorsun, hoşnut gülümsüyor, "Yarın işten erken çıkmaya çalışacağım," diyor, "tamam mı?"</p>
<p class="calibre1">"Tamam," diyorsun.</p>
<p class="calibre1">Sonunda kalan birkaç kişi de gidiyor. Böyle ağırdan aldıklarına göre eskisi gibi yatıya kalmayı mı düşünüyorlardı yoksa? Ama öyle olsa bile onları ağırlamaya hiç niyetin yok. Kalmaları demek senin hiç uyuyamaman, bütün gece onların soluklarını, dahası belki horultularını işitmen, basbayağı çok rahatsız bir gece geçirmen demek. En son çıkanlar biri ellisinde diğeri kırklarında iki erkek. Belki sırf sohbeti kesemedikleri için bu kadar kaldılar. Biraz şaşkın bir halde,kapıdayeniden başsağlığı diliyorlar, elini sıkıp gidiyorlar, giderken genç olanı "Saat da ne kadar geç olmuş yahu," diyor.</p>
<p class="calibre1">Gece yatarken şimdiden kendini yola hazırlamaya başladığını duyuyorsun. Yolculuğun çoktan başladı. Karnındaki o bildiğin ağrı hafiften başlamış. Yorgun hissetmene rağmen uyumakta zorlanıyorsun. Yatakta ışıklar kapalı, sırtüstü öylece duruyorsun. Bir süre sonra uykuya dalıyorsun. Ama uykun derin değil, bütün geceyi böyle derin olmayan bir uykuyla geçiriyorsun. Kafanda sürekli bir şeyler dönüyor, görüntüler, izlenimler, düşünceler. .. Bir ara uyanıyorsun, kendini sağ elin göğsünün üstünde, sol elin yüzünde, işaret parmağın yanağına dayalı buluyorsun, düşüncelere dalarken bazen yaptığın gibi. Bir an uykunda akıp giden düşüncelerinin birkaç parçasını yakalar gibi oluyorsun, halla yakalamışsın, o anda berrak biçimde aklındalar, ama birkaç saniye içinde, tamamen uyandığında unutmuş olduğunu görüyorsun. Kalkıp tuvalete gidiyorsun, yatağa döndüğünde o düşünceleri anımsamaya çalışıyorsun, ama yok, hiçbiri yok. Uykumuzda gerçekleri kavrayıp uyanır uyanmaz unutuyor muyuz yoksa? Ama gün ışığından. uyanık hilinçlen bir yarasa gibi kaçan, gölgesinin şöyle hir yanıp söndüğü gerçek, ne biçim bir gerçek olabilir ki? Kader'in bu geceki halini düşünüyorsun, niçin böyle bir şey yaptı? Sahil boyunca yürürkenki düşünceler aklına geliyor. güzel olurdu, diyorsun. güzel olurdu, kaçmak, birlikte çekip gitmek, tanıdık. bildik her şey silinipgidene kadar dunnamak, yol almak, gitmek.</p>
<p class="calibre1">Ama şimdi asıl düşünmen gereken yarınki yolculuk. Kendine bu yolculuğu niye yaptığını soruyorsun. Gerçekten niye gidiyorsun? Ağabeyinin dediği gibi aslında cenazeyi yollaman yeterli, gerisini onlar halledecektir. Hiç istemediğin bir yolculuğu niçin yapasın ki? Açık bir yanıtın yok. Bir sürü yanıt bulabilirsin. Herhalde en makul yanıt Kader'e söylediğin: bu işi başkasının sırtına yüklemek doğru gelmediğinden, bunca yıl birlikte yaşadığınız göre, öyle ya da böyle sonunda da yer almak gerektiğini düşündüğünden. Oysa açıkça söylemediğin. gizli bir beklentin daha var: Toprağa verilen cesetle birlikte senin yaşamının şimdiye kadar olan bölümü de tamamlanmış olsun. Ama beklentinin saçmalığı bunu açık açık dile getirmeni, hatta düşünmeni engelliyor. Senin yaşamınla babaannenin yaşamı arasında doğru dürüst bir ilişki yoktu. ölüsüyle ise hiç yok.</p>
<p class="calibre1">SABAH ERKENDEN kapı vuruluyor: Kader. "Bııgıin hasta olduğumu söyledim, izin aldım,” diyor, "bizimkiler de beni işte sanıyor. Bugünü senle geçirmek istiyorum." Ağırbaşlı davranmaya çalışıyor ama sabahın neşesi, canlılığı üzerinde, kıpır kıpır, ışıl ışıl. "Ne hoş bir sürpriz," diyorsun. "ne güzel yaptın." Hayalini kuruyormuşsun da birdenbire oluvermiş gibi: Sabahın bu erken saatinde bir kadın uykunun kokusunu, sabahın ılıklığını taşıyan gövdesiyle kollarına atılmak için kapına kadar geliyor.</p>
<p class="calibre1">Odana gidiyor, yeniden göz gezdiriyor. Yatağın kenarına oturuyor, kitabı gösteriyor, "Bıraksam," diyor, "oğlum da böyle toz biriktirecek." Gülümsüyor.</p>
<p class="calibre1">Bugün bol paçalı, kahverengi kumaş bir pantolon giymiş, ilk defa pantolon giydiğini görüyorsun. Pantolonun üzerinde uzun, baldırlarına kadar inen ince. hafif kumaştan bir lunik var. Başörtüsünü açıyor, saçlarını salıyor. Kulağındaki iri, halka biçimindeki gümüş küpeleri fark ediyorsun, boynunda da gümüş bir kolye var. Başörtüsüne hâlâ alışamadın, alışacağını da sanmıyorsun. Zaten genel olarak giyimi, bu kapalılık, senin alışık olduğun türden değil, ama ne önemi var diye düşünüyorsun, yine de sokakta yan yana yürürken nasıl olacağını merak ediyorsun. Aslında ikinizi bu evin dışında hayal edemiyorsun. Bu olan şey sanki evin dışına, kapının hemen öte yanına çıktığında dağılıp gidecek.</p>
<p class="calibre1">"Oğlun nasıl?" diye soruyorsun, "iyi" diye yanıtlıyor. Kısa bir süre sürdürüp sürdürmemekte kararsız kalmış gibi susuyor. "bu aralar çok hırçınlaştı," diye sürdürüyor sonra, "şimdiye kadar hep sessiz bir çocuktu, ama şimdi öyle sinirli, hırçın oldu ki anlayamıyorum. Nedense hu son birkaç haftadır paraya takmış. paradan bahsedip duruyor. Para her şey değildir, diyorum, küçümser gibi gülüyor, senin dünyadan haberin yok diye cevap veriyor. Geçen gün yine böyle konuştu, tartıştık, dayanamayıp peki sana kim bakıyor sanıyorsun, dedim. Kötü kötü bakıp odasına gitti, ertesi güne kadar çıkmadı."</p>
<p class="calibre1">"Bir şeyler mi sezdi yoksa?"</p>
<p class="calibre1">"Benim de aklıma geldi. ama sanmam."</p>
<p class="calibre1">Kadının ilk kez öteki yaşamını, senin bilmediğin yaşamını düşünüyorsun. Çocuk hüyüten, geçim derdiyle uğraşan yalnız bir kadın o. İlk kez boğuştuğu sorunların ağırlığını açıkça fark ediyorsun.</p>
<p class="calibre1">"Merak etme," diyorsun. "herhalde ergenlikten öyle davranıyordun Senin gibi annesi olan hir çocuğun kötü birine dönüşeceğine hiç inanmam."</p>
<p class="calibre1">Gözlerinin içine bakıyor. gerçekten öyle düşünüp düşünmediğini anlamak ister gibi bakıyor. Öyle düşünüyorsun, içinden geleni söyledin. Bakışlarında bir minnettarlık beliriyor.</p>
<p class="calibre1">Soyunuyorsunuz. Tek kişilik yatakta birbirinize sarılarak yatıyorsunuz. Bu saatte, kollarımda, ne güzel oldu bu, diye kulağına fısıldıyorsun.</p>
<p class="calibre1">Fısıldadığının bir ürperti halinde kadının bütün bedeninde dolaştığını sen kendi bedeninde hissediyorsun. Sıkı sıkı sana sarılıyor, bütün gövdesini gövdenin içine yerleştirmek ister gibi sarılıyor, adını söylüyor, "Alisan," diye fısıldıyor.</p>
<p class="calibre1">Kadına duyduğun bu doymak bilmez arzunun, bu iştahın nedenini hâlâ anlayamıyorsun. İyi bir yerden mi geliyor -kalp?- yoksa kötü bir yerden mi - kötü yer? bağırsak, beyin, safra kesesi?- emin değilsin. İçinde iyi duygular mıdahaçok, yoksa iyilikten uzak-hay-vanca? şeytanca?- duygular mı? Bilmiyorsun, iyiliğe yakın duygular olmasını umuyorsun, yadaöyle duygulara dönüşmesini.Ama geride, aşağılarda, bir uçurum gibi yükselen soğukluğu hissediyorsun.</p>
<p class="calibre1">Ama kadına alıştın, bu yumuşaklıktan. bu ılık, süt rengi gövdeden yoksun kalmak istemezsin.</p>
<p class="calibre1">Bütün günü evde geçiriyorsunuz. Kahvaltı yaptıktan sonra yeniden yatağa dönüyorsunuz.</p>
<p class="calibre1">"Küçükken," diyorsun bir ara, "ev hep dünkü gibi kalabalık olurdu. Bu insanlar, akrabalar gelirdi, bir kabile gibi, hep birden gürültüyle konuşurdu, ben de odayagirer, onlar gidene kadar saklanırdım. Ama kapı nedir bilmezlerdi, kimbilir belki kapalı kapılardan özellikle hoşlanmazlardı, kapıyı açıp içeri bakarlardı."</p>
<p class="calibre1">Gülüyor.</p>
<p class="calibre1">"Neden gülüyorsun?"</p>
<p class="calibre1">"Hiç. anlat ışın. Gerçekten bu kadar rahatsız olur muydun?"</p>
<p class="calibre1">"Evet, olurdum."</p>
<p class="calibre1">"Peki neden? Neden bu kadar rahatsız olurdun?"</p>
<p class="calibre1">Soru seni şaşırtıyor: gerçekten neden?</p>
<p class="calibre1">Öğleden sonra yataktan çıkıyorsunuz. Kader evine telefon ediyor, babasıyla konuşuyor. Kısa bir konuşma oluyor. nasıl olduğunu, bir şey isteyip istemediğini, oğlunun okuldan gelip gelmediğini soruyor. Herhalde böyle işten onları birkaç kez arıyor olmalı diye düşünüyorsun.</p>
<p class="calibre1">Evde olan şeylerle idare ediyor, mutfak masasında bir şeyler yiyorsunuz, peynir, biber, domates, hafif şeyler. Dışarısı parlak, ama hafif bir rüzgâr var, mutfak penceresinden içeriye çocuk çığlıkları, gelip geçen arabaların gürültüsüyle birlikte giriyor. Yemekten sonra salona geçiyorsunuz. Kader "Çay ister misin, koyayım mı?" diye soruyor, "boş ver çayı, kahve içelim," diye yanıtlıyorsun.</p>
<p class="calibre1">Evin içinde dolaşan, nefes alan, hareket eden bu kadın varlığına bakıyorsun. Yaşlı kadının hep gönnezden gelmeye çalıştığın kurumuş varlığından sonra teninde yaşam parıltılarının dolaştığı canlı kanlı, genç bir kadının evde salınması yepyeni bir şey senin için. Onu izliyorsun, getirdiği, evin içinde estirdiği bu yabancı şeye bakıyorsun. Üzerinde senin verdiğin bir şort var, bacakları baldırlarda kalınlaşıyor, bu kalın, etli baldırlar seni heyecanlandırıyor.</p>
<p class="calibre1">Bir ara telefonla cenaze işlerini arıyorsun. Kader'e sabah çok erken geleceklenniş, diye anlatıyorsun, "Morga gelecekler, ben de oraya gideceğim. Sabah için bir bilet almam lazım. Telefonla ayırtır. sabah oradan doğrudan gara giderim."</p>
<p class="calibre1">"Şimdi ayırt istersen."</p>
<p class="calibre1">Aslında aramak istemiyorsun, bugüne başka birşey karıştırmak istemiyorsun, Kader öyle deyince "Peki," diyorsun, "aradan çıksın o zaman."</p>
<p class="calibre1">Arıyor, biletini ayırtıyorsun. Telefonu kapatıp "Tamam," diyorsun, "on bire aldım."</p>
<p class="calibre1">Kader'le göz göze geliyorsunuz. Sessizlikte tuhaf bir bakışma oluyor bu, sanki gri bir boşluğa dönüşmüş odada bedensiz bir çift göz, göz göze gelmiş gibi. İçindeki dinmeyen huzursuzluğu yeniden hissediyorsun. Huzursuzluğumun kaynağı gerçekten ne, diye kendi kendine soruyorsun.</p>
<p class="calibre1">Akşam oluyor. "Ne çabuk." diyor Kader iç çeker gibi. "Evet." diyorsun, "ne çabuk geçti." Odada yatakta öylece yan yana uzanmış duruyorsunuz. Ama gün ışığı dışarıda hâlâ güçlü. Çok uzaktan bir siren sesi -ambulans mı'!- gelip geçiyor.</p>
<p class="calibre1">İçinden bir konuşma arzusu yükseliyor. Gitmeden önce bir şeyler söylemek, bir şeyler anlatmak istiyorsun. Doğruluyorsun. "Sana bir şeyler söylemek istiyorum Kader," diyorsun. Kader de doğruluyor. Yatağın ucunda yan yana oturuyorsunuz, dizleriniz birbirine değiyor. Ama ne söyleyeceksin? Nasıl söyleyeceksin? Aklına dolanlar karmakarışık. Kader gözlerini dikkatli dikkatli sana dikiyor.</p>
<p class="calibre1">Sessizlik uzuyor. Bir an dalıyorsun, kulaklarına çok uzaktan, sanki dalgalar kıyıya vuruyormuş gibi bir ses doluyor. Bir şey diyor bu ses, ama ne?</p>
<p class="calibre1">Peki sen ne diyeceksin'! <span class="calibre2">Kendimden umudum yok Kader,</span> bunu mu? Ama bu söylenir mi? Dahası bu doğru mu? Bunu söylemenin ardındaki niyetin ne olduğunu gerçekten biliyor musun? Açık olmak istiyorsun, ama bu açık olmak mı? Bir sürü biçimde yorumlanabilir bu sözler. Seni gönnek istemiyorum, diye bile yorumlanabilir.</p>
<p class="calibre1"><span class="calibre2">Bana ne oldu bilmiyorum. başıma gelen şeyi bilmiyorum. Yoksa başıma hiç gelmeyen mi demeliyim? Bir şey olmuş olmalı diyorum. görünmez bir kasırga geldi. gelip her şeyi süpürerek geçti, beni de dünyanın dışma attı.</span></p>
<p class="calibre1">"Ne söyleyeceksin?" diyor Kader, sesindeki telaşı gizleyemiyor. Gözlerini gözlerine dikiyor.</p>
<p class="calibre1"><span class="calibre2">Çok uzaklaştım, açıklara. geri dönülme: açıklara siiriiklendim. Öyle mi? Ama. diye düşünüyorum aynı zamanda, senin karşıma çıkman benim için de basit bir olay değil. Kendimi sınanıyor gibi hissediyorum. Bir şeylerin burada yaptıklarıma bağlı olduğunu hissediyorum. Kendimi zorluyorum, ama ne yaparsam yapayım bir geleceği hayal edemiyorum.</span></p>
<p class="calibre1">"İçimden sana bir şeyler demek geliyor." diyorsun, "bir şeyler söylemek istiyorum sana. Ama ne söyleyeceğimi bilemiyorum."</p>
<p class="calibre1">"İçinden geldiği gibi söyle."</p>
<p class="calibre1">Yüzüne bakıyorsun. Bakışlarına hemen yanıt veriyor, dikleşiyor. Boynunun ne kadar uzun olduğunu fark ediyorsun. <span class="calibre2">Bu yıkım duygusundan kurtulabilecek miyim?</span></p>
<p class="calibre1">"Senin karşıma çıkman ne garip."</p>
<p class="calibre1">"Garip mi?"</p>
<p class="calibre1">"Beklenmedik demem daha doğru olur. Hiç beklemiyordum."</p>
<p class="calibre1">"Ben de." Gülümsüyor. "Pişman mısın yoksa?"</p>
<p class="calibre1">"Hayır. tabii ki hayır. Pişman olacak biri varsa bu sen olabilirsin."</p>
<p class="calibre1">"Ben mi? Yanılıyorsun. Hiçbir zaman pişman olmayacağım. Ne şimdi, ne de sonra."</p>
<p class="calibre1">Bu kadının kendine güveni seni şaşırtıyor, daha doğrusu bu güvenle bu boyun eğmişlik nasıl yan yana geliyor böyle. seni asıl bu şaşırtıyor.</p>
<p class="calibre1">"Bazen benim bilmediğim bir şeyi biliyonnuşsun hissine kapılıyorum. Yoksa o yüzden mi bu kadar emin konuşabiliyorsun?"</p>
<p class="calibre1">Yüzüne gizemli bir hava vererek gülümsüyor, omuzlarını yukarıya kaldırıyor, "Belki de biliyorumdur," diyor.</p>
<p class="calibre1">İlk kez bu kadar rahat davrandığını görüyorsun, hafif, oyuncu, hatta işveli.</p>
<p class="calibre1">Ciddileşiyor, "Peki, ne söyleyecektin?" diye soruyor.</p>
<p class="calibre1">"Seninle karşılaşmak benim için de basit bir şey değildi Kader, bunu bilmeni isterim," diyorsun, "bir de belki merak ediyorsundur diye söyleyeyim, ilk gün yaptığıma benzer bir şeyi daha önce hiç yapmadım. Benim de senin gibi, nasıl diyeyim, adeta başıma geldi."</p>
<p class="calibre1">"İyi ki geldi," diye fısıldıyor.</p>
<p class="calibre1">"Şimdiye kadar." diyorsun, "düşünüyorum da hep sakınarak, geride durarak yaşadım. Delicesine davrandığım zamanlar oldu gerçi, bir şey olsun diye kendimi tehlikenin içine atmak istediğim zamanlar oldu. Ama galiba bu ikisi zaten birbirini tamamlayan şeylerdi.</p>
<p class="calibre1">"Çekingen olduğum için değil. İleri çıkmak, atılmak için bir nedenim yoktu, öyle olduğunu düşünüyordum. Üniversiteye başlarken çok heyecanlıydım. Evden uzaklaşıyordum, nihayet kendi yaşamım başlıyor diye düşünüyordum. Ama daha ilk yılın sonunda üniversite dahil her şeyden soğumaya başladım. Gördüğüm her şeyi küçümsüyordum.</p>
<p class="calibre1">"Neyse, geçmişten ya da hayal kırıklıklarımdan bahsetmek için bunları söylemiyorum, dernek istediğim hiçbir şeyi yeterince değerli bulmadım, hiçbir şeye gönülden katılmadım. hiçbir şey istemi-yormuşum, benim için ha o, ha bu fark etmezmiş gibi davrandım. Yaşamım böyle geçti. Hâlâ da öyle. ama artık bir şey falan beklediğim için değil, sadece buna alıştığım için. alışkanlıktan."</p>
<p class="calibre1">Susuyorsun. "Asıldemek istediğim," diyedevam ediyorsun-ama asıl demek istediğin gerçekten ne?- "demek istediğim," diye yineliyorsun, dilini toparlıyorsun, "çok uzun süredir hissettiğim tek şey güçsüzlük."</p>
<p class="calibre1">Kader sessizce dinliyor, sen sustuktan sonra bir süre daha sessiz kalmayı sürdürüyor. Önüne bakıyor, sözlerinin üzerindeki etkisini anlamak ister gibi gözleri yere doğru eğik, geniş göz kapakları be-1 irgin, düşünüyor.</p>
<p class="calibre1"><span class="calibre2">Peki bir dünya hâlâ var mı? Dışına atılmış olsam bile bir dünya hâ/â var mı? Dünyanın kendisi silinip İtmedi mi? Ama sen var olduğuna Öre Kader, bir dünya da var. Senin olduğunu kabul etmek, bir dünyanın olduğunu da kabul etmek demek.</span></p>
<p class="calibre1">Kader sana doğru dönüyor, gözlerini yüzüne dikiyor, ela gözlerinde küçük yeşil pırıltılar görüyorsun. "Alisan," diyor kararlı bir sesle, "güçsüz olduğuna inanmıyorum. Benim sende hissettiğim, beni sana çeken güçsüzlük değildi.</p>
<p class="calibre1">"Sen böyle konuşunca acaba diye düşünüyorum beni uzaklaştırmak için mi böyle konuşuyor? Beni bırakmaya mı çalışıyor? Böy-leyse açıkça söyleyebilirsin, sana kızmam, gücenmem, seni suçlamam. Sana ne diyebilirim? Senden bir şey beklemediğimi söylemiştim. Bu doğru. Ama başka bir şey daha söylemek istiyorum, sen gitmeden önce söylemek istiyorum. Bunu da bil: Seninle birlikte olmak istiyorum. Nasıl olacak bu bilmiyorum, şu anda bunu düşündüğüm yok, ama bildiğim seninle birlikte olmak istediğim."</p>
<p class="calibre1">Elini uzatıp yüzünü okşuyorsun. Ah, diye fısıldıyor. sana sokuluyor, "Senin iyi hissetmeni istiyorum." diyor, "bunu nasıl yapabilirim? Seni nasıl iyi hissettirebilirim? Sana nasıl yardım edebilirim?"</p>
<p class="calibre1">Kadın içindeki şefkati -başka bir ad veremiyorsun buna- ilk kez bu kadar açık biçimde gösteriyor. Onun içine işlediğini hissediyorsun. Kadının gizi yoksa bu mu, diye düşünüyorsun, onda gizli kapaklı olan dediğim aslında bu mu, bu olağanüstü şefkat duygusu mu? Her şeyin içine incitmeden nüfuz eden bu geniş duyarlılığı düşünüyorsun, belki diyorsun, bir de sadece hayvanlarda vardır.</p>
<p class="calibre1">Vedalaşıyorsunuz. Buruk bir vedalaşma oluyor. Tuhaf. ikinizin üzerine de bir yabancılık çöküyor. Sarılmanız da öyle, sanki birbirinize değmekten çekiniyormuşsunuz gibi sarılıyorsunuz. Ama sarılırken için için boynunu kokluyorsun, kadının kokusunu güç almak ister gibi içine çekiyorsun. "Dikkatli ol," diyor Kader. Karşında, yüzü hemen yüzünün önünde, gözlerini sana dikmiş, bir sözcüğü bekli-yormuş gibi. "Merak etme," diyorsun, "olurum."</p>
<p class="calibre1">Son hazırlıklarını yapıyorsun. Tatilde kullandığın genişçe, omza da geçirilebilen, askılı, spor görünümlü çantayı yatağın altından, babaannenin bir zamanlar-bir zamanlar? sanki şimdiden çok eskide kalmış gibi, dahası sanki zamanı eski kılan bir şey olmuş gibi-koymuş olduğu yerden alıyorsun. On mu, on beş mi, yıllardır orada bekleyen bir çanta için son aylar ne kadar da yoğun geçiyor. Birkaç parça eşyayı içine yerleştiriyorsun. En fazla bir hafta kalırım, diye düşünüyorsun, ama ne olur ne olmaz, belki bir aksilik olur diye fazladan eşya koyuyorsun. Serin olacağını düşünerek bir kazakla, ince kumaştan, sonbaharlık montu içine eklemeyi ihmal etmiyorsun.</p>
<p class="calibre1">Cenaze arabası sabah erkenden morgun orada olacak. Erken kalkıyorsun. Önce hastane morguna, oradan otogara gideceksin. Çantanı alıyorsun. Unuttuğun bir şey var mı diye son bir kontrol yapıyorsun. Eve göz gezdiriyorsun. Pencereleri kapıyor, fişleri çekiyor, sigortaları indiriyorsun. Ayakkabılarını giyip dışarı çıkıyorsun. Kapıyı kilitliyor, dışarıdaki doğalgaz ile su vanasını kapıyorsun.</p>
<p class="calibre1">Hava bulutlu, ara sıra güneş bulutların arasına giriyor, bulutların arasından çıktığında ortalığı yine güçlü bir parlaklığa boğuyor. Morg hastane binalarının uzağında tek katlı büyük bir bina. Birkaç basamaklık merdiven çıkıldıktan sonra binaya giriliyor. Merdivenler gölgelik, aşağıda. iki yanda duvar boyunca uzanan çalılıklarda serçeler ötüşüyor. Merdivenlere oturuyor, ağustos bitiyor diye düşünüyorsun, yazın son günleri hunlar.</p>
<p class="calibre1">Cenaze arabası geliyor, <span class="calibre2">Yeşil Cenaze İşleri</span> diye aracın iki yanında kocaman yazılarla yazıyor. Geniş, beyaz bir araç. Yanlarına doğru yürüyorsun. Girişin hemen yanındaki araçlara ayrılmış kısma park edip, araçtan iniyorlar. İki kişiler. El sıkışıyorsunuz.</p>
<p class="calibre1">Şoför sen yaşlarında orta boylu, göbekli ama sağlam yapılı, ya-nındakiyse, hareketlerinden, duruşundan yardımcısı olduğu anlaşılan, çok daha genç biri. İkisi de ağırbaşlı davranıyor, gerekmedikçe konuşmuyor. Sen kendini daha çok eşya taşımaya gelmiş gibi davranan kişiler bulmaya hazırlamıştın, ama öyle değiller.</p>
<p class="calibre1">Morgdan ölüyü alıyor, sedyenin üzerinde çıkarıyorlar. Minibüsün arka kapıları açılınca dışarıya soğuk bir hava vuruyor. İçerde sedyeye benzer, duvara monte edilmiş, üç tane çelik parlaklığında metal sıra var. İkisi üst üste bir duvarda, diğer lek kalansa, ikisinin arasına gelecek biçimde karşı duvarda. Babaanneyi (ama artık babaanne olmadığına göre babaannenin ya da bir zamanlar babaanne olan kişinin ölüsünü) karşı duvardaki tekli ranzaya yerleştiriyorlar.</p>
<p class="calibre1">"İki cenazemiz daha var," diye açıklama yapıyor şoför, yerleştirme işlemi bittikten, kapıları kapattıktan sonra, "birini Konya'ya, diğerini Malatya'ya götüreceğiz. Sizinkini Konya'dan dönüşte getireceğim. Yani, bu demek ki, bir aksilik olmazsa, molaları da katarsak yarın akşama orada olurum. Ben yaklaşırken zaten sizi ararım." Cep telefonlarınızı karşılıklı alıp veriyorsunuz.</p>
<p class="calibre1">Onlar gittikten sonra hastane bahçesinin büfesinde kahvaltı yapıyor, çay içiyor, bir süre dinleniyorsun. Hastane yavaş yavaş kalabalıklaşıyor, telaş, koşturma, iş başlıyor. İnsanların hepsi gözüne iki büklüm görünüyor.</p>
<p class="calibre1">Sabah trafiğinde gara varışın bir saati buluyor, neyse ki Aksaray’dan sonra metroyu kullandın, yoksa yol çok daha uzardı.</p>
<p class="calibre1">Otobüs garı kalabalık, telaş, karmaşa ve uğultu içinde. Gidip biletini alıyorsun. Büyüklüğüne, yüksek tavanına karşın havasız. kötü kokan salonu geçip dışarıya, peronların olduğu yere çıkıyorsun. Aracının yanaşacağı perona yürüyor, beklemeye başlıyorsun. Etraf kalabalık. Kasketli, tespihli, elleri arkada köylü kılıklı erkekler, köy kıyafetli. beyaz tül bentlerini ağızlarına dolamış kadınlar var. Salonu dışarıdan ayıran büyük, renkli camların önüne kutular. çuvallar, bohçalar yığılmış. Çevrelerinde ikili, üçlü insanlar kümelenmiş. Satıcılar, hamallar dolaşıyor, kalkan bir otobüsün yerini hemen bir sonraki otobüs alıyor. Yanık tenli. güneşten ya da rüzgârdan kırışmış sert yüzler görüyorsun. Bu yanık tenlersana gideceğin yeri önceden bildiriyor, dağlar, düzlükler, kent olmayan bir yer.</p>
<p class="calibre1">Bir yerde bağırış çağırış sesleri geliyor. <span class="calibre2">En büyük asker bizim asker</span> sesleri yükseliyor. Askere gitme vakti olsa gerek, birilerini bağıra çağıra yolcu ediyorlar. Birden az ilerindeki gürültülü kalabalığın içinden bir gövdenin havaya doğru yükseldiğini görüyorsun: gövde yükseliyor, tepede ağır ağır yana doğru dönüyor, kolları güçsüzce tutunmak için bir yer arıyor. iki yana genişçe açılıyor, en yüksek noktada bu biçimde sanki bir an donuyor, ardından gülen, bağıran, kahkahalar atan kalabalığın içine hızla düşüp kayboluyor.</p>
<p class="calibre1">Vakit yaklaştıkça gerginliğin iyice artıyor. Aklına çok anlamsız bir iş yaptığın düşüncesi geliyor, bu kadar yolu alıp -bilet gişesinde-kinin söylediğine göre on yedi saat, <span class="calibre2">on yedi saat!-</span> pek anımsamadığın, aslında hiç bilmediğin bir yere niçin gidiyorsun? Anlamsız ya da değil, ama artık yola çıktın bile. Karnındaki ağrı artmaya başlıyor.</p>
<p class="calibre1">Sonunda on bir otobüsü, senin otobüsün, yirmi dakikalık bir gecikmeyle geliyor. Bir kazadan söz edildiğini duyuyorsun, İstanbul girişinde kaza olmuş, o yüzden trafik kilitlenmiş.</p>
<p class="calibre1">Çantanı veriyor, geçip yerine oturuyorsun. Ortalarda, cam kenarında bir yer. Diğerleri de yavaş yavaş yerini alıyor. Otobüs doluyor. Tam arkana çocuklu bir aile biniyor. Kadının kucağında bir bebek var. Bebek, yedi-sekiz yaşında bir oğlan çocuğu, anne baba hep birlikte iki kişilik koltukta yolculuk edecekler, öyle görünüyor. Bebek yol boyunca ağlamaz diye umut ediyorsun. Neyse ki otobüs geniş, koltuk araları dar değil. Yanına gençten, irice biri gelip oturuyor, "Merhaba," diyor, merhaba deyip selamına karşılık veriyorsun. Birbirinizi süzüyorsunuz, sonra önünüze dönüyorsunuz.</p>
<p class="calibre1">Yola çıkmanız on ikiyi buluyor. Muavin <span class="calibre2">aşağıda yolcu kalmasın,</span> diye bağırıyor, içeri girip yolcuları kontrol ediyor. Otobüs geri geri çıkıyor, perondaki, pencerenin dışındaki insanlar otobüsün içindekilere el sallıyor. El sallayan birlerini görmek nedense hoşuna gidiyor. Yola koyuluyorsunuz.</p>
<p class="calibre1">Yanında oturan esmer, geniş yüzlü yolcuyla yol boyu tek tük, birkaç kelime konuşuyorsunuz. Anlaşılan o da senin gibi pek konuşkan değil. Bu iyi, diye düşünüyorsun. Zaten yolun çoğunda uyuyor.</p>
<p class="calibre1">Kentin içinden geçiyorsunuz. Boğaz köprüsünü, köprünün altında masmavi parıltılarla göz alan denizi geride bırakıyorsunuz. Otobüsün önünde tavana asılı küçük televizyon çalışıyor. Bir Türk filmi oynuyor. Bakışlarını dışarıdan içeri çevirdiğinde gözün filme takılıyor. Bir süre sonra otobüs tek düze bir ritme kavuşuyor, pencerenin dışındaki görüntüler geriye doğru akıp gidiyor.</p>
<p class="calibre1">Kuzey Marmara'nın yemyeşil, gür ormanlık tepelerinden, mısırların. buğdayların olgunlaştığı tarlaların kenarından, çimento ya da kimya fabrikalarının önünden geçiyorsunuz. Anayol kıyısında yarısı bitmiş ama içine şimdiden yerleşilmiş inşaat halindeki evlerin. tepelere doğru inşa edilmiş villaların, otlayan kuzu, inek ya da atların, benzinliklerin. lokantaların. teneke tabelalar üzerinde kırmızı boyayla <span class="calibre2">et mangal ku::u</span> yazılarının, köylerle kasabaların önünden geçiyorsunuz.</p>
<p class="calibre1">Bu geniş, canlı renkli düzlükler, gölgeli yeşil tepeler yavaş yavaş yerini İç Anadolu'nun boz rengine, boz düzlüklere, alçak tepelere bırakıyor. Birbirine benzer yığınla küçük kentle kasabadan geçiyorsunuz: geniş meydan, tek bir uzun cadde, yol boyu dükkânlar, küçük mağazalar, yolun gerisinde, iki yanda üst üste yükselen apartmanlar. Biri akşam altıda, diğeri gece on birde olmak üzere iki mola veriyorsunuz. Gece bir çorba içiyorsun. Bebek gece boyunca birkaç kez ağlıyor, ama annesi -zayıf, ipince bir kadın- fısıldayarak bir ninni söylüyor, ninni işe yarıyor, bebek ninniyi duyduğu her seferinde ağlaması kesiliyor. Büyük çocuğu koridora yatırıyorlar. Altına bir battaniye, üstüne de bir örtü serili çocuk gece boyu koridorda mışıl mışıl uyuyor. Yolculuk giderek yorucu hale geliyor. ne uzun bir yol bu diye düşünüyorsun, ne çekilmez bir yol. Geceyi horlamalar, öksürmeler, bebek ağlayışları eşliğinde yarı uykulu, yarı uyanık geçiriyorsun. Üç gibi başın yana doğru kırılıyor.</p>
<p class="calibre1">İki saate yakın, düşen kafanı ara ara düzellerek uyuyorsun. Uyandığında boynun feci ağrıyor, salyaların akmış. Aynı zamandatuvale-tin var. Otobüste tuvalet yok, molayı beklemen gerekiyor. Saat beşi geçiyor. Yanında oturan adamın başı öne düşmüş, boğazından hafif hafif horultular yükseliyor. Geniş pencerenin dışında gün yumuşakça sökülüyor. Hâlâ yarı karanlık içindeki tepelerin üzerinde altları pembe bir ışıkla parlayan küçük, beyaz bulut parçaları duruyor.</p>
<p class="calibre1">Yarım saat sonra mola veriyorsunuz. Tuvalete gidiyorsun. Mola yerinde, geniş, tek katlı, ön cephesi tümüyle cam kaplı binanın önünde yürüyor, bacaklarını çalıştırıyorsun. Güneş doğuyor. Bir süre güneşin doğuşunu, havanın ağır ağır aydınlanmasını seyrediyorsun. Sonra küçük salondaki bir büfeden kahvaltılık bir şeyler alıyor, kahvaltını yapıyorsun.</p>
<p class="calibre1">Otobüsyeniden hareket ediyor, şoför bir müzik koyuyor, manzaranın yeniden, bir kez daha değişmiş olduğunu fark ediyorsun. Dağlar giderek yükseliyor, çıplaklaşıyor. Boz renklerine cansız, grimsi bir şey katılıyor. "Neredeyiz?" diye soruyorsun yanındakine, "Malatya’ya geliyoruz," diye yanıtlıyor.</p>
<p class="calibre1">Yukarda iri, tek parça halinde toplanan grimsi, krem rengi bulutlar görüyorsun. Bulutların gölgeleri çıplak dağlara düşüyor.</p>
<p class="calibre1">Yollar daralıyor, giderek bozuluyor. Otobüs bazen neredeyse bir uçurumun kenarından -camdan baktığında bazen yolu değil, yalnızca altında uzanan derin boşluğu gördüğüne göre üstünden de diyebilirsin- geçiyor.</p>
<p class="calibre1">Yapım halindeki bir yola girdiğinizde çocuk ağlamaya başlıyor. Bu kez ninni işe yaramıyor. annesi çocuğu sürekli sallamak zorunda kalıyor. Yol boyunca tek katlı, iki katlı, boyası atmış evler sıralanıyor: bir su tulumbasının yanında biri oturmuş, köylü kadınlar bir meyve ağacının altında toplanmış -derme çatma, gecekondumsu evlerden sonra birden bir parça, capcanlı yeşillik- iki kardeş yol kenarından davarları geçiriyor, tarlayla uğraşan yaşlı bir kadın -herhalde yaşlı, giysileri, duruşu içinde aslında yaşı hiç belli değil- eğilmiş tarlayla uğraşıyor.</p>
<p class="calibre1">Bomboş, düz, grimsi boz alanlar dar yolun iki yanında uzanıyor.</p>
<p class="calibre1">Altından cılız bir nehrin aktığı bir köprünün girişinde durduruluyorsunuz. İlk kez sabaha karşı. moladan önce, Sivas'ın girişinde. yol kenarında durdurulmuştunuz. Jandarmalar otobüse girip kimlikleri toplamış, az sonra geri getirmişti.</p>
<p class="calibre1">Bu kez uzun sürüyor, kolundaki şeritlerden başçavuş olduğunu çıkardığın bir asker şoförle konuşuyor, erkekler aşağı insin diye emir veriyor. Muavin otobüsün içine doğru tekrarlıyor. Erkekler aşağıya iniyor, birkaçı homurdanıyor. Ama aslında herkes alışkın görünüyor. Doğrusu daha önce savaş bölgesi olduğu belli olan bir yerde hiç durdurulmamış olsan bile sen de alışkın görünüyorsun. Erkekler otobüsün kenarı boyunca dizliyor.</p>
<p class="calibre1">Karakol, küçük, tek katlı bir yapı, yolun tam kenarında. Karakolun önünde kum çuvallarından küçük bir siper oluşturulmuş. Önünde bir panzer var. İki asker yapının önünde, üç askerde karşıda, yol kenarında. Bir asker kimliklerinizi topluyor. Diğeri otobüsü kontrol ediyor, bir başkası bagaj bölümünü.</p>
<p class="calibre1">Nehir cılız olmasına rağmen kenarında köprünün ayaklarından başlayarak küçük birorman görünümü uzanıyor, ince kavaklar, dalları yere kadar inen salkımsöğütler, adam boyunda ince, uzun otlar rüzgârda hafif hafif hışırdıyorlar.</p>
<p class="calibre1">Bindağ'a kadar iki çevirme noktasından daha geçiyorsunuz. Bütün bunlarda bir yandan adet yerini bulsun diye yapılıyormuş gibi bir hava, bir tekdüzelik var.</p>
<p class="calibre1">Elazığ'da koltuk arkadaşın iniyor. On beş dakika mola veriyor, ardından yeniden yola koyuluyorsunuz. Bir süre nehir kenarı boyunca ilerliyorsunuz. Tunceli sapağında bir küme yolcu daha iniyor. Yola devam ediyorsunuz.</p>
<p class="calibre1">Çıplak, yüksek dağlara, bomboş uzayan çıplak düzlüklere, yanından geçtiğiniz bulanık, çamurlu nehirlere bakıyorsun.</p>
<p class="calibre1">Bindağ'ın girişinde neden buraya Bindağ dediklerini anlıyorsun. Çevresi irili ufaklı, yüksek dağlarla çevrili. gerçekten binler-ceymiş gibi kentin kurulduğu düz ovanın üstüne doğru eğilmişler. Dağların bazılarının zirvesinde kar var.</p>
<p class="calibre1">Karın ağrın artıyor. Uzun sürmez herhalde, diye düşünüyorsun, birkaç gün içinde bu iş biter. Birkaç gün dayanabilirim. İçten içe ise şunu diyorsun: Kadının ölüsü bir işc yarasın. bu gerçekten bir son olsun. Yaşamımın şimdiye kadar olan bölümünden bana kalan boş, kuru bir kabuktu. Bu kabuk dağılsın. bir yaranın kabuğu gibi dökülüp gitsin, içinde olan neyse ortaya çıksın.</p>
<p class="calibre1">Bindağ'da iniyor. Düzova'ya gidecek minibüsü bekliyorsun. Yarım ya da bir saat sonra diyorlar. Saate bakıyorsun, dokuza geliyor. Yolculuk yirmi saatten fazla sürmüş. Bu kadar yola nasıl dayandığına şaşıyorsun. Sersem gibisin. Biraz yürümenin iyi geleceğini düşünüyorsun. Otogarın dışına çıkıyor-zaten alçak duvarlarla çevrili, beş-allı otobüslük küçük bir alan- caddenin sonuna kadar gidip geri geliyorsun. Üç-dört katlı apartmanlar, sıralı dükkânlar, kahvenin önünde oturup gelip geçene bakan, çoğu yaşlı erkekler. Dağları çıkarırsak, diye düşünüyorsun, aslında Küçükçekmece'den ya da İstanbul'un bir başka kenar semtinden çok farklı görünmüyor. Otogara geri dönüyorsun. Otogarla etrafı satıcı çocuklarladolu. İçerde bir-iki çocuk ellerinde kum arabalarıyla eşyataşımak için dolaşıyorlar.</p>
<p class="calibre1">Minibüsü soruyorsun, şimdiden bir saat oldu. Dolunca kalkar diyor ötedeki çay ocağında, hasır taburelerin üzerinde oturanlardan kara bıyıklı, iri göbekli biri. Ne zaman dolacağına ilişkin sorunu "Belli olmaz," diye yanıtlıyor, "bir saat de sürebilir, iki saat de." Garın hemen dışında gördüğün taksilerin yanına gidiyorsun. Biri hızlı adımlarla geliyor, şalvarlı, ama üzerinde mor renkli, göze batacak kadar parlak bir gömlek var. "Nereye?" diye soruyor. Söylüyorsun, tutarı soruyorsun. Anlaşıyorsunuz.</p>
<p class="calibre1">Bir yanı dağ, bir yanı uçurum olan bozuk, dar bir yolda bir buçuk saatlik bir yolculuk yapıyorsunuz. Bir ara bir askeri konvoy geçiyor, kenara geçip geçmelerini bekliyorsunuz. Sürücü dudaklarını kaplayan bıyıkları altından kendi dilinde söyleniyor. Yol boyu konuşuyor. Yolun solunda, aşağıda geniş bir nehir köpürerek, güçlüce akıyor, bazen yolun bayağı yakınına kadar geliyor. Sonunda dümdüz, yeşil bir düzlüğe çıkıyorsunuz. Tabelayı görüyorsun: <span class="calibre2">Düzova, Nüfus: 3724, Rakım:</span> /050. Yolun iki yanında tarlalar, tek tük bahçeli, tek katlı köy evleri beliriyor. Girişte yeşillikler içinde bir kontrol noktasında taksici kendiliğinden duruyor. İnip kulübemsi taş binaya giriyorsunuz. Masanın arkasındaki astsubay geliş nedenini, ne kadar kalacağını soruyor. elinde tuttuğu kimliğine bakıyor, yanındaki askere yaz diyor, o da nüfus bilgilerini, ziyaret nedenini, giriş tarihini, kaç gün kalmayı planladığını bir otel kâtibi gibi deftere kaydediyor. Aslında askerin önünde bir bilgisayar var, ama nedense ona değil, deftere kaydediyor.</p>
<p class="calibre1">Astsubay kimliğini elinde sallayarak "İstanbul'da mezar mı kalmadı?" diye soruyor.</p>
<p class="calibre1">"Doğrusu kalmadı," diye yanıtlıyorsun. Dalga geçip geçmediğini anlamak ister gibi sana bakıyor.</p>
<p class="calibre1">"Anamı mezar bulamadığımızdan," diye devam ediyorsun, "babamın mezarına gömmüştük. Mezarlar bile artık iki katlı, belki üç katlıları bile vardır."</p>
<p class="calibre1">Ne ayaksın der gibi baştan aşağı seni süzüyor. "İyi yere getirmişsin o zaman," diyor sonra hafifçe sırıtarak, "burada her yer mezarlık sayılır."</p>
<p class="calibre1">Kimliğini geri veriyor.</p>
<p class="calibre1">Sonunda Düzova'ya varmış oluyorsun.</p>
</body>
</html>
