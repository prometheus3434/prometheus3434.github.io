<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">Uzun olanın, suratına var gücüyle tekmeyi geçirenin sakin sakin kablolardan birini büzüşüp iyice küçülmüş erkeklik organına, diğerini de küçük parmağına bağlayışıııı donup kalmış gibi izliyorsun. Hepsinin yüzlerinde çarpık. heyecanlı hir şeylere hazırlananla-rınki gibi bir gülümseme var. Uzun olan "Islatın şunu.” diye ötekilere buyuruyor. Belli ki şu öteki. küt. kalın gövdeli g i l tikten sonra buranın egemeni, patronu o. aralarındaki senli henliliğe rağmen ötekiler ona bağlı. Küçük demir kutunun önündeki düğmeye doğru uzanıyor, "Evet," diyor. "bakalım tadı hoşuna gidecek mi?" Gözlerini kapıyorsun. Burada. diye düşünüyorsun. heni sopayı görür görmez dehşete düşen, inlemeye başlayan hayvana çevirecekler. İçerdeki koku kan, ter, salya gibi sıvıların kokusuyla iyice ağırlaşıyor.</p>
<p class="calibre1">Seni sürükleyerek hücreye geri getirdiklerinde yarı baygın durumdasın. Yerde çıplak yatıyorsun. Bütün gövden yanıyor, acı elektrik akımı gibi gövdende dolaşmayı sürdürüyor. İnliyorsun. İnlemelerin kendi kulağına uzaktan bir yerlerden geliyor. Bu uzaktan sesi ilk orada duyduğunda kendinden çıktığını anlaman uzun sürdü. Bağıracağını hiç düşünmemiştin. Ama bağırmaktan çok boğazından sökülür gibi çıkan bir ulumaydı o, biri korkunç biçimde kulaklarının dibinde uluyordu.</p>
<p class="calibre1">Kafan zonkluyor. Yüzünü davul gibi şişmiş hissediyorsun. Burnun tıkalı, herhalde kurumuş kanla. Ağzın, boğazın kupkuru. Ağzından zorlukla nefes alıp veriyorsun. Nefes alıp verirken boğazından, sanki yarı yolda birden pıhtılaşıyor, kuruyormuş gibi kesik kesik sesler, hırıltılar çıkıyor. Bütün bedenin yara bere içinde. Boynuna akan bir kan var. Nereden aktığını bilmiyorsun, belki dudaklarından, kafandan ya da başka bir yerden. Gözlerine kan oturmuş, bir tanesi, sol gözün neredeyse kapanmış. Bütün gövden ağrıyor, zonklu-yor, sızlıyor. Ağrılar bir yere yerleşiyor. bir süre orada kalıyor, sonra yeniden dolanmaya başlıyor. Kasıklarındaki ağrı göğsüne çıkıyor, böbreklerindeki ise sırtına ya da boynuna, ense köküne. Sen de en ağrısız konumu bulmak için ağrıyla birlikte hareket ediyorsun. Ellerinin hâlâ kelepçeli olması seni kısıtlıyor. ellerine kan oturmuş, morarmış. Yine de bazen o ağrısız ânın --0 hafiflik ânının-bedenine egemen olduğu sanısına kapılıyorsun. Ama çok kısa sürüyor, sana sadece hayal ettiğini düşündürecek kadar kısa, yeniden konumunu değiştiriyorsun.</p>
<p class="calibre1">Miden kasılıyor. öğürüyorsun. Midende bir şey yok, ekşi bir sıvı, safra yu da kimbilir ne boğazına kadar yükseliyor.</p>
<p class="calibre1">Ne kadar süre geçtiğini bilmiyorsun. Açlık duymuyorsun ama susuzluk dayanılmaz, geliyor. Sanki gövdendeki tüm su çekildi, buharlaştı. Susuzluk bazen öyle dayanılmaz oluyor ki tam o anda işte sana bir bardak su deseler istedikleri her şeyi yaparmışsın gibi geliyor. Ama şaşırarak bu ânın, bu dayanılmaz arzunun geçtiğini görüyorsun, elbette yeniden geri gelinceye kadar. Ötekiler aklına geliyor. Kimbilir onlara ne yaptılar, diye düşünüyorsun, tuhaf biçimde Ziya için endişleniyorsun. şimdi başına en çok bir şey gelmesinden korktuğun kişi Ziya. Nerede o, diye düşünüyorsun. niçin hâlâ geri gelmedi? Başka bir hücreye mi götürdüler?</p>
<p class="calibre1">Bir kez daha hücrenin kapısı açıldığında hâlâ seni bıraktıkları yerdesin. Kapı açılır açılmaz korkuyla kasılıyorsun. Bu kez iki yeni tip, giysilerinden daha çok gardiyana benzeyen iki kişi "Gel bakalım," diyor. Yeni bir vardiya mı? Herhalde ürkmüş halini, bakışlarını görünce yarı sırıtarak "Korkma, korkma, dayak yok," diyorlar. Doğru mu söylüyorlar? Kolları arasında sendeleye sendeleye götürülüyorsun, yine aynı yere, alt kata indiriliyorsun. Merdivenlerin başında duruyorsun, ayakların geri geri gidiyor. "Hadi, hadi," diyor bir tanesi, genç, ince bir ses. Yüzüne bakıyorsun. Bulanık bakışların genç bir yüzü, bu yüzdeki çocuksu ifadeyi ayırt edebiliyor. "Hadi," deyip çekiyor kolundan genç olan, sanki cesaret demek istermiş gibi. Evet, diye düşünüyorsun, cesaret, burada cesur olmam lazım, en azından burada cesaret göstereyim.</p>
<p class="calibre1">Demir kapının eşiğinde yeniden ayakların geri geri gidiyor. Seni içeri doğru itiyorlar. Uzun olan dirseklerine kadar kıvırdığı lacivert gömleğiyle seni bekler gibi karşında, seyrek bıyıklarının altında sırıtışa benzer bir şey var, dudakları gerilmiş de olabilir. Diğer ikisi iki yanında, biri askılı atletle, şişmanca, göğsü, omuzları, kalın kolları kıl dolu, diğeri ise ince yapılı, lekelerle kaplı rengi solmuş bir önlük giymiş. Bir tamirhanede çalışan işçilere benziyorlar. Ama bir yandan her biri poz kesiyor, tıpkı bir filmde poz kesen oyuncular gibi. Kime kesiyor olabilirler bu pozu? Birbirlerine. kendilerine, sana, duvarların gerisindeki birilerine. Yüzlerini böyle sakınmasızca göstermelerini düşünüyorsun, herhalde yüzlerini böyle göstererek de hiçbir şey bize dokunamaz demek istiyorlar. Anlıyorsun, bu gösteri yalnızca korkutmak için değil, aynı zamanda büyülemek için. Güçlerinin sınırsız olduğunu, ne kadar kudretli olduklarını göstererek büyülemek için. Yukarda demir halkadan ip sarkıyor. İçeri doğru itilen seni çekiyorlar. Bedenin kasılıp kalmış, derin derin soluk alıp veriyorsun.</p>
<p class="calibre1">İşkence odasından çıkarıldığında uzun boylu olan seni götürecek olanlara dizlerinin üstünde götürülmeni buyuruyor. Seni getiren aynı kişiler bunlar, ama bu kez çok farklı davranıyorlar. Sen dört ayak üzerinde yürüyerek merdivenlerden çıkar, koridoru alırken arkandan copla dürtüklüyorlar, küfür ediyor, tekmeliyorlar.</p>
<p class="calibre1">Yarı yolda yığılıp kalıyorsun. Susuzluktan ölecek gibi hissediyorsun. Şu anda tek düşündüğün su. "Su," diye inliyorsun, "biraz su verin." Ama durman onları sinirlendiriyor. Ya da sinirlenmiş gibi yapıyorlar. Tekme atıyorlar. Yeniden dört ayak üzerinde yürümeye zorlanıyorsun.</p>
<p class="calibre1">Hücrenin beton zeminine atılıyorsun, boş bir çuval gibi. Dudakların, boğazın, tüm bedenin kupkuru. "Su," diye mırıldanıyorsun yeniden, karşılığı bir tekme oluyor. Boş bir çuval gibi, diyorsun.</p>
<p class="calibre1">Bir süre sonra kapı açılıyor. "Su mu demiştin lan," diyen biri itfaiye hortumuyla üstüne tazyikli su sıkıyor, yerde duvara doğru kayıyorsun, yüzünü korumaya, sırtını dönmeye, ayağa kalkmaya çalışıyorsun, ama yapamıyorsun, duvara doğru yapışıyorsun. Az sonra gidiyor. Olduğun yerde duvarın dibinde büzüşmüş kalakalıyorsun. Duvarlardan, tavandan suların damladığı hücrede, birikmiş suyun ortasında, çıplak, titremeye başlıyorsun. Çenen birbirine çarpıyor.</p>
<p class="calibre1">Uyuyorsun, ya da daha doğrusu uyku gibi bir şeye, içinde uyu-yamadığın, uyumanın olanaklı olmadığı uyku benzeri bir şeyin içine gömülüyorsun. Uyuyup uyanıyorsun. Uyanma da belki artık bildik anlamda bir uyanına değil. içinde uykuya benzer bir şey bir biçimde sürüyor.</p>
<p class="calibre1">Bir hayvan gibi. diye düşünüyorsun. zorla alınmış, dövülmüş. kapatılmış. gözleri boşlukta bir yere dikili. korkuyla kaderini bekleyen bir hayvan gibi.</p>
<p class="calibre1">Bağırsakların senden bağımsız çalışıyor, tutacak halin yok, olduğun yerde, yan yatmış, ıslak zemine yapıyorsun, yarı sıvı bir şey akıyor. iğrenç bir koku yükseliyor. Çişini yapmaksa o kadar kolay olmuyor. İşemeye davrandığında oranda. yanık karalığında morumsu bir et parçasına dönmüş organında korkunç bir acı duyuyorsun. Kabloların bağlandığı parmakların, serçe, yüzük ve baş parmağın da aynı renkte, kara, koyu bir morlukla. Boş bir çuval, diyorsun, içinde yanlızca kan, ter. sidik ve bok var.</p>
<p class="calibre1">Hücrenin tepesindeki ışık ara sıra yanıyor, sonra sönüyor. Bir düzeni yok.</p>
<p class="calibre1">Önce bir çığlık duyduğunu sanıyorsun, sonra bunun bir inleme olduğunu düşünüyorsun. Bir yerlerden bir inilti, yankılanırcasına uzayarak, kesik kesik geliyor. Nereden? Nereden geldiğini çıkaramıyorsun. Kim inliyor, diye kendi kendine soruyorsun, Ziya nerede, ötekiler nerede?</p>
<p class="calibre1">Bir süre geçiyor. Ne kadar? Altı gün? Ama çoğunu baygın ya da baygın demenin uygun olabileceği bir yarı uyku içinde geçirdiğin için bilmiyorsun, belki altı saat geçti. Zaman hızla koşuyorda olabilir. yerinde sayıyor da. Ya da bir hızlı koşup bir yerinde sayıyordur. Belki henüz altı dakika geçti. Bu da mümkün. Boşlukta bir tekrar. atan bir şey, bir sızı, zonklama. Babaannenin son günleri aklına geliyor, inleyişi, yarı açık gözleri, kırpışıp duran kirpikleri, bedenin titremeleri, yoksa son günlerinde böyle mi hissediyordu? Yalnızca bir zonklama, buzdan bir çarpıntı?</p>
<p class="calibre1">Eğer hissettiği gerçekten bu olmuşsa çok kötü. diyorsun, bu anlamsızca, rezilce dağılıp parçalanmak. organların berbat kokular salarak çözülüp gitmesi demek. Altına bez bağlamayı istememen aklına geliyor. Geceleri başucunda kendinden geçmiş bir biçimde otururken ölmekte olan bedenin her an doğrulup sana çok önemli bir şey söyleyeceğini hissedişin aklına geliyor. Meğer bütün beden sıvılarını salarak acı içinde çözülürken ne aptalca şeyler düşünüyor-muşsun.</p>
<p class="calibre1">Bir kez daha geliyorlar. Karşı koyacak halin yok, zaten ne gücün ne de öyle bir isteğin var. Sürükleniyorsun. Olup biteni bir yandan dışardan bir şey gibi izliyorsun.</p>
<p class="calibre1">Bu kez seninle ilkkonuşan. bunların amiri gibi görünen de orada. Grimsi gözlerini hipnotize etmek ister gibi gözlerine dikiyor. Ama senin görüşün o kadar net değil, ne de uzun süre kafanı yukarıda, dik tutabilecek haldesin. Kafanındüştüğüherseferinde biryumruk ya da cop darbesi eşliğinde "Kaldır kafanı. gözlerime bak," diyor. Yeniden soruyor. "Bilmiyorum." diye mırıldanıyorsun, "hiçbir şey bilmiyorum. tüm bunlar niçin bilmiyorum." Gerçeği istiyorlar, öyle mi. ama gerçek ne? Yoksa gerçek gözlerimin önünde miydi hep?</p>
<p class="calibre1">Bazı kâğıtları önüne sürüyor, imzalamanı istiyor. Hiçbir şey yapmıyor, öylece duruyorsun. Söyledikleri, sordukları her şeyi aynı biçimde yanıtlıyorsun, <span class="calibre2">bilmiyorum, hiçbir şey bilmiyorum.</span> Dışarıya kaçamadığına göre içerde bir yerde, kaçacak bir yer arıyorsun, bedenin içinde bir başka beden bulabilirmişsin gibi.</p>
<p class="calibre1">"Askıya," diye buyuruyor, geriye çekilip bir sigara yakıyor, seni, işlerini yapışlarını izliyor, "akıllanana kadarorada kalsın," diyor. Bu kez kollarını iki yana açtırıyor, arkadan, ensenin aşağısından bir yerden, düz, kalın bir sopanın, bir kalasın üzerine yerleştiriyorlar. Bileklerini iki uçtaki şeritlerle bağlıyor, kalası yukarıya kaldırmaya başlıyorlar. Yukarı yükseldikçe kollarına, omuzlarına dayanılmaz bir ağırlık çökmeye başlıyor. Amir olan sigarası elinde sana yaklaşıyor, yukarı doğru yükselişini izlerken "Aslında sana iyilik ediyoruz yavrum," diyor, "burada seni eğitiyoruz, terbiye ediyoruz, adama döndürüyoruz. Burayı yanlış düşüneyim deme sakın, burası bir okul, eğitim yuvası, üstelik bedava. bende senin başöğretmeninim." Zekice gülümsüyor. Az sonra acıdan inlemeye başlıyorsun.</p>
<p class="calibre1">Tüm bunların. et ine yapılan bu saldırıların. bu küfürlerle aşağılamaların. bu işkencenin nedeni seni gördükleri düzeye indirmek. Bir açıdan okul demek yanlış değil, olmanı istedikleri gibi olmanı istiyorlar, seni biçimlemek istiyorlar. Sen. biz sana ne yapıyorsak osun, diyorlar, kendi başına hiçbir şeysin, bir hiçsin.</p>
<p class="calibre1">Hücredesin. Karanlıkta yarı baygın yatıyorsun. Işık yanmıyor. Çıplaksın. Ağzının içi yara, kırılmış birkaç diş, kurumuş kanla kupkuru. Ağzında tükürük bile kalmamış. Yutkunamıyorsun. Gözlerin açık -doğrusu bir tanesi yarı açık- gözlerini kapatamıyorsun, karanlıkta bir noktaya dikili. Bedenini hissetmiyorsun, ya da hissettiğin şeyin ne olduğunu söyleyemez durumdasın, bedenim diyorsun, nerede şimdi? Bu belki artık bir beden değil, çözünen bir şey, peltemsi, sıvımsı, suda eriyen tuz gibi bir şey.</p>
<p class="calibre1">Sesleri dinliyorsun. Genleşip büzüşen metallerinkine benzer çıtırtıları, ayak seslerini, ara sıra uzaktan biryerlerden gelen birçığlı-ğı ya da iniltileri. Yarı baygınlığının içinde kulağın açık, karanlığın içine doğru dikilmiş.</p>
<p class="calibre1">Işık yanıyor, kapı açılıyor. Kasılıyorsun. İçeriye biri giriyor. Bir gölge, bir bulanıklık üzerine eğiliyor. Görüşün iyi değil. "Korkma," diye fısıldıyor, nabzını dinliyor, bedenini inceliyor, kafasını göğsüne koyuyor. Bir yüzün sıcaklığı soğuk göğsünde yayılıyor. Kalbimi mi dinliyor? Benim kalbimi? "Doktor musunuz?" Yanıt vermiyor. "Ağrın var mı?" diye soruyor. "Evet," diye yanıtlıyorsun, sesin mezardan gelir gibi çıkıyor, zayıf, boğuk. inilder gibi. "su," diyorsun. Veriyor, başını bir eliyle destekleyip plastik bir kabı ağzına yanaşiı-rıyor, "Yavaş yavaş iç," diyor, birkaç yudum içebiliyorsun. Ama o birkaç yudumun ağzında, boğazında. yemek borunda nasıl bir yol izlediğini, nasıl ağır ağır aktığını bir yanma duyumunun eşliğinde çok iyi hissediyorsun.</p>
<p class="calibre1">Günlerden ne olduğunu soruyorsun. Söylüyor. Eğer dediği doğruysa çok olmamış. gerçi buraya getirildiğin larihi lam anımsamıyorsun ama üç ya da dört gün ol m ıı ş olmalı. oysa sana çok daha uzun gelmişti, iki hafta. belki iiç hafla. gün'! Kader beni aramış mıdır? Ağabeyin aklına geliyor. ama o aramamıştır. Peki. onların onu aramak akıllarına gelmiş midir'!</p>
<p class="calibre1">Gözüne, bedeninin kimi yerlerine merhem gibi bir şey sürüyor. Birhap uzatıyor. "Bunu yut," diyor, "iyi gelecek." İlacı ağzına koyuyor, su içiriyor.</p>
<p class="calibre1">Ama yutamıyorsun. Miden bulanıyor, kusacak gibi oluyorsun, öğürüyorsun. Ağzının kenarından sarımsı bir sıvı akıyor. Bu kez hapı suyun içine atıyor, birkaç yudum daha içirmeye çalışıyor. Bu birkaç yudum iyi geliyor, daha iyi hissediyorsun. Diğerlerini soruyorsun. İyi, diyor. Kimi sorduğunu anladı mı emin değilsin, ama yanıtı seni rahatlatıyor. Geldiği gibi sessizce çıkıyor. Kimdi bu? Burada çalışan bir doktor mu gerçekten, yoksa işkencecilerden biri mi? Durumuma bakıyor, daha ne kadarını kaldırabileceğimi mi ölçüyor? Yoksa ölmemden mi korkuyorlar?</p>
<p class="calibre1">Doktorun -ona doktor diyorsun- gelişinden sonra ne kadar zaman geçtiğini çıkartamıyorsun. Ama yaptıkları işe yarıyor, ağrıların azalıyor. Gözlerin karanlıkta açık, kaskatı yatarken tuhaf bir biçimde zihninin berraklaştığını hissediyorsun.</p>
<p class="calibre1">Biraçıdan, diye düşünüyorsun - ya da mırıldanıyorsun, zira kulağına bir yerlerden mırıl mırıl birtakım sesler geliyor, sanki biri kulağının dibinde fısıldıyor- bu bildiğim bir şey. Benzer olayları bolca duymuş olduğumdan değil, yaşamımın tümünü az çok böyle geçirdiğim için; çok farklı biçimde olsa bile bunun gibi bir hücrede, görünmez işkencecilerin elinde. Aslında bana biri tam şimdi tüm bunları çok önce bir kere daha yaşamış olduğumu söylese belki hiç şaşırmazdım.</p>
<p class="calibre1">Şimdiye kadar, diye düşünmeyi sürdürüyorsun -ya da mırıldanmayı, ya da sen değilsen eğer senin düşüncelerinle aynı anda bir başkası, uzaktaki ya da kulağının dibindeki biri- içten içe aslında bir hiç olduğumu, bir kâğıt parçası gibi ezilebileceğimi, buna karşı söyleyebilecek, savunabilecek hiçbir şeyimin olmadığını düşünmüyor muydum? Öyle düşünüyordum.</p>
<p class="calibre1">Şu aldırışsızlık. hayata karşı takındığım kayıtsızlık da salt görünüşte değil miydi? Evet, görünüşteydi, aslında o bir duvar ya da daha iyisi bir çukurdu. Oraya girdim, çömelip başımı dizlerime yatırdım, ellerimle kulaklarımı tıkadım. Geçsin diye -neyse o, geçsin diye- bekleyip durdum.</p>
<p class="calibre1">Bu çukurda, diyorsun, taş kesilmiş biçimde kalakaldım, oradan çıkamadım, belki bu yaşamım dediğim şeyi sürdürmek için yaptığım bir şeydi, ama böyle yaparak onu bomboş birşeye çevirmiş oldum. İşte bu heriflerle, yaşamı ölü bir şeye çevirenlerle gizli bağım, zehirlerini çok önce içime akıtmışlar gibi: yaşarken bir ölüye dönüşmüş olmak, yarı ölü biri olmayı sürdürmek. Onları aslında, içten içe hiç yabancılamamış olmamın nedeni bu.</p>
<p class="calibre1">Zaman geçiyor. Karanlıkta, gözlerin boşluğa dikili, yan dönmüş, dizlerini göğsüne doğru toplamış kımıldamadan duruyorsun. Bu atan bir sinir, düzenli bir şişip sönme deviniminden başka bir şey değil, diyorsun, karanlıkta bir nabız gibi atan bu sesi, bu şişip sönmenin ritmini dinliyorsun. Birden boşlukta altın bir damla beliriyor. Tavandan düşüp yol boyunca ışıldayarak alnının ortasına damlıyor. Alnındaki ıslaklığı duyuyorsun. Evet, diyorsun, evet, ama seni daha önce de hissettim. Hep biliyordum, bedenimde dolandığını hep duyuyordum, zihnimde dolaştığını hep hissediyordum. Üçüncü göz dedikleri bu mu?</p>
<p class="calibre1">İçinden, ta derinlerden yavaş yavaş bir sevinç, bir neşe dalgası -belki soluk, güçsüz, ama yine de bir dalga- yükseliyor, ılık bir süt gibi bedenine akıyor. Demek öyle, diye mırıldanıyorsun, demek öyle. Burası bir hücre, ama aynı zamanda bir hücre değil, sanki artık neresi olursa olsun senin için fark etmez. Bir mühür kırıldı. Kırıldı mı? Kuyruk sokumundan yukarıya heyecan verici bir titreme yükseliyor. Demek öyle, diye mırıldanıyorsun, demek öyle, şimdi anlıyorum, şimdi anlamaya başlıyorum.</p>
<p class="calibre1">İnsan bir kâğıt parçasıymış gibi ezilemiyordu işte. Ne başkası tarafından, ne de bütün yaşamı boyunca bunun için uğraşsa bile kendi tarafından - bu yapılamıyordu. İnsan bir hiç değildi, hiçten biraz daha fazla bir şeydi. Biraz daha fazla. çok değil. belki biraz, ama ne büyüleyici bir fazla bu. Ölümsüz bir parça mı? Onda ölümsüz bir şeyler var.</p>
<p class="calibre1">Demek, diyorsun. tüm bunların olması gerekiyordu. tüm bunları yaşamam, yaşadığım her şeyi. lanı şimdiki noklaya kadar yaşamam gerekiyordu. Tüm bunları, kabul etmek ne kadar giiç olsa da burada olup bitenleri bile. Asıl hücreyi anlamam için demek sonunda bu hücre gerekiyordu.</p>
<p class="calibre1">Boşlukta her şey silinip gidiyor. Burada, diyorsun, zamanın sonundan geriye bakıyor, her şeyin yok olup gittiğini görüyorum. Geriye hiçbir şey kalmayıncaya dek her şey yok olup gidiyor, dünyalar, evrenler. .. Geriye hiçbir şey kalmayıncaya dek mi? Ama her şey yok olduğunda bile geriye bir şey kalıyor, hiçten biraz fazla olan bu şey kalıyor, karanlıkta bir nabız gibi atan şey, bir titreşim, evrenin başlangıcı da olabilecek, tüm sonlarla tüm başları iç içe geçiren küçük, ölümsüz tohum, bir incir çekirdiği. Bu incir çekirdeği aynı zamanda bizde, şimdiden içimizde, burada.</p>
<p class="calibre1">Kader, diyorsun -Kadere mi sesleniyorsun? Evet, ona sesleniyorsun- Kader sanrı mı bu? Hayır, bu bir sanrı değil, zihnim hiç bu kadar berrak olmadı.</p>
<p class="calibre1">Bütün yaşamımı görüyorum Kader, tam, eksiksiz, dopdolu karşımda uzanıyor. Onu niçin şimdiye kadar hep eksik, yarım, boş bir şey olarak gördüm? Dahası gördüğüm tüm yaşamlar eksikti, yarımdı, bir yaşam taslağıydı, hatta belki bir taslak bile değildi, yaşam daha doğmadan, varlık fırsatı bulmadan ölmüştü, öyle düşünüyordum. Ama bakışımı ölü yapan şeyi, bana hep aynı şeyi gösteren kendi körlüğümü göremiyordum. Öyle görünüyor ki yalnız kendi yaşamımı değil hiçbir yaşamı doğru dürüst anlayamadım.</p>
<p class="calibre1">Kader, diye sesleniyorsun, şimdiye kadar benden kaçmış olan yan sonunda bana doğru dönüyor. Bu yaşam her zaman doluydu, eksiksizdi. Her zaman orada, elimin tam altındaydı, ama elimin altında dururken bile onu almak, ele geçirmek, kulağa tuhaf gelse bile zaten yalnızca benim olanı yine de benim yapmak gerekirdi.</p>
<p class="calibre1">Tam içimde başka bir şeyin doğrulup bunları söylediğini hissediyorum. Yaşamımı önceden bitireni, hayaletimi görüyorum. O da dönüşüyor, her şeyin dönüşüp tersine dönmesi gibi o da şimdi önümde beliriyor, geçmişten değil gelecekten geriye doğru benim bugünüme elini uzatıyor, hak. bu gelecek. diyor.</p>
<p class="calibre1">Kader. diye sesleniyorsun, sana söylemek istediğim şeyler var. birçok şey var. Bu içime dolanları sana anlatmak istiyorum - onları nasıl anlatacağımı. sözcüklere nasıl dönüştüreceğimi henüz bilemesem de. Ama varlar. gövdemden çıkan hava ya da ses gibi varlar. Onlara biçim verecek ağızsa henüz yok. Öyle hissediyorum ki bunları sana söylemenin, aktannanın bir yolunu bulmadıkça o ağız da hiç var olamayacak. Ama belki, diye hayal ediyorum. bunlar henüz hiç bilmediğim bir yolla, senin çağrını işittiğim gibi bir yolla, tam, şimdi, istediğim gibi, sana ulaşıyordur.</p>
<p class="calibre1">Zihnin berraklaştıkça korku da içinden çekip gidiyor. Yalnızca burada olmanın, olabileceklerin korkusu değil, o aslında hep sende var olmuş olan, o soyut, ele avuca gelmez korku da. Korku yok oluyor, şimdi cesur olmaya bile gereksinimin yok artık.</p>
<p class="calibre1">Bir kez daha hücrenin kapısı açılıyor. İki tip seni kollarından tutarak, yarı sürükleyerek götürüyorlar. Yeniden işkence odasına. Herhangi bir direnç göstermiyorsun, zaten gösterecek durumda değilsin, komutlara uyuyorsun, yönlendinnelerine kendini bırakıyorsun, yine de seni itekliyorlar, duvara çarptırıyorlar, çelme takıyorlar. Yere düşünce ayağa kalkman için yüzlerini korkunç hallere büründürüp vurur gibi coplarını kaldırıyorlar. Kalkmaya çalışmana rağmen vuruyorlar.</p>
<p class="calibre1">Sandalyeye oturtuluyorsun. Uzun boylu, seyrek bıyıklı olan karşında. Masa sandalyenin yanında, üzerinde aletler duruyor. Söylediklerinin hiçbirine karşılık vermiyorsun. Önüne bakıyorsun. Bu halin onu sinirlendiriyor. "Bak bana ulan, gözlerime bak," diyor. eliyle çenenden tutup kafanı kaldırıyor. "Ağzını aç," diye buyuruyor. Ötekilerden biri de çenene asılıyor. Copu ağzına sokuyor, boğazına kadar itiyor. "Bir sonraki sefer nereye sokacağım biliyorsun, değil mi," diyor, "ha? Kan alacağım kan." Anlından yana doğru savurarak hızla çekiyor, dişlerin takırdıyor, be İki dudak kenarın yırtıldı, ağzına dolan ıslaklığı duyuyorsun. Tükürüyorsun.</p>
<p class="calibre1">"Yukarıya," diyor, seni yeniden yukarıya doğru çekiyorlar, bir yandan vurmaya başlıyorlar. Havada ileri geri sallanıyorsun.</p>
<p class="calibre1">"Ne?" diye soruyor bir tanesi, "ne mırıldanıyorsun?" Mırıldandığının farkında değilsin. "Bebek gibi ne sesler çıkarıyorsun lan?"</p>
<p class="calibre1">"İnsan bir hiç değildir," diyorsun.</p>
<p class="calibre1">"Ne saçmalıyorsun?"</p>
<p class="calibre1">Mırıldanmanı ya da sayıklamanı sürdürüyorsun. Bir süre sonra ipi gevşetiyorlar, ağır ağır indiriyorlar. Omuzlarına çöken o kaldırılmaz ağırlık, baskı kalkıyor. Eklem yerlerin zonkluyor. Sandalyeye oturtuluyorsun.</p>
<p class="calibre1">"Ne diyorsun, konuş bakalım."</p>
<p class="calibre1">"Sizin," diyorsun, "bilmediğiniz bir gerçek var," sözcükler ağzından zayıf, kuru, sayıklar gibi, fısıltıyla dökülüyor yine de fısıltı odayı dolduruyor, "insan bir hiç değildir."</p>
<p class="calibre1">"Siz," diye sürdürüyorsun, "insanı içler acısı birşeye, bir paçavraya, acı çeken, acıdan başka bir şey bilmeyen bir şeye, küçültülmüş birşeye, bir zavallıya, birhiçe çevirmek istiyorsunuz. Ama ne yaparsanız yapın insanı bir hiçe indirgeyemezsiniz. Gerçeği mi istiyorsunuz, işte gerçek: İnsanın içinde ölümsüz bir şey vardır. İnsanın içinde yok edilemez birşey vardır."</p>
<p class="calibre1">Kendi sesin kulağına başkası konuşuyormuş gibi geliyor. İşkencecilerin tuhaf bir biçimde hiçbir şey yapmıyorlar. Hatta çarpık gülümsemeleriyle dinliyormuş gibi görünüyorlar. Boğazın kupkuru, dudakların çatlak, nefes alıyor, sürdürüyorsun, "Binlerce bedeni parçalasanız bile bu gerçeği asla öğrenemeyeceksiniz."</p>
<p class="calibre1">"Gerçek," diyorsun, "ben düşman değilim, hiçbirimiz düşman değiliz. Düşman sizsiniz."</p>
<p class="calibre1">Gerçek, diye mırıldanıyorsun, gerçek. Tuhaf, az önce sanaölüm-süzmüş gibi gelenşey şimdi oldukça ölümlü geliyor, sanki bu iki görünüm iç içe geçip, birbirinin yerini alıpdeğişip duruyor. Şu anda birden kafanı yalnız bu meşgul etmeye başlıyor. öyle ki bütün zihnini kaplıyor. Ne tuhaf, diyorsun, ne büyüleyici.</p>
<p class="calibre1">Bir sessizlik oluyor. Sözlerin onları etkiliyor. Sözlerin değilse bile etkileyen bir şey kesinlikle var. "Demek öyle," diyor uzun olan, sesinin sakin çıkmasına çalışıyor. ama öfkesini gizleyemiyor, sanki yüzünün görünmeyen bir yerinde bir kası atıp duruyor. Deri ya da meşin kaplı kamçı gibi ince, esnek bir şey alıyor, vurmaya başlıyor, ama hep aynı noktaya. diğeri de ona katılıyor, ikisi iki yanda, ince, deri bir kamçıyla aynı noktaya. sırtına, omuzlarının az aşağısına, birinin ardından diğeri, belirli bir ritimle vuruyorlar. Bütün varlığın şimdi bu iki noktada toplanıyor, küçülüyor, orada büzüşüyor.</p>
<p class="calibre1">Duruyorlar, nefes nefese kalmışlar, yüzleri ter içinde, "Kaldırın şunu," diye emrediyor uzun boylusu, "şimdi sana gerçeği göstereceğim." Ama onlar daha kaldırmaya davranmadan elleriyle saçlarına asılıyor. Saçların yeterince uzun değil, tam kavrayamayınca yüzüne, kulaklarına, boynuna asılıp sürükleyerek seni odadan çıkarıyor, yandaki odaya kadar bu biçimde götürüyor. Ötekiler pis pis sırıtıyor, ağırağır peşinizden geliyorlar. Odadan içeri sokunca seni bırakıyor. "Kalk," diyor. Dizlerinin üstüne doğruluyorsun, yüzün, kulakların, kafa derin yanıyor. "Bak." Kafanı kaldırıyorsun. Havada asılı birşey, bir gövde görüyorsun. Kolları arkadan bileklerinden bir sopanın iki ucundaki halkaya geçirilmiş, başı öne doğru iyice eğilmiş, çıplak, yüzü, gövdesi kanla kaplı. Kasapta asılı o derisi yüzülmüş gövdeler gibi. Kafanı eğiyorsun, bakışlarını kaçırıyorsun. Saçlarından tutup kaldırıyor, "Bak," diyor. Bakıyorsun. İçinden o olmasın, diyorsun, o olmasın, ama bulanıklığın içinde giderek beliriyor, bu ince, zayıf, narin gövde, tanıyorsun, evet o, Ziya bu. Saçları öne düşmüş, yüzünün bir kısmını perdeliyor. Gözleri kapalı. bütün yüzü şiş, kanlı. Uzun olan, içeriye gelmiş olan ötekilerden birine işaret ediyor. İşaret ettiği Ziya'ya vuruyor, Ziya ileri geri cansız bir şey gibi sallanıyor, boğazından zayıf bir inleme çıkıyor. Diğeri bir kova suyu Ziya'nın başından aşağı boca ediyor. Ziya ayılır gibi oluyor, inleyerek gözlerini açıyor, sana bakıyor, bakışlarında hiçbir tanıma belirtisi yok. Ama sen de bu bakışları tanımıyorsun. Bu bakışlar Ziya'nın olmadığı gibi onlarda hiçbir insan bakışına ait olamayacak bir şey var. Gözlerini havada parçalanınışçasıııa sallanan bu zayıf gövdeden alamıyorsun, bir çocuk diye mırıldanıyorsun, bu bir zamanlar bir çocuktu, Ziya'ydı. Şimdi ne'! Şimdi ne olduğunu, neye dönüştüğünü bilmiyorsun. Şu ana kadar burada çektiğin acılarla kıyaslanamayacak bir acıyı, öteki organların duyamayacağı çok farklı bir acıyı, ancak kalp diyebileceğin bir organda duyulabilecek bir acıyı bu görüntü karşısında duyuyorsun.</p>
<p class="calibre1">Hücrede atıldığın yerde gözlerin açık, buza kesmiş büzüşüp kalıyorsun. Aklına ilk kez burada, böyle ölüp gideceğin geliyor. Ölmek istemiyorum, diyorsun, buradan çıkmak, Kader'i bir kez daha görmek istiyorum.</p>
<p class="calibre1">BİRKAÇ GÜN geçiyor. ya da daha uzun. Bu süre boyunca doktor diye seslendiğin bir-iki kez gelip gidiyor. Hiç konuşmuyor. Bir soru sorduğunda boğuk bir sesle. kısa kısa yanıtlıyor. Zaten çok az kalıyor. çıkmak için acele elliği belli oluyor. Ağrı kesici veriyor. yaralarına ilaç siiriiyor. ilk geldiğinde bir serum takıyor. Başka birisi plastik bir kapta bulamaç gibi bir yemekle yine plastik kapta su bırakıyor. Tc-tikte bekliyorsun. ama bunların dışında kimse gelip gitmiyor. Ayıklık mı yoksa baygınlık mı ayırt edemediğin bir biçimde karanlıkta öylece yatıp duruyorsun. Bir süre sonra daha iyi hissettiğini düşünüyorsun. Ayağa kalkmaya çalışıyorsun. Ayağa kalkıyor. acıya rağmen birkaç adım bile atıyorsun.</p>
<p class="calibre1">Herhalde birkaç gün daha geçiyor, hücrenin kapısı yeniden açılıyor. biri "Hadi." diyor. Gene mi? Tanı artık bittiğini düşünmeye başlamışken, bir kez daha dayanabileceğini sanmıyorsun. Yanına geliyor, "Bunları giy." diyor. Elinde giysilerin var. Seni işkence odasına götürmek için hücreye ilk gelenlerden biri bu. Adam giyinmene, sonrada ayağa kalkmana yardım ediyor. Seni kaldırmak için omuzunun altına giriyor. Omzunda korkunç bir yanma hissediyorsun. İnliyorsun, bırakıyor, beline sarılıp tutuyor. "Yürüyebilecek misin?" diye soruyor. Birkaç adımatıyorsun, bacakların titriyor, hafiften topallıyorsun, yine de yürüyebiliyorsun. "Evet," diye yanıtlıyorsun. sesin zar zor, boğazından parçalanarak çıkıyor, "yine mi?" diye soruyorsun, "yok," diyor, "merak etme, bitti." Yumuşakça konuşuyor, hatta sesinde mahcup bir ton duyduğunu sanıyorsun, dediğine hemen inanıyorsun. Ama inanmaman gerektiğini biliyorsun, bu oyunu daha önce de oynadılar. Seni belinden kavramış biçimde ağır ağır yürüyorsunuz.</p>
<p class="calibre1">Aşağıya inmiyorsunuz. Rahat bir nefes alıyorsun - ya da veriyorsun. Ama rahatlamak için erken. Masanın önüne geliyorsunuz. Masa başında ilk geldiğindeki adam değil, daha genç biri oturuyor. Kıyafeti sivil, gür, siyah saçları subay tıraşlı, arkaya doğru özenle taramış, sigara içiyor. Arkasında uzun, zayıf olan duruyor. Onu çok iyi tanıyorsun, ya da belki daha doğrusu kendini iyi tanıttı, diğerlerinden farkı işini daha bir ustalıkla yapıyor oluşu, şüphesiz kendini usta gibi görüyor, ötekiler onun çırağı. Cîöz. göze geliyorsunuz. Bakışlarında aşağılayıcı bir ifade var, seyrek bıyıklarının altında dudaklarının ucu sırıtır gibi kıvrık. ama sırıtmıyor.</p>
<p class="calibre1">Elini gözüne götürüyorsun, sol gözünün şişliği neredeyse inmiş. Ama görüşün açık değil, bir sis perdesi gibi bir şey, ince. du-mansı bir tabaka gördüklerini kaplıyor.</p>
<p class="calibre1">Masanın arkasında oturan sigarasının dumanım üflüyor. dumanın arasından adını soruyor. Çekmeceden sarı. orta büyüklükte bir sarı zarf çıkartıyor. "Al," diyor, "eşyaların."</p>
<p class="calibre1">"Nereye götürülüyorum," diye inler gibi soruyorsun. ayakta, iki büklüm, "savcılığa mı?"</p>
<p class="calibre1">"Savcılık mı?" Gülümsüyor, "Elbette hayır. Sen hiç tutuklanmadın ki. Burada bir süre misafirimiz, oldun. Süre doldu. gitme vaktin geldi."</p>
<p class="calibre1">Arkadaki seyrek bıyıklı, bu kez sırıtıyor, ama suratının donukluğu hiç değişmiyor. Delici gözlerle sana bakmayı sürdürüyor. Ondan yayılan nefreti, hayır nefret değil, nefretten daha başka bir şeyi, birhıncı, dindirilmez bir öç hissini yine hissediyorsun.</p>
<p class="calibre1">Seni hücreden alan aynı adam -şimdi daha çok bir köylüye benzetiyorsun-sabırla kapıya kadar eşlik ediyor. Merdivenleri kolunda ağırağırçıkıyorsun.Yürürken zorlanıyorsun. Pek iyi hissetmiyorsun. Başın uğulduyor, dönüyor. Dışarı çıkıyorsunuz. Gün ışığı gözlerini kamaştırıyor, düşecek gibi oluyorsun. Seni tutuyor.</p>
<p class="calibre1">Etrafa bakıyorsun. Birkaç bina, zemini betonla kaplı geniş alanın bir köşesinde bir-iki prefabrik baraka var. Bir barakanın yanında birkaç dar bölmeden oluşan tel örgülü bir kafes duruyor, içinde iri kurt köpekleri var, kimi uyukluyor, kimi sinirli sinirli hareket ediyor. Belki eskiden burası bir liseydi, diye düşünüyorsun, sonra buraya çevirdiler. Buraya? Burası ne? Bu işler için özel olarak yapılmış bir bina mı? İşkencehane, insanlar için bir mezbaha. Ötekiler aklına geliyor. Ziya'yı düşünüyorsun.</p>
<p class="calibre1">Yürümekte zorlanıyorsun. Adam hâlâ sana destek oluyor. Kapıda çelik yelekli, silahlı iki tip var. Birkaç zırhlı araç öteye park etmiş. Bir tanesi tanka benziyor ama onun çok daha küçüğü. Geniş bahçede bazısı asker giyimli. silahlı, bazısı sivil kıyafetli birkaç tip gidip geliyor. Kapıdan biraz uzaklaşıyorsunuz, o sırada bir araba ağır ağır önünüzden geçiyor. Sesleniyor. Toz içinde, eski, beyaz bir Renault marka araba bu. Araba duruyor. "Şunu da bırakıver," diyor.</p>
<p class="calibre1">İyilik mi etmeye çalışıyor gerçekten. yoksa işin içinde başka bir iş mi var? Ama herkes çok doğal davraıııyor.</p>
<p class="calibre1">"Atlasın."</p>
<p class="calibre1">Biniyorsun. Arabada başka kimse yok. Dıştaki büyük demir kapı rayların üzerinde takırdayarak ağır ağır açılıyor. Tozlu bir yola çıkıyorsunuz. Sürücü camları aynalı bir gözlük takıyor, sarkık bıyıklı, semiz biri. Gözlüklerinin arkasından sana bakıyor, sonra önüne dönüyor. Torpidonun üstünde. direksiyonun yakınında büyük bir kese kâğıdında leblebi var. Arada uzanıyor, bir avuç leblebiyi tek eliyle alıp ağzına boşaltıyor. Bazılarını düşürüyor. Koltukta, yerde leblebiler var. Kimisi ezilmiş, toza dönmüş. Nerede olduğunu bilmiyorsun. Sormuyorsun da. Yola bakıyorsun, etrafa bakıyorsun. Akıp giden görüntüye, kıraç dağlara, kıraç toprağa, tek tük yükselen bodur bitkilere bakıyorsun. Hava açık, güneş tepede, gökyüzü soluk mavi. Camdan içeri giren rüzgâr yüzünü, boynunu, gömleğinin içinden girip göğsünü yalıyor. Gözlerin yanıyor. Gün belki o kadar parlak değil ama gözlerin yanıyor. Gözlerini kamaştıran ışık, rüzgârın tüm vücudunu böyle yalaması, bu taze hava yol açtığı acıya rağmen hoşuna gidiyor. Birtakım renkli çizgiler, düzlemler gözünün önünden kayıp gidiyor. Haz bu, diyorsun, neşe bu. Gözlerin yaşarıyor.</p>
<p class="calibre1">Yolculuk uzun sürmüyor, on-on beş dakika kadar. Yol kenarındaki işaret levhasını görüyorsun, <span class="calibre2">Bindağ</span> yazıyor. Demek kent merkezinin yakınında bir yerdeydin. Kent merkezine giriyorsunuz. Araba bir otobüs durağının önünde duruyor. Sürücü dönüp sana bakıyor. Hiç konuşmuyor, aynalı gözlüklerinin gerisinde elmacık kemiklerine kadar sık, siyah, beş-altı günlük sakallarla kaplı yüzünde sırıtır gibi bir ifade var. Kapıyı ağır ağır açıyorsun, hâlâ bir şeyler bekliyorsun. Sana bakmayı sürdürüyor. İniyor, arkandan kapıyı zorlanarak kapatıyorsun. Tam kapanmıyor, sürücü öteki taraftan eğilip tekrar kapatıyor. Gazlıyor. Durakta bir ihtiyar kadınla kızı, iki de memur kılıklı tip var. Sana bakıyorlar, sen de onlara. Genç kız istemeden anasına doğru sokuluyor, hatta korunmak ister gibi arkasına geriliyor, diğerleri oldukları yerde donup kalıyorlar. Bakışları karşısında siniyorsun, bu dünyaya ait biri değilmiş gibi hissediyorsun.</p>
<p class="calibre1">Cadde boyunca olanaklı olduğunca kenardan, insanlardan uzakta, başın önde, ağırağır yürüyorsun. Bacağın. sağ bacağın topallıyor. İki kolun da ağrıyor, ama sol kolunu neredeyse hiç kımıldatamıyorsun, çok acıyor, bedenine yapışık tutuyorsun. Çok güçsüz hissediyorsun, yürüyemeyecek kadar güçsüz. Kasıklarındaki yanma seni dört-beş adımda bir durmaya zorluyor. Yüksek, uzun. taş bir duvarın yanı sıra elinle duvara yaslana yaslana yürüyorsun. Taşların arası yeşillenmiş. yosunlarla kaplı, yer yer yabani bitkiler ileriye doğru uzanıyor. Taşların sağlam sertliğinin arasında bitkilerin yumuşaklığını hissediyorsun. Şimdi ne yapacağım, diye düşünüyorsun. Ama aslında hiçbir şey düşünemez durumdasın. sadece yürümeyi sürdürmeye çalışıyorsun.</p>
<p class="calibre1">Yanda caddeden tek tük araçlar geçiyor. Kaldırım geniş, kenarlarında akasya ağaçları dizili. Sert, tüyleri ürperten bir rüzgâr ara sıra güçlüce esip kesiliyor. Dağların arasından geliyor olmalı bu rüzgâr, başını kaldırıyorsun, irili ufaklı, birbiri üstüne yükselen çıplak dağlar gri boz kenti sarıyor. iyice ufacık kılıyor. İnsanlar yürürken senin biraz uzağından geçiyor. Başını dik tutamıyorsun.</p>
<p class="calibre1">Taş duvarın sonunda, yol ağzının köşesinde karşına küçük bir park çıkıyor, ağaçların altında küçük sıralar var, boş bir sıraya çöküyorsun. Yandaki sırada hava soğuk olmamasına rağmen kahverengi bir şala sarınmış yaşlı bir kadınla torunu olacak yaşta küçük bir kız çocuğu oturuyor. Çocuk iri gözlerini yüzünde şaşkın aynı zamanda meraklı bir ifadeyle sana dikiyor. Ninesi kendi kendine bir şeyler mırıldanıyor, şalıyla ağzını kapatıyor, çocuğun elinden tutup çekiyor, kalkıyorlar. Küçük parkta yalnız sen kalıyorsun.</p>
<p class="calibre1">İlk kez kendi kokunu duyuyorsun. berbat. ekşi. dayanılmaz bir koku. Giysilerin leş gibi. Gömleğinin üstünde kurumuş kan lekeleri var. Bir mezarın içine diri diri sokuldum. diyorsun. hayır daha kötüsü. yerin altında değil üstünde, bir mezbahada diri diri parçalara ayrıldım. üzerimde mezbahaya ait bir ölümün kokusu var. Ama sanki sadece ölen değil. aynı zamanda ölümden geri gelmiş birisi gibisin.</p>
<p class="calibre1">Ne yapacağını düşünüyorsun. Aklından bir sürü şey geçiyor. Önce Fidan'a telefon etmeliyim. diye düşünüyorsun. ilk yapmam gereken şey bu. Sonra bir hastaneye gitmeliyim. Ama uykun varmış gibi hissediyorsun. Şu sıraya yatıp uyumamak için kendini zor tutuyorsun.</p>
<p class="calibre1">Elindeki sarı zarfı görüyorsun. ne yaptığının pek farkında olmadan açıyorsun. İçinde cüzdanınla evinin anahtarı var. Cep telefonu gitmiş. Cüzdana bakıyorsun. paralar da gitmiş. ama banka kartları duruyor. Birden bir üşüme geliyor. Donuyormuş gibi hissediyorsun. Titriyorsun. çenen birbirine vuruyor. Tüm dünya dönmeye başlıyor. yere yığılacağından. bayılmaktan korkuyorsun. Zarf içindekilerle birlikte elinden düşüyor. Kendimi şimdi kaybetmemeliyim. diyorsun. şimdi değil.</p>
<p class="calibre1">Cadde kenarından. kaldırımdan insanlar gelip geçiyor. Araçların uğultusuna. korna gürültülerine, makinelerin. devinimlerin seslerine insan sesleri, çocuk cıvıltıları karışıyor. Az ilerdeki bodur çamların dallarında serçeler ötüşüyor. Büyük bir gürültü, çarpışan seslerin sağanağı kulağında zonkluyor. Uzaklaşıyorlar. seslerden biri, bir kuş cıvıltısı süzülüp uzaklardan geliyormuşçasına kulaklarına tane tane, ışıl. ışıl. süt damlaları gibi akıyor, sonra yeniden dönen ses gümbürtüsü kulaklarında patlıyor.</p>
<p class="calibre1">Kalkıyorsun. Karşıya geçmek için köşeye, yaya geçidine doğru yürüyorsun. Dünya ayaklarının altında hafif hafif dalgalanıyor. Trafik ışıklarına geldiğinde direğe yaslanmak zorunda kalıyorsun. Bir deniz yüzeyi mi bu. diye soruyorsun, ama belki deniz yüzeyi değil. taşları çatlayıp durmaksızın kuma dönüşen, bu yüzden kımıl kımıl oynayan, soğuk, ölü, gri birtoprak yüzey bu.Ayaklarının altında bir an seriliyor.</p>
<p class="calibre1">Biri geliyor, çok yakınında duruyor. kolu koluna sürtünüyor. İrkiliyorsun. Bakıyorsun. Yanlış mı görüyorum yoksa, diye düşünüyorsun. ama hayır. yanılmıyorsun. işkencecin bu. Geriye doğru bir adım atıyorsun. nereden çıktı bu. buraya ne zaman. nasıl geldi'' Aıııa öbür yanında biri daha var. geriye doğru gittiğinde ona çarpıyorsun. seni tutuyor. koluna sıkı sıkı giriyor. Onu da tanıyorsun, odadakiler-den biri. atletli olarak gördüğün. şimdi koyu renk bir takım içinde. Dehşete kapılıyorsun. "Ne istiyorsunuz'!" diyorsun. "hâlâ ne istiyorsunuz..’ ’ ’</p>
<p class="calibre1">"Seni böylc bırakacağımızı mı sandın!" diyor uzun olan sakince. "böyle biteceğini mi düşündün. kııriıılacağıııı mı sandın?" Tuhaf bir yakınlık ya da tanıdıklık tonuyla. bir iş arkadaşına söylüyormuş gibi söylüyor bunları. İyice yanaşıyor. koluna giriyor. Ağzından bir ah sesi çıkıyor. kollarında. omuzlarında duyduğun acıdan mı. yoksa onları karşında bulmanın dclışeilndcn ıııi. bclli olmuyor. Böyle üçünüz birbirinize sıkı sıkıya yapışmış oluyorsunuz. Bir kez. daha gövdelerini hissediyor. kokularını duyuyorsun.</p>
<p class="calibre1">Aynı anda kenara yanaşmış arabayı fark ediyorsun. Seni getiren beyaz Renault bu, yana doğru uzanıp sana kendini gösteren sürücü aynalı gözlüğünün altında sırıtıyor. Demek eğleniyorlar, diye düşünüyorsun, kedinin fareyle oynadığı gibi benimle oynuyorlar. "Arabaya," diyor uzun olan.</p>
<p class="calibre1">Yüzüne bakıyorsun. seyrek bıyıklarına, bozuk, dışarıya fırlak çene yapısına. küçük gözlerine. Kasılmış bir yüz bu. yüz kasları donmuş bir yüz. taşlaşmış.</p>
<p class="calibre1">Oyunun sonu senin için de artık açık hale geliyor. Arabaya binerken bir şeyler mırıldanıyorsun, ağzından anlamsız ses parçaları dökülüyor. Herhalde böyle anlarda, böyle saçma sapan sözcük parçalarını işitmeye çok alışkın olduklarından hiç üzerinde durmuyorlar bile.</p>
<p class="calibre1">Şişmanca olan seni içeri, arabanın arkakoltuğuna doğru itip peşinden kendisi biniyor. Arka koltukta. diğer kapının yanında öteki, üçüncüsü oturuyor, onu yeni fark ediyorsun. Uzun olan sürücünün yanında. Böylece arabada beş kişi oluyorsunuz. Arkada ikisinin arasında biraz sıkışmış durumdasın.</p>
<p class="calibre1">Kent içinde bir süre turluyorsunuz. Kendi aralarında havadan sudan konuşuyorlar. Aynı yerlerden birkaç kez daha geçiyorsunuz. Bir ara önde oturan "Şurada dur." diyor. bir dükkâna giriyor. sonra yeniden geliyor, "Tamam, gidelim," diyor.</p>
<p class="calibre1">Hallerine bakıyorsun. Oyun oynar gibiler. Eğleniyorlar, birbir-leriyle şakalaşıyorlar. Hatta sana dönüyorlar, eğlenmesini bilmeyen beşinci arkadaşlarına bakar gibi. eğlenmeni, şakalara gülmeni bekler gibi sana bakıyorlar.</p>
<p class="calibre1">Uzun olan "Şuraya." diyerek eliyle işaret ediyor. sürücü arabayı kentin dışına doğru sürüyor. Kentten uzaklaştıkça tuhaf bir suskunluk başlıyor. Şimdi hiçbiri gülmüyor. hatta konuşmuyor bile. Sürücü asfaltın parlaklığına dalmış. leblebi yemiyor ama sakız çiğniyor. Ötekiler sigara içiyor. etrafa bakıyorlar. Birden bir kararın aslında çok önceden verilmiş olduğunun farkına varıyorsun.</p>
<p class="calibre1">Geriye yaslanıyor. manzaraya. yolla birlikte yaklaşıp uzaklaşan kıraç dağlara. yol kenarında tek tük yükselen kavaklara bakıyorsun. Geçip giden bu görüntülere dalıyorsun. Arabada herkes düşüncelere dalmış gibi bir sessizlik egemen oluyor.</p>
<p class="calibre1">Başına gelenlerde, olup bitenlerde. şimdi bu yolculukta hiçbir şey seni şaşırtmıyor. Aslında karşına çıkmaları bile seni şaşırtmadı. İçten içe bekliyordun, hazırdın. Şu anda yolculuğun, kent dışına yapılan bu gezinin hoş bile olduğunu söyleyebilirsin.</p>
<p class="calibre1">Yaşlı bir köylü ineğinin arkasından ağır ağır yürüyor. İri, boz bir köpek kulaklarını dikip geçen arabaya bakıyor. Derme çatma bir-iki ev, boş tarlalargeriye kayıyor. Yaşamın parçacıkları diye düşünüyorsun, geçen, geriye düşen ışıltılı parçacıklar...</p>
<p class="calibre1">Araba hızlanıyor. Geride dağlar dalgalanır gibi alçalıp yükseliyor. Aslında teskin edici bir görüntü bu. bu yeryüzü, geçiyor ve geçip gidişi içinde ebedi. Bu iki duygunun iç içe, aynı anda uyanması ne tuhaf. diye düşünüyorsun. Arka kasası kadın erkek, çoluk çocuk dolu bir kamyoneti solluyorsunuz. Geçerken bu yanık, sertleşmiş yüzlerin her birini görebiliyorsun. Tülbentini ağzını kapatacak biçimde yüzüne dolamış. çömelmiş şalvarlı bir kadın. kucağında küçük bebeği çömelmiş bir başka kadın, ayakta elleri cebinde dimdik duran rüzgârın gömleğini şişirdiği bir delikanlı, kot takımı içinde arabanın yan demirlere tutunmuş genç bir kız, yan yana çömelmiş sigara içen sakalları uzamış, gözlerini iyice kısmış iki adaııı, birbirlerine sıkı sıkıya sokulmuş iki küçük kızla ortalarındaki da/lak kafalı küçük oğlan, hemen yanlarında ayakta iki kadın. Kimi uzaklara dalmış, kimi gülümsüyor, kiminin kaşları çatık. kimininki üzgün gibi havaya kalkmış. Biri, erkeklerden biri. diğerine duyabilsin diye bağırarak bir şeyler söylüyor. Sözcükleri duymuyorsun. Sesini de. Dudakları kımıldıyor. ne söylediyse söylerken gülümsüyor, içinde kızıl tüylerin parladığı kalın, kumral kaşları oynuyor. Söylediği şeyi duymayı ne kadar çok isterdin. Ama sözcükleri işitmiyorsun, kıpırdayan dudakları okuyamıyorsun. Oradalarmış. görebilirmişsin gibi onları taşıyan havaya bakıyorsun. Sözcükler yok. Yalnızca sürücü tarafındaki yarı açık camın dışında uğuldayarak geçen rüzgâr var. Bir üzüntü duygusu yeniden yükseliyor. bu ket. çok daha yoğun biçimde, bu gördüğün yüzlere yöneliyor. onlara karşı derin bir acıma, bir şefkat duyuyorsun. Yalnızca onlara değil, kendine de. Seni de içine alarak şefkatin genişliyor. iki yanda yer yer cılızca yükselen bodur ağaçlara, kavruk otlara, yol kenarlarındaki kaburgaları görünen atlara, zayıfineklere, uzakta, bir tarlada, gövdeleri eğilip kalkan hatları belirsiz, silik iki biçime. kıraç dağlara, dağların ötesine, tüm bu insanlara. daha ötelere, yeryüzünün uzak noktalarına doğru genişleyip bir dalga gibi açılıyor. Yanı başında oturan bu insanlara bile acıyorsun. Bu insanlara, işkencecilerine mi? Evet onlara, onlara bile acıyorsun.</p>
<p class="calibre1">Çok büyük bir kaybın arkasından duyulan bir üzüntü gibi bu; çok büyük bir şey, yeryüzü kadar büyük bir şey, belki yeryüzünün ta kendisi kayboldu, harcandı.</p>
<p class="calibre1">Ovanın bitiminde araba sağa sapıyor, toprak bir yola giriyor, arkasında bir toz bulutu bırakarak, sarsıla sarsıla ilerliyor. Şimdi bu kaybın büyüklüğünü bir tek sen, yalnızca sen görebilirmişsin. yalnızca sen ölçebilirmişsin gibi hissediyorsun. Ama, diye düşünüyorsun, yeryüzü nasıl harcanabilir, onu harcamak nasıl olanaklı olabilir?</p>
<p class="calibre1">Araba yeniden sapıyor; dar, tabanı yer yer yeşil, boz. daracık bir yola giriyor. Bir ormanlık alan başlıyor. Burası nehre yakın bir yer. Araba ormanın içine doğru girebildiği kadar giriyor, yol iyice daralıp siliniyor, bir ağacın altında duruyor. "İnelim," diyor uzun olan.</p>
<p class="calibre1">sana seslendiği açık. İniyorsunuz. Geriniyorlar. Biri bir sigara daha yakıyor. Arkada oturan yanında duruyor. Birbirlerine bakıyorlar. Yüzlerine gergin bir ifade yerleşiyor. Sonra ne yapacaklarını bilmez gibi yere bakıyorlar. Bir an dalgınlaşıyorlar.</p>
<p class="calibre1">Uzun olan ceketinin altına uzanıyor. Tabancasını çıkarıyor. arabaya yaslanıp bekleyen sürücü dışında ötekiler onu takip ediyor. Şimdi yüzünde kararlı bir ifade var. Sana iğreniyormuş gibi bakıyor. Ötekiler de aynı ifadeyi takınıyor. havaya girmeye çalışıyorlar, diye düşünüyorsun.</p>
<p class="calibre1">"Yürü." diyor uzun olan, silahını öne uzatarak. ormanın içini işaret ediyor.</p>
<p class="calibre1">İlerliyorsun. Demek böyle. diyorsun. arkandan adımlarını işitiyorsun, kurşunun namluya sürülüş sesini duyuyorsun. demek böyle sona erecek. Ama hazırsın. Bir tek Kader için üzülüyorsun. Kader'i böyle yarı yolda bıraktığııı için üzülüyorsun. Ama belki yarım bir şey yoktur. diye düşünüyorsun. be İki yarım hiçbir şey yoktur. her an aynı zamanda tam. bütün. eksiksizdir. Belki her yaşam. bir aylıkken ölen bebekten doksan yaşında ölen ihtiyara kadar tamdır. eksiksizdir.</p>
<p class="calibre1">Bu iki şeyin yeniden böyle yan yana belirmesi seni şaşırtıyor: Her şey çoktan yitip gilli. Her şey her zaman tam, eksiksiz. sonsuza kadar var.</p>
<p class="calibre1">Ama belki. diyorsun. birazcık daha zaman gerekirdi, bu duyguyu daha iyi anlamak için. Kader'le ikimiz için.</p>
<p class="calibre1">Siz yürüdükçe kuşlar susuyor. Ayaklarının arasında çıtırdayan otları işitiyorsun. Ormanın nemli havasında keskin bir serinlik var. Mevsim dönüyor. diye düşünüyorsun. serinliğin derini pütürleştir-diğini hissediyorsun. tozlu yapraklar ağaçlarda daha bir gevşek duruyor.</p>
<p class="calibre1">"Dur," diye bir ses duyuyorsun arkanda. Onları unutmuştun.</p>
<p class="calibre1">Zaman yavaşlıyor. Ama hayır zaman yavaşlamıyor, zaman şimdi yerine oturuyor. Duyuların keskinleşiyor. berraklaşıyor. Hafif bir rüzgâr otları hışırdatıyor. Bir de bir yerlerde bir şeyler yanıyormuş gibi uzaktan bir yanık. bir kül kokusu getiriyor.</p>
<p class="calibre1">Ötelerde akan bir derenin şırıltısını işitiyorsun. İki kuş sessizce birbirinin etrafında alçalıp yükselerek başının önünden geçiyor, ötede bir dala konuyor. İnsanın duyarlılığının böyle genişleyebileceğim hiç kestiremezdin. Aklından geçen şeyler sayısız, ama hiç de karmaşa içinde değil. Her birini izleme gücünü içinde duyuyorsu<sub class="calibre9">n</sub>. Nereye kadar uzanıyorlar? Yeryüzüne, yeryüzünün çizgilerine karışıp sürüyorlar. Şimdi aklından geçenler, hislerin nerede bitiyor. yeryüzü nerede başlıyor, emin değilsin.</p>
<p class="calibre1">"Dizlerinin üstüne çök."</p>
<p class="calibre1">Yere, otlara bakıyorsun. Yeş illik leri. biçimleri. duruşları, titreyişleri gözünü alıyor. Son anda, sana soıı gibi gelen en son anda. bu tuhaf kabulleniş içinde, akan zurnan gibi yaşa mm da yerine oturuyor. Başını kaldırıyorsun. Ağaçların dalları ıısııl ıısul. hışırdayarak iki yana gidip geliyor. Gerisinde mavi gök iyice derinleşmiş. yükselmiş. Boş. pürüzsüz, sessiz. Gökyüzüne bakıyor. yaşamım. diyorsun, çoktan gelip geçmiş. ve her zaman orada.</p>
</body>
</html>
