<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">"Yürüyebilecek misin?" deyip kaldırıyorsun babaanneyi. Yarı sürükler yarı taşır biçimde ikinci kata kadar indiriyorsun. <span class="calibre2">Dur, dur </span>diye inliyor. Duruyorsun, merdivenlere yaslanıyorsunuz, babaanneyi bıraksan olduğu yere yığılıp kalacak. O sırada otomatiğin ışığı sönüyor. Yarı karanlıkta babaannenin zorlukla nefes alıp verdiğini işitiyorsun. Boğazından ara ara ıslık sesi gibi bir ses yükseliyor. Kendi nefesinin ise hızlanmış olduğunu fark ediyorsun. Boğuluyor diye düşünüyorsun, ne yapacağım şimdi? Kucağına alsan taşıyabilir misin? İkinci kattaki dairenin kapısı açılıyor, bir kadın "Ne oldu. hayırdır?” deyip çıkıyor. Otomatiğin düğmesine basıyor. babaanneyi tanıyor: "A, Nazlı teyze, neyin var? İyi misin?" Yanınıza geliyor. <span class="calibre2">Nefesi</span> diyorsun, <span class="calibre2">hastaneye,</span> cümleyi tamamlayamıyorsun. Kadın durumu anlıyor, hemen babaannenin öteki tarafına geçiyor, seni şaşırtan bir güçle babaanneyi kavrıyor. Birlikte taşırcasına aşağı indiriyorsunuz. Biryandan yatıştırıcı bir sesle konuşuyor. Belki gerçeklen bu yumuşak, biraz genizden gelen, kendinden emin ses iyi geliyor. babaannenin soluk alış verişleri sanki hafifleyip yumuşuyor. Ses seni de etkiliyor. Merdivenlerden inerken bir an sizi taşıyan bu sesin kendisi olmuş gibi duyuyorsun, sanki ses bu üç kişiyi aynı olayın içinde sarıp sarmalıyor, üçünü birden aşağıya doğru taşıyor. Aşağı inince babaanneyi birlikte taksinin arkasına yerleştiriyorsunuz. Kadına teşekkür ederken görmek için yüzüne bakıyorsun. Yüzle seni etkileyen ses arasında hiçbir ilişki kuramıyorsun. Hafifçe gülümseyen, solgun bir yüz, dalgın, hatta donuk bakışlar.</p>
<p class="calibre1">Takside her şeyi taksiciye bırakıyorsun. daha doğrusu taksici işi ele alıyor. "Florya Kent Hastanesine gidelim." diyor. "en yakını orası." Söylediği özel bir hastane, itiraz etmiyorsun. Tuhaf. sanki sen hariç herkes böyle durumlarda ne yapacağını gayet iyi biliyor. Taksici trafikte koma çalarak, kendine yol açtırarak, hatta karşıdan gelen araçları bile kenara çekilmeye zorlayarak hastaneye çok çabuk varıyor. Parasını veriyorsun, para üstüyle uğraşacak değilsin. "Hakkını helal et," diyor paraya baktıktan sonra, "hakkını helal ediyorsun değil mi abi?" Bu ısrara şaşırıyorsun, yanlışlıkla çok fazla para mı verdim yoksa diye düşünüyorsun ama hayır, para hâlâ elinde, görüyorsun, "Evet," diye yanıtlıyorsun zoraki, "ediyorum." "Geçmiş olsun," deyip basıp gidiyor.</p>
<p class="calibre1">Acilden girdiğinizde yine her şey hızlı biçimde oluyor. Bir has-labakıcı bir sedye getiriyor, babaanneyi iki yataklı küçük bir odaya alıyorlar, doktorla iki hemşire çevresini sarıyor. Doktora durumu anlatıyorsun, aklına geliyor, iki-üç gün önce düştüğünü söylüyorsun, "Ama iyiydi, dizlerinin üstüne düştü."</p>
<p class="calibre1">'Tamam," diyor doktor "bir bakalım," sonra "oksijen tüpü," diye yüksek sesle bağırıyor, hemşirelerden biri koşarak karşıdaki odaya girip oksijen tüpüyle dönerken sana "siz dışarda bekleyebilirsiniz," diyor.</p>
<p class="calibre1"><span class="calibre2">Tamam</span> diye düşünüyorsun, iş <span class="calibre2">artık henden çıktı.</span> Ama elbette daha değil. <span class="calibre2">İş</span> daha bitmedi. Aslında iş benden çıksın demek istiyorsun, bu tür durumlar beceriksizliğini açık biçimde hissettiriyor sana. Telaşın daha çok kendi durumuna yönelik, nasıl davranacağını ya da konuşacağını bilemeyeceğin, bocalayacağın bir durum içinde kalmak islemiyorsun.</p>
<p class="calibre1">Hole çıkıyor, koltuklardan birine oturuyorsun. Sakinleşmeye çalışıyorsun. Karşıda bankonun arkasındaki genç kızın nezaket yüklü, ince sesi giriş işlemleri için seni çağırıyor. Kızın sorularına yanıt veriyorsun. Dönüp yeniden birbirine bitişik bekleme koltuklarından birine, babaannenin yattığı odanın kapısını görecek biçimde oturuyor, beklemeye başlıyorsun.</p>
<p class="calibre1">Acilde iki saat kadar kalıyorsunuz. Babaanneyi tekrar gördüğünde kendine gelmiş görünüyor. Yüzünde bir oksijen maskesi var, yavaş yavaş soluk alıp veriyor. Üzerine doğru eğilerek nasıl olduğunu soruyorsun, kafasını sallıyor, büyümüş gözlerini kırpıştırıyor.</p>
<p class="calibre1">O geceyi hastanede geçiriyorsunuz. Eve ancak ertesi günü, akşamüzeri dönebiliyorsunuz. Öğleden sonra orta yaşlardaki babacan tavırlı bölüm doktoru odaya girip canlı, tok sesiyle testlerle filmlerde ciddi bir şeyin gözükmediğini, akciğerin bir bebeğinki gibi tertemiz olduğunu söylüyor. Yalnız kalpte hafif bir aritmiye rastlamışlar, ama önemli türden değilmiş, bu sıcaklarda olabilirmiş. "Şu an iyisin, turp gibisin," diye devam ediyor doktor, "şu birkaç günü istirahat ederek geçir. Hiçbir şey yapma, yatakta dinlen. Üç gün sonra gel, yeniden duruma bir bakalım." Bir reçete yazıyor, üç gün sonraya randevu veriyor.</p>
<p class="calibre1">Ayrılma işlerini yapıyorsun, muhasebeye parayı ödüyorsun. Düşündüğün gibi bayağı para tutuyor. Bir taksiye atlayıp eve dönüyorsunuz.</p>
<p class="calibre1">Babaanneyi ağır ağır, belinden sararak merdivenlerden çıkarıyorsun. Herhalde daha önce hiçbir zaman gövdeleriniz bu kadar yakın olmadı. Aslında uzun süredir hiçbir gövdeye bu kadar yakın olmadın.</p>
<p class="calibre1">Eve girince bumuna pis bir koku çarpıyor. Alışveriş poşetleri kapının ağzında, koku onlardan geliyor. Babaanneyi yatağa yatırı-vorsun. Arkasına doktorun söylediğine uyarak dik yatsın diye iki vastık koyuyorsun. Babaanne inleyerek uzanıyor, "ev de çoh pis ol-rnııstir şindi," diyor bir yandan, "camlar açıh kalmış."</p>
<p class="calibre1">Sinirleniyorsun, "Şimdi evi düşünmenin sırası mı?"</p>
<p class="calibre1">"Napam oğlum."</p>
<p class="calibre1">"Neyse, ilaçlarını alıp geleyim, temizlerim sonra... Rahat mısın böyle?"</p>
<p class="calibre1">"He oğlum rahatım."</p>
<p class="calibre1">Alışveriş poşetlerini boşaltıyorsun. Tavukla peynirleri atıyorsun. Sebzelerin çürüyen kısımlarını ayırıyor, sağlam kalanları dolaba yerleştiriyorsun. Dışarı çıkıp ilaçları alıp geliyorsun. Üstünkörü elektrik süpürgesiyle evi temizliyorsun. Dolaptaki yemeği çıkarıyor, salata yapıyorsun. Babaanneye bakıyorsun, gözleri kapalı, hali! hafif soluk alıp veriyor. Uyuduğunu düşünüyor, uyandırmıyorsun. Yemekten sonra uzanıyorsun.</p>
<p class="calibre1">Kapı çalıyor, gidip açıyorsun. İki kadın kapıda beliriyor, komşu kadınlar. Babaanneyi soruyorlar. Birini tanıyorsun, merdivenlerde size yardım eden kadın bu. "Buyurun içerde," diye yanıtlıyorsun.</p>
<p class="calibre1">"Yatıyorsa sonra gelelim."</p>
<p class="calibre1">"Yok, galiba uyanık, buyurun."</p>
<p class="calibre1">Babaanne "Kim geldi?" diye içerden sesleniyor. Kadınlar yanına gidiyor. Kalkmaya davranıyor babaanne, "Yok, rahatsız olmatey-ze." diyorlar, "beş dakika geçmiş olsuna geldik, merak ettik, nasılsın? Neyin varmış?"</p>
<p class="calibre1">"Eh, eyiyim kızım," diyor, geldiklerine sevinmiş, "dohtor bişe-ler dedi, pek anlamadım, herhal bişey yohmuş."</p>
<p class="calibre1">Kapının hemen dışında, holde duruyor, geriden onları izliyorsun. Daha doğrusu kadını izliyorsun. Öteki kadının biraz gerisinde duruyor -konuşan daha çok bu kadın- babaanneye bakıyor, öne, yatağa doğru belli belirsizce eğilmiş. Başörtüsünden dolayı sadece yüzünün bir bölümünü görebiliyorsun. Bumu biçimli, hafifçe kemerli. Beyaz, solgun bir yüzü var. Gözlerinin kenarlarıyla ağzının kenarındaki çizgi belirginleşmiş. Şişman değil ama tombulca bir kadın, etli butlu.</p>
<p class="calibre1">"Şimdilik kesin bir şey söylemediler," diye açıklama yapıyorsun geriden, kapı ağzından, ikisi aynı anda sana doğru dönüyor, "dinlenmesi gerekiyormuş. Haftaya yeniden gideceğiz."</p>
<p class="calibre1">Kadının bir an inceleyen bakışlarını yakalıyorsun. İnceliyor mu gerçekten? Ama bu bakışlara pek inceleyen denemez. Dikkatli bakışlar belki, yine de boş bir şeyler var onlarda, odağını tutturamıyor-larmış gibi. Babaanne hastaneyi hayranlıkla anlatmaya koyuluyor. "Dohtorlar, hemşeriler ne iyilerdi." diyor, odayı da beğenmiş, "ne güzel odaydi. ne rahatidi." diyor.</p>
<p class="calibre1">Öteki kadın nefes darlığı olan hasta bir tanıdığından bahsediyor. "Düzeldi ama." diye kısa öyküsünü bitiriyor. "hâlâ dinçsin maşallah, sana da hiçbir şey olmaz."</p>
<p class="calibre1">"Bilmem ki," diyor babaanne, "Bu sene hep hi tuhafidim. Başım dönüyi, yürürken hep sallanidim. Nefesim kesiliyi, boğazım hep kuru, içine bir şey girmiş, sanki gıcıh var. Dedim herhal bu sene son senem."</p>
<p class="calibre1">"Öyle, öyle," diyor itirazlara karşı, "tabii Allah bilirhelbet, biz bilmeyiz kim, ne zaman gider, vahti ne zaman dolmuştur."</p>
<p class="calibre1">Kadınlar gittikten sonra babaanneye onları soruyorsun. Konuşup duran kadını anımsıyorsun, görmüşlüğün var zaten. Giriş katında oturuyor. Kalabalık bir aileler, bir sürü çocuğu var. Bazen evinin kapısı açık oluyor. Çocuklar koridordan eve evden koridora koşup duruyorlar. Asıl merak etliğin öteki, merdivenlerdeki kadın. Onu daha önce gördüğünü anımsamıyorsun. "Bayağidir hurdalar, görmüş olman lazım." diyor babaanne, "dul, kocası ölmüş. Bir babası, bir de oğlu var. Babası hasta, babasına bakıi."</p>
<p class="calibre1">"Nesi varmış?"</p>
<p class="calibre1">"Felç geçirmiş, yürüyi de peh konuşamıyi. Ne dediği anlaşılmi-yi. Öyle pencere kenarında oluriyi hep."</p>
<p class="calibre1">Yaşlı adamı pencere kenarından anımsıyorsun.</p>
<p class="calibre1">Biraz sonra kapı yine çalıyor. Gidip açıyorsun. Kadın, merdivenlerdeki kadın, küçük bir kapta çorba getirmiş. "Yemeğiniz yoktur diye düşündüm," diyor, "çorba yapmıştım." Sağ olun deyip kabı alıyor, kadını süzüyorsun. Kadın da bakışlarını yüzüne dikiyor. Dalgın bakışların arkasında bir şeyin parıldayıp söndüğünü görüyor-miii. Bir an merdivenlerden inerkenki sesle karşısındaki yüz arasında apaçık bir bağ kuruyorsun.</p>
<p class="calibre1">"Boşaltıp vereyim."</p>
<p class="calibre1">"Yok, acelesi yok."</p>
<p class="calibre1">"Bir şey gerekli olursa." diye sürdürüyor, "çekinmeyin, haber verin. İkinci kattayım. belki bilmiyorsunuzdur. altı numara."</p>
<p class="calibre1">Kadında bir tuhaflık olduğunu düşünüyorsun.</p>
<p class="calibre1">"Çok sağ olun, haber veririm."</p>
<p class="calibre1">Kadının getirdiği çorbadan veriyorsun babaanneye. Bir-iki kasık içip bırakıyor. Biraz daha yemesini söylüyorsun. "Yoh, midem kötü. Kusacağım geliyor." İlaçlarını getiriyorsun. başında dikilip suyu yudum yudum içişini izlerken. şimdi de. diye düşünüyorsun, demek bakıcılık yapacağım.</p>
<p class="calibre1">Gece babaannenin sesini işitiyorsun. <span class="calibre2">sen hiiyiiksiin ya Allalıını </span>diye mırıldanıyor, <span class="calibre2">sen kötü hir hastalık verme. heni yatağa diişiir-ıne, alacahsan canımı tez al.</span></p>
<p class="calibre1">BÖYLECE hastane denilen o korkunç yer hayatına yeniden girmiş oldu. Baban son yılının çoğunu bir hastane odasında geçirmişti, ananın ölümü ise çabuk olmuştu, hastaneye götürdükten üç gün sonra yoğun bakımın küçük bir deliğe benzeyen penceresine yaklaşan doktordan saatini, dakikasını belirterek öldüğünü öğrenmiştin. (Oysa doğum tarihinin yılı bile kesin değildi.) Tuhaf. doktorun görüntüsü aklında kaldı.</p>
<p class="calibre1">Özel hastane pahalı olduğundan bu kez bir devlet hastanesine, Çapa Göğüs, Kalp ve Damar Hastalıkları Araştırma Hastanesine gidiyorsunuz. Dediklerine göre zaten alanında en iyisi burasıymış.</p>
<p class="calibre1">O hafta çeşitli testler için birkaç kez gidip gelmek zorunda kalıyorsunuz. Gidip gelirken ilk hafta babaanne iki kriz daha geçiriyor. Bunlar çok kısa sürüyor, şiddeti de hafif. Ama ikinci haftanın başında ilkinden bile şiddetli bir kriz daha geçiriyor, nefes alamaz hale geliyor. Hemen bir ambulans çağırıyorsun, ama gecikince bu kez kucaklayıp merdivenlerden indiriyorsun. Yarı baygın durumda hastaneye yetiştiriyorsun. Geceyi acilde geçiriyorsunuz. Ertesi gün neyse ki bir yer bulunuyor, babaanneyi servise yatırıyorlar. Durumu kötü görünüyor, yüzünde sürekli bir oksijen maskesi var. yüzü, elleri mor, sürekli uyuyormuş gibi gözleri kapalı. Sen de bir yığın işlem için koşturup duruyorsun. Kattan kata, binadan binaya gidip geliyorsun. Bir ara eline bir l iste veriyorlar -listeyi veren hemşire mahcupça bunları almanız lazım diyor- yakınlardaki medikal ürünler satan bir dükkâna gidip oksijen maskesi, sonda, serum askısı, şırınga gibi irili ufaklı bir yığın malzemeyi alıp getiriyorsun. Yeni istenen kan testi için küçük bir tüpün içinde babaannenin kanını aşağıya laboratuvara götürüyorsun -kanı koyu, pıhtılaşmış gibi, küçük bir liipe sokulup saklanabilen, tahliledilebilen bir şey olduğunu bilmeni- rağmen, kapalı, anlaşılmaz, tedirgin edici bir şey taşır gibi hissetmekten kendini alamıyorsun- sonuçların çıkmasını bekliyorsun. Akşam yanına gittiğinde babaannenin gözleri açık. Orada, iyice bü-yiimüş gözlerde şaşkınlık ya da belki korku gibi bir şey gördüğünü sanıyorsun. Bir şeyler demek istiyorsun ama teskin edici sözler söylemeyi bilmiyorsun ki, "Eve gidiyorum," diyorsun sesinin yumuşak çıkmasını umarak -ağzından, kolundan, gövdesinin altından plastik borular çıkan karşındaki görüntü hiç hoş değil- "birkaç saat sonra dönerim, gelirken eşyalarını getiririm." Başını sallıyor. Daha önce bir gece bile başka bir evde kaldığını anımsamıyorsun, hastanede ise* bu son olay dışında yalnızca bir kere kalmıştı, katarakt ameliyatı için - ama o durum bununla kıyaslanamazdı, içinden umarım acısız, deliksiz, rahat uyursun diyorsun.</p>
<p class="calibre1">Eve gitmeden önce sahil kenarına iniyorsun. Hava serinlemiş, insanlar sahili doldurmaya başlamış. Denizin kenarında bir süre oturuyor, denize bakıyorsun. Deniz masmavi, gökyüzü de. Rüzgâr iyi geliyor, tüm o hastane kokusunu üzerinden alıyor gibi hissediyorsun. Sonra trafiğin karman çorman olduğu ana cadde boyunca istasyona kadar yürüyorsun.</p>
<p class="calibre1">Yemek yedikten sonra kendine çay yapıyorsun, salonda koltuğa uzanıp iki-üç saat kanaldan kanala dolaşıp televizyona bakıyorsun. Başın ağrıyor, televizyonu kapıyorsun. Gözlerini tavanda bir yere dikiyorsun. Saat geç olmuş olmalı. Hiç hastaneye dönecek gibi hissetmiyorsun. Aslında bu koltuktan kalkacak gibi hissetmiyorsun. Zaten, diye düşünüyorsun yapacak bir şeyim yok, sabah gitsem de olur. Bir süre öyle kımıldamadan uzanmış kalıyorsun. Dışarıdan, diğer evlerin açık pencereleri ya da balkonlarından gelen sesler yavaş yavaş kesiliyor. Çok uzaktan fısıltıyla konuşan iki kişinin belli belirsiz sesi kalıyor yalnız. Birden dank ediyor: evde yalnızsın. Neredeyse üniversiteden beri -o da çok kısa bir süre- bir evde hiç tek başına kalmadın. Kalkıp evin içinde odadan odaya dolaşıyorsun, mutfağa gidip çayı ısıtıyor, balkona çıkıyorsun. İçeri girip çayını alıyor, salonda tekli koltuğa oturuyorsun. Boş evi, evin sessizliğini dinliyorsun. Sessizlik, o belirsiz uğultu kulaklarını karıncalandırıyor. Oradan keyif verici bir sıvı gibi bütün gövdene yayılıyor. Bu da ne böyle? Ellerinin titrediğini fark ediyorsun.</p>
<p class="calibre1">Kanepede uykuya dalıyorsun. Uyandığında bir bakıyorsun. neredeyse sabah olmuş. Günün sökmesini bekliyorsun. Kahvaltını ediyorsun. Kahvaltıdan sonra babaannenin eşyalarını hazırlıyorsun. Sabahın ilk saatlerinde sessiz. ıssız sokaklardan geçmek hoşuna gidiyor. Üzerinde büyük gibi duran. fosforlu şeritlerle kaplı iş giysisi içinde bir çöpçü uykulu uykulu sokakları süpürüyor. İlk minibüsler boş caddelere çıkıyor. Bir pastanenin açık kapısından pastacının buharı tüten poğaçaları fırından çıkardığını görüyorsun, kokusu tüm sokağı kaplıyor. İstasyon boş. yalnızca birkaç kişi var, biri -zayıf, başörtülü bir kadın- uzun uzun esniyor. bir başkası. şişman bir adam dalgın dalgın büyük. geniş burnunu karıştırıyor. Altı buçukta trene biniyor, haslaneye dönüyorsun.</p>
<p class="calibre1">Babaanne iki haftaya yakın hastanede kalıyor. İlk dört-beş gün durumu kötüydü, sürekli oksijen veriliyordu. Uyumuyordu, ama herhalde uyanık da değildi. Gece diğer refakatçilerle birlikte yanında kalıyorsun, yatağın kenarındaki kımıızı plastik bir sandalyede geceyi geçiriyorsun. Akşama doğru eve dönüyor, iki gecede bir hastaneye geri geliyorsun. Sen olmadığında ilgilensin diye hastabakıcı kadına para veriyorsun. Hastane odası dar, yüksek tavanlı, nedense duvarları yeşile boyalı, ikinci katta, dört kişilik bir oda. Hastaların hepsi yaşlı kadınlar, gözler kapalı değilse. çoğunlukla damlayan serum şişesine, pencere ya da tavanın bir köşesine takılmış. bekler gibi yatıyorlar. Biri hiç kendinde değil. diğer ikisi daha iyi görünüyor. Gündüz doktorların, hemşirelerin, ziyaretçilerin, diğer hastaların geliş gidişiyle bir kalabalık, hareketlilik içinde geçiyor. ama gece olunca iş değişiyor. el ayak çekilmiş, kapıları kapatılmış, uzun, ince, boğuk, labirentimsi koridorları boşalmış hastane yerini hafif iniltilere, yankılanan öksürüklere bırakıyor. sessizleşiyor. Hastalar, hasta yakınları çocuklarının ya da torunlarının resimlerini birbirlerine gösterip yaşamlarını anlatarak birkaç saati daha geçiriyorlar, sonra herkes susuyor, hasta yakınlarından biri örgüsünü çıkararak ömıeye başlıyor, bir süre sonra örgü şişlerinin de sesi kesiliyor, herkes sandalyenin üzerinde uyuklayarak, haşlarım dayayabilecekleri lıir şeye, yatağın ya da küçük dolabın kenarına dayayarak bir iş gibi gündüzü bekliyor. Hasta gece yarısı inliyor, fısıldıyor ya da bir şey isliyor. Hastanın yastığını düzeltiyorlar, sağa sola dönmesine yardım ediyorlar. Su veriyor, alınlarını, ellerini kolonyayla, ıslak mendille siliyorlar. Dolan sidik torbasını boşaltıyorlar. Onlara bakarak bunları yapmayı, sidik torbasını boşaltmayı ya da biten serumun düğmesini kapatmayı öğreniyorsun. "Yoksa," diyor yatak komşun, "kan geri gelir." Bu orta yaşlarında, şişman. sefil görünümlü bir kadın. yelmişlerindeki hastası ise huysuz. çok zayıf, neredeyse kemikleri kalmış, kuru bir yaşlı kadın. Onu sık sık yataktan yukarı çıplak, kemikli, zayıf kolunu kaldırıp kadına emirler yağdırırken görüyorsun, şııııu yap, bunu ver, oraya git, buradan tut. Çoğu zaman sinirleniyor. /orlukla çıkan ince sesiyle bağırmaya çalışıyor, beyaz, uzun, seyrek liiylerle kaplı çenesi titriyor. öyle ki hir ara bu kadının bir akraba-dansa parayla tutulmuş biri olduğunu düşünüyorsun. Ama yaşlı kadın gece, ortalığın sessizleştiği, herkesin uyuklamaya başladığı geç hir saatte bir ara gözlerini açıp refakatçisiyle öyle yumuşak, minnet dolu bir tonla konuşuyor ki bu düşünceden vazgeçiyorsun. Bu konuşmanın ancak çok yakın iki kişinin, hir anayla kızın. iki kız kardeşin, ya da çok yakın arkadaşların arasında olabileceğini düşünüyorsun. Ama emin olamıyorsun, merak etmene rağmen kadına da sormuyorsun. Sorsan kadın konuşmaya çoktan hazır. Ama kadının sefil görünüşü, yanına yaklaştığında sanki tüm hastanenin, hastaların hepsinin tüm kokularını kendinde toplamış gibi bumuna çarpan ağır, dayanılmaz kokusu seni geri püskürtüyor.</p>
<p class="calibre1">Gece bazen tüm bu yaşlı kadınları, dışarıya doğru çıkmış eklemleri, dirsek, bilek ya da diz kapaklarının parlayan kemikleri, uzamış çeneleri ya da iri burunlarıyla, seyrelmiş. tel tel olmuş yağlı saçları. pörsümüş etleri, göbeklerinin üstüne düşmüş memeleri, ekşi kokularıyla ahlayıp inleyen iskelet parçaları, şimdiden çürümeye haşlamış bir et yığını gibi görmekten kendini alamıyorsun.</p>
<p class="calibre1">Hastane dokuz-on katlı her biri ayrı bir bölüm olan uzun, beton bloklardan oluşuyor. Öğleden sonra hava almak için hastanenin bahçesindeki kafeteryaya gidip oturuyor, bir şeyler atıştırıp çay içiyorsun. Tek ağaçlı yer burası. Beş-altı tane kocaman ağaç -çınarlarla yabani atkestaneleri- yaz sıcağının ortasında güzel, serin bir gölgelik oluşturuyorlar. Kafeteryanın bahçesinde oturuyor, gelip geçenlere, koşturanlara, park yeri bulmak için dönüp duran arabalara. önlükleri içindeki hastane çalışanlarına, doktorlara, çocuklu, kalabalık ailelere, koşuşturan çocuklara bakıyorsun. Burada can çekişenlerin yanı başında bir iş sürüyor işte, diye düşünüyorsun, burası da bir işyerinden farklı değil. Bir gün gündüz bir çocuk kayboluyor. Bir kadınlar topluluğu bağıra çağıra, ağlaya ağlaya sağa sola koşturup duruyor. Çocuk bir saat sonra bulunuyor. Bir başka gün tekerlekli sedyeyle asansörden çıkan bir ceset görüyorsun. Çarşafı yüzüne kadar çekmişler, çok iri bir gövde bu. açıktaki ayakları sedyeyi çıkarken asansörün kapısına çarpınca titriyor. İki adam, herhalde akrabaları kalabalık koridorda kimsenin yüzüne bakmayarak sessizce sedyeyi itiyor.</p>
<p class="calibre1">Hasta yakınlarından birinin sen yaşlarında bir oğlu var. Bazı günler annesini ziyarete geliyor. Neşeli, tatlı dilli, herkesin hatırını soran bir tip. İki-üç günde bir gelip sadece on, on beş dakika kalıyor, ama o gelince herkesin gözleri parlıyor. Odaya gürültülü bir girişi var, yüksek sesle konuşuyor, hepsine çocuk gibi davranıp iltifatlar yağdırıyor. Biraz kıskançlıkla herifi izliyor, rahat bir insan diye düşünüyorsun, rahat, belki aptal, herhalde biraz da kurnaz. Ama başka yerde olduğu gibi burada da insanlar rahat insanları seviyor, onlarla birlikte olmak, konuşmak, vakit geçirmek istiyor. Belki burada çok daha fazla istiyorlar.</p>
<p class="calibre1">Dördüncü gün babaanne kendine geliyor, çok daha iyi görünüyor. Hatta akşam yataktan kalkıyor, tuvalete gitmek istiyor, tuvalete kadar onu götürüyorsun. Birkaç saat sonra öteki hastalarla, hasta yakınları, hasta bakıcılarla konuşmaya başlıyor. Gülüp şakalaşmalarına, birbirlerini neşelendinnelerine, doktorların arkasından onları çekiştirmelerine, hastalar ve yakınları arasında hemen doğup kurulan dayanışma duygusuna katılıyor.</p>
<p class="calibre1">"Köye gelsem," diyor sana, "yazı köyde geçirsem, köyün havası tertemizdir, bah orada nası hemen eyleşirim."</p>
<p class="calibre1">Birkaç günde bir doktorlar hasta yakınlarına bilgi veriyor. "So-ııııı nöromüsküler," diye açıklıyor doktor, "sinir kas kavşağında. Si-ııirlcr zayıf, solunum kasları zayıf." Genç erkek doktorlardan biri lııı. "şu anda tedaviye yanıt vermiş görünüyor," diye sürdürüyor, "tedaviye devam edeceğiz. Ama bu iyileşti anlamına gelmiyor." Sesini lıiraz kısıyor, yumuşatmaya çalışıyor, "bunu söyleyeyim ki yanlış umutlanmalara neden olmasın. Kalbin pompa yeteneği çok zayıf, kalp artık yeterince kanı pompalayamıyor." Yeniden uzman sesine f!cri dönüyor, "Akciğerlerde biliyorsun bir şey yoktu, ama şimdi bir sertleşmenin ve mikro ateleksilerin oluşmaya başladığını gördük."</p>
<p class="calibre1">"Yani?"</p>
<p class="calibre1">"Yani dokular ufak ufak çökmeye başlıyor."</p>
<p class="calibre1">O gün hastaneden geç çıkıyorsun, geceyi evde geçiriyorsun. l laslaneden ayrılmadan önce bir ara babaanne ciddi, dalgın bir sesle "Ölümüm herhal yahın geldi." diyor serum şişesinin damlalarına bakarak, iç çekiyor. Bakışlarını sana çeviriyor. Yüzü solgun. Senin de aklından bu geçiyor, zamanı doldu, diye düşünüyorsun. Aslında hu işleri yaparken aklında hep bu vardı, hatta belki tüm bu işleri yakında nasılsa sona erecek diye düşünerek yapabiliyordun, ama hep aklının gerisindeydi, açıkça düşünmemiştin. Bir şey demiyorsun. "Tamam oğlum," diyor, "hade, sen get artık."</p>
<p class="calibre1">İkinci haftanın ortasında sabah erkenden hastaneye gittiğinde babaannenin yanı başındaki yatağın boş olduğunu görüyorsun, "Gece çoh fenalaştı," diyor babaanne, "çok bağırdı, götürdüler." Sefil görünümlü kadın da ortada yok. Babaannenin morali bayağı bozulmuş. Son birkaç gündür böyle zaten, somurtuyor. Benzi soluk, güçlükle konuşuyor. Pek iyi gözükmüyor. Çoğunlukla yataktan çıkamaz halde. Biraz dolaşmak istediğinde birkaç adım soluksuz kalmasına neden olabiliyor. "Burası çoh pis," diyor, "dohtorlar çoh fena. Ötekiler -özel hastanedekileri kastediyor- ne kadar eyiydiler. Heç eyi bah-ıniylar," diye yakınıyor, "bişey sormaya çehiniyor insan." "Biraz daha dayan," diyorsun ama bununla ne demek istiyorsun, emin değilsin. Alt dudağını sarkıtıp küsmüş gibi sana bakıyor.</p>
<p class="calibre1">Öğleden sonra yatağa başka bir hasta getiriyorlar, boğazına kadar tüp sokulup makineye bağlanmış yaşlı, şişman bir kadın. Babaanne bütün gün huysuzluk yapıyor, somurtup duruyor, ağzını bıçak açmıyor, susuyor, sen de bu suskunluğuna katılıyorsun, konuşmuyorsun.</p>
<p class="calibre1">Ertesi günü sabah hastaneye geldiğinde hemşire "Babaanneniz gece ortalığı karıştırdı," diyor, "gideceğim diye tutturdu, zor zapt ettik." Babaannenin yanına gidiyorsun, ne olduğunu soruyorsun, önce yanıt vermiyor, yüzünü öteki tarafa çeviriyor, suratı asık öyle duruyor, sonra sinirli sinirli "Ben dağa hurda bi dahha kalmam, çıha-cağım," diyor, "eve gideceğim." Bağırarak, kızgın söylüyor bunları. Bir an acaba zihnine de mi bir şey oldu diye şüpheye düşüyorsun, delirdi mi yoksa?</p>
<p class="calibre1">"Nereye gideceksin, doktorlar izin vermedikçe bir yere gidemezsin ki."</p>
<p class="calibre1">Başka şeyler de söylüyorsun, ama fayda etmiyor.</p>
<p class="calibre1">"Sen götürmezsen," diyor kararlılıkla, "ben kendim kalhar giderim."</p>
<p class="calibre1">"Peki," demek zorunda kalıyorsun, "sabahki kontrollerden sonra gidip doktorla konuşayım."</p>
<p class="calibre1">Dışarı çıkıyor, hastanenin önünde alçak duvara oturuyorsun. Belki öleceğini anladı diye düşünüyorsun. hastanede ölmek istemiyor. Hak veriyorsun, böyle bir yerde kim ölmek ister? Ama hastaneden çıkarsan bile evde ona nasıl bakacaksın? Canın sıkılıyor. Yanında oturan adam "Geçmiş olsun," diyor, "sıkıntılı görünüyorsun birader." Adama bakıyorsun, uzun bıyıklarının uçları sararmış, orta yaşlarında kara kuru bir adam, "aynı servisteyiz," diyor, bir sigara uzatıyor. Yok diyorsun, bırakalı çok oldu. Başını sallıyor, sigarasını ağır ağır yakıyor. "Bizim de yengem, abimin karısı," diyor, "altı gündür böyle burada gece gündüz, perperişan bekliyoruz."</p>
<p class="calibre1">Öğlene doğru sorumlu doktoru -orta boylarda, ellisine yaklaşıyor olsa gerek. yüz hatları sert bir kadın- odasından çıkarken koridorda yakalıyorsun. "Demek," diyor kafasını sallayarak "yakını sen-sin. Gece ortalığı alt üst etmiş. Sabah konuştum, hatta kızdım kendisine. Ama hâlâ aynı şeyi söylüyor." Bir süre duruyor, düşünüyor, sonra ağır ağır "Açık konuşmak gerekirse zaten bizim yapacak fazla lıir şeyimiz yok" -konuşurken yürümeye başlıyor, bir el işaretiyle seni de yanında yürümeye davet ediyor- "biz burada nefes alış verişini kolaylaştırmaktan başka bir şey yapmıyoruz. Çıksın. Çıkabilir. ( ierekli koşulları yerine getirirsen evde kalmasının bir sakıncası yok."</p>
<p class="calibre1">"Yalnız çıkmadan önce," diye ekliyor, "kendi iradenizle ayrıldığınıza dair bir kâğıt imzalaman gerekiyor. Asistanım senle konuşur, ne yapman gerektiğini sana anlatır."</p>
<p class="calibre1">Hazırlıkları tamamlaman iki günü buluyor. Asistanın dediklerine uygun olarak medikal ürünler satan bir dükkana gidiyorsun. Oksijen tüpleri hakkında bilgi alıyorsun, fiyatlarını soruyorsun. Ertesi )!ünü iki adet 1 O litrelik oksijen tüpünü eve getirip kuruyorlar. Teknisyen sana nasıl kullanılacağını anlatıyor. Odayı ona göre düzenliyorsun. Yatağın başucunda, yataktan biraz uzağa, kapıya yakın bir yere tüpü yerleştiriyorsunuz. Yine oradakilerin aracılığıyla iki-üç günde bir kontrole gelecek stajyer bir doktor ayarlıyorsun. Hastabakıcı ya da hemşire istemiyorsun. Bu konuda fikrini sorduğun stajyer doktor "Olur neden olmasın," diye yanıtlıyor, "ama," diye soruyor ardından, "sen kendin gerçekten bakabilecek misin?" Bu senin de kendine sorduğun bir soru. Ama evde sürekli duracak yabancı bir kişinin varlığı yerine bunu denemeye haydi haydi hazırsın.</p>
<p class="calibre1">İki gün sonra sabah kendi isteğinizle ayrıldığınızı belirten kâğıdı imzalıyor, çıkış işlemlerini yapıyor, babaanneyi hazırlıyorsun. Hastane ambulans vermiyor, ama hastabakıcı bir tane ayarlıyor. Babaanneyi tekerlekli sandalyeyle aşağıya ambulansa kadar indiriyor. Bakıcıya para veriyorsun. Ambulans şoförüne de. Babaanne eve dönene kadar hiç konuşmuyor, sedyede somurtarak yatıyor. Küçük pencereden dışarıya bakıyor.</p>
<p class="calibre1">EVE DÖNÜNCE. "Oh," diyor, sakinleşiyor hemen. Yatağına yatırıyorsun, "Ben." diye anlatıyor. "rüya gördüm oğlum, hastanede öliyem. Kimse bana sahep çıhmiyır. Dohtorlar beni torbaya koyiyi, götürüp çöpe atıyir."</p>
<p class="calibre1">Bir süre sonra uyuyor. Hastanede hiç uyumamış gibi kesintisiz, derin bir uykuya gömülüyor. Dışarı çıkıyorsun, eczaneye gidip doktorun yazmış olduğu ilaçları alıyorsun, markete gidip alışveriş yapıyorsun. Eve dönünce duşa giriyor, duştan sonra deliksiz bir uykuya dalıyorsun.</p>
<p class="calibre1">Gece yarısı uyanıyorsun. Ortalık o kadar sessiz ki gece bile gürültünün eksik olmadığı mahalleden çıt çıkmaması seni şaşırtıyor. Açık pencereden serin bir rüzgâr içeriye giriyor. Seni uyandıran bu serinlik mi oldu? Sessizliği dinliyorsun, ama gerçek bir dinginliğin parçası olan bir sessizlik mi bu, yoksa yıkımdan önceki bir sessizlik mi, ayırt edemiyorsun.</p>
<p class="calibre1">Babaannenin yanına gidiyorsun. Hâlâ uyuyor. Soluması hafif, belli belirsiz. Odanın içi serinlemiş, pencereyi kapatıyorsun. Çıkarken bir süre kapı eşiğinde dikilip babaanneye bakıyorsun: pikenin üzerinde ellerini kamında birleştirmiş, ağzı yarı açık, gözleri sıkı sıkıya kapalı. Tek kişilik yatağın içinde bile o kadar küçük bir yer kaplıyor ki bir çocuk diye düşünmekten kendini alamıyorsun. <span class="calibre2">Bir çocuk,</span> ama bu bir çocuğun yüzü değil, bu da bir çocuğun yumuşak, körpe teni değil. Bu görüntüde doğanın garip yaratıklarına, yapışık ikizler ya da iki kafalı tek gövdelere benzer bir şeyler var. Sanki aşınan derinin içinde yaşlı ile çocuk birbirine yapışmış, birbirlerini tanınmaz kılarak ayrılmaz biçimde iç içe geçmiş, kaynaşmış. Yoksa insan gerçekte bu mu diye düşünüyorsun, sona doğru ne olduğu artık gizlenemez biçimde, apaçık beliriyor mu: doğanın garip bir yaratığı?</p>
<p class="calibre1">Salona geçiyorsun. Bir esinti açık pencerelerden içeri girip salonun içinden yumuşakça geçiyor, senin de içinden geçiyor. Düşüncelerinin gerisinde bir yerde ya da bedenin -ya da öyle bir yer varsa. bedenle düşüncelerin birbirine dokunduğu yerde- bir şey bir an -bu kcz-havalanırcasına, bir esinti, kanatlı bir şey gibi beliriyor. Belirip yükselir gibi oluyor, sonra sönüyor.</p>
<p class="calibre1">Uykun yok. Kendine çay yapıyorsun. Sabaha kadar oturuyorsun. Ezan sesini, ezan sesiyle ulumaya başlayan köpekleri işitince balkona çıkıyorsun. Günün ağarışını izliyorsun. Doğudaki ilk beyazlığı, seyrelen laciverdi, gecenin rengini hala taşıyan bulutların belirişini seyrediyorsun. Uzaktan bir motosiklet sesi. sonra ilk arabaların motor sesleri geliyor. Çatıların üstünde ağır ağır dönen, geniş kanatlarını iyice açmış iri bir martı çığlık atıyor. Birkaç karga ötüyor. Boş sokakta adım sesleri yankılanıyor. Kızıllaşan gökyüzünün ardından güneş iyice yükselmeye başlayınca cıvıldayan kuşların sesi ortalığa dolduruyor. Yatağa dönüyor, gözlerini kapıyorsun.</p>
<p class="calibre1">On gibi uyanıyorsun. Babaanne hâlâ uyuyor. Kahvaltı hazırladıktan sonra yanına gidip sesleniyorsun. Birkaç kere seslenmen gerekiyor. Uyanıyor. Tuvalete gitmek istiyor. Tuvalete götürüyorsun, ağır ağır, inleye inleye yürüyor. Klozete oturmasına yardım ediyorsun. Ne olur olmaz diye kapıyı yarı açık bırakıp kapının dışında bekliyorsun. Öyle görünüyor ki henüz bunu, bu derece bir içli dışlılığı ikiniz de yadırgıyorsunuz.</p>
<p class="calibre1">"Kahvaltı hazır," diyorsun yatağına geri götürdükten sonra. "buraya mı getireyim?"</p>
<p class="calibre1">"Çoh kirliyim oğlum," diyor, "yapiş yapiş olmuşum."</p>
<p class="calibre1">Yıkanmak istiyor. Olmaz, diye karşı çıkıyorsun, doktorun söylediklerini anımsatıyorsun, diyorsun ki silelim seni. "Eyiyim ben," diye yanıtlıyor, "tek başına yıkanırım, sen beni oturt, gerisine heç karışma, ben su dökerim."</p>
<p class="calibre1">Küvette kovaya sıcak suyu dolduruyorsun. Zaten eski alışkanlığını hiç bırakmadı, yıkanırken hep kovaya su doldurur, maşrapayla su dökünür. Küvet yüksek diye küçük plastik iskemleyi banyonun ortasına koyuyorsun. Her şeyi hazırlayınca babaanneye haber veriyorsun. Yatağın kenarına oturtarak soyunmasına yardım ediyorsun. Kollarıyla sönmüş memelerini örtüyor. Çıplaklığını gördüğünde afallıyorsun. Derisinin rengi grimsi, kuru, buruş buruş. Parça parça dökülecekmiş gibi geliyor sana.Ama göğüslerinde, kamında, bacaklarında yer yer öyle bir pembeliğe rastlıyorsun ki bu ancak bir bebekte olabilir diye düşünüyorsun. Aynı zamanda bir gövdenin nasıl kolayca yok olup gidebileceğini seziyorsun. Soyarken "Rüyamda rahmetliyi, dedeni gördüm," diye anlatıyor, "kaşlarını çatmış bana bakiydi, seni bekliyim, daha niye gelmiysin diyiydi, kıziydi bana."</p>
<p class="calibre1">Banyoya götürüyorsun. Tahmin elliğin gibi tek başına yapamıyor. Yardım ediyorsun. Kollarını, sırtını sabunluyorsun. Önünü kapalı tutmaya, sen de bakmamaya çalışıyorsun. Başını yıkıyor, suyla duruluyorsun. Beyaz, grimsi saçlarının iyice seyrelmiş olduğunu görüyorsun, kahverengi kafa derisi yer yer açığa çıkmış. Geri kalanını kendi yapıyor. İşin bitince seslen deyip dışarı çıkıyorsun.</p>
<p class="calibre1">"Çoh şükür," diyor her şey bittikten sonra, "rahatladım be, oh dünya varmış. Çoh şüküür yarabbim," diye tekrarlıyor, "sağ olasın oğlum, kendime geldim be." Bir an sen de iyileşmiş olduğu sanısına kapılıyorsun. Salonda koltukta oturuyor. Senden tarağını istiyor, saçlarını taramaya çalışıyor.</p>
<p class="calibre1">Ama bu yanılgı ikiniz için de uzun sürmüyor. Biraz sonra bütün gücü çekiliyor, göğsüm diyor, nefesi kesiliyor, yüzünün rengi morarıyor. Yatağa taşıyorsun. Oksijen maskesini yüzüne yerleştiriyorsun. Ağzı maskenin içinde bir balık ağzı gibi açılıp kapanıyor. İçinden belliydi böyle olacağı diyorsun.</p>
<p class="calibre1">Yarım saat sonra kendine gelir gibi oluyor. "İyi misin şimdi?" Başını sallıyor, gözleri yarı açık, kaşlarını çatmış, herhalde bu durum moralini bozdu. "Biraz daha kendine gel de bir şeyler ye," diyorsun, yumuşakça konuşmaya çalışıyorsun ama sesin boğuk çıkıyor, "yemek iyi gelir. daha iyi hissedersin. Sonra ilaçlarını içersin."</p>
<p class="calibre1">Kahvaltısını yediriyorsun. Öğünlerinin daha çok sıvımsı şeylerden oluşması gerek. Peyniri eziyor, içini sütle iyice yumuşatıyor, biraz da ekmek içi koyup lapa haline getiriyorsun. Ama zaten birkaç lokma bir şey yiyebiliyor. "Yutamıyam ki," diyor, "boğazım aciyır."</p>
<p class="calibre1">İlaçlarını da yutkunmakta zorlandığından suda eritip veriyorsun. (Jay içmek istiyor. Çay getiriyorsun. Ama çay bardağını bile tutamıyor, sen tutmak zorunda kalıyorsun. Sinirlerinin gerildiğini hissediyorsun. Hastaneden çıkarmakla, onun aklına uymakla hata mı ettim yoksa diye düşünüyorsun, bu ne kadar sürecek? Ama asıl tüm bunları yaparken kendindeki topallığı, uyumsuzluğu, gövdendeki ya da devinimlerindeki katılığı, sertliği, eğilip bükülmezliği bu kadar açık biçimde, sürekli hissetmek hoşuna gitmiyor. Bunun bitmediğini, yatalak olmuş kadına yıllarca baktığını hayal ediyorsun, işte, diyorsun, yaşamının amacı sonunda ortaya çıktı, belki beklediğin gibi değil, hatta komik, gülünesi, ama sonunda asıl yapman gerekeni, hayatının işini, tam sana göre olanı buldun.</p>
<p class="calibre1">Yoksa, diye düşünüyorsun, hiç katlanamadığım asıl kişi kendim miyim?</p>
<p class="calibre1">İlaçlarını veriyorsun. Yan dönmek istiyor. Yardım ediyorsun. Yüzünü duvara döndürüyor. Uyuyor - tabii bu hâlâ uyku denilen şeyse.</p>
<p class="calibre1">Birkaç saatlik bir uykudan sonra akşama doğru dışarı çıkıyorsun. Apartmanın kapısında sana yardım eden komşu kadınla karşılaşıyorsun. Ellerinde alışveriş poşetleri var. Yorgun görünüyor, omuzları çökmüş. yüzü de. "Merhaba," diyor gülümseyerek, canlı bir sesle. Sana sanki seni görünce sevindi gibi geliyor, uyduruyor da olabilirsin tabii. "İşten geliyorum da," diyor, elindeki poşetleri biraz yukarı kaldırarak, halini bağışlatmak ister gibi. Kadına bakıyorsun, seni etkileyen şeyi şimdi hiç anlamıyorsun, birev kadını bu diye düşünüyorsun, sıradan bir ev kadını. Yüzü terlemiş, yağlı gibi parlıyor. Bu sıcağa rağmen başörtüsünü sıkı sıkı dolamış, üzerinde uzun, neredeyse dizlerine kadar gelen hırkamsı bir şey var. "Nazlı teyze nasıl oldu?” diye soruyor, ''daha önce uğradım bir-iki sefer, ama kimse yoktu." "Hastanedeydik," diyor, kısaca anlatıyorsun. Ayrılırken "Uğrarım," diyor, "rahatsız edeceğim sizi."</p>
<p class="calibre1">Sahil kenarına iniyorsun ama aklın evde. Boğucu bir hava var. Deniz kenarında hiç esinti yok. Bir sıraya oturuyorsun. Başını ellerinin arasına alıyorsun. Ne yapacağını düşünüyorsun. Bir son, diyorsun, ama bu başı gövdeden ayıracak giyotin keskinliğinde bir son değil, bu ayak süren, sürünen, uzayıp giden, bir türlü bitmek bilmeyen birson-babaannenin yaşamını mı, kendi yaşamını mı kastediyorsun, belli değil. Tuhaf biçimde yaşlı kadına ilişkin her düşüncen sana geri dönüyor. Sanki bu kadın senin yaşamının ölçüsü, terazisi olmuş. Ama gerçekte ne kadını sana. ne de seni kadına bağlayan hiçbir şey yok. İkiniz arasında değil bir sevgiden, herhangi duygusal bir bağdan bile söz edilemez. Yine de şu ya da bu koşullar yüzünden değil ama bilemediğin bir zorunluluktan yan yana gelmişsiniz gibi hissediyorsun. Geceki görüntü aklına geliyor. Bu kez ne tam olarak babaannenin ne de senin olan bir gövdede birbirinizin içine girmiş. bir kaynak aletiyle yapılmış gibi birleştirilmişsiniz: yaşlı. kuru. yara kabuğu gibi dökülmek üzere olan köseleleşmiş deri, yumurta çürüğü kokan bir zar gibi sizi sarıp sarmalamış.</p>
<p class="calibre1">Çoğu zaman içinden, gizli gizli, dilin pek yüksek sesle söylemeye varmayarak bu kadın ne zaman ölecek diye defalarca kendine sormuştun. Çok defa yaşlı kadının yaşamına, ev içinde kendini oyalamalarına, televizyon karşısındaki uyuklamalarına bakıp bu yaşadığı yaşam mı diye düşünmüştün, yaşıyor olmuş olmamış ne farkı var? Ama soru hemen sana dönüyor: ya senin yaşamın, senin yaşamının farkı nerede?</p>
<p class="calibre1">Güneş tam karşıdan vuruyor. Işınları hâlâ güçlü. Ter içinde kalmışsın. Alnından akan terler gözlerine geliyor. Başın uğulduyor, kafanın içinde dönen bir şey var. Ceplerinde mendil var mı diye bakınıyorsun. Bulamayınca yüzünü tişörtünün önüyle siliyorsun. O sıra önünden bir aile geçiyor. Çok kalabalık bir aile bu, sekiz. dokuz, belki daha fazla kişiden oluşuyor, içinde her yaştan insan var. Aileyi izlemeye dalıyorsun. Aslında ailedense bir çeteye daha çok benziyor. Hepsinin üstleri başları dağınık, kıyafetleri eski püskü, pis. Küçük çocuklaryarı çıplak sayılır, saçları keçe gibi, ayaklarında sürüyüp durdukları plastik terlikler. Dağınıklıkları ya da derbederliklerinde etkileyici bir şey var. İkili üçlü biçimde kümelenmişler, bağıra çağıra konuşarak ağır ağır, telaşsız yürüyorlar. Ama her birinde, üç yaşındaki san, kıvırcık saçlı kız çocuğundan ellilerindeki iri yarı hantal erkeğe kadar hepsinde, kendilerine has bir bağımsızlıkları varmış gibi bir hava var, sanki her biri istediği zaman ötekilerden ayrılıp kendi yoluna gidebilirmiş gibi. En küçük çocukta bile bu hava var. Birden yedi-sekiz yaşlarındaki bir erkek çocuğu bir şey yapıyor, gülerek öne atılıyor. Peşinden etekleri öteki kadınlar gibi yerlerde sürünen, yirmilerinde, başörtüsünü kulaklarının arkasından !!cçirip geride bağlamış genç bir kadın ileri çıkıyor, küfrederek çocuğu kovalamaya başlıyor. Çimenlik alanda koşturmaya başlıyorlar, kadın yerde bir dal buluyor, dalı savurarak çocuğu kovalamayı sürdürüyor. Oyun oynar gibi yapıyorlar bunları. Sesleri boğuk havada çınlıyor. Tıraşsız, ceketini omuzlarına atmış genç bir erkek uzaklaştıklarını görünce, pek de istifini bozmadan onlara doğru nara atıyor, uzaklaşan hayvanlara çobanın atabileceği gibi bağırıyor. Ötekiler birbirlerini kovalamayı sürdürür gibi yapıyorlar ama hızlarını kesmişler bile. Sese boyun eğip az sonra dönüyor, öbeğe geri katılıyorlar.</p>
<p class="calibre1">İyice uzaklaşana kadar peşlerinden onlara bakmayı sürdürüyorsun. Sonra kalkıyorsun. Yapacak bir şey yok diye düşünüyorsun eve dönerken, kadını başından atamayacağına göre yapacak bir şey yok. Hasta bakıcı fikrini yeniden düşünüyorsun. Ama fikir yine hoşuna gitmiyor. Bütün gün evin içinde dolaşan bir üçüncü kişi, profesyonel bir bakıcı, ama özellikle hiç tanımadığın, yabancı biri olması seni yadırgatıyor. Temizliğe gelen kadın geliyor aklına, ama sende telefonu yok, babaanneyle nasıl anlaşıyorlardı bilmiyorsun.</p>
<p class="calibre1">Babaanneye akşam yemeği yediriyorsun. Çorbadan birkaç kaşık içiyor, çorbaya batırıp ıslattığın bir parça ekmeği yiyor ama zorlukla yutabiliyor. Kalkmak istiyor. Kaldırıyorsun. Birkaç adım atıyor, adım atmak için hırsla çabaladığını hissediyorsun, ama nefesi kesiliyor, ayakları titriyor, "Edemiyorum," diyor, yatağa geri yatırıyorsun. Sabahki o güç, diye düşünüyorsun, herhalde hastaneden kurtulmanın, yeniden evine dönmüş olmanın etkisiydi. Maskeyi suratına yerleştiriyorsun.</p>
<p class="calibre1">Sıkılmasın diye televizyonu odasına taşıyorsun. Odanın dip köşesine, görebileceği biçimde televizyonu kuruyorsun. Anteni odaya kadar getiriyorsun. Açıyorsun. Görüntüler odayı dolduruyor. Sesini çok açmıyor, "Canın sıkılırsa seyredersin," diyorsun. Kumandayı yanına bırakıyorsun.</p>
<p class="calibre1">Gece iniltilerini duyuyorsun, sana seslendiğini işitiyorsun. Kulağın hep odada zaten, bekliyorsun. Yanına gidiyorsun, "Çoh karanlıh," diyor. Halbuki sokak lambasının içeriye yansıyan ışığında oda loş, yarı karanlık içinde. Odandaki küçük ışığı getiriyorsun.</p>
<p class="calibre1">"İyi mi böyle?"</p>
<p class="calibre1">"He, eyi oğlum. Tuvalete gidem."</p>
<p class="calibre1">Soruyorsun.</p>
<p class="calibre1">"Küçüğü."</p>
<p class="calibre1">"Kalkabilecek misin?"</p>
<p class="calibre1">Çabalıyor. ama kalkamıyor, yüzü kasılıyor, acıyla inliyor. Yatağın kenarına oturtuyorsun. Bir süre öylece duruyorsun. Hastaneden çıkarırken bunları nasıl yapacağını pek düşünmemiştin. Daha doğrusu düşünmek istememiştin. Şimdi de düşünme diyorsun kendine. Gidip ilaçları alırken birlikte aldığın lazımlığı getiriyorsun. Bir yastık daha koyup olanaklı olduğunca babaanneyi dik konuma getiriyor, altına lazımlığı yerleştiriyorsun. Bakmamaya çalışıyorsun. Şöyle yap, böyle yap diyor, sinirleniyorsun. Az sonra "Herhal büyüh de var," diyor. Büyüğü mü? İçinden bir iğrenme dalgası yükseliyor.</p>
<p class="calibre1">Tuvalet işinden sonra yeniden uykuya dalıyor, bütün gece kesintisiz uyuyor. Senin uykunsa iyice allak bullak oldu. Salonda koltukta yatıyorsun. Üç-dört saat uyuyor, sabah gün ağarmadan uyanıyorsun. Belli aralıklarla gidip kadına bakıyorsun. Gözlerini sıkı sıkıya kapatmış, dişlerini sıkmış, sanki gelecek olanı savmak istercesine kendini kasmış. İnatçı bir kadın, diye düşünüyorsun, hep inatçı oldu.</p>
<p class="calibre1">Sabah bir parça canlanmış görünüyor. "Kaldır beni oğlum," diyor. Hole kadar kolunda yürümeyi başarıyor. Ama geri dönecek gücü bulamıyor. Neredeyse taşıyarak yatağa götürüyorsun. Suratı asılıyor. Kahvaltıda bu kez çok daha az yiyor. Kahvaltıdan sonra ağzı-ıııın içi çok kötü, sanki içinde pas var diyor, dişlerini fırçalamak isı iyor. Diş fırçasını getiriyorsun, ağır ağır dişlerini fırçalıyor. Tükürmesi için bardağı tutuyorsun. Çarşaftan rahatsız oluyor. Gidip yeni hir çarşaf getiriyorsun. Babaanneyi kaldırmadan önce bir yarısını sonra diğer yarısını sererek çarşafı değiştiriyor, üstünde hiçbir kırışıklık kalmamasına dikkat ediyorsun. Yastıklarını düzeltiyor, geri ya-ı ırıyorsun. Pencereyi açıp odayı havalandırıyorsun. Dışarıdaki sesler odaya doluyor, "soğuk," diyor. "Biraz havalansın da kapatayım." Televizyonu açıyorsun.</p>
<p class="calibre1">"Allahım," diye inliyor, "böyük Allahım." Yanına-duvara değil de kapıya doğru- dönmeye çalışıyor. Döndürüyorsun. "Sağ ol oğlum," diyor, "napak işte." İç çekiyor. "Ah keşki bi de senin evlendiğini göreydim," diyor sonra, duyulur duyulmaz bir sesle, "eyi bir kız alaydın, işlerin yoluna gireydi. "</p>
<p class="calibre1">"Merak etme," diyorsun, herhalde bana minnetini göstermek istiyor diye düşünüyorsun.</p>
<p class="calibre1">"Olur, olur, hep dua ediiyim, inşallah olur, amma ben gönnem, göriidim keşki."</p>
<p class="calibre1">Bir şey demiyorsun. Biraz sonra yine uykuya dalıyor. Uyumadan önce "Çoh sıcak oldu oğlum," diyor. camı açıyorsun.</p>
<p class="calibre1">Öğleden sonra kestirmek için koltuğa uzanıyorsun. Evin içinde çıt çıkmıyor, ya da sana öyle geliyor. Bazen bir otlama ya da inleme sesi duyuyorsun, sonra kesiliyor. Bu sessizliği eve geldiğinizden beri gece ya da gündüz zaman zaman işitiyorsun. Ara ara bir esinti gibi eve çöküyor.</p>
<p class="calibre1">Akşam kapı çalınıyor. İkinci kez çaldığında uzandığın yerden isteksizce kalkıyor, kapıyı açmaya gidiyorsun. Komşu kadın. Önce ne diyeceğini bilemez gibi sessiz kalıyor, sonra "Merhaba," diyor. Hafif bir makyaj yapmış, üzerinde krem rengi yuvarlak yakalı bir bluz, uzun, ayaklarına kadar inen bol, kahverengi bir etek var. Renkli başörtüsünü -yoksa türban mı? herhalde türban bu- çenesinin altından boynuna dolamış. Dünkü halinden eser yok, özenle giyinmiş, gözlerinde belli belirsiz, yanıp sönen bir ışıltı var. Kapıda çekingen. her an gidebilecekmiş gibi kararsız duruyor. Bir şey istiyor bu kadın, diye düşünüyorsun.</p>
<p class="calibre1">İçeri buyur ediyorsun, kısa koridoru alırken gözlerin önünde giden kadının kalçalarına kayıyor. Geniş kalçaları var.</p>
<p class="calibre1">Odada ağırbir koku var, televizyon açık. Babaanne gözlerini sıkı sıkıya yummuş. "Nazlı teyze, nasılsın?" diye soruyor kadın yatağın başında. Babaanne gözlerini açıyor, önce kadını tanımamış gibi bakıyor. "Eyiyim kızım, daha eyiyim," diyor, sesi güçsüz, zorduyu-luyor, "sen nassın," diye soruyor, doğrulmaya kalkıyor, inliyor, "Rahatsız olma, yat," diyor kadın. Babaannenin yüzünde renk yok, gözlerinin altında mor halkalar oluşmuş, dudakları kupkuru. Başını sallıyor kadın. Eğiliyor, uzanıp eline dokunuyor babaannenin, sonra sana tuhaf gelen başka bir şey yapıyor, yanağını okşuyor. Bu sahne seni şaşırtıyor. Babaanne gözlerini sıkı sıkıya kapatıp bir süre öyle kalıyor, sonra açıyor. Ağlayacak mı yoksa? Babaannenin ağladığını gördüğünü hiç anımsamıyorsun. "Ağrın var mı?" diye soruyor kadın. Aynı yumuşak sesi işitiyorsun şimdi. Kadına bakıyorsun, etkilenmiş görünüyor. Ama aynı zamanda güçlü bir ses bu, babaanneyi taşırken hissettiğin gücü yeniden duyuyorsun, "Çoh yoh," diyor babaanne sesi titrek çıkıyor, "ara ara göğsüm, tah burası ağrıyir." Sağ eli yavaş, ağır iki göğsünün ortasına gidiyor.</p>
<p class="calibre1">"Ne yapayım sana, bir şeye ihtiyacın var mı?"</p>
<p class="calibre1">"Sağ ol kızım, sağ ol, geldin yeter. Oğlan yapiyi, sağ olsun."</p>
<p class="calibre1">Kapıyadoğru giderken, "Doktorlarne diyor?" diye soruyor, omuz silkiyorsun "bir şey demiyor, ne dedikleri belli değil, yaşlılık diyorlar, yapacak bir şey yok diyorlar."</p>
<p class="calibre1">Kapı önünde dikiliyorsunuz. "Biraz oturmaz mısınız?" diyorsun. "Gideyim," diyor, "yemek zamanı. Bizimkiler yemek bekliyor-lardır." Ama ayakta öylece dikiliyor. Bir kadın, diye düşünüyorsun, bir kadınla karşı karşıya olmayalı çok olmuş. Dar holde iki adım ötende. Kadının bir koku gibi kadınlığını duyuyorsun. Gözün memelerine kayıyor. İçinde bir arzu kabarıyor, şaşırıyorsun. Kadın bunu görüyor, dimdik gözlerine bakıyor. Sonra odağını yitiriyor bakışlar, dalgınlaşıyor.</p>
<p class="calibre1">"Sizin de," diyorsun, "babanız hastaymış, öyle mi?" Açıklama yapma gereğini duyuyorsun, "babaanne bahsetmişti de." Kadın biraz daha kalsın diye mi konuşuyorsun yoksa?</p>
<p class="calibre1">"Evet," diyor, "felç geçirdi. Vücudunun sağ tarafı, belden yukarısı tutmuyor."</p>
<p class="calibre1">"Böyle hasta bakmak zordur," diye sürdürüyor, "bilirim. Bir ihı lyacınız olursa haber verin." Susuyor. Sonra "Telefonumu vereyim," diyor, "acil birdurum olur belki, yardıma gereksiniminiz olur."</p>
<p class="calibre1">Numarayı alıyor, kaydediyorsun. böylece adını da öğrenmiş oluyorsun, Kader. <span class="calibre2">Kader</span>? Nasıl bir ad bu diye düşünüyorsun, bu adı koyarken ana babasının aklında ne vardı? Nasıl bir kader vardı? İnsanlar diye düşünüyorsun, bazı isimleri koyarken daha dikkatli olmalı.</p>
<p class="calibre1">Adını telefon rehberi bölümüne yazıyorsun, kaydetsin diye bu kez onun telefonunu çaldırıyorsun. Kendi ismini söylüyorsun, "Biliyorum," diyor, "babaannen bahsediyordu."</p>
<p class="calibre1">Acaba babaanne senin hakkında neler anlatıyordu? Aslında ağzı sıkı bir kadındır. Herhalde, diye tahmin ediyorsun, nasıl bir etki bırakmak istiyorsa öyle anlatıyordur. Övünmek istiyorsa örneğin: <span class="calibre2">lorunum çoh eyi, çoh şükür hana hakii, televizyonda hep görüyim o vaşlıların halını, kimse onlara hahmıyir, peı perişanlar.</span> Ya da dertli, tasalı görünmek istiyorsa: <span class="calibre2">eyi. eyi hir çocuk, ama ne hilem hi tuhaf, evlenmedi getti.</span> Ama belki bambaşka konuşuyordur.</p>
<p class="calibre1">"Beşe kadar çalışıyorum," diyor Kader, "İşyerim eve yakın, on heş dakikalık bir yol. Hemen evde oluyorum. Daha sonra boş sayılırım."</p>
<p class="calibre1">"Nerde çalışıyorsunuz?"</p>
<p class="calibre1">"Ev eşyaları satan bir mağazada. "</p>
<p class="calibre1">"Galiba," diyorsun, "bir bakıcıya ihtiyacım var. Bakıcı değil de tam, onun gibi bir şey. Günde birkaç saat gelip babaanneyle ilgilenecek bir kadın. Daha çok temizliği için. Ben pek yapamıyorum."</p>
<p class="calibre1">"Evet, bir kadın için daha kolay olabilir böyle şeyler." Gülümsüyor. "Ben bile yapardım ama hem babam var, hem de bir oğlum. Oğlum on beş yaşına yeni girdi, büyük sayılır artık, ama ona bakmak babama bakmaktan daha zor."</p>
<p class="calibre1">"Sizi düşünerek söylemedim," kadının doğrudan sana hiç hitap etmediğini fark ediyorsun, "belki tanıdığınız, bildiğiniz biri vardır diye."</p>
<p class="calibre1">"Sorayım," diyor. Kısa bir sessizlik oluyor, sonra aklına unuttuğu bir şey gelmiş gibi "Ben artık gideyim." deyip nerdeyse telaşla çıkıyor.</p>
<p class="calibre1">Gittikten sonra kadını düşünüyorsun. İçinde bir arzunun kımıldadığını duyuyorsun. Şaşırıyorsun. Oysa sana göre çekici bir kadın bile değil. Daha doğrusu sana şimdiye kadar çekici gelen kadınlar gibi değil. Bir ev kadını. Senin için ev kadını demek. annenden, babaannenden ya da tüm bu mahalledeki evle. yemekle uğraşıp duran kadınlardan pek farklı olmayan bir kadın demek. Senin bakışlarının alanına girmeyen bir kadın demek. Hatta kimbilir, diyorsun, kadının değişken. tuhaf halini düşününce, belki bir parça kafayı sıyırmış birev kadınıdır.</p>
<p class="calibre1">Akşam babaanne hiçbir şey yiyemiyor. Uyuyor. İlaçlarını içiriyorsun. Uykusunda dahaçok inliyor.</p>
<p class="calibre1">Geceye kadar salonda uyukluyorsun. Gece yarısı uyanıyor, bütün gece uyumuyorsun. Gecenin, evin sessizliğini dinliyorsun. Etraftan gelen sesler eksik değil, bir balkondan gelen fısıltılı bir konuşma, dertli bir ses fısıldıyor, bir motosiklet ya da araba gürültüyle geçiyor, bir bebeğin ağlayan sesi geliyor, bir martı çığlık atıyor, iki sarhoş bağıra çağıra geçiyor. Sen bu seslerin bozamadığı öteki sessizliği, bir esinti gibi içeri dolanı işitiyorsun. Bunun odada yatan kadına, onun güçsüz soluk alış verişlerine bağlı olduğunu, kalkıp inen göğsünün devinimiyle titreştiğini hissediyorsun. Kadının varlığı bütünüyle evi kaplamış, eve yayılmış. ama bu kez onu boğucu, baskın, soluk alınmaz değil ama yoğun, çok yoğun, yine de hafif, teni belli belirsiz yalayan. dalgalanan. uçucu bir şeymiş gibi algılıyorsun, ayaklarını bastığın zemine çökmüş bir sis kütlesi gibi bir şey -sen hareket ettikçe bu sis kütlesi kımıldıyor, zemini oynak, dalgalanıp titreşen, hissedilebilir bir şeye dönüştürüyor. Gerçekten bir zemine basıyor musun? Bir zemine basıyorsun, bir zemini belki ilk kez hisseder gibi oluyorsun. ama bir beton ya da toprak parçası gibi katı, sert değil bu zemin, sağlamlığı katılığı ya da sertliğinden gel-ıııiyor. bu daha çok bir bulutun ya da suyun üzerinde ayakların içine gömülmüş olsa da durmaya benziyor.</p>
<p class="calibre1">Bu sisten zemin seni saran, içine gömüldüğün sis de değil. Belki seni saran sis biçim değiştiriyor, tıpkı şimdiki uyuşukluğun ya da dalgınlığın gibi, bunda öncekilerden farklı bir şey olduğunu hissediyorsun.</p>
<p class="calibre1">Babaanneye bakmak için odasına gidiyorsun. Yatağın içinde kasılmış. Akşam terleyince üstünü değiştirdiğinde -dolabında pamuklu kumaştan, hafif, uzun entari gibi bir şey buluyorsun-karnında irili ufaklı mor halkalar gördün. Tırnaklarının da morardığını fark ettin. Ellerinin altında ne kadar zayıf, güçsüz olduğunu hisset-lin. Ne kadar hafiflemiş diye düşündün, bir insanın olmayacağı kadar hafif, pamuktan bir şey, oysa görünüşü kaldırılamayacak kadar ağır olduğu izlenimini veriyor. Ciğerlerinden hırıltı gibi bir ses geliyor. masa lambasının loş ışığında bir gölge gibi kımıldıyor. Birden sana öyle geliyor ki bu zayıf beden artık elleri, ayakları. organları ulan. terleyen, işeyen, susayan bir şey değil, katılığını kaybetmeye. saydamlaşmaya başlamış. Bu babaanne değil artık, yaşlı bir kadın hile değil. Hatta belki bir beden bile değil. Ne öyleyse? Kadına bakıyor, <span class="calibre2">yatakta atan çıplak hir kalp hu</span> diye düşünüyorsun.</p>
<p class="calibre1">Babaanne gözlerini açıyor, sana bakıyor. Bir şey mi demek istiyor? Yanına yaklaşıyor, üzerine doğru eğiliyorsun. Gözlerini yumuyor.</p>
<p class="calibre1">Sabah odasına gittiğinde gözleri açık, dalıp gitmiş gibi bir hali</p>
<p class="calibre1">var.</p>
<p class="calibre1">"İyi misin?"</p>
<p class="calibre1">"Gece ağrım çoh oldu," diyor, "ama şimdi daha eyiyim."</p>
<p class="calibre1">Gözleri kanlanmış. Kalkmaya çalışıyor. Tutuyorsun. "Yoh," diyor, "yoh, heç takatim yok." Hafifbir ah sesiyle geriye yaslanıyor.</p>
<p class="calibre1">Yemeğini yediriyorsun. Bir-iki lokma yiyor. "Biraz daha ye babaanne," diyorsun. Bir lokma daha alıyor, ama yutamıyor, ağzından dışarı geri çıkarıyor, tükürüyor. Ağzını siliyorsun, su veriyorsun. Suyu çok yavaş içiyor, üç küçük yudum alıyor. Öksürüyor. "Ağzımın içi aciyir," diyor, bakıyorsun aft gibi bir şeyler çıkmış. "Doktor gelince sorarız," diyorsun. İlaçlarını içiriyorsun. İlaçlarını içerken beyaz, seyrek saçları dikkatini çekiyor. Daha önce hep kafasında bir başörtüsü olurdu, şimdi bu açık saçlar sık sık dikkatini çekiyor. Saçları kısa, evde makasla kendi kesiyordu.</p>
<p class="calibre1">Odadan çıkacakken "Alisan, oğlum," diye sesleniyor, sesi kısık çıkıyor. "Allah'a dua ediyim hep, canımı tez alsın diye."</p>
<p class="calibre1">"Benim kimsem yohti, deden vardi bir tek." nefesi yetmiyor, susuyor bir süre, iyice yaklaşıyorsun, "beni onun yanına göm. Köye götür, mezarımı dedenin yanına yap. Senden isteğim bir budur." Ne diyeceğini bilemiyorsun.</p>
<p class="calibre1">"Panhadaki paramı çek. dedenin yanına göm. Gölüreceh misin?"</p>
<p class="calibre1">"Tamam babaanne, bunu düşünme şimdi."</p>
<p class="calibre1">"Götüreceh misin? Ölmüşlerin hakkı için. Sözmü? Gözüm açıh kalmasın, götüreceh misin‘?"</p>
<p class="calibre1">"Tamam, götüreceğim."</p>
<p class="calibre1">Şüpheyle sana bakıyor, iç çekiyor. sonra gözlerini kapatıyor.</p>
<p class="calibre1">Dışarıdan, merdivenlerden gelen sesleri işitiyorsun. Kapıcı kadın olmalı, haftada bir gelip merdivenleri temizliyor. Gidip kapıyı açıyorsun. Kapının önü köpüklü suyla ıslak. Yukardan üst kattan kadın süpürgeyle suları aşağı itiyor. "Teyze, sana bir şey soracaktım," diye seslenip çağırıyorsun. Yanına geliyor, "Meraba oğlum, buyur." Altmışına yaklaşan yaşlıca bir kadın bu, durumu anlatınca, "vah vah" diye dövünüyor, "ben de kendime teyze nerede, neye hiç gözükmüyor diyordum." Babaannenin yanına uğruyor. Babaanne birkaç sözcükten fazla konuşamıyor. Gözlerini kapatıyor. Kapıda günde bir defa, sade sabahları bir saat gelsen de olur diye anlatıyorsun kadına, temizliği, tuvaleti, giyimine, kuşamına yardım için diyorsun. tabii parasıyla. Tuvalet meselesini bir kez daha vurguluyorsun. "Ne olcek," diye yanıtlıyor kadın, "tabii yaparım, hem de sevabına yaparım." Tez, hızlı hızlı eyleyen, canlı bir kadın, konuşması da öyle. Yarın sabah gelmesi için anlaşıyorsunuz. Ama diyor, hafta sonları gelemem. Açıklama yapıyor, kocasıyla ilgili bir şeyler söylüyor. Torun lafı da geçiyor söyledikleri arasından. Tamam, olur diyorsun.</p>
<p class="calibre1">Öğleden sonra dışarı çıkıyorsun. Gölgeli ara sokaklarda dolaşıyorsun. Bir kızlar kümesinin neşeli, canlı. gülerek, boyunları, omuzları. kolları, kısa eteklerinin altında bacakları parlayarak, yalınayak yürüyorlarmışçasına yanından geçip gidişlerine bakıyorsun. Geçişleri sende bir serinlik hissi uyandırıyor. Ama dolaşmanı kısa kesiyorsun, ne olur ne olmaz, diye düşünüyorsun. Ya da belki bir yandan her şey ben dışarıdayken olup biter, diye umuyorsun.</p>
<p class="calibre1">Eve dönüyorsun. Evin içine dikkatli, dinleyen adımlarla giriyorsun. Babaannenin sesini duymuyorsun, ama atan kalbin sesini -ya da daha doğrusu sessizliğini- işitiyorsun.</p>
<p class="calibre1">Bir şeyler atıştırıyorsun. Salon doğrudan güneş almıyor, ama yine de sıcak. Koltuğa uzanıyorsun. Pervane homurtuyla çalışıyor. Aklında kadın var. Kadının kokusunu burnunda yeniden duyuyorsun.</p>
<p class="calibre1">Babaanneyi akşam çorba içirmek için zar zor uyandırıyorsun. Birkaç kaşık çorbayı ağır ağır, dinlene dinlene içiyor. Kaşığı dişlerine ya da damaklarına çarpmasın diye dikkatlice veriyorsun. Ağzının kenarından dökülenleri siliyorsun. O kadar uzun geliyor ki bu yeme işini hiç bitiremeyeceğini düşünüyorsun. Aslında sabırlıca, ağır ağır yapılan şeyleri hiç bilmiyorsun. Yemekten sonra televizyona bakıyor, sonra yeniden uyuyor.</p>
<p class="calibre1">Akşam doktor geliyor. Genç biri. Yüzü çocuksu. Kalın. siyah bıyıkları var. Ama bıyıkları bile yüzündeki çocuksu ifadeyi silmeye yetmemiş. Yanında teknisyen de var. Doktor muayeneyi yaparken o da oksijen tüpünü kontrol ediyor, yenisiyle değiştiriyor.</p>
<p class="calibre1">Doktor babaanneye ne durumda olduğunu soruyor, nabzını tutuyor, tansiyonuna bakıyor, kalbini dinliyor. Muayene kısa sürüyor. "Ağrın çok oluyor mu?" diye soruyor. Babaanne yanıt vermiyor, suratını iyice ekşitiyor. Ağzındaki aftları söylüyorsun, bakıyor. Bir kâğıt parçasına bir şeyler karalıyor, "Bir sıvı yazdım buraya," diyor, "şu pamuklu kulak temizleyicileriyle yaraların üzerine birkaç damla sürersin."</p>
<p class="calibre1">Kapıda doktora ne durumda olduğunu soruyorsun. Nabzı çok düşük, diye yanıtlıyor, kalbi de çok zayıf. Başını ağır ağır sallıyor. Bunun anlamı açık. Aslında buraya âdet yerini bulsun diye geldiğini o da sende, tavırlarına bakılırsa özellikle de babaanne, biliyor. Ücretini veriyorsun. Gitmeden önce elini uzatıyor, tokalaşıyorsunuz.</p>
<p class="calibre1">Dokuza doğru telefon çalıyor. Israrla çalıyor, ama açmıyorsun. Yarım saat sonra yine uzun uzun çalıyor. Bu kez açıyorsun. Arayan Fatma'nın gelini. Fatma'nın hastaneye kaldırıldığını söylüyor, kalbine yakın bir yerde pıhtı atmış. Babaanneyi soruyor. Yaz nezlesi olmuş, diye uyduruyorsun, uyuyor şimdi. Haberin duyulmasını istemiyorsun. şimdi bir yığın. çoğunu yıllardır görmediğin akrabanın eve doluşmasını hiç istemiyorsun. Bir yandan da içinden iyi, diyorsun, onunla uğraşırlar artık. Telefonu kapattıktan sonra acaba, diye düşünüyorsun, yalnızca salgın türünden olanlar değil, öteki hastalıklar da bir dalga gibi halka halka yayılıyor mu yoksa? Babaanneye bakmaya gidiyorsun, uyuyor. Fatma'nın durumundan söz etmemeye karar veriyorsun. Zaten, diye düşünüyorsun, herhalde Fatma'yı düşünecek durumda değil. Telefonu fişten çekiyorsun.</p>
<p class="calibre1">SABAH- KAPICI KADIN çok erken, yedi buçukta geliyor. Geç uyudun. Hâlâ uykulusun. Yaşına rağmen canlı, tez bir kadın gerçekten. çabuk çabuk hareket ediyor, sürekli bir şeyler anlatıyor. Evin içine bir hareket getiriyor. Rahatsız oluyorsun.</p>
<p class="calibre1">Babaannenin odasının penceresini açıyor. "Biraz hava alsın, iyi gelir," diyor, "evin içi çok havasız kalmış." Evdeki hu ağır kokunun farkındasın. Ama havalandırmakla geçeceğini sanmıyorsun. Babaannenin odası dışında zaten evin neredeyse bütün pencereleri bütün gün açık.</p>
<p class="calibre1">Yastıklarını düzeltip babaanneyi yarı dik konuma getiriyor. Yüzünü, koltukaltlarını, bedenin üst yanını ılık suyla temizliyor. "Sen neye geldin?" diye soruyor babaanne, sesi kesik kesik, söyledikleri zor anlaşılıyor. Gözleri yarı yarıyakapalı. ' 'Yardımetmeye geldim teyze," diye yanıtlıyor kadın, "nasıl durumun, çok mu kötüsün?” "Ah," diyorbabaanne, derin birnefes almaya çalışıyor.</p>
<p class="calibre1">"Allah büyüktür, şifayı da verir," diyor kadın, babaanne sanki ona yanıt vermiş gibi, sonra "hepimiz gideceğiz, hepimizin gideceği yer aynı," diyor. Kadının hem söylediği, hem söyleme biçimi sinirini bozuyor. Yine de söylediği gerçek, kadın için bu yer neresi bilmiyorsun, herhalde öbür dünya, ama senin için toprak. Toprağın gücü: yüzlerce böcek, eklembacaklı, solucan, kurtçuk, mantar, bakteri. Babaanne göğsüne bir sancı girmiş gibi göğsünü tutuyor, inliyor.</p>
<p class="calibre1">Kahvaltı için hazırladığın lapayı "Ben yediririm," deyip elinden alıyor. Ağır ağır yediriyor, meyve suyunu yudum yudum içiriyor. Babaannenin yediği çok az: birkaç kaşık, birkaç yudum. Kadın bir yandan çocuklarından, torunlarından bahsediyor. Anladığın kadarıyla hepsi bir evde, iç içe yaşıyor.</p>
<p class="calibre1">Babaanneye tuvaletini soruyorsun, başını sallıyor, lazımlığı getiriyorsun, kadınla birlikte babaanneyi soyuyorsunuz. Gerisini kadına bırakıyor, kapının önüne çıkıyorsun. Tüm bu işleri yaparken kadının hiç tiksinmiş ya da gocunmuş bir hali yok. Babaannenin altına oturağı yerleştiriyor, biraz ötesinde sabırla bekliyor. Sanabakıp başını sallıyor, gülümsüyor. Babaanne inliyor. İşini bitirmesi uzun sürüyor, zorlanıyor. Yapmamayı isteyeceğin berbat bir iş bu biliyorsun, yine de kapının dışında öyle beklerken bir an önemli bir işten yüz çevirmiş olduğunu duymaktan kendini alamıyorsun.</p>
<p class="calibre1">Odaya yayılan kokuyu duyuyorsun.</p>
<p class="calibre1">Kadın her şey bittikten sonra babaannenin altını siliyor, sabunlu, ılık suyla temizliyor. giydiriyor. "Aaa," diyor. "yatağa bulaşmış.” Yatağa bakıyorsun, açık kahverengi ile sarı arası iki küçük lekenin çarşafa yayılmış olduğunu görüyorsun. Çarşafı kadınla birlikte değiştiriyorsunuz. Babaanne onu kımıldattığınızda, öteye kaldırdığınızda -biraz kaldırıyor, biraz çekiyorsunuz- kasılıyor, inliyor. Onun dışında bütün bu süre boyunca kadının yaptıklarına bırakıyor kendini. Bir kukla gibi diye düşünüyorsun.</p>
<p class="calibre1">Kapıda kadına sağ ol diyorsun, "Ne yaptım," diyor, "hepimiz insanız, böyle günler için varız." Bunu böylesine kolay söylemesine şaşırıyorsun. "Bir dakika," deyip parayla geliyorsun. Parayı mahcupça alıyor, bakmamaya çalışarak alıp aceleyle göğsüne sokuyor. ama gülümsemesine engel olamıyor. Bu fazladan paraya sevindi, sevinecek tabii. Kadın gittikten sonra çağırdığına pişman oluyorsun.</p>
<p class="calibre1">Salonda tekli koltukta oturuyorsun. Bütün günü evde geçirdin. Akşama doğru güneşin ışınları yatışıyor, hafif, belli belirsiz bir serinlik pencerelerden içeri giriyor. Serinliği, gövdeni belirsizce yalayışını, üzerinden akıp gidişini duyuyorsun. Aynı zamanda evin içine bir esinti, bir rüzgâr, bir sis gibi dolan, dalgalanıp çekilen bu tuhaf sessizliği de duyuyorsun. Kafandan akıp geçen düşüncelere bırakıyorsun kendini. Bırakma mı? Evet. bırakma. Düşüncelerinin saldıran, basan, huzursuz eden, ağırlaştıran akışlarının altında bir başka akışı, sessizce, içten içe akan, kırılgan bir akışı duyuyorsun. onun belli belirsiz bir çığıltı ya mırıldayışla geçişini zayıfça da olsa işitebiliyorsun. Yoksa düşünmek asıl bu mu? Bu kırılgan, incelikli ses mi? Boğmak için değil, ama bir araya getirmek, toplamak, onu buraya bunu şuraya yerleştirmek, bir düzene koymak için bile değil, hemen altlarından sessiz bir yeraltı akışı gibi geçtiği şeyleri yukarıya taşımak, dokunduklarını serip saçmak için akan şey mi - öyle ki göz önüne çıksınlar, mat ya da parlak, umutsuz ya da özlemle yüklü. bekleyişleri ya da vazgeçişleri içinde ışıldasınlar?</p>
<p class="calibre1">Ama nedir bu, varlığını duyurmak istemezcesine belli belirsizce, sessizce akan şey? Bana olan şey bunların içinde mi saklı? Öyleyse nasıl ele geçireceğim onları. bu sessiz akıştan onları nasıl çekip çıkaracağım?</p>
<p class="calibre1">Düşüncelerin şu son günlerde daha çok kendine dönüyor. Yaşlı kadını değil de kendini düşünmen tuhaf mı? Aslında belki dikkatin hep kendine dönük olmuştu. Bir zamanlar birlikte yaşadığın <span class="calibre2">-birlikte yaşadığın?</span> böyle söylemek istemesen bile böyle demen gerek-kadının suçlamalarından biriydi bu: bencillik (tabii bu en hafifiydi, ama senin suçlamaların da eksik değildi). Sen bunun bir bencillik olduğunu düşünmüyorsun. Belki bir kusur - ya da diye düşünüyorsun, yaşamımı sürdürmenin bir yolu.</p>
<p class="calibre1">Ama diyorsun, keşke -asıl kusur bu olabilir- bunlar içeriye yöneldiği kadar dışarıya da yönelebilmiş olsaydı. Şimdi kendine yönelen düşüncelerinin içinde bir yerde, öncenin kendine yönelmiş dikkatinde bir eksiklik, sakatlık, bir körlük olduğunu seziyorsun: içeriye baktınsa bile sanki görmen gereken şeye hiç bakamadın. Yoksa gerçekten bencillik miydi? Hayır. şimdi de bunun bir bencillik olduğunu düşünmüyorsun.</p>
<p class="calibre1">Kapı çalıyor, düşüncelerle dalgın açıyorsun. Kadın, komşu kadın, artık bir adı olan kadın, Kader, <span class="calibre2">kapında.</span> Senin kapında mı? Bir an öyle hissediyorsun -bir başka rüzgâr, tedirgin, ince. karasız esinti-sanki <span class="calibre2">senin</span> kapına gelmiş, ziyarete geldiği <span class="calibre2">sensin.</span> Aklının gerisinden bu ziyaretin deminki düşüncelerle bir bağı, hatta onların bir sonucu olduğu geçiyor. "Merhaba," diyor, çekingen, kararsız duruyor, "rahatsız etmiyorum ya." Bu kararsız. çekingen duruşunda bir genç kızın hali var.</p>
<p class="calibre1">"Birini buldum," diyor, "eski bir hemşire. İşyerinden bir arkadaşın annesine bakmış. çok memnun kalmış. Telefonunu aldım."</p>
<p class="calibre1">"Çok sağ olun ama gerek kalmadı," diye yanıtlıyorsun, kapıcı kadını anlatıyorsun.</p>
<p class="calibre1">"Nazlı teyze nasıl?"</p>
<p class="calibre1">"Aynı."</p>
<p class="calibre1">Yana çekiliyorsun. Sana dikkatlice bakıyor. bir şey demek ister gibi duruyor, belki sadece haber vermek için uğradım diyecek, ama bir şey demiyor, içeri giriyor.</p>
<p class="calibre1">Babaanne kadının seslenmesine karşın uyanmıyor. gözlerini kırpıştırıyor. boğuk bir ses çıkarıyor. Babaanne hiç iyi görünmüyor. İyice küçülmüş. etleri erimiş. avurtları çökmüş. rengi safra sarısına dönmüş, yatakta kasılmış gibi kıpırtısız, sert, gergin yatıyor.</p>
<p class="calibre1">Hole çıkarken neredeyse birbirinize değecek kadar yaklaşıyorsunuz. Parfümünün kokusuyla. hafif bir ıslaklığın, ter ya da bir nemin kokusunu duyuyorsun. (Ya da denizin tuzu ve yosun mu?) Babaannenin görüntüsü, kadını şaşırtmış. afallatmış olmalı. Ne gördüğünü tahmin etmen zor değil. gövdesinde canın çekildiği yeri cansızlık tıpkı bir can gibi dolduruyor. Yakında onu bütünüyle kaplayacak, cansızlık bir beden bulacak.</p>
<p class="calibre1">Aslında sen de şimdi kadınla birlikte açıkça farkına vardın, iki gün içinde çok değişti babaanne, düşündüğünde seni şaşırtan bir hızla çöktü. Böyle hızlı değişimlere bir tek hastalıklarda, daha doğrusu ölmek üzere olanlarda tanık oldun. Niçin tersi hiç geçerli olmaz, niçin böylesine akıl almaz bir değişim yalnızca ölümün elleriyle gelir?</p>
<p class="calibre1">"Dünden beri böyle," diyorsun, "sürekli uyuyor."</p>
<p class="calibre1">Kapıya geçirirken, holde, küçük aralıkta her şey için teşekkür ediyorsun. Elini uzatıyorsun. O da uzatıyor. Etli, yumuşak avuçlarının içi sıcak, terlemiş, "Bir şey değil." diyor. Yanaklarının hafifçe kızardığını görüyorsun, dudağının kenarında. burun kanatlarına yakın bir yerde küçük bir kasın titrediğini fark ediyorsun. Aynı anda kendi şakaklarının da zonkladığını fark ediyorsun.</p>
<p class="calibre1">Belki de bir hayvan, içimden bir hayvan doğrulup atıldı.Tam nasıl olduğunu anımsamıyorsun bile. Titreyen küçük kası, şakaklarının /.onklayışını anımsıyorsun. sonra kadınla birlikle yerde salon kapısının eşiğine yuvarlandığınızı anımsıyorsun. Kadının "Böyle değil. höyle değil," diye fısıldadığını, kendini bıraktığını, dişlerini kenetlediğini anımsıyorsun. Tıpkı bir hayvan gibi. çok hızlı, çok kısa.</p>
<p class="calibre1">Sırtüstü, yan yana yatıyorsunuz, bacağının bacağına değdiğini duyuyorsun. Çekiyor. Nefesi daha düzelmemiş. senin nefesinde. Pervanenin homurtusunu, babaannenin odasından gelen televizyonun kısık sesini işitiyorsun. Odadan bir inleme ya da iç çekme sesi yükseliyor. Kımıldıyorsun. Kadına doğru dönüyorsun. Yüzünü öteki tarafa doğru çevirmiş, şimdi saçları açıkta -merak etmiştin. açık kahverengi, gür saçları var-eteği baldırlarının üstüne çıkmış -bacakları bembeyaz, kalın- sıyrılmış gömleğinin altında sutyeni yukarıya kaymış, külotu ayak bileğine yakın bir yerde duruyor, küçük. temiz bir beyazlık.</p>
<p class="calibre1">"Babaanneye bir bakayım," diyorsun alçak sesle. Kımıldıyor ama yüzünü dönmüyor. Bu daha iyi, diyorsun içinden, şu anda kadınla konuşmak istemiyorsun.</p>
<p class="calibre1">Babaanne yüzünü duvara doğru dönmüş. Gözleri kapalı. Hafifçe hırıltılı, soluk alıp veriyor. Boynu kırık gibi duruyor. Uyuyor mu? Uyuyor görünüyor. Umarım uyuyordur, diye düşünüyorsun. Yarı açık kapının yanında öylece ayakta dikiliyor, oyalanıyorsun. Belki de uyumuyordur. Duymuş mudur bir şeyler? Ama hiç ses çıkardınız mı ki?</p>
<p class="calibre1">Az sonra dış kapının açılıp kapandığını duyuyorsun. Kadın gidiyor. Gidişi seni rahatlatıyor.</p>
<p class="calibre1">Salona geçiyorsun, geçerken herhangi bir iz, belirti kaldı mı diye bakıp araştırır gibi kısa birsüre kapı eşiğinde duruyorsun. Birden aklına berbat düşünceler doluyor. N'aptım ben, diyorsun. kadını tanımıyorum bile. Ya başıma bela olursa, ya gerçekten kafayı sıyırmış bir ev kadınıysa. Kendini yatıştırmaya çalışıyorsun. Ama aklından başka şeyler de geçiyor -bunlar korkutucu değil- para isteyebileceğini, hatta böyle geçiniyor olabileceğini bile düşünüyorsun.</p>
<p class="calibre1">Ama bunlar az önce içine girdiğin gövdeden sana geçmiş olan şeyler değil. O gövdenin içine girmiş senin gövdenin içinden yükselen şeyler de değil. Bunlar kafanın içinden yükseliyor, kafandan çıkıyor.</p>
<p class="calibre1">Salonun ortasında dikiliyorsun, pencere kenarına gidiyorsun. Pencere ancak bir arabanın geçebileceği kadar dar. küçük bir sokağa bakıyor. Karşısı boş bir arsaydı eskiden, şimdi üç metre ötede büyük bir apartman var. Aslında aradaki boşluk bir sokağa değil, karanlık, dar bir geçide benziyor daha çok. Ya da sadece -hiçbir şey olmayan, ne sokak, ne bahçe. ne geçit. ne çıkmaz- bir boşluk. Köşelerden fışkırmış tozlu yabani otlar, kırık kiremit parçaları, şişe ya da teneke kutuları, boş sigara paketleri. bez ya da kâğıt parçaları, çöple kaplı. Belli zamanlarda hir çöpçü gelip bunları süpürüyor. Geceleri bazen sarhoşlara ya da çiftlere mekân oluyor. Alnını pencereye bastırıyorsun - yumuşakça değil, sertçe. Camın alnının baskısıyla gerildiğini duyuyorsun. Akşamın yatışmış ışığı karşı duvarda gölgeler oluşturuyor. Niçin böyleyim, diye soruyorsun, neyi göremedim? Yapamadığım, beceremediğim şey ne? Böyle birine nasıl dönüştüm? Bir kötürümlük, ama kötürümlük dediğinin gerçekte ne olduğunu dahi bilmiyorsun. Bir yıkım duygusu doluyor içine. İçinde bir şeyin bozulmuş olduğunu duyuyorsun. <span class="calibre2">Bozulmuş</span>Nasıl bozulmuş? Bir arabanın, motorun ya da bir aletin bozulması gibi mi? Yoksa bir etin bozulması gibi mi? Bozulan yer neresi?</p>
<p class="calibre1">Bunu nasıl onaracağını bilmiyorsun. Onarılabilir mi? Yoksa bu noktayı geçtin mi? Sana öyleymiş gibi geliyor: içinde bir şey onarılmayacak biçimde bozuldu.</p>
<p class="calibre1">Bir üzüntü yükseliyor içinden. Bu üzüntü kendine yönelik, kendin için -artık geri gelmemecesine yitip gitmiş bir şeye duyar gibi-büyük bir üzüntü duyuyorsun. İçinde bir şey titriyor. Kalbinin derinliklerinde biliyorsun, iyi bir âşık, iyi bir sevgili. ya da buna ne ad verilirse, iyi bir eş olabilirdin.</p>
<p class="calibre1">Babaannenin yanına gidiyorsun. Sandalyede yanı başında uzun süre kımıldamadan oturuyorsun. Hırıltılı soluk alışverişlerini, ara sıra boğazından yükselen boğuk sesleri dinliyorsun. Yüzüne bakıyorsun. Suratı sert, cansız, ağzı aşağıya doğru sarkmış, gözleri tam kapanmamış, hafifçe aralık. Sanki yatağın ucunda bir yere bakıyormuş gibi. Yüzünün iyice derinleşmiş görünen kırışıklıklarını inceliyorsun. Sol eli örtünün dışında, yatağın kenarına bırakılmış bir şey gibi duruyor. Çatlaklarla yarılmış çürük renginde, ince deri, morumsu damarlar şişmiş.</p>
<p class="calibre1">Yaşam gizlenmiş, diyorsun, yaşam benden gizlenmiş. Ama hayır, aslında içinden bir çoğul kullanımıyla yükseliyor, <span class="calibre2">bizden</span> gizlenmiş. Biz mi? <span class="calibre2">Bi:</span> de ne? Niçin biz diye yükseliyor, bilmiyorsun. Başkalarını nereden bileceksin? Babaanneyle ilgili zaten bir şey bildiğin yok, bilmek gibi bir arzun da hiç olmadı, ama işte ne olduğuna dair hiçbir fikrin olmadığı bir biz, bir çoğulluk dilinin ucuna doğru geliyor: yaşam bizden gizlenmiş diyorsun (ama kime diyorsun?) çatlakların, kırışıklıkların, kıvrımların içine gizlenmiş.</p>
<p class="calibre1">Gözkapakların ağırlaşıyor, açık tutamıyorsun, için geçiyor. Kendine geldiğinde oda kararmış, televizyonun değişen, atlayan görüntüleri karşı duvarda parlayıp sönerek yansıyor. Ter içinde kaldığını fark ediyorsun. Babaanneye sesleniyorsun. Kımıldıyor, gözlerini açıyor. Feri gitmiş gözlerini bir süre sana dikiyor. Bir an sana bakmadığını, senin yerinde duran başka bir şeye baktığını düşünüyorsun. Ne gördüğünü merak ediyorsun. "Gözlerimi." diyor boğuk, titreyen sesiyle, dudakları kupkuru, "heç açıh tutamiyım, sanki biri üzerine elini bastırmış, zorla kapatiyi.”</p>
<p class="calibre1">Küçük ışığı açıyorsun, televizyonun sesini yükseltiyorsun. Bir reklama ait sesler içeri doluyor. "Biraz bir şeylerye," diyorsun, "bugün hiçbir şey yemedin." Çorbayı biraz ısıtıp getiriyorsun, sadece bir kaşık içebiliyor -içirirken boynunu tutmak zorunda kalıyorsun-ikinci kaşığı istemiyor.</p>
<p class="calibre1">Gecenin ortasında o gün altında hissettiğin yumuşaklık içinde yeniden uyanıyor. Bir kadın gövdesinin yumuşaklığı, asla anlayamadığın, gizine eremediğin tuhaf yumuşaklık. Uzun süre olmuş, unuttuğunu düşünüyordun. Ama unutmamışsın, yeniden uyanıyor işte.</p>
<p class="calibre1">Ona dokundun. İçine girdin. Senden bir şey, başka bir şey değilse bile, en azından somut bir şey, tohumların, ona geçti. Onları bir süre daha içinde taşıyacak (Kaç gün? Üç mü, dört mü? Peki ya tohumlar tutarsa? Bunu düşünmek istemiyorsun, bu düşünceyi seni hiç ilgilendirmeyen bir şey gibi kafandan uzaklaştırıyorsun). Ondan bir şeyin de sana geçmiş olması gerek. Belki sadece bir izlenim, bu yumuşaklık, kendi haline bıraksan silinip gidecek bir şey, tıpkı öteki kadınların gövdelerinin silinip gitmesi gibi. Siliniyorlar mı gerçekten? Öyle olmalı. Eğer her içine girdiğimiz, bizim içimize giren, etkilendiğimiz, dokunduğumuz şey, bu sayısız. akıl almaz kalabalık, hatta sadece yaşayanların değil, çoktan ölüp gitmişlerin bedenleri de, içimizde bir yerlerde sinsice, sıkı sıkıya gizlenmiyorlarsa öyle olmalı.</p>
<p class="calibre1">Ama belki silinmiyorlardır, her yeni dokunuş hepsini birden geri getiriyor, çağırıyor, ayaklandırıyordur.</p>
<p class="calibre1">Kadına duyduğun arzu hüyüyor, dayanamayacağın kadar büyüyor, telefon etmemek ic;in kendini zor tutuyorsun. Birkaç kez cep telefonunu eline alıyor, numarasına bakıyor, evirip çeviriyor, yeniden sehpanın üstüne, kendinden uzağa bırakıyorsun. Arasaydın şöyle demek isterdin: Gel, hemen şimdi içine girmem gerek. Ama bu herhalde söylenmez, böyle bir durumda hiç söylenmez.</p>
<p class="calibre1">Ertesi sabah kapıcı kadın tam yedi buçukta, sen koltukta yarı uyuklarken yine geliyor. "Günaydın," diyor, hızlı, kararlı adımlarla eve giriyor. Neredeyse kendi evinde gibi rahat, hatta bir ara tüm evi dolaşıyor, "Kendi eviniz mi?" diye soruyor. İçeri girer girmez "Teyze nasıl?" deyip babaannenin yanına uğruyor, seslenip onu uyandırıyor. Babaanne gözlerini açık tutmakta zorlanıyor. Kadın babaanneyi hafifçe doğrultuyor. doğrulurken yüzü kasılıyor babaannenin, inliyor. "Nasılsın?" diye soruyor, "dahaeyice misin?" Ahlamaya benzer yüksek birkaç ses çıkıyor boğazından, derin bir soluk almaya çalışıyor. Bir şey soruyor ama anlamıyorsun. Sözcükler zayıf soluğun içinde dağılıyor. Yoksa tersine, soluktan ayrılıp tek başlarına ortaya çıkma gücünü mü bulamıyorlar? Babaanneye doğru eğiliyorsun, ne istediğini soruyorsun. Yineliyor, camı aç dediğini çıkarıyorsun, gidip açıyorsun.</p>
<p class="calibre1">Sen tuvaletteyken kapıcı kadın, Halime teyze -ama adıyla pek seslenmemeye çalışıyorsun- mutfakta babaanne için bir şeyler hazırlıyor. Götürüp zorlukla birkaç lokma yedirebiliyor, çayını yavaş yavaş içiriyor. Babaanne yemekten sonra biraz canlanmış görünüyor, kadına sen ne yapıyorsun diye kesik kesik soruyor, televizyonu açmasını istiyor, kadın da anlatıyor, kendi çocuklarından, torunlarından bahsediyor. Kocası yıllardır prostattan çekiyormuş, ondan bahsediyor.</p>
<p class="calibre1">"Bizimki de işsiz kaldı," diye sana dönüyor, "dericide gece duruyordu, bekçilik yapıyordu. Bizimki şans işte, adam iflas etti, dükkanı kapadı. Az bi paraveriyordu ama iyiydi gene. Cam sıkılmıyordu hem. Şimdi evde kös kös oturuyor. Git dolaş diyorum, dışarı çık, kahveye git, bir yerde otur, yok, hiç yerinden kımıldamak istemiyor herif."</p>
<p class="calibre1">Bir kez daha kadını çağırdığına pişman oluyorsun, ama artık gelme demek için geç.</p>
<p class="calibre1">Tuvaletini yaptırmak için altını soyuyor. Bir şeye şaşırmış gibi duruyor, babaanneye bakıyor, sonra kapıda dikilen sana, yanma kadar gelip fısıltıyla "Yatak ıslak," diyor, 'gece herhalde altına kaçırmış zavallı." Bunu hiç düşünemedin. Gidip yatağa bakıyorsun. sonra da babaanneye. Babaanne hafif hafif soluyarak gözlerini sana dikiyor, sonra bakışlarım çeviriyor.</p>
<p class="calibre1">Kadın babaanneyi temizliyor, verdiğin yeni geceliği giydiriyor. "Yatak da ıslanmış," diyor, "silmek lazım, sonra arkasını çevirmek lazım." Babaanneyi kucaklayıp senin odana, yatağa taşıyorsun. Ağırlığı bir çocuğunki kadar. Kucağına boyun eğmiş gibi kendini bırakıyor. İndirip kaldırırken inliyor sadece. Kadınla birlikte yatağı ters çeviriyorsunuz. Aklına bez geliyor. Kadına bahsediyorsun, öyle mi yapsak acaba diye soruyorsun. Fikir aslında çokbilmiş bir hali olan, aşağı yukarı sen yaşlardaki eczacı kalfasına ait. Gittiğin seferlerin birinde söylüyor: "Yataktan kalkamıyorsa en iyisi bez bağlamak." Tabii öneri hiç hoşuna gitmiyor. Ama her olasılığa karşı orta boy çocuk bezlerinden bir paket alıyorsun. Aslında bunu yapmak hiç istemiyorsun. Kötü bir şey gibi düşünüyorsun bunu. Sadece bütün gün yatan birini rahatsız edeceğinden değil, bu sana bir aşağılanma gibi geliyor. Ama niçin öyle olsun? Kapıcı kadın bu fikirden hiç rahatsız olmuş görünmüyor, "Mecbursak ne yapalım,” diyor, "insan bu, başına her hal gelir." İnsanın başına her hal gelir mi? Gelmesi mi gerekir? Ölürken altında bir bezle ölmesi mi gerekir? Ama niçin bu sana aşağılama gibi geliyor? "Neyse, şimdilik dursun," diyorsun kadına, "mecbur kalırsak sonra, yaparız."</p>
<p class="calibre1">Babaanneyi tekrar yatağa yatırıyorsunuz, "Rahat mısın?" diye soruyorsun, "Eyi," diyor -fısıltıyla, dağılan sözcüklerle- "rahatım oğlum."</p>
<p class="calibre1">Gitmeden önce "Teyze, başka bir şey istiyor musun?" diye soruyor kapıcı kadın.</p>
<p class="calibre1">"Gediysin?"</p>
<p class="calibre1">"He, işe gidiyorum. Selmanların apartmanına gideceğim, bugün sıra onlarda."</p>
<p class="calibre1">"Salman mı? He," diyor babaanne, birden ağır ağır konuşmaya başlıyor, "benim rahmetli çoh kavga etmiştir onla, hep bağiriyidi adama, utan, utan diye, kiraya çoh zam istiyidi."</p>
<p class="calibre1">Kadın gülüyor, "Bu Selman o değil teyze, bu eyi bir adam, eli açık adam." Ayrılmadan önce elini avuçlarına alıyor babaannenin, "Senin için dua ediyorum teyze," diyor, "Allah çok çektirmesin diye dua ediyorum." Gözleri yarı kapalı, başını sallıyor babaanne.</p>
<p class="calibre1">Kapıcı kadın gittikten sonra kahvaltını yapıyorsun. Hava bugün de sıcak, insanın üzerine yapışan bir sıcaklık var. Hangi günde olduğunu bilmiyorsun. Zamanının belirleyicisi içerdeki kadın olmuş. Balkona çıkıyorsun. Sokak güneşin ışıklarına boğulmuş, göz kamaştıracak kadar parlak. Karşıda yaşlıca bir kadın kapı önünde, gölgede, bir ayağını altına almış oturuyor. Az ilerisinde başları şapkalı birkaç küçük çocuk kaldırımda oynuyor. Ortalıkta bir sessizlik var, sanki bu aşırı ışık sesleri de emiyor. Birkaç araba gürültüyle gelip geçiyor. Bir kadın sert devinimlerle süpürgeyi savurarak balkon yıkıyor. Uzaktan, aşağı mahallelerin birinden megafondan bir satıcının sesi yükseliyor, <span class="calibre2">hanımların dikkatine</span> diye sesleniyor metalik, kulak tırmalayan ses, <span class="calibre2">overlok makinesi ayağınıza kadar geldi, halı, kilim. yolluk, paspas kenarlarına overlok çekilir, beş dakikada yapılır, geri verilir.</span></p>
<p class="calibre1">İçeri geçiyorsun. Işıkla kamaşan kızarmış gözlerin kapanıyor. Birkaç saat kestiriyorsun. Uyandığında hâlâ kafanda karışık görüntülerin izleri var. Bu izlerden biri de ona, Kader'e ait. Arıyorsun.</p>
<p class="calibre1">Akşam beklediğin saatte değil, birkaç saat sonra geliyor. Beklemek seni öfkelendiriyor. Sabırsızlanıyorsun. Yemek saati. Dışarıdan sokaktaki çocuklarına seslenen annelerin sesi, hazırlanan sofraların, tabakların, çatal ve kaşıkların sesleri geliyor.</p>
<p class="calibre1">Kadın sonunda kapıyı tıklattığında, açar açmaz neredesin diye sormamak için kendini zor tutuyorsun. Açıklama yapıyor, ancak şimdi çıkabildiğini söylüyor. Fısıltıyla konuşuyorsunuz, çok sessiz olmaya çalışıyorsunuz. "Çok kalamam," diyor.</p>
<p class="calibre1">Kadını yatak odasına götürüyorsun. Babaannenin kapısının önünden sessizce geçiyorsunuz. Daha öıce babaanneye uyuyup uyumadığından emin olmak için birkaç kez bakmıştın. Televizyonun sesini biraz daha açmış, kapısını örtmüştün, ama sonra ne olur olmaz diye düşünüp hafifçe aralık bıraktın.</p>
<p class="calibre1">Yatak odasının kapısını kapatıyorsun. Karşılıklı dikiliyorsunuz. İlk kim, nasıl hareket edecek? Bekliyor, senin harekete geçmeni bekliyor. Kadına bakıyorsun. Başı eğik. Yüzünü kaldırıyor, o da sana bakıyor. Senden biraz daha kısa, ama çok değil. Geniş bir yüzü var, iri gözleri, ince dudakları var, dudaklarını şimdi sıkı sıkıya kapatmış. Hafif bir makyaj yapmış, gözlerini belirginleştirsin diye çevresine kalem çekmiş. Göz kenarlarındaki derinleşmeye başlamış çizgileri fark ediyorsun.</p>
<p class="calibre1">Yaklaşıyorsun, başörtüsünü açıyorsun. Saçlarını arkada toplamış, tokayı çözüyorsun. Gür, kahverengi saçları omuzlarına dökülüyor. Diplerinde yer yer çıkmış beyazlıklar var.</p>
<p class="calibre1">"Nazlı teyze?”</p>
<p class="calibre1">"Merak etme," diye yanıtlıyorsun, "hiçbir şeyi duyacak, anlayacak durumda değil. Sabahları biraz kendine geliyor, sonra bütün gün uyuyor."</p>
<p class="calibre1">Gidip yatağın örtüsünü kaldırıyorsun, küfe benzer bir koku burnuna geliyor. Yıllardır kullanılmıyor bu yatak, sadece geçen aylarda değişiklik olsun diye birkaç kez uyudun burada. Ananın dulluk yatağı bu. Kadın yıllarca bu geniş yatakta tek başına, erkeksiz uyudu. Şimdi başka bir dul, ama birerkekle birlikte olmak için buraya yatacak.</p>
<p class="calibre1">Yatağı açıyor, dolaptan bir pike çıkarıp üzerine seriyorsun. Sen yatağı yaparken pencere önünde bekliyor, seni izliyor. Yanına gidiyor, sarılıyorsun. Titrediğini fark ediyorsun. Soymak için bluzuna davranıyorsun. "Dur," diyor fısıltıyla, "ben yapsam daha iyi olur." Yavaş, ama kararlı soyunuyor. Kadında tuhaf bir kararlılıkla tuhaf bir çekingenlik içi içe.</p>
<p class="calibre1">Soyunur soyunmaz yatağa giriyor. Örtüyü üzerine çekiyor. Çıplak omuzlarını görüyorsun. Omuzlarının yuvarlaklığı hoşuna gidiyor. Soyunuyorsun. Soyunurken en az kadın kadar çekingensin.</p>
<p class="calibre1">Dikkatli. yavaş olmaya çalışıyorsun. Okşamaların da öyle.Ama kadını düşündüğün için değil. Belki bunca süre uzak kaldığını şeyi, hatta niye uzak kalmış olduğunu anlamaya çalışıyorsun. Memeleri seni şaşırtıyor, avuçlarını zorlukla dolduracak kadar küçük memeleri var. Oysa gövdesi iri. Hoşuna gidiyor. Okşarken, gençliğini, diye aklından geçiriyorsun, memelerinde saklamış.</p>
<p class="calibre1">Kadın zevk alıyor mu? Bunu düşündüğün yok.Altında tutuk olduğunu seziyorsun, hatta sessiz, kapalı. Sense tuhaf bir durum içindesin, bunun için azgınlıktan başka bir sözcük aklına gelmiyor, ama yine de bu azgınlıkta soğuk bir şeyler var.</p>
<p class="calibre1">"İçime boşalma," diye fısıldıyor. "Hayır," diye yanıt veriyorsun sen de fısıltıyla, güvence vermek istercesine, "boşalmam."</p>
<p class="calibre1"><span class="calibre2">Aşk sözcükleri,</span> bunlar da aynı fısıltıyla söylendiğine göre aşk sözcükleri yerine geçmez mi?</p>
<p class="calibre1">Kendini bu soğuk azgınlığa bırakıyorsun. Kadının içinde uzun süre kendiliğinden kalıyorsun. Kadın tek. uzun bir inleme sesi çıkarırken gözbebekleri yukarıya doğru kayıyor. Yarı aralık gözlerde, bir an, sadece göz aklarını görüyorsun.</p>
<p class="calibre1">Kadının üzerinde kımıltısız duruyorsun. Uzun bir süre geçiyor. Bir ara kadın hafifçe kımıldıyor, ama aldırmıyorsun. Sonunda "Gitmem gerek," diyor, silkinircesine kımıldıyor. Başını göğsünün üzerinden kaldırıyorsun. Sana kalsa bütün geceyi böyle geçirebilirdin. Kendine gelmeye çalışıyorsun.</p>
<p class="calibre1">Hava kararmış. Pencereyi kapatan beyaz güneşlikler günün çeki len son ışıklarını güçsüzce, solukça tutuyor. Yarı karanlıkta kadın giysilerini arıyor. "Işığı açsana Kader," diyorsun alçak sesle, aslında adıyla seslenmek için söylüyorsun bu cümleyi. "Yok," diyor. Çıplak ışıkta gövdesini sergilemek istemiyor. Biçimlerin keskinliğinin eridiği loşlukta, gölgelerle parlaklıklara dönüşmüş kadını izliyorsun. Eğilirken memeleri boşlukta sallanıyor, iki küçük. portakal renginde ışıltı. Geniş kalçaları yarı karanlıkta parlıyor. Tombul denebilir gövdesi için, ama biçimini yitirmemiş, diriliğini de. Kalça çizgilerinin aşağıya doğru yay gibi dökülüşü hoşuna gidiyor, güzel diyorsun içinden, güzel, görünmez bir kuyruk tam kuyruk sokumunun oradan loşluğun içinde kıvrılarak yükseliyor. İnsanın kuyruğunu kaybetmiş olmasına hayıflanıyorsun. İçinde yeniden bir arzu uyanıyor. Arzunun şiddeti seni şaşırtıyor.</p>
<p class="calibre1">Kalkıp kadına sarılıyorsun, yatağın kenarına yatırıyorsun. Şaşırıyor, büyümüş gözlerle sana bakıyor. Bunu hiç beklemiyordu. "Bir kez daha içine girmem gerek," diyorsun, sesin kısık, hırıltılı çıkıyor. Kader'in yüzü karışıyor. Ellerini teslim olmuş gibi gevşekçe yumruk halinde omuzlarının hizasında. yatağın üzerine iki yana bırakıyor. Avuç içleri sana dönük, hafifçe bükülü parmaklarda insanın içine işleyen bir incinebilirlik var. "Arkanı dön," diyorsun, boyun eğiyor, arkasını döndürmene izin veriyor.</p>
<p class="calibre1">Seslerin farkına varıyorsun. Serinlemiş yaz akşamı havasında, dışarıdan, uzaktan, denizin üstünde kayan çakıl taşları gibi kayarca-sına gelip odayı dolduran tek tük seslenişler: son çocuk çığlıkları, bir-iki hayvan ötüşü -bir martı. bir karga- ıslık sesi çıkaran bir araba tekerleği. Bir de yukarıdan gelen çocuk sesiyle babaannenin odasından gelen televizyonun hafif sesi var.</p>
<p class="calibre1">Kader ışığı açıyor. Giyinmiş. Durup sana bakıyor. Bir şey söylemek ister gibi bakıyor. Ciddi bir havası var. Şimdiye kadar dikkatli, adımlarını atarken her adımda zemini denetleyen biri gibi temkinliydi.</p>
<p class="calibre1">"Hemen gidiyor musun?" diye soruyorsun.</p>
<p class="calibre1">"Babam huysuzlanmaya başlamıştır."</p>
<p class="calibre1">"Seni ne zaman görebilirim?"</p>
<p class="calibre1">"Yarın cumartesi," diyor "çalışmıyorum."</p>
<p class="calibre1">"Yarın gel o zaman. Ne zaman gelirsin?"</p>
<p class="calibre1">"Öğleden sonra gelebilirim."</p>
<p class="calibre1">Saçlarını topluyor, kendine çekidüzen veriyor. Yanakları hâlâ al al. Başörtüsünü bağlıyor.</p>
<p class="calibre1">"Bu güzel saçları niçin böyle saklıyorsun?"</p>
<p class="calibre1">İlk kez gülümsüyor.</p>
<p class="calibre1">"Saçlarımı güzel mi buluyorsun?"</p>
<p class="calibre1">"Evet."</p>
<p class="calibre1">Ardından birkaç soru daha bekliyorsun, yanıtlamaya hazırsın, ama yeniden ciddileşiyor. "Gidiyorum," diyor.</p>
<p class="calibre1">Bir dakika bekle, diyorsun, kalkıp üstünü giyiniyorsun. Genelde evin içinde şortla geziyorsun, ama kadın gelecek diye giyindin. Giyinirken kendini gizleme gereği duymuyorsun, aksine açıkça görsün istiyorsun. Kotunu ayağına geçiriyor, tişörtünü giyiyorsun. Sana bakan bakışlarını üzerinde hissediyorsun.</p>
<p class="calibre1">Çıkarken söyleyip söylemekte kararsız kaldığı cümleyi fısıltıyla söylüyor: "Kocam dört yıl önce öldü," diyor, "o öldüğünden beri hiç kimseyle olmadım."</p>
<p class="calibre1">Aklından geçen sorulardan biri buydu. Ama şu biçimde, birinin altına hemen böyle yatar mısın? Sezdi mi bunu? Belki sezmiştir. Yine de bunu ne amaçla söylediğini pek çıkaramıyorsun. Yanlış şeyler düşünme mi demek istiyor? Seni durumun öneminin farkına var diye uyarmak mı istiyor? Ya da bana karşı nazik ol mu demek istiyor?</p>
<p class="calibre1">Söylediğine inanıyorsun. İnanmaman için bir neden yok. Aslında ilk günden altındaki gövdenin aynı şeyi söylediğini hissetmiştin. Ama insan elbette yanılabilir. Aklına başka sorular da geliyor: niçin o zaman şimdi, niçin ben? Aslında belki asıl sormak istediğin: benden ne bekliyorsun? Ama soruların sırası değil, diye düşünüyorsun, şimdi sorularla bunu bozmak istemezsin, zaten, diye geçiriyorsun aklından, bütün bu olup bitenlerde bir tuhaflık var. Daha önce hiç arzulamayacağını düşündüğün bir kadını şimdi arzuluyorsun. Arzunun gerçekte nereden kaynaklandığını hiç bilmiyorsun. Ama şurası açık, kadın bu halde olmasaydı -babaanneyi kastediyorsun- bu kadın da hiç görmediğin, görsen bile hiç fark etmeden şöyle bir baktığın, sende olasılıkla en ufak bir arzu bile uyandırmayacak komşu kadın olarak kalacaktı.</p>
<p class="calibre1">Kader gittikten sonra -ayrılmadan önce beceriksizce birbirinize sarılıyorsunuz- ışıkları kapatıyor, yeniden çırılçıplak soyunup yatağa yatıyorsun. Doygun hissediyorsun. Daha doğrusu ne kadar doygun hissedebilirsen o kadar doygun hissediyorsun. Kadının gövdesini hâlâ kendi gövdende hissediyorsun, tenin üzerindeki izi ya da hayaleti kımıldıyor, sanki ara ara bir buğu gibi yükselip yeniden eski yerine yerleşiyor.</p>
<p class="calibre1">Merak ediyorsun, o da doygun mu hissediyor? Hissetmiş olduğu şeyden hoşnut mu? Şimdi evde yarı felçli babasının, oğlunun -herhalde Çekmece'nin tüm öteki gençleri gibi yarı serseri, yarı aptal oğlunun- karşısında hâlâ onu taşıyor. gizli gizli sevinç mi duyuyor? Memeleri canlanmış, kalçaları sıkılaşmış, her adım atışında onları hissediyor mu? Ötekiler bir değişiklik olduğunu sezmişler midir? Sezmişlerse kesinlikle huzurları kaçmış, sinir olmuşlardır!</p>
<p class="calibre1">Bilmiyorsun elbette, belki hiç de düşündüğün gibi hissetmiyor-dur. Yoksa böyle düşüncelerle kendine pay mı çıkarmak istiyorsun?</p>
<p class="calibre1">Karanlıkta, dışarıdan, sokak lambasının yansıyan ışığından gelen loşlukta öylece uzanıyorsun. Gözlerini kapatıyorsun. Yukarıda koşturan çocuğun patırtısına başka bir yerlerden gelen uğultular karışıyor. Ne ince duvarlar, sesleri bu kadar geçiriyorsa bu duvarların anlamı ne öyleyse? Ama kulaklarında, içlerinde, dışarıdan gelmeyen başka bir uğultu, belirsiz bir çınlama sesi var. Bir azgınlık yeniden omurga kemiğinin boyunca içinden kayıp geçiyor. Kadının gövdesini tıka basa doldurmak, yapmak istediğin bu.</p>
<p class="calibre1">Ama doygunluğunun altında onu bir şey rahatsız ediyor, kemiriyor. Doymamışlık değil. Bu etli, dolgun gövde hoşuna gitti. Kadında canlı olan bir şey var. Tutukluğuna, kapalılığına, bedeni sarımsı bir toz gibi kaplayan solmuşluğuna rağmen yaşayan bir şeyler var. Aslında bu gövde çok hoşuna gitti. Eğer sürerse -böyle, bu biçimde sürsün istersin, ama sürebilir mi?- hazzının giderek artacağını bile düşünüyorsun. Yine de arzunda tüm azgınlığına karşın soğuk bir yan var. Ters, eksik bir şey var. Hatta hissettiğin azgınlığın bu terslikten kaynaklandığından şüpheleniyorsun.</p>
<p class="calibre1">Yoksa ölü bir arzu mu bu? Arzu ölü olup hâlâ arzulayabilir mi? Neşem kaybolmuş. diyorsun, sönmüş - ama ne zaman söndü? Damarda akan kanın duyurduğu o canlı olmanın, yaşıyor olmanın sevinci ne zaman kayboldu?</p>
<p class="calibre1">Sanki dokunduğun, dokunmak istediğin şey parmak uçlarına değerdeğmez yok oluyor, bir su damlası -berrak, ışıldayan- sen dokunduğun an buharlaşıyor. Yoksa canlılık dediğin bu mu, yalnızca bir duyum mu. daha dokunur dokunmaz parmak uçlarında çoktan soğuduğunu duyduğun silinen iz. mi?</p>
<p class="calibre1">Tavandan bir su damlası diişüp damlamış gibi alnının tam ortasında bir ıslaklık hissediyorsun. Tuhaf bir duygu, belki bir düşünce -yakalayamadığın birdüşünce-bedeninin içinden güçlüce geçip gidiyor. Alnındaki hayali su damlası buharlaşıyor.</p>
<p class="calibre1">Örtüyü iyice üzerine çekiyorsun. Kımıltısız duruyorsun. Şimdi biçim değiştirmek isterdin, bu kabuğun pul gibi, yara kabuğu gibi dökülüp yok olmasını isterdin. Ama altından çıkacak olanın daha iyi bir şey olacağından emin misin?</p>
<p class="calibre1">Gece babaannenin başucunda sandalyede oturuyorsun. Saat üç ya da dört olmalı. Etraf sessiz, çıt çıkmıyor. Gecenin serinlemiş havası açık pencereden içeriye hafif bir rüzgârla ara ara doluyor. Babaanneye bakıyorsun. Örtü göğüslerine kadar çekili. Elleri açık halde örtünün üzerinde, göğüslerinin biraz aşağısında. Zayıf. sadece kemik kalmış gibi görünen parmaklarının uçları birbirine değiyor. İnliyor, inlemeleri alçalıp yükseliyor. Bir ninni gibi. ama uyutmayan, uyutsa bile huzursuzca uyutan bir ninni olurdu bu. Masa lambasının gölgelediği yüzü sert. Giderek sertleşiyor, katılaşıyormuş gibi geliyor sana. Niçin böyle burada, başucunda oturuyorsun, bunu niçin yapıyorsun? Ele geçiremediğin, yakalayamadığın şeyi, parmak uçlarından kaçanı bu şimdi eriyen gövdenin mi sana söylemesini umuyorsun?</p>
<p class="calibre1">Ona bakıyorsun, dikkatlice izliyorsun. Ama bir süre sonra zihnin uyuşuyor, göz kapakların ağırlaşıyor, inlemelerin rahatsız edici nakaratı içinde başın öne düşüyor, kafanda bir uğultuyla uyukluyor-sun.</p>
<p class="calibre1">İnlemelerin kesilen sesiyle kendine geliyor, gözlerini açıyorsun. Babaannenin gırtlağından kalın, boğuk bir ses yükseliyor, ardından ağzı yarı açık kalıyor, soluğu durmuş gibi kasılıyor. Sertçe dürtüyorsun. Soluk almıyor. Sonra gövdesinden tutup sarsıyorsun. Birden gözlerini açıyor, gırtlağından çıkan boğuk bir sesle yeniden soluk alıyor. Sonra hemen gözlerini kapatıyor, az sonra alçalıp yükselen inleme yeniden başlıyor.</p>
<p class="calibre1">KADINI BEKLİYORSUN. İleri geri gidiyor. gidip babaanneye bakıyor, dönüp yeniden yerine, salondaki tekli koltuğa oturuyorsun. Sabırsızsın, ama öte yandan tuhaf bir dinginlik de egemen sana. Bu dinginlikte sanki her sesin. kıpırtının, gün ışığının kımıltısızlığı içinde titreyişinin. pencereden giren sıcağın dalgalanmalarının, babaannenin inip kalan göğsünün. ona eşlik eden belli belirsiz hırıltının far-kındasın. Dalgınlığının içinde sanki açık, kendiliğinden doğan bir dikkat var.</p>
<p class="calibre1">Kadın kapıyı çok hafif tıklatıyor, yumuşak adımlarının, giysilerinin hışırtısının sesini zaten duydun, açıyorsun. "Merhaba," diyor neredeyse fısıltıyla, duruyor, "Merhaba, hoş geldin," diye sen de fısıltıyla yanıtlıyorsun. İçeri girmesi için acele ediyorsun, yan daireden ya da merdivenlerden çıkabilecek birilerinin görmesini istemiyorsun. İçeriyi. yatak odasını işaret ediyorsun. Önden gidiyorsun, seni takip ediyor. Babaannenin kapalı kapısının önünden geçerken adımlarınızı kendiliğinden daha dikkatli, sessiz atıyorsunuz. İçerden televizyonun pek yüksek olmayan sesi geliyor.</p>
<p class="calibre1">Kadın çekingen, dikkatli, ürkek görünüyor ama bu ürkeklik içindeki güvene de şaşıyorsun. Neredeyse hiç tanımadığı birinin kucağına kendini bırakırken neye güveniyor? Üstelik senin için bile tuhaf olan böyle bir duruma, ölüm döşeğindeki bir kadının hemen yanı başında, hemen yan odada -doğrusu bir sonraki odada- bu işi yapmaya hiç itiraz etmemesi tuhafdeğil mi? Belki. ama aslında başından beri olan biten hiçbir şey sana tuhaf gelmiyor. Tuhaf olan bir şey varsa, asıl bu.</p>
<p class="calibre1">İçeri girerken hemen çok yakınından geçmek zorunda kalıyor, geçerken başını kaldırmıyor, kokusunu duyuyorsun, hafif bir parfüm (bir yaz meyvesi mi. çiçek açmış iğde ağacının kokusu mu?) ve bedenin kokusu (tuz, yosun?). Hoşuna gidiyor. bu kokuyu hep duymak isterim, diye düşünüyorsun. Belki beni baştan çıkaran kokusudur. Kapıyı kapatıyorsun. Öğle sonrasının her yeri aynı güçle saran baskın ışığı beyaz güneşliklerin içinden odayı dolduruyor. Oda sıcak. Ama pencereyi açmıyorsun.</p>
<p class="calibre1">Sırtınız birbirine çevrik yavaş yavaş soyunuyorsunuz. Dönüyorsunuz, yatağın kenarında çıplak ayakta birbirinize bakıyorsunuz. Adem ile Havva. Bilgi meyvesini yemeleriyle utanç duymaları arasında zamana vurulamayacak bir sürede çok başka bir şeyi görmüş olmalılar. Senin şimdi bu karşında tedirgin. ürkekçe duran beyaz çıplaklıkta sezdiğin şeyi. Çok değil, birkaç ay önceye kadar bilgisayar ekranından çıplak kadın bedenlerine bakıyordun. Şimdi onların çıplak olmadığını, gördüğünün neden çıplaklık olmadığını anlayabiliyorsun. Ama onlarda da bu gördüğünden bir parça, bu gizle-nilemeyen parçadan vardı. Çıplaklığın açık ettiği, belki uzun süre bakılamayacak, seyredilemeyecek olan şey. incir yaprağının utançtan değil ama bu yüzden kapamak zorunda kaldığı şey. Ne? Bilmiyorsun. Kesinlikle bu kadın, bu şimdi karşında duran, bedeninin yuvarlaklığı (omuzların, memelerin, karnının, kalçalarının yuvarlaklığı) hoşuna giden bu kadın elbette, ama aynı zamanda bu kadın değil. daha çok bir genellik, herhangi bir kadına ya da belki herhangi bir varlığa özgü bir genellik. Şimdi yapmak üzere olduğunuz şeyin genelliği gibi bir genellik. Yanına gidiyor. sarılıyorsun.</p>
<p class="calibre1">Kendini sana bırakıyor, sana uyuyor. yapıp ettiklerine hiç karşı çıkmıyor. Ne istersen yapabileceğin duygusuna kapılıyorsun, olabilecek her şeyi sanki en baştan kabul etmiş. Kadının bu hali mi, yoksa zaten sende var olan bir şey mi bu aşırılığa, azgınlık dediğin şeye neden oluyor, emin değilsin. Bir kez daha bu azgınlığa kendini bırakıyorsun. Kadının içine arayan, bulmak isteyen bir şey, kararlı bir şey gibi dalıyorsun. Kadın gözleri yarı kapalı, seni itmek ister gibi ellerini göğsüne bastırıyor. Sonra bir an sana dikkatlice bakıyor, yüzü acı çekiyormuş gibi karışmış. ardından gözlerini kapatıp başını geriye atıyor, bedeninin üstünü geriyor.</p>
<p class="calibre1">Son âna doğru sana sıkı sıkı sarılıyor, seni üzerine çekiyor, kendine iyice, sıkıca yapıştırıyor. Boğuk bir ses boğazından yükseliyor. Bu sana bir zevk inlemesindense bir hayvanın çoğunu yutkunmak zorunda kaldığı çığlığı gibi geliyor</p>
<p class="calibre1">Uykudan uyanır gibi gözlerini açıyorsun. Belki uyudun. Ne kadar süre? Birkaç saniye, birkaç dakika ya da bir saat? Kadın yanında kımıltısız. İçeriye dolan seslerin. ışığın, zamanın yeniden farkına varıyorsun. Sesler, gündüzün bu sesleri, güneşlikler sanki onları sü-züyormuş gibi kırılarak, yumuşayarak, birbirine karışmış bir uğultu yumağı gibi doluyor içeri. Kımıldıyorsun.</p>
<p class="calibre1">"Uyudun mu?" diyor kadın.</p>
<p class="calibre1">Hep alçak sesle, fısıltıya dönüşecek kadar alçak sesle konuşuyorsunuz. Babaanneye duyurmamak için elbette, ama aynı zamanda evdeki sesleri eriten. sadece sesleri değil, eşyaların sivriliklerini törpüleyen, hatlarını belirsizleştirip katılıklarını çözen sessizlik yüzünden de.</p>
<p class="calibre1">"Uyudum galiba, sen?"</p>
<p class="calibre1">"Hayır."</p>
<p class="calibre1">"Ne yapıyordun peki?"</p>
<p class="calibre1">"Hiçbir şey."</p>
<p class="calibre1">"Çok terlemişiz," diyor sonra.</p>
<p class="calibre1">Doğrulup yere düşmüş pikeyi alıyor, kadının ağır ağır üstünü siliyorsun. Şakaklarını, boynunu, göğüslerini, koltukaltlarını. Gözlerinin içine dikkatle. ne yapmak istediğini anlamak ister gibi bakıyor. Karnından aşağıya inerken 'Tamam," diyor, örtüyü alıp üzerine çekiyor.</p>
<p class="calibre1">Kalkıp camı açıyor, geri geliyorsun. Güneşlik hafifçe oynuyor. Ama rüzgâr sayılmaz bu.</p>
<p class="calibre1">"Geliyorum."</p>
<p class="calibre1">Tişörtünü beline sarıyor, salona gidip ayaklı pervaneyi alıp geliyorsun. Düşük hıza ayarlıyorsun. Pervane bir cızırdama sesiyle, yavaş yavaş sağa sola dönüp hava üflemeye başlıyor. Yeniden yatağa yanına uzanıyorsun. Yan yana yatıyor, bir süre sessiz kalıyorsunuz. Pervanenin estirdiği rüzgâr üzerinizden kayıp geçiyor, alet turunu tamamladıktan sonra yeniden geri geliyor. Oda serinliyor. Par-inaklarınla kadının koltukaltıyla göğsünün birleştiği yerdeki iki küçük dolgun katla oynuyorsun. Bu birbiri üzerine katlanmış iki küçük şişkin çizgide büyüleyici bir yan var.</p>
<p class="calibre1">"Herhalde tenine hiç güneş ışığı değmedi, ne kadar da beyaz." Gerçekten gün ışığı hiç değmemiş gibi bembeyaz, bu beyazlıkta bir ten gördüğünü hiç anımsamıyorsun, "seni biraz güneşlendirmek lazım."</p>
<p class="calibre1">"Hoşuna gitmedi mi yoksa?”</p>
<p class="calibre1">"Hayır, hoşuma gitti. Hem de pamuk gibi, yumuşacık."</p>
<p class="calibre1">"Ben hoşuna gidiyor muyum peki?” diye soruyor alçak bir sesle, sorunun yanıtından korkuyormuş gibi.</p>
<p class="calibre1">"Evet," diyorsun, "çok hoşuma gidiyorsun."</p>
<p class="calibre1">Sana bakıyor, yanakları hâlâ kızarık. Ciddileşiyor. "Sormamam gerekirdi," diyor "böyle şeyler söylemek zorunda değilsin."</p>
<p class="calibre1">"Yo, hayır, sor. İstemediğim şeyi söylemem. Hoşuma gidiyorsun, hem de çok."</p>
<p class="calibre1">"Peki," diyor, "neyim hoşuna gidiyor?"</p>
<p class="calibre1">"Her yerin hoşuma gidiyor, bu iki büyüleyici kıvrım hoşuma gidiyor, memelerin, kalçaların, teninin yumuşaklığı hoşuma gidiyor."</p>
<p class="calibre1">Gözlerini kapatıyor. Başını hafifçe geriye çekiyor, derin bir nefes alır gibi burun delikleri açılıp kapanıyor. Gözlerini açıyor, rengi ela, yeni fark ediyorsun, ışıkla birlikte açılıp koyulaşıyor.</p>
<p class="calibre1">"Bunları duymak ne güzel," diyor, "kulaklarımdan içime doğru akıyorlar."</p>
<p class="calibre1">"Bu küçük dar alın hoşuma gidiyor, iri gözlerin hoşuma gidiyor, bu yuvarlak omuzlara, bu güzel, müthiş kalçalara bayılıyorum."</p>
<p class="calibre1">İçinden geldiği için mi söylüyorsun, yoksa kadını baştan çıkarmak için mi, ya da dediği gibi bunları duymaya ihtiyacı olduğunu düşündüğünden mi, bilmiyorsun. Ama bu kadar rahatça bunları sıralaman seni de şaşırtıyor. Aynı azgınlığı sözlerle de yapabileceğini hissediyorsun.</p>
<p class="calibre1">"Peki," diye soruyor, "güzel buluyor musun beni?"</p>
<p class="calibre1">"Evet."</p>
<p class="calibre1">"Ama artık genç sayılmam."</p>
<p class="calibre1">"Yo, hâlâ gençsin. Memelerinse çok daha genç."</p>
<p class="calibre1">Ellerini memelerinde dolaştırıyorsun. Eğilip öpüyorsun.</p>
<p class="calibre1">Susuyorsunuz.</p>
<p class="calibre1">"Gitmem lazım."</p>
<p class="calibre1">Ama kımıldamıyor.</p>
<p class="calibre1">"Biraz daha kal."</p>
<p class="calibre1">"Sana bir şey diyeceğim," diyor biraz sonra o ciddi, yumuşak ses tonuyla, "dün giderken söylediğimi yanlış anlamanı istemem. Böyle söyleyerek senden bir şey bekliyor değilim. Neden bunu söyledim sana bilmiyorum, yalnızca söylemek istedim. Bir de hakkımda yanlış şeyler düşünmeni istemedim galiba."</p>
<p class="calibre1">"Düşünmedim," diyorsun.</p>
<p class="calibre1">"Kocan nasıl öldü?" diye soruyorsun.</p>
<p class="calibre1">"Trafik kazasında."</p>
<p class="calibre1">"Nasıl oldu?"</p>
<p class="calibre1">"Bir arkadaşının arabasındaydı. Arabayı arkadaşı kullanıyordu. Gidip arabayı gördüm sonradan. teneke kutusu gibi bükülmüş, iç içe geçmişti." Kısa bir süre susuyor, sonra devam ediyor. "Arkadaşı hemen öldü. Ekrem, arkadaşının ismi buydu. Onu en fazla iki-üç kez görmüşümdür, yüzünü anımsamıyorum bile, ama ismini hiç unutmayacağım, ismi hayatımda yer etti. Kocamsa sekiz gün boyunca komada kaldı, direndi. Ama bilinci hiç açılmadı. Konuşamadık. Birbirimize bir şeyler diyebilseydik, son bir kez konuşabilseydik bu kadar üzülmez, kötü hissetmezdim galiba."</p>
<p class="calibre1">"Sever miydin kocanı?"</p>
<p class="calibre1">Dönüp sana kuşkuyla bakıyor, soruyu niçin sorduğunu anlamak ister gibi bakıyor. Yeniden önüne dönüyor "Evet," diyor, "severdim. İyi biriydi. Bana karşı hep iyiydi."</p>
<p class="calibre1">"Ne zaman evlendin?"</p>
<p class="calibre1">"Çok gençken. On dokuz yaşındaydım. Daha iki yıl dolmadan hamile kaldım. Düşünüyorum da aslında hâlâ çocuktum. hiçbir şey bilmiyordum, aslında sevgi nedir onu da pek bilmiyordum."</p>
<p class="calibre1">Susuyor. Sonra "Ya sen?" diye soruyor. İrkiliyorsun, bir an peki sen, sen sevgi nedir biliyor musun, diye soruyormuş gibi geliyor.</p>
<p class="calibre1">"Ben?”</p>
<p class="calibre1">"Sen niye hiç evlenmedin?”</p>
<p class="calibre1">"Evlenmediğimi nereden biliyorsun?"</p>
<p class="calibre1">"Babaannen bahsetmişti. Bazen kapı önünde oturuyor oluyordu. Ayaküstü konuşuyorduk. Eve çağırmışımdır birkaç kez. Ama galiba bir kere geldi. Ben de size bir akşam oturmaya gelmiştim. Ama çok oluyor. Babaannen iyi bir kadın."</p>
<p class="calibre1"><span class="calibre2">İyi hir kadın?</span> İyi mi gerçekten? Bilmiyorsun. İyi, kötü, hiç böyle düşünmedin.</p>
<p class="calibre1">"Evet, hiç evlenmedim. Bir kere çok yaklaştım, isteyen ben değildim, ama ne fark eder diye düşündüm. ama olmadı, işi yokuşa sürüp durdum."</p>
<p class="calibre1">"Neden?”</p>
<p class="calibre1">"Bilmiyorum, kendimi evli düşünemiyordum herhalde. Aslında ne yapmak istediğimi hiç bilemedim. Üniversiteyi yarım bıraktım. Babam hastalanınca okulu bıraktım. buraya geldim - Eskişehir’deydi okul. Sonra çalışma başladı. Nisana kadar bir işim vardı. Nisanda işten çıkarıldım. Bir depoda çalışıyordum. depo işçiliği en berbat işlerden biridir. Kimbilir belki bile bile en kötü işlere talip olmuşumdur. Ya da daha iyisini bulmaya hiç çalışmadım. Bilemiyorum. Galiba herkes için hayal kırıklığı oldum, bunlara kendim de dahilim."</p>
<p class="calibre1">İnsanın hayatı pekâlâ birkaç cümleye sığabiliyor demek. Peki ama doğru cümleler mi bunlar? Bu cümlelerde doğru bir yan var. ama doğru olmayan bir yan da var. Doğru ya da yanlış, en azından kadın için yararlı bir uyarı, anlasın kimle birlikte olduğunu.</p>
<p class="calibre1">"Böyle söyleme," diyor, parmaklarıyla uzanıp dudaklarına dokunuyor.</p>
<p class="calibre1">"Haklısın," diyorsun, "insan böyle konuşmamalı. Sen anlat. Ben kendimden daha fazla bahsedersem saçmalarım diye korkuyorum."</p>
<p class="calibre1">Peki, diyor, sorularına yanıt veriyor. Çok alçak sesle, ağır ağır konuşuyor. Balkan göçmeniler. İkinci dünya savaşından sonra babasının babası Makedonya'dan Kırklareli'ne göçmüş. Kırklareli'nde doğmuş, konuşmasında ara sıra beliren hafif bir şiveyi zaten fark ettin, İstanbul'a sekiz yaşındayken gelmişler. Liseyi bitirdikten birkaç yıl sonra evlenmiş. Kocası tekstil işçisiymiş, sonradan kendisine küçük bir baskı atölyesi açmayı başarmış. "Ama," diyor, "işlerini hiçbir zaman yoluna koyamadı. Öldüğünde neredeyse hiç paramız yoktu. Evi ben geçindirmek zorunda kaldım. Şimdiye kadar birkaç iş değiştirmek zorunda kaldım. Ama şimdiki işim iyi, hem de rahat. Annem ben evlendikten üç yıl sonra öldü. Babamsa annem öldükten birkaç yıl sonra hastalandı, felç geçirdi, zamanla daha iyi oldu, ama hâlâ sağ tarafı pek tutmuyor. O zamandan beri yanımda. Bazen beni çok uğraştırıyor, yine de yanımda olmasından memnunum. Bir ablam var. İzmir'de yaşıyor. Ama onun başı zaten çok kalabalık, kocası, üç çocuğu, kayınvalidesi, kocasının akrabaları, gelip gidenleri.</p>
<p class="calibre1">"Oğluma ise nasıl davranacağımı hiç bilmiyorum. İyice uzaklaştı benden. Okumayacak, kötü arkadaşlar edinecek, kötü bir yola sapacak diye bazen yüreğim ağzıma geliyor."</p>
<p class="calibre1">Susuyor. Rahatsız olmuş gibi kımıldıyor. Seninle ilgisiz bir hikâyeyi dinler gibi dinliyorsun. kimbilir belki yalnızca sesini dinliyorsun, bu fısıltıyla konuşan sesin odada yayılışını, titreyişini, dalgalanmalarını. alçalıp yükselişlerini, ara verişlerini. Konuşurken de biraz tutuk, sanki düşündüklerini söylemeden önce iyice tartıyor, ölçüyor, sadece çok az bir parçasını söylüyor. Kendini ele vermek istemeyen, gizleyen bir yanı olduğunu düşünüyorsun. Belki de kendini koruma isteğinden. Neye karşı? Dünyaya karşı, bana karşı.</p>
<p class="calibre1">Anlattıklarıyla burası, bu yatak odası arasında bir bağlantı kuramıyorsun. Peki, bu kadının benimle işi ne, diye düşünüyorsun. Benden beklediği ne? Ben gövdesinden memnunum. O ne istiyor?</p>
<p class="calibre1">"Peki ya sizinkiler?" diye soruyor. Kısa kesmeye çalışarak yanıtlıyorsun. Babaannenin inlemesi yükselip odaya kadar geliyor. Telaşla doğruluyorsunuz. "Birşey mi oldu yoksa?" diye soruyor Kader.</p>
<p class="calibre1">Kalkıyor, giyiniyor, babaannenin odasına gidiyorsun. Gözleri açık, yüzü acıyla kasılmış. "Ah," diyor zor duyulur bir sesle, "göğsümün üstünde ağırlıh var." Terlemiş, yüzünü siliyorsun. Dudakları mor, kuru. Damakları birbirine yapışmış gibi ağzını şapırdatıyor. Su getiriyorsun. Ağır ağır, birkaç yudum içiyor. Gözlerini açık tutmakta zorlanıyor. "Biri mi geldi?" diye soruyor, gözleri yeniden kapanmadan önce, "yok, kimse yok" diye yanıtlıyorsun. Yana dönmek için kımıldıyor. Yapamıyor. Yana, duvara doğru döndürüyorsun.</p>
<p class="calibre1">Odaya döndüğünde Kader'i giyinmiş buluyorsun. Ayakta seni bekliyor. Başörtüsünü kafasına sıkı sıkı dolamış. Yeniden ev kadını haline bürünmüş, kaygılı anne, hasta babasına bakan kız evladı. Kadını ikinci bir deri gibi saran bu kılık pek hoşuna gitmiyor. Bu kılığı, bu anneyi, bu hasta babanın kızı görüntüsünü soyma, soyup yok etme arzusu yükseliyor içinden: kadının içini öyle bir doldur ki artık hiçbir şey yapamayacak duruma gelsin, ne annelik, ne de evlatlık. Kadında seni kışkırtan bir şeyler var, yalnızca bu kılığa ait olmayan bir şeyler, kendi derisinin de sanki bir örtü gibi sakladığı bir şeyler var.</p>
<p class="calibre1">Sana dikkatlice bakıyor. Aklından geçenlerin peki iyi şeyler olmadığını anladı mı? Zaten uzun süredir duygularını gizleyebilecek durumda değilsin. Duyguların sinir uçlarında toplanmış.</p>
<p class="calibre1">"Bir şey yok, iyi," diye fısıldıyorsun.</p>
<p class="calibre1">Başını sallıyor, üstüne yeniden çeki diizen veriyor. büyükçe, kahverengi renkli deriden çantasını alıyor. Holü geçerken babaannenin odasına şöyle bir bakıyor, yarı aralık kapıdan babaannenin sırtı görünüyor. Gri. tel tel olmuş, seyrek saçları. şişkin, küçük ensesi, hafifçe kalkıp inen zayıf omuzları, görünüyor.</p>
<p class="calibre1">Kapıda, "Akşam için yiyecek bir şeyler yapıp getireyim mi size?" diyor.</p>
<p class="calibre1">"Gerek yok," diyorsun, "hallediyorum."</p>
<p class="calibre1">Gözlerini yüzüne dikip bir şey demeni bekler gibi bakıyor sana.</p>
<p class="calibre1">"Ne zaman gelirsin?''</p>
<p class="calibre1">"Bilemiyorum. Arar, söylerim."</p>
<p class="calibre1">"Fırsat bulur bulmaz gel. Geciktirmeden gel."</p>
<p class="calibre1">Bu telaşına şaşırıyor olmalı.Ama <span class="calibre2">vaktimin sınırlı olduğunu hissediyorum</span> demiyorsun, <span class="calibre2">zaman dolmadan önce senden mümkün olduğunca çok zevk almak istiyorum</span> diyemiyorsun.</p>
<p class="calibre1">Cep telefonun çalıyor. Kader "Uyumak üzereyim," diyor, fısıltıyla konuşuyor, "iyi geceler demek için aradım."</p>
<p class="calibre1">"Çok iyi yaptın," diye yanıtlıyorsun, "ben de seni düşünüyordum."</p>
<p class="calibre1">"Sahi mi?"</p>
<p class="calibre1">"Evet."</p>
<p class="calibre1">Susuyorsunuz.</p>
<p class="calibre1">"Kapatıyorum," diyor, "iyi geceler." Yanıtlıyorsun: "Sana da iyi geceler."</p>
<p class="calibre1">Gece babaannenin yanı başında oturuyorsun. Hafta sonu olduğundan kapıcı kadın, Halime teyze bugün gelmedi. Sabah da akşam da yemeğini sen yedirdin. Tuvaletini yaptırdın, yüzünü, boynunu, göğüsleriyle koltukaltlarını sildin, dişlerini fırçaladın, ilaçlarını verdin. Bunları yaparken uyur gibi oldu, seslenip uyandırdın. Akşam yemeği içinse uyandırman güç- oldu. İki lokma bir şey yedi. Yediği ikinci lokmayı zalen yutamadı, dışarıya tükürdü. Boynunu artık hiç dik tutamıyor. gözlerini de açık lutamıyor.</p>
<p class="calibre1">Babaanneye bakıyor, seksen yıl, diye düşünüyorsun. geçip giden seksen yıl, ve işte zamanın meyvesi. Bir meyve mi? Ama burada olgunlaşan bir şey olduğunu düşünmüyorsun, zamanın kabuğu çürümüş, içi boş meyvesi bu. Olgunlaştırdığı bir şey varsa bu boşluğu olgunlaştırmış olmalı. Öyleyse neden şimdi doğrulup sana bir şey demesini bekliyor gibi burada oturuyorsun.</p>
<p class="calibre1">Bu kadın nasıl yaşadı, hayatı nasıldı, bilmiyorsun. Neler gördü, neler öğrendi bilmiyorsun. Kendisinin böyle şeyler düşünüp düşünmediğini de bilmiyorsun. Gerçekten bir şeyler öğrendi mi? Şimdi yaşamını gözden geçiriyor mu? Ne düşünüyor? İnsan son anlarında gerçekten yaşamını düşünür mü?</p>
<p class="calibre1">Bu kadın hakkında aslında hiçbir zaman iyi şeyler düşünmedin. Sana göre belki de tüm hayatını anlamsızca yaşadı, bu ağızdan anlamlı bir cümle bir kez bile dökülmedi. Kadının her gün kendine bulup çıkardığı bitmek bilmez uğraşları gördükçe bu ne dayanılmaz bir saçmalık diye düşündün. Evin, bu bildiği birkaç sokağın sınırladığı alanın dışına çıktığında tam anlamıyla sudan çıkmış balığa dönerdi. Ama içerde bir canavardı, evin en kuytu köşesi bile ondan gizlenemezdi. Yaşamak için inat etti. ayak diredi, hep ısrar etti. Bir açıdan hâlâediyor, hâlâ direniyor.</p>
<p class="calibre1">Ölmek işi zor olduğundan mı? Yalnızca ölümden korktuğumuz için mi yaşamakta bu ısrarı gösteriyoruz?</p>
<p class="calibre1">Bundan daha fazla bir şey olmalı diye düşünüyorsun. Şimdi sonun yaklaştığı bu anda bu fazla şeyin kendini göstermesini isterdin. Doğrulup dile gelen bu fazla şey olsun isterdin.</p>
<p class="calibre1">Ama böyle bir şey olmuyor - elbette. Daha önce de olmadı, ne babanın ölümünde, ne de annenin. Düşündüğün şey aynıydı: bir hiç gibi ölüp gitmek. Sefil bir yaşam, sonunda bu sefilliği taçlandıran ölüm. Şüphesiz boş, paslı bir konserve kutusundan bozma bir taç olurdu bu. Karşındaki eriyip giden bir bedenden daha fazla bir şey değil.</p>
<p class="calibre1">Değil mi? Eminolamıyorsun. Anlayamadığın, tedirgin edici bir duygunun sana geçtiği açık. Çıplak bir kalp belki bu.ama buçıplak-lığı içinde bile açığa vurmadığı, gizlediği bir şey var. Belki bu onun son inatçılığıdır: Gizlediği bir şey varsa bile onu vermeyecek, kendisine saklamayı sürdürecek, kendisiyle birlikte toprağın altına götürecek, çürüyen bedenle birlikte çözünüp gidecek.</p>
<p class="calibre1">Kafan uğulduyor, başın öne düşüyor, ateşin yükselmiş gibi gözlerin kapanıyor. Sandalyenin üstünde uyukluyorsun. Başın öne, yana doğru devriliyor, ara sıra kaldırıyorsun, ama yeniden devriliyor. Sandalyeden kalkamıyorsun da, kımıldayamıyorsun bile. Dudağının kenarında salyalar birikiyor.</p>
<p class="calibre1">Babaanneyi görüyorsun. Yatağın kenarına oturmuş, bacakları iki yana açık, ayakları yere yetişmiyor, sadece parmak uçları yere değiyor. Ayaklarına kadar uzayan, kaba kumaştan, gri renkte gecelik ya da uzun entari gibi bir şey var üzerinde, ayaklarının altı ıslak, küçük bir su birikintisi orada birikmiş, masa lambasının loş ışığında parıldıyor. Babaanne sana bakıyor, gürültülü biçimde inliyor. Yine mi, diye içinden geçiriyorsun, şimdi yeniden seni temizlemek, silmek zorunda kalacağım. Başını öteki yana pencereye doğru çeviriyor. O yöne bakınca pencere kenarında ayakta duran kadının farkına varıyorsun. Kader bu. Ne zaman geldi buraya diye düşünüyorsun. Ama birden tuhaf bir şey oluyor. Aslında Kader ayakta değil, yatağın kenarında. Yatağın kenarında oturan asıl kişi o. Bacakları iki yana açık, geceliğini baldırlarına kadar sıyırmış, istekle sana bakıyor. Babaanne nereye gitti peki diye kendi kendine soruyorsun.</p>
<p class="calibre1">Uyanıyorsun. Salyalarını elinle siliyorsun. Boynun ağrımış. Sırtın da. Kalkıyorsun. Tuvalete gidiyor, işiyor, elini yüzünü yıkıyorsun. Yeniden babaannenin odasına dönüyorsun. Bir koku var burnunda. Bu rüyandan mı kaldı, yoksa gerçekten duydun mu emin olmak için yatağın kenarına gidiyor, bakıyorsun. Geceliğini altı ıslak, yatak da. Babaanneyi uyandırmaya çalışıyorsun. Gözlerini açıyor, ama sonra yine kapatıyor. Kucaklayıp kendi yatağına taşıyorsun. Gözleri yarı açık. inliyor. Soyuyor, temiz bir gecelik giydiriyorsun. Yatağı siliyor, ters çeviriyorsun. Öteki tarafında bir iz olup olmadığına bakıyorsun. yok. temiz görünüyor. Bu yatağı kendi yatağınla değiştirmeyi düşünüyorsun. ama zorolacak diye vazgeçiyorsun. Babaanneyi yeniden yatağına taşıyorsun. Bezlerden birini alıyor, altına bağlıyorsun. Ne fark eder. diyorsun, ha bezli, ha bezsiz. Daha da kötü olabilirdi, hastanenin soğuk odasında bütün deliklerine bir sürü boru girmiş de olabilirdi. Bezi bağlamak düşündüğünden daha fazla uğraştırıyor seni. Bunları yaparken düşündüğünün aksine hiç iğrenmiyorsun.</p>
<p class="calibre1">Birkaç saatlik huzursuz bir uykuya dalıyorsun. Uyandığında gün sökülmek üzere, alacakaranlık var. Dışarı çıkıyorsun. Boş sokaklardan geçiyorsun. Çok erken bir saat. Herkes uykuda. Fırıncının önünden geçerken çalışan işçilerin ve makinelerin sesini duyuyorsun. Birkaç erkenci adam görüyorsun. Bir çöpçü üzerinde <span class="calibre2">Kü-çükçekmece Belediyesi</span> yazan sarı şeritli parlak, kırmızı yeleğiyle geçıyor.</p>
<p class="calibre1">Sahile iniyorsun. Çimenlik alandan geçiyorsun. Alan piknikçilerden arta kalan çöplerle dolu, plastik poşetler, kutular, kâğıt parçaları, irili ufaklı parlak yiyecek ambalajları, patlamış renkli balonların parçaları, sigara izmaritleri, ezilmiş boş bira kutuları, renk renk cam parçaları. Bir çalı dibinde kullanılmış bir prezervatife bile rastlıyorsun. Amma tuhaf, diye düşünüyorsun. geceleri burada hiç bilmediğim şeyler mi olup bitiyor, birileri çalı diplerine çöküp o işi mi yapıyor?</p>
<p class="calibre1">Birkaç sokak köpeği seni görünce yanına kadar geliyor, bir süre çevrende dolaşıyorlar, aniden durup kulaklarını dikerek uzakta bir yere bakıyorlar, sonra koşarak uzaklaşıyorlar.</p>
<p class="calibre1">Gün ağarmak üzere. Hava serin, lacivert deniz hafif hafif kımıldıyor. Biraz uzakta suya yakın bir yükseklikte birkaç martı ağır ağır uçuyor. Ağaçların, çalıların üzerinden tek tük kuş sesleri yükseliyor.</p>
<p class="calibre1">Gölün üstünde gerilere doğru gittikçe koyulaşan mor bir sis var. Karşıda yamaçların üstünde koyu, kapkara bir morluğa dönüşüyor, dibe çökelmiş bir sıvı ya da bir pıhtı gibi kalın bir şerit halinde uzanıyor. Gün söküldükçe şeridin kurumuş yara kabuğu gibi yayılan kopkoyu morluğunun hemen üstünde bu kez başka bir şerit buğular içinde, turuncu renkte parlıyor, hemen üstünde ise daha parlak. koyu bir sarılık göğün seyrelmiş laciverdinin içinde yok olana kadar ışıldayarak yayılıyor.</p>
<p class="calibre1">Bu sınırları belirsizce üst üste binmiş şeritlerin parlaklığı gözlerini yaşartıyor. Bir an akşam mı çöküyor, yoksa uykusuz gecenin sonunda gerçekten şafak mı söküyor karıştırıyorsun. Gün mü başlıyor, yoksa bu gelen gece mi?</p>
<p class="calibre1">Bir sıraya oturuyorsun. Ayaklarının altı yığınla çekirdek kabuğu dolu, beton zemini neredeyse tümüyle kaplamış. Basınca çıtırdıyorlar. Şeritler yavaş yavaş seyreliyor, tüm bu manzarayı çevreleyen çizginin üstü koyu. geçirimsiz. grimsi sarı. yoğun bir buğuyla kaplanıyor. Gözlerini oraya diktikçe sanki anımsamak üzere olduğun ama bir türlü anımsayamadığın bir şeyi duyar gibi oluyorsun. Ama aynı zamanda sana anımsamaya çalıştığın bu şeyi hiç yaşamadığını, bu yüzden zaten anımsanacak bir şey olmadığını da söylüyor. Tuhaf. diye düşünüyorsun. orada, ufuktaki yoğun sisin içindekiler, belki sisin yoğunluğundan başka bir şey olmayanlar sanki senin geleceğin, henüz yaşamadığın şeyler, başına gelmemiş olaylar, henüz hissetmediğin duygular, düşlemediğin düşler, düşünmediğin düşünceler, ama aynı zamanda sanki belleğinin hiç erişemeyeceğin diplerine gömülmüş şeyler bunlar, bu sis aynı zamanda senin belleğinin bilmediğin, ulaşılmaz bölgeleri. Hiç yaşamamış olduğu şeyleri insan nasıl unutulmuş, sadece unutulmuş değil yok olup gitmiş, en ufak izi bile kalmamış anılar gibi duyar?</p>
<p class="calibre1">Serin, güzel bir rüzgâr tüm bedenini yalayıp ürperterek geçiyor.</p>
<p class="calibre1">Sabahın taze havasını içine çekiyorsun. Bir karabatak kümesinin denizin üstünden geçişini izliyorsun, buğulu havada iki yana salla-nırcasına, hızları içinde yine de ağır ağır uçup geçiyorlar. Kalabalık bir karga sürüsü başının üzerinden geçip bulutsuz boş göğü gürültüyle alıyor. Uzayıp giden sahile, beton kaplı ince yola bakıyorsun, sessiz, bomboş, insansız. Uzakta köpekler koşturuyor, birbirleriyle oynuyor.</p>
<p class="calibre1">Kader'i düşünüyorsun. Şimdi sıcak yatağında uykuda olmalı, diye düşünüyorsun, örtüyü üzerinden atmıştır, açık pencereden sabahın serinliği giriyor, henim hedenimi yalayan rüzgâr onun da bedenini yalayıp geçiyor. Belki tam bu anda uykusunda gövdesi beni düşlüyor. Kendini bu hayale bırakıyorsun. Gizlice Kader'in evine giriyorsun. Öteki odaların, babanın, çocuğun odasının önünden geçiyorsun. İç karartıcı hir ev bu. yine de sizin evden daha fazla iç karartıcı değil. Kader iki kişilik, geniş, dulluk yatağında. Nasıl uyuyor, hangi konumda? Yan dönmüş, bir ayağını kamına doğru çekmiş. örtü iki ayağı arasında sıkışmış. Çıplak yatamayacağına göre herhalde üstünde geceliği var. Geceliği kalçalarına kadar toplanmış, geniş, dolgun, güzel kıçı sana doğru dönmüş, senin için hazır. Uykusunda seni bekliyor. Arkasından sarılıyorsun, hafifçe inliyor, adını söylüyor. Kolaycacık içine giriyorsun.</p>
</body>
</html>
