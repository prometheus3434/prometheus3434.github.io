<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a>II</p>
<p class="calibre1">KÜÇÜK, TEK KANATLI pencereden gelen gün ışığı içeriyi dolduruyor. Dışarıda parlak bir gün var. Serçeler çıldırmış gibi ötüyor. Önce uzaktan geliyor, bir sesler çokluğu biçiminde, yaklaştıkça değişerek, kılıktan kılığa bürünerek, en sonunda pencerenin hemen dışındaki bu cıvıl cıvıl ötüşlere dönüşerek. Ne diyorlar, <span class="calibre2">haşlayan gün yepyeni hir gün, haşlayan gün yepyeni hir giiıı.</span> öyle mi? Belki ışıkla başlamak gerekirdi. sana şimdi bir an sessiz evde. arka odada. yatakta, çocukluğunun öğleden sonralarının düşsel ışığını anımsatan ışıkla, hafif, uçucu, saydam gün ışığıyla.</p>
<p class="calibre1">Aşağıdan gelen ayak seslerini, seslenmeleri işitiyorsun. Bilincin açılıyor, nerede olduğunu çıkarıyorsun: Halanın evindesin. Yattığın yere rağmen -üstünde yün yatak olan tek kişilik demir somya-rahat bir uyku çekmişsin. Çok mu geç oldu? Ellerin, yüzün, tüm bedenin şişmiş.</p>
<p class="calibre1">Giyinip aşağıya iniyorsun. Evin demirkapısı açık. Enişten dışarıdaki sıraya oturmuş, gazete okuyor. Tuvalete gidiyorsun, ardından bahçeye çıkıyorsun. "Günaydın paşam," diyor seni görünce Enişte, "gel gel, gel otur." Söylediğini yapıyorsun, yanına gidip oturuyorsun. Dünden heri nedense sana paşam diye sesleniyor. bu tuhafına gidiyor. Halan mutfaktan çıkıyor. Ağır ağır, iki yana sallanarak yaklaşıyor. Masaya varmadan önce bir an duruyor, sana bakıyor, seni süzüyor. gülümseyerek kafasını sallıyor, soruyor: "Yerin eyi miydi? Rahat uyudun?" "Sağ ol Hala," diye yanıtlıyorsun. "çok rahat uyudum."</p>
<p class="calibre1">Halanı yıllardır, babanın cenazesinden beri görmedin. Zaten gördüğün zamanların sayısı sınırlı, çok az. Dün akşam uzun süre tülbendinin ucuyla gözyaşlarını silerek sessiz sessiz ağladı. Avuç içleriyle yüzünü okşadı. Neden ağladığını sordun. Kendi dilinde <span class="calibre2">yok, yok,</span> dedi. <span class="calibre2">kötii hir şeyden değil</span> anlamına gelen bir şeyler mırıldandı. Ona babanı anımsatıyor olmalısın, hem üzüntüden hem sevinçten ağlıyor olmalı.</p>
<p class="calibre1">Fecira Hala altmışlarının başında. kısa boylu. şişman, sessiz bir kadın. Dalgın bir görünüşü var. Enişte -Memed Enişte- ise ondan beş-altı yaş daha büyük, birkaç santim daha uzun, karısının aksine zayıf, saçları, bıyıkları kırlaşmış. çökmüş görünüyor, ama görünüşünün aksine neşeli. Üstünde bir takını elbise var. Kravat bile takmış.</p>
<p class="calibre1">Bahçe küçük, içinde birkaı,: meyve ağacı var. Kapının hemen önünde duvara bitişik bir çardak. &lt;;ardağın altındaysa elle çatıldığı belli tahta bir sırayla tahta bir masa var. Bir köşede küçük bir kümes duruyor. Birkaç tavukla horoz etrafta dolaşıyor. Halan geniş bir tepside kahvaltılıklarla çıkageliyor. tereyağıyla karıştırılmış çökelek, bal, siyah zeytin, tandır ekmeği, büyük cam bardakta çay, masanın üzerine diziyor.</p>
<p class="calibre1">"Siz'!" diye soruyorsun.</p>
<p class="calibre1">"Çok oldu," diyor Memed Enişte, "biz alışmışız, gün sökünce uyanırız." İnce, titrek bir sesi var, "Sen doya doya ye paşam."</p>
<p class="calibre1">Yemeğe başlıyorsun, halan yanına geliyor, çardağın ucuna ilişiyor, yemek yerken seni izliyor, çayın bitince zahmet etme demeye kalmadan çayını doldurup getiriyor. Daha fazla yiyemiyorsun. "Biraz daha ye," diye ısrar ediyorlar, "o yüzden böyle zayıfsın." "Yok, doydum." Halan sofrayı kaldırmaya yardım etmene izin vermiyor.</p>
<p class="calibre1">Masanın üstünde sineklerle karıncalar dolaşıyor. Bir serçe masanın uzaktaki ucuna konuyor. boynunu dikleştirip hızlı hızlı etrafa bakıyor, bir kırıntıyı gagalayıp uçuyor.</p>
<p class="calibre1">Memed Enişte cenazenin ne zaman geleceğini soruyor, "Öğlen burada olması lazım," diye yanıtlıyorsun.</p>
<p class="calibre1">"İyi," diyor. "iyi. Akşama götürür. gömeriz o zaman. Ben buradaki işleri hallettim. Bir-iki gün içinde mezarını da yaparız."</p>
<p class="calibre1">Dün de bugün de pek konuşacak bir şeyiniz olmadığından araya çoğu zaman uzun sessizlikler giriyor. Sana bakıp gülümsüyorlar, sessizliklerin arasında "Ee?" diye soruyorlar, kafalarını ağır ağır sallıyorlar. Bir yandan seni fazla rahatsız etmemeye çalışıyorlar. Gerçek bir misafir gibi hissediyorsun: Burada olduğun sürece her şey senin için.evin asıl sahibi sensin. Dün akşamın çoğunu televizyon izleyerek geçirdiniz. Akşam yemeği vaktinde halanın kızıyla kocası geldi, altı yaşında olduğunu öğrendiğin küçük kızlarıyla beraber. Birlikte yemek yediniz, televizyon izlediniz, on olmadan gittiler. Halanla Memed Enişte erkenden yatınca, sen de erkenden yatağa girdin. Uykunun gelmesi seni şaşırttı, hemen uyudun. Bir ara gece uyandın. ortalıkta çıt yoktu, hayvan sesi bile. yalnızca bir ıslığa ya da üflemeye benzer belli belirsiz bir ses vardı, belki rüzgür. sonra yeniden uy-kuyadaldın.</p>
<p class="calibre1">"Ne yapalım, çıhalım mı?" diye soruyor Meıned Enişte.</p>
<p class="calibre1">"Nereye?"</p>
<p class="calibre1">"Kahveye gidelim. bir milleti gör. millet seni görsün."</p>
<p class="calibre1">Milleti görmek? Buraya gelirken tüm bu insanlarla ne yapacağını, nasıl konuşacağını hiç düşünmemiştin. Kafanda kurduğun biçimiyle buraya kadar geliyor. babaanneyi gömüyor. sonra geri dönüyordun. Geri kalan her şey belirsizdi, gölgelerden oluşuyordu. Ama bunlar gölge değil. gerçek insanlar. Aklını kurcalamaya başlıyor, tüm bu kalabalıkla ne yapacaksın. zamanını nasıl geçireceksin? Bunları hiç düşünmemiştin.</p>
<p class="calibre1">Çıkmadan Memed Enişte'yle Hala konuşuyorlar. Cenaze için bir yemek vermek gerekiyor. onu tartışıyorlar. âdete göre üçüncü günü cenaze sahibininyemekdağıtması gerekiyormuş. Sen birazgeciktin. ama bunarağmen demek yine de yapmak gerekiyor. Bu durumda burada olacak, nasıl yapacaklarını kararlaştırıyorlar.</p>
<p class="calibre1">Çıkarken Fecira Hala bahçe kapısına kadar geliyor, sizi uğurlu-yor. "Xatır bı tu," diyor Memed Enişte, selam verir gibi elini hafifçe kaldırıyor, "Xerweşiyi so, bi," diye yanıtlıyor Hala, sana karşılık olsun diye de "He, görüşürüz oğlum," diyor, siz yola çıkarken kapının dışına kadar geliyor. Dar, patikamsı yoldan inerken arkada bir süre daha dikilen. gerinizden bakan varlığını hissediyorsun.</p>
<p class="calibre1">Mahalle, aralarında üç-beş metre boşluklar bulunan tek ya da iki katlı bahçeli evlerle çok hafif bir eğim üzerinde kurulmuş. Düzo-va böyle dağınık beş-altı mahalleden oluşuyor. Etraf ağaçlık, bahçelerin derme çatma çitlerinden meyve ağaçları dışarıya doğru sarkıyor -toprakta ezilmiş incirler, dutlar var. elmalar olgunlaşmış, sarı, kırmızı, iri parlıyorlar- çevredeyse bahçeler, küçük bostanlar, yeni ekilmiş buğday tarlaları uzanıyor. İlçeye kadar ana yolun yanı boyunca uzanan nehir yerleşim yerinin kenarından geçiyor, sonra kıvrılıp uzaklaşarak ovanın ortasından yoluna devam ediyor. Nehir kenarları gür bir yeşillikle kaplı.</p>
<p class="calibre1">Ama geri kalan her yer çorak, hele ovanın bitimine doğru her yer bütünüyle çoraklaşıyor, ovayı saran alçak, kıraç tepeler, onların arkasından art arda yükselen, zirveleri karlarla kaplı dağlar da çıplak. Tepelerin yalnızca bir kısmında yer yer ağaçlık bölgeler var.</p>
<p class="calibre1">Ötede bir tepenin eteğinde çevresi duvarlar, dikenli tellerle çevrili geniş bir yapı var. Bir yol hir-iki yerde hafifçe kıvrılarak oraya doğru gidiyor.</p>
<p class="calibre1">"Şurası askeriye herhalde. iiyle mi?" diye soruyorsun.</p>
<p class="calibre1">Memed Enişte gösterdiğin yere bakıyor, sonra yeniden önüne dönüyor, "He, karakol," diye yanıtlıyor.</p>
<p class="calibre1">On dakikalık bir yürüyüşten sonra ana caddeye iniyorsunuz. Yan yana dükkânlar sıralanmış. market. kasap, tekel bayii, berber, giysi satan bir dükkân, bir İnternet kafe... Geçen birkaç kişiyle se-lamlaşıyorsunuz. Birkaç çocuk bir dükkânın önünde toplanmış. tar-tışıyormuş gibi gürültüyle konuşuyor. Üç genç kız, herhalde on bq-on altı yaşlarında, kot pantolonları, parlak etekleri, kısa kollu, dar bluzlarıyla kol kola geçiyorlar. Geçerken seni süzüyorlar, sen de onları. Gözlerini kırpmadan dikkatle sana bakıyorlar, gözlerinin içleri parlıyor. Tam yanından geçerken kıkırdayarak gülüyorlar. Memed Enişte'nin hoşuna gidiyor bu, "Ne gülüyorsunuz zilliler," diye sesleniyor arkalarından.</p>
<p class="calibre1">Yolun öteki ucuna doğru yürüyorsunuz. Zaten çok kısa. en fazla elli metrelik bir cadde, kahveye geliyorsunuz. Kahvenin önündeki eski model arabaların içinden plakası yurtdışından geldiği anlaşılan pahalı bir araba, bir cip göze çarpıyor. Memed Enişte cipe bakarak "Oo bizim Şükrü de buradaymış," diyor. Etrafta bir polis arabasıyla bir-iki taksi dışında başka araç yok. Yolun az ilersinde bir panzer duruyor.</p>
<p class="calibre1">Kahvenin yarı açık tahta kapısından geçip bahçesine giriyorsu-ııuz. Merhaba deyip bir masaya doğru yaklaşıyorsunuz. Masatla üç kişi var. Üçü de kırlaşmış saçlarıyla benzer yaşlarda, elli ile altmış arasında "Merhaba, hoş gelmişsiniz." diyorlar. Oturuyorsunuz. Olur-ınadan önce hepsiyle el sıkışıyorsun. Soruyorlar: "Bu arkadaş kimdir, kimlerdendir?"</p>
<p class="calibre1">Bir tanesi, iyi giyimiyle zaten farklı görünen. iri yarı. sinekkaydı tıraşlı olanı, cipin sahibi. Almanya'dan gelmiş. Bütün sandalyeyi, hatta masayı kaplıyor, ama bu sadece iri oluşundan değil, havasından, gürültülü konuşmasından da kaynaklanıyor. Elli altı yaşındaymış, emekli olmuş, buraya dönüp yerleşmeye karar vermiş. Şimdi burada kendisine bir ev yaptırıyormuş. Elbette uzaktan bir akraba. Babanı çok iyi tanıdığını söylüyor. nasıl iyi. değerli bir insan olduğundan bahsediyor, çocuk olduğun zamandan süz ediyor. "Sen o zaman şu kadar bir şeydin," diyor. Diğer ikisi kasketlerini geriye atmış, çubuklu sigaraları. şimdiden buruşmuş. çökük yanaklarıyla alçak sesle, mırlıyorlarmış gibi konuşuyor. Aslında şimdiye kadar, bu Almanya'dan gelenin konuşması dışında. gürültü diyebileceğin bir şeyi burada hiç işitmedin. Her şey bir sessizlikle yavaşlık içinde olup bitiyor.</p>
<p class="calibre1">Masadakiler doğal olarak kendi dillerinde konuşuyorlar, ama sana bakıp pek anlamadığın akıllarına gelince Türkçeye dönüyorlar, tabii birazdan yeniden kendi dillerine. Diğer masalarda ikili üçlü kümeler var, kimi kâğıt oynuyor, kimi domino. Ara ara birileri geliyor. Her gelenle tokalaşıyor, karşılıklı hal hatır soruyorsunuz. Genellikle dinliyorsun, biri soru sorduğunda yanıt veriyorsun. Bir ara kan başına hücum etmiş gibi hissediyorsun, şakakların zonkluyor, gözlerin kapanıyor. Gördüğün şeyler olağan yakınlıkları içindeler ama aynı zamanda içbükey bir yüzeye düşen görüntüler gibi senden uzaklaşıyor. Sanki havada insanların ya da nesnelerin arasını daha açan, boşluklarını genişleten, uzaklıklarını arttıran bir şey vannış gibi. Herhalde, diyorsun, hava çarptı.</p>
<p class="calibre1">Sorulara yanıt venneye, konuşmalara katılmaya, gülümsemeye çalışırken için için rahatsız oluyorsun. Bunlar aslında gelmelerini, gelip kapını çalmalarını istemediğin insanlar, hatta kapını çalmalarından korktuğun insanlar. Korkmak mı? Evet, tıpkı yakalanmaktan korkan birisi gibi korkmak. Canını asıl sıkansa onların kapılarının sana sonuna kadar açık olduğunu görmen.</p>
<p class="calibre1">Kendi kendine buraya kendi isteğimle gelmedim ki, diyorsun, ama bunun doğru olmadığını biliyorsun. Buraya gelmeyi sen istedin, ya da en azından senin bir parçan ya da sendeki bir şey istedi.</p>
<p class="calibre1">Kahvede iki saatten fazla oturuyorsunuz, sonra "Çıkalım," diyor Memed Enişte, "çıkalım, etrafı gör. sonra benim damadın dükkânına uğrayalım."</p>
<p class="calibre1">Çıkıyorsunuz. Hafif bir rüzgâr esiyor. Rüzgâr iyi geliyor, şakaklarının zonklaması geçiyor. ama ateşin varmış gibi hissediyorsun. Birkaç kişiyle yeniden selamlaşıyorsunuz. bir dükkânın önünde oturan biri sesleniyor. hir şeyler diyor. Burada yapılacakların bu kadar olduğunu çıkarman zor değil: kahvede oturmak. çene çalmak, bu yolda ileri geri yürümek. birine uğramak...</p>
<p class="calibre1">Cadde üzerinden tam teçhizatlı, çelik zırhları. başlarında kaskları, ellerinde yarı otomatik silahlarıyla birkaç polis geçiyor. Geçerken ikinizi de baştan aşağıya süzüyorlar. Bakışları donuk, dik. düşmanca. Birtanesi ağzını iyice aça aça sakız çiğniyor. Memed Eniş-te'ye dönüyorsun, başı eğik, yere bakıyor, başka şeyler düşünüyormuş gibi bir hali var.</p>
<p class="calibre1">Damadın dükkânı arka caddedeki bir hırdavat dükkânı. Sizi ayağa kalkarak karşılıyor. Bir taburenin üstünde oturan biri daha var, bir müşteri. İkisiyle de tokalaşıyorsun. Karşılıklı hal hatır soruyorsunuz. Damat -Zeynel- çok uzun boylu, iri yarı, kocaman bir kafası olan kırk yaşlarında bir adam. Beş-altı metrekarelik dükkânı neredeyse kaplıyor. Hareketli, neşeli bir tip, yüksek sesle konuşuyor, espriler yapıyor.</p>
<p class="calibre1">Dün akşam geldiklerinde İstanbul günlerinden söz etmişti, bir sürü iş yapmış, inşaatlarda çalışmış, kahvecilik yapmış, pazarda kot satmış. Aslında lise mezunu, memur olmak istemiş, sınavlara birkaç kez girmiş ama kazanamamış. Buraya dönünce bu dükkânı açmış. Aynı zamanda boyacılık, sıvacılık gibi işler yapıyor.</p>
<p class="calibre1">"Ee, nasıl buldun burayı?" diye soruyor, sana biraz turist muamelesi yapıyor.</p>
<p class="calibre1">"Güzel," diyorsun.</p>
<p class="calibre1">Meşhur olan bir mesire yerinden söz ediyor. "Suyu," diyor. "yaz kış buz gibidir." Müşteri araya giriyor: "Elini sokamazsın, öyle soğuk. Karpuzu koy, iki dakikada çatlar, rakıyı koy, anında buz olur."</p>
<p class="calibre1">Halanla kocasının yedi çocukları olmuş. dört erkek üç kız. En büyüğü, ilk doğan bir hastalıktan on beşine gelmeden ölmüş. Büyütülmüş, sarı çerçeve içinde bir baş fotoğrafıyla köyde derenin kenarında çekilmiş soluk bir polaroid fotoğrafı senin yattığın odanın, yatağın karşısındaki sarı duvarında asılı. Diğer kardeşler birkaç kente dağılmış, bunların içinde Almanya ile Avusturya'nın kentleri de var. Burada tek kalan ortanca kızlarından Fidan (aslında sen kolayına geldiği için öyle diyorsun, onlarsa <span class="calibre2">Fidane</span> ya da <span class="calibre2">Fide</span> diyorlar). Zeynel onun kocası, aynı zamanda uzaktan hir akrabası, bilmem neyinin nesi. Zeynel ile Fidanın iki çocuğu var. Dün gördüğün küçük kız çocuğu, Çiçek'le, gelmeyen on altısında bir erkek çocuğu, Ziya.</p>
<p class="calibre1">Müşteri gidiyor. Zeynel yeni çay söylüyor. "Burada," diye anlatıyor, "aslında yapacak pek bir iş yoktur. Öyle köylük işleri zaten kalmadı, ne davar var, ne tarla. Biraz bostanlıkla buğday tarlası vardır. O da yalnız kişinin kendisine yetecek kadardır. Zaten fazlası göze batar. Her şey bellidir burada, yiyecek miktarları da. İş olmayınca ne yaparsın, oturur çene yaparsın. Millet de öyle yapar, oturur, bütün gün çene çalar, böyle aşağı yukarı dolaşır durur."</p>
<p class="calibre1">Zeynel'de buraya karşı bir küçümseme hissediyorsun. Ya da senin karşında öyle konuşuyor, tam olarak buraya, bu köylük yere, taşraya ait olmadığını belirtmek istiyor.</p>
<p class="calibre1">"İnsan insan içindir," diyor Memed Enişte, "bir çift laf edeceksin, konuşacaksın ki muhabbet, dostluk tazelensin." Ama belki küçümseme olarak sezdiğin Memed Enişte'yle Zeynel arasında bir çekişmedir. "Eskiden çok güzeldi buralar," diye sürdürüyor Memed Enişte, "eskisi gibi değil tabii, ama hâlâ güzeldir. Şimdi herkes şehirde yaşamak istiyor. Ama sen söyle paşam, sen şehirden geliyorsun, şehirde buranın havası, suyu, güzelliği var mı, bulunur mu?"</p>
<p class="calibre1">Yanıt yerine gülümseyip kafanı sallıyorsun. Az sonra genç bir erkek çocuğu dükkâna giriyor, zayıf, ince, sert yüz hatlarına sahip, kaşları çatık, esmer, hatta kara bir çocuk. Zeynel'in oğlu, Ziya, tokalaşıyorsunuz. Bir-iki soru soruyorsun, kısa kısa yanıt veriyor. Lise ikiye geçtiğini söylüyor, "Dersler iyi," diye kestiriyor. Biraz geride bir köşeye geçiyor, ayakta dikiliyor, size bakıyor. Dik bakışlarını yüzünde hissediyorsun.</p>
<p class="calibre1">Bir ara cenazeyi getiren şoförü arıyorsun. Tunceli'yi geçtiğini söylüyor. "Herhalde," diyor, "bir-iki saat içinde orada olurum." Başka şeyler de söylüyor, konuşkan bir adam, ama cızırtılar içinde ne dediğini anlamıyorsun. Cep telefonları pek iyi çalışmıyor.</p>
<p class="calibre1">Cenaze arabası üçte geliyor. Kahvenin önüne park ediyor. Adamı karşılıyorsunuz. Şoför. Memed Enişte. sen bir lokantaya giriyorsunuz. Dört-beş masalı küçük. sineklerin uçuşup durduğu bir yer. Şoföre yemek ısmarlıyorsun. Önce çorba istiyor -işkembe- sonra bir et yemeği -haşlama- yanına pilav. içecek içinse büyük bir bardakta ayran. Sen hir mercimek çorbası söylüyorsun. Aslında aç değilsin. zaten bağırsaklarının durumu iyi değil, ama adamı yalnız bırakmamak gerekir diye düşünüyorsun. Memed Enişte ise bir şey yemiyor. kendine yalnızca soğuk bir ayran söylüyor. Şoför iştahlı. ağzını iyice doldura doldura yiyor. "Et belli çok taze." diyor. "nefis."</p>
<p class="calibre1">Yemekten sonra çaylarınızı içerken aldığı yolu anlatıyor: "Yol iyi geçti,çok şükürkazasız belasız geldik." Memed Enişte'nin sorusu üzerine. "Ben Gümüşhaneliyim." diye sürdürüyor, "buraları pek bilmem. Malatya'yı bilirim, Kars'ı bilirim. Askerliğimi Kars'ta yaptım."</p>
<p class="calibre1">Şoför yorgun görünüyor. Buraya varması sanki haftalar sürmüş. sakalları uzamış. yüzü yanmış. dudakları çatlamış, üstünde başında, halinde bir perişanlık var.</p>
<p class="calibre1">Havadan sudan konuşuyorsunuz. Şoför bir ara 'Türkü, Kürdü, Lazı, Gürcüsü, Çerkezi, Abazası, ne biliyim. Alevisi Sünnisi hepsi kardeş değil mi?" diyor, "hepimiz kardeş değil miyiz?"</p>
<p class="calibre1">Belki söylediklerini başka bir yerde söyleseydi farklı olurdu ama burada söyledikleri kendisine bile inandırıcı gelmiyor. Cümlenin sonuna gelmeden sesi zaten zayıflıyor. sonra susuyor.</p>
<p class="calibre1">Çaylarınızı içerken nasıl yapacağınızı tartışıyorsunuz. Şoför yolun bozukluğundan bahsedip köye kadar gitmek istemiyor. arabanın elektronik aksamını ileri sürüyor. Israr etmiyorsun.</p>
<p class="calibre1">Memed Enişte, "Bu gece misafirimiz ol," diye teklifediyor, "yor-gunsundur." Ama öteki kabul etmiyor, "Hemen yola çıkarsam," diye yanıtlıyor, "karanlık basmadan epey bir yol almış olurum." Sanki hir an önce buradan çekip gitmek isteyen bir hali var.</p>
<p class="calibre1">Ücretin geri kalanını veriyorsun. Minihüsün arka kapısını açarken, biz yıkamasını yaptık, kefene sardık diye açıklıyor. Ama zaten anlaşmanız öyleydi. Bir şey demiyor, söylediklerine kafa sallıyorsun.</p>
<p class="calibre1">Bu işler için ayrılmış, geniş tek bir salondan oluşmuş tek katlı bir yapıdaki küçük törenden sonra babaanneyi heş kapı lı hir taksinin arkasına yerleştiriyorsunuz. Zaten küçücük hir heden. kazmayla kürekleri de yanına koyuyorsunuz. Minibüsten indirirken baktın. Kefeni aralıyorsun, donuk, ifadesiz, rengi gitmiş ölü yüze bakıyorsun. Gözleri tam kapanmamış. Dudakları somurttuğu zaman yaptığı gibi aşağıya doğru kıvrık. Çenesi bağlı. Ne zaman bağladılar? Gerisin geri hemen kapatıyorsun. İnsan değil artık bu. diye düşünüyorsun. bir şey bile değil. Ölüleri niçin hemen gömmek gerektiğini anlıyorsun.</p>
<p class="calibre1">Sen, Memed Enişte, Zeynel, Zeynel'in oğlu Ziya hep birlikte yola çıkıyorsunuz. Kırk dakikalık bozuk bir yolu alıyorsunuz. Yolun çoğu kısmı iki dağ arasından geçiyor. Bazı yerlerde iyice dikleşerek dümdüz bir duvara dönüşen parlak yarların, çizgi çizgi. gri yamaçların, derin koyakların, irili ufaklı çıplak vadilerin yanı sıra devam ediyor.</p>
<p class="calibre1">O kadar çok sarsılıyorsunuz ki cesedi düşünüyorsun, sanki en çok o rahatsız olacakmış, rahatsız olmasından korkuyormuşsun gibi.</p>
<p class="calibre1">Nihayet bir yamaç boyunca yayılmış olan köye geliyorsunuz. daha doğrusu köyden ne kalmışsa oraya, bir harabeye: çökmüş. yıkılmış evler, içinde otların diz boyu büyüdüğü, yarı toprağın içine gömülmüş kerpiç, taş, tuğla, kalas yığınları. Hepiniz sessizce, hiç konuşmadan bu harabeye, yıkım manzarasına bakıyorsunuz. Me-med Enişte sesli sesli iç çekene kadar kimse kımıldamıyor.</p>
<p class="calibre1">Mezarlığa doğru yürüyorsunuz. Mezarlık diz boyu otlarla kaplı. Taşlar otların altına kaybolmuş. Siz gelince cırcır böceklerinin sesi kesiliyor. Sonra kesik kesik yeniden başlıyor. Dedenin mezarını buluyorsunuz. Babanın yaptırdığı mermerin ortasından ince bir çatlak geçiyor. Taş hafifçe yana yatmış. Yanındaki yer boş. Kazmaya başlıyorsunuz. Önce damat kazıyor. Sonra sen alıyorsun, en sonunda genç çocuk. Siz kazarken Memed Enişte mezarlıktaki otları kesiyor, mezarlığı temizlemeye çalışıyor. Bir taraftan, otlar mezarları hep kapamış, diye söylenip duruyor, amcasının mezarı içeri göçmüş, şunun taşı kırılmış, bir ötekindeki işaret taşı silinmiş gitmiş.</p>
<p class="calibre1">Kazarken tuhaf, diye düşünüyorsun. bir evin temelini atmak ya da ağaç dikmek için yapılan eylemin aynı zamanda ölenler için de yapılması böyle? Ama bu düşünce buraya pek uygun düşmüyor. Burada evler, ya da evlerden kalmış olanlaryavaş yavaş toprakla kapanıyor, toprağın içine gömülüyor.</p>
<p class="calibre1">Kazma işini bitiriyorsunuz. Yeterince derin, geniş. Babaanneyi içine koyuyorsunuz. Ardından toprağı hızlı hızlı kapatıyorsunuz. Toprağın üstünü düzeltiyorsunuz. Memed Enişte getirdiği suyu toprağa döküyor, dua okur gibi bir şeyler mırıldanıyor. Mezarın başında bir süre öylece dikiliyorsunuz. Bu kadar, diye düşünüyorsun, ben payıma düşeni yaptım, nihayet bitti.</p>
<p class="calibre1">Bir rüzgar esiyor, otlar hışırdıyor. Daha yeni taşlar eskilerinin arasında parlıyor, güneş ışığını yansıtıyor.</p>
<p class="calibre1"><span class="calibre2">Birti mi?</span> Öyle ya da böyle, babaanne öldüğüne göre şimdi bir açıdan senin için yeni bir dönem başladı sayılır. Yakın akrabalarından kendini bağlı hissedebileceğin kimse kalmadı (ağabeyin var elbette, ama o farklı). Babanla annen çoktan öldü. Çoğu zaman iyi ki öyle oldu diyorsun, erkenden öldüler de ne hale geldiğimi görmediler. Zaten biz hiçbir şey halledemiyoruz, yalnızca zaman -ötekini ortadan kaidırarak- bizim yerimize halledivermiş gibi oluyor.</p>
<p class="calibre1">İstanbul'a döndüğünde bütünüyle yalnız olacaksın. Bir kadın seni bekliyor olacak (bekliyor mu? Evet, bekliyor). İstersen evi bile satar, başka bir yerde bu kadınla yeni bir hayata başlarsın.</p>
<p class="calibre1">Ama bitmiş bir şey yok. Neyse o, elinden kaçıp gidiyor, ele gel-mezliğine rağmen ağır, güçlü, kaba bir el gibi seni su altında tutuyor.</p>
<p class="calibre1">Babaannenin yüzü daha birkaç saat önce bakmış olmana rağmen gözünün önünden çoktan uzaklaşmış, silinmiş. Belki daha o ölüm yatağında silindi. Şu anda aklında hiçbir şey yok. Yalnızca yüzünün kırışıklıklarını anımsıyorsun. Daha doğrusu yüzüne ait olması gerektiğini düşündüğün kırışıklıkları anımsıyorsun. Bir de küçülen, kendiüstüne kat kat kapanan birşey gibi ufalanıp solan bir bedeni anımsıyorsun.</p>
<p class="calibre1">Ağustos böceklerinin sesi kesiliyor. Bir süre serin bir rüzgârın titreştirdiği sessizlik egemen oluyor. Birkaç iri kuş yukarda, boş, açık mavi gökte dolanıyor. Kulağının yakınlarında birkaç sinek vızıldıyor. Bir kuş kesik kesik ötüyor. Otların içinden beyaz bir gövdenin kıvrılarak geçtiğini görüyorsun: bir yılan.</p>
<p class="calibre1">Hava açık. bulutsuz, güneş parlak. Ama rüzgar insanı üşütüyor. Aşağı köye doğru yürüyorsunuz. Ağustos böceklerinin otların dal-galanışı gibi hareket eden cırlayışı yeniden başlıyor. Şoför aşağıda arabanın içinde sizi bekliyor. Bir süre daha köyün içinde dolanıyorsunuz. Pencereli bir duvar yarı yıkıntı halde yükseliyor. bir evin içinden bir ağaç büyümüş. Her yerden yabani otlar, bitkiler fışkırmış.</p>
<p class="calibre1">"Bizim ev buydu," diyor Memed Enişte, taşlarla kaplı bir tümsek yığınını gösteriyor, öteyi işaret ediyor "ha bak, şurası da sizin babangillerin eviydi." Bir başka tümsek yığını.</p>
<p class="calibre1">Zeynel, <span class="calibre2">ziyaret</span> dedikleri yerden bahsediyor, oraya doğru gidiyorsunuz. Ermiş bir kişinin türbesi. Orası da harabe halinde, yalnız tek birduvar ayakta kalmış. Duvarın önünde yanmış,erimiş mumlar var. Memed Enişte'yle Zeynel ceplerinden bir mum çıkarıp yakıyorlar. Dua ediyor, sonra duvarı öpüyorlar. Onlar ibadet ederken Zi-ya’yla siz ikiniz geride duruyorsunuz. Biraragözgöze geliyorsunuz. Ziya dudaklarını kıvırmış, yüzünde alaycı bir gülümseme var.</p>
<p class="calibre1">Eve vardığınızda saat yediye geliyor. Halanla halanın kızı -Fidan- yemek hazırlamışlar. Ev yavaş yavaş doluyor. Gelenler başsağlığı diliyor. Ama çok kalmıyorlar. Getirdikleri kutu şekeri. paket çayı ya da küçük bir torba bulguru bırakıyorlar. Bazıları para bırakıyor, çok az birparaelbette. Adet bu. Her şey bir sessizlik içinde oluyor, konuşmalar da öyle, sessiz, çekingen bir uğultu gece boyu dönüp duruyor. Ama bu sessizliğin, bu çekingenliğin ölüyle ilgisi yok. Özellikle gece çökünce insanlar iyice bir sessizleşiyor.</p>
<p class="calibre1">Fecira Hala'yla Fidan gelenlere yemek ikram ediyorlar, birkaç kadınla birlikte neredeyse bütün gece çalışıyorlar. mutfakla oda arasında mekik dokuyorlar. Hala çiçekli bir şalvar giymiş -daha yeni göründüğüne göre belli ki bu gibi özel günler için- kenarları oyalı beyaz tülbentten beyaz saçları görünüyor. Sülalenin anımsadığın öteki kadınları gibi yumuşak, sessiz, ağırbaşlı bir kadın. Kızı Fidan ise daha uzun boylu, güçlü, iri, sağlam bir kadın. Bir yazmayla gece için başını hafifçe örtmüş. geriye kaykılmış yazmadan görünen gür saçlarının önleri beyazlamaya başlamış. O da tüm bu güçlü, biraz sert görünüşüne karşın yumuşak bir kadın. Çok güzel. siyah gözleri var. Hemen fark ediliyor. Genç bir kızken. sen henüz küçükken, sizde olduğu bir zaman vardı. O zamanki güzelliği aklında kalmış, şimdi görünce o zamandan bir sahneyi net biçimde anımsıyorsun, aklında kalmış olması seni şaşırtıyor. Sen böyle onu süzerken bakışlarını yakalıyor. sana gülümsüyor. Bir zamanların kendi güzelliğini kimbilir belki tam şimdi sende seziyor, ya da bu güzellik senin aracılığınla ona geri dönüyor, bir an yeniden yanaklarına gençliğin altın kızarıklığı konuyor, parıldıyor.</p>
<p class="calibre1">Aslında kadınların çoğu yumuşak huyluydu, şefkatliydi. yakınmazlardı. yakınsalar bile sessizce yakınırlardı. Gerçekten hepsi böyle miydi. yoksa senin aklında kalanlar mı bunlardı? Babaanne öyle değildi. (Neden değildi?) Erkekler genel olarak kadınların tersine sert, kibirli, dediğim dedik, sinirliydi. Bir yargıda bulunduklarında onu değiştirmek artık asla olanaklı olmazdı.</p>
<p class="calibre1">Şimdi karşında oturan erkeklere bakıyorsun. Altmış yaşlarında iki erkekle daha genç, kırklarında bir erkek. Biri otuzlarında, diğeri-ninse bıyıkları yeni yeni terlemeye başlamış iki erkek daha var. Hepsi -artık ne köy ne de köylük işler kalmasa da- gerçek bir köylü gibi sağlam yapılı, koltukta ya da sandalyede oturuşlarında imrenilesi, fazladan birağırlık. oturaklılık var.</p>
<p class="calibre1">Belki ben de kibirlilik, bencillik yönünden bu erkeklere benzedim. diye düşünüyorsun, onlar gibi her şeye karşı küçümseyici bir tavır takındım, değer vermez gibi yaptım, daha doğrusu onlara benzememeyi beceremedim.</p>
<p class="calibre1">Ona kadar böyle sürüyor. Konuşmalar sessizlik içinde oradan oraya atlayarak sürüyor. "Ne gençler öldü." diyor yaşlı bir kadın. kalın baş sarmasının çerçevelediği yüzü küçücük, kırış kırış. "ne gençler gitti, bizim bu kadar yaşamamız günah." İnler gibi iç çekiyor. gövdesini ileri geri sallıyor. Biri, yaşlı bir erkek "Öyle deme," diyor. "öyle deme, Allah büyüktür, Allah'ın işine biz akıl sır erdiremeyiz." Ama bu sözler bir inilti gibi uzayan sessizliği dahada uzatıyor.</p>
<p class="calibre1">Bir ara tülbentini derin, belirgin çizgilerin kapladığı yüzüne sıkı sıkıya dolamış bir kadın yanına kadar geliyor, "Başın sağ olsun," diyor, "yeni habarım oldu, yoksa mutlah cenazeye gelirdim." Karşında ayakta duruyor, gülümsüyor. ellerini karnının üstünde birleştirmiş. Sen de ayağa kalkıyorsun. Uzun boylu bir kadın. öne doğru hafifçe kambur duruyor. Sana bir duygudaşlıkla. bir kardeş. bir abla gibi yaklaşıyor. Gülümsüyor. "Suse." diye anlatıyor <span class="calibre2">-Süse'?</span> Bunu duymak bir an sanatuhafgeliyor. asıl adı hu. ya da adının asıl söylenişi- "bizim analığımızdı, benle abemin. bize o hahlı. bizi büyüttü. Biz onun hakkını heç ödeyemeyiz. ne bu dünyada ne öteki dünyada." Gözleri yaşarıyor. "Çoh istedim gelip görmek. bir elini öpmek. ama olmadı, demek nasip değilmiş."</p>
<p class="calibre1">Kadınla karşılaşmak seni şaşırtıyor. Bütünüyle unuttuğun bir şey, babaannenin eski kocası, İstanbul'a gelmeden önceki kocası. onu bırakıp giden kocası. Şimdi lafının bir-iki kez geçtiğini hayal meyal anımsıyorsun. ama adamın çocuklarından birinin -aslında belki herhangi birinin- gelip babaanneyi anması, onun için gözyaşı dökmesi karşısında afallıyorsun. Kadının kocası da geliyor. başsağlığı diliyor. Yakınında bir yere oturuyorlar. İkisi de ellilerinde olmalı. Bunca yıl sonra, artık kendisi bile yaşlanmaya başlamış birinin babaanneye karşı hâlâ böyle minnet duyması, unutmaması ne tuhaf. İçinde bir kardeşe duyulabilecek bir duygunun kadına karşı uyanması seni daha da şaşırtıyor. Sanki hiç bilmediğin ablan yıllar sonra karşına çıktı. Çok kalmıyorlar, ama gidene kadar kadınla ara sıra bakışıyor, birbirinizi süzüyorsunuz. Sana her baktığında gülümsüyor ya da dertli dertli başını sallıyor. Kısa kısa konuşuyorsunuz. babasını -eski kocayı- soruyorsun, "Rahmetli olalı çoh oldu," diye yanıt veriyor, "Allah mezarında rahatlık versin ama yaşarken ne bize ne başkasına, heç kimseye hayrı dohunmadı."</p>
<p class="calibre1">Bir başkası ise babaannenin ağabeyinden söz ediyor. Babaannenin buraya yakın köylerden birinde meğer bir ağabeyi varmış, bunu hiç bilmiyordun. Soruyorsun. Sen telefon ettiğinde bir haber iletmişler. Ama öyle görünüyor ki aldırmamış. Yıllardır zaten küslermiş. Aklından, eğer ağabeyi de babaanne kadar inatçıysa bu hiç şaşırtıcı değil, diye geçiyor.</p>
<p class="calibre1">Suse, diye mırıldanıyorsun, senin için Suse hep yaşlı bir kadın, babaanneydi. Buradaki yaşamı nasıldı, nasıl bir çocuktu, bunlar bir kez bile aklına gelmedi. Bir kız çocuğunu. bir genç kızı gözünde canlandırmaya çalışıyorsun. Ama beceremiyorsun.</p>
<p class="calibre1">Gecenin sonunda hiçbir şey algılayamaz hale geliyorsun. Yalnızca kalabalıktan bir an ileriye doğru çıkan parçaları görüyorsun: yan yana duran, hirhirinc hilişik zayıf dizler, kucaktaki sert, iri, yanık derili eller. eskimiş. rengi kaçınış kıyafetlerin delikleri ya da yamaları, anlamını çözemediğin tuhaf bir bakış. ya da genç bir kızın uzun. zarif bedenini hafifçe. gizlice gerişi, inliyormuş gibi konuşan yaşlı bir kadının ince sesi ya da ağır ağır kalkıp kapıya yönelen bir çift gövde. Bilincin iyice uyuşuyor. Başka bir şey söyleyemediğin ya da anlayamadığından başını sallayıp duruyor, böyle yaptığın için aptal gibi hissediyorsun.</p>
<p class="calibre1">Bir kez daha bir zamanlar böyle bir kalabalık içinde nasıl büyümüş olduğuna şaşırıyorsun. Başının içi uğuldamaya başlıyor. Özellikle son haftaların o yavaşlığından, günlerin ağır ağır, sessizce akışından sonra bütün bu hareket çok fazla geliyor. Peki ama, diye düşünüyorsun, gerçekte beni bu insanlardan uzaklaştıran neydi? Çocukluğunun kalabalığını anımsıyorsun yeniden, odaya kaçışını, hoş geldiniz demek zorunda kalmanın, tek tek el öpmenin, sorulara yanıt vermenin nasıl işkence olduğunu. Peki ama gerçekten neden öyleydi? Neden bu kadar rahatsız oluyordun? Şimdi açık bir neden bulamıyorsun.</p>
<p class="calibre1">Sonunda gece bitiyor, ona doğru son kalan ziyaretçiler de gidiyor. Halanla Fidan ortalığı topluyor, bulaşığı yıkıyor. "Geç oldu," diyor halan Fidan'la çocuklara. "burada kalın."</p>
<p class="calibre1">Yukarıdaki odada senle genç çocuk kalıyorsunuz. Ziya'ya bir yer yatağı seriliyor. Herkes yatıyor, siz de. Sen somyada. Ziya iki adım ötende, yerde, odanın ortasında. Ne uzun bir gündü, diye düşünüyorsun, şimdi, en azından burada yalnız olmak isterdin.</p>
<p class="calibre1">Aşağıdan bir tek halanın mırıltıları geliyor, az sonra kesiliyor. Herkes hemen uykuya dalmış gibi.</p>
<p class="calibre1">"İyi geceler," diyorsun çocuğa.</p>
<p class="calibre1">"Sana da iyi geceler," diyor. Sesi sert, boğuk çıkıyor. Sert bir çocuk, huzursuz bir çocuk.</p>
<p class="calibre1">Konuşma bitiyor, gecenin sessizliği beliriyor. Pencereden gecenin ışığı içeriye vuruyor, içinde mavi dumanların hafif hafif dalgalandığı, uçucu, düşsel süt beyazı bir ışık. Yatakta bir-iki kere dönüyorsun, ama ötekinin, çocuğun varlığı uykuya dalmana engel oluyor. Çaktırmadan çocuğa bakıyorsun. o da uyumuyor. ellerini başını altında kenetlemiş düşünüyor. loş ışıkta uzun. upuzun kirpiklerinin oynadığını görüyorsun. Ne düşündüğünü merak ediyorsun, böyle derin derin ne düşünüyor?</p>
<p class="calibre1">Sırtını duvara dönüyor, gözlerini kapıyorsun. O tuhaf sessizliği yeniden duyuyorsun. Hiç sesyok, sanki tüm sesler emilip yutulmuş.</p>
<p class="calibre1">ASLINDA buradaki işin bitti. Ama seni bırakmıyorlar, biraz daha kal diye ısrar ediyorlar, işine geliyor, hemen dönmek için bir nedenin yok, kalıyorsun.</p>
<p class="calibre1">İki gün sonra Memed Enişteyle birlikte mezar taşı yaptırmak için il merkezine gidiyorsunuz. Mermerci dükkanları kentin biraz dışında, büyük, geniş mezarlığın karşısında. Bu kadar küçük bir yerin böyle büyük bir mev.arlığı olması seni şaşırtıyor. Dükkanın kapısının önünde irili ufaklı (aşlar dizili. Arkada. dipte biri aletle çalışıyor, bir taşın kenarlarını tıraşlıyor, mermer tozları havada bir süre dolanıyor. sonra yere, öteki tozların arasına düşüyor. Saçı başı beyaz tozlarla kaplı kalın, gür bıyıklı mermer ustası taşı üç gün içinde hazır edeceğini söylüyor.</p>
<p class="calibre1">Üç gün sonra yine Memed Enişte'yle birlikte bu kez Almanya’ dan gelenin, Şükrü'nün cipiyle yeniden kente gidiyorsunuz. Onun da yaptırdığı ev için uğraması gereken yerler var. Yol boyu cipinin özelliklerinden, başka bir sürü şeyden söz ediyor. Konuşmayı seviyor. Elbette giriş çıkışlarda durduruluyor, kimlik sorgusu için bekletiliyorsunuz.</p>
<p class="calibre1">"Bak bu dil ölüyor," diye sürdürüyor kontrol noktasından sonra, "kimse bir şey yapmazsa beş-on sene sonra bu dili konuşan bir avuç insan bile kalmayacak. Benim çocuklarım Türkçe bile bilmiyor, nerede bizim dili bilsinler." Dikiz aynasından sana bakıyor. Memed Enişte ön koltukta. sen arkada oturuyorsun. Şükrünün gür bir sesi var, tane tane ama yüksek sesle konuşuyor. konuşurken sağ elini direksiyondan ayırıyor. parmak uçlarını yukarıya doğru birleştirip öne savuruyor, otuz yıldan fazladır Almanya’da yaşıyormuş, Almanca da işe karıştığından Türkçe şivesi kulağa iyice garip geliyor.</p>
<p class="calibre1">"Sen okumuş adamsın," diye devam ediyor peltek konuşur gibi, herhalde yarım bıraktığın üniversiteyi kastediyor, "bir şeyler yapabilecek insanlardan birisin, zaten bizde doğru dürüst kaç okumuş insan var. Keşke daha iyi okusaydım, iyi bir eğitim alsaydım diye şimdi esef ediyorum. Lakin bizim şartlarımız farklıydı, zordu. Yine de kendimi yetiştirmeyi başardım."</p>
<p class="calibre1">Sadece son yirmi yıl içinde ölen dillerin sayısından bahsediyor, bir <span class="calibre2">Deyimler Sözlüğü</span> yapmayı düşündüğünü söylüyor. Yöre yöre dolaşıp deyişleri toplayacakmış, "Bu son yaşlılar. dedelerle neneler gittiğinde," diyor, "bu deyimler de onlarla hirlikte yok olup gidecek." Son iki yılını sözlükleri inceleyerek geçirmiş. Çıkan hir sözlükten bahsediyor. Bu dilin ilk sözlüğüymüş. "Biliyor musun. duydun mu?" diye soruyor, hazırlayan için "çok önemli hir işi yaplı. daha doğrusu başlattı," diyor.</p>
<p class="calibre1">Açık pencerelerden içeriye rüzgârla toz doluyor. Askeri hir ciple arka kasası asker dolu iki kamyona yol veriyorsunuz. Askerler başlarını öne eğmiş, birkaçı cipe bakıyor. Güneşten kararmış yüzleri yorgun, bakışları boş.</p>
<p class="calibre1">Herhalde gösterişi seviyor bu adam, diye düşünüyorsun. konuşması, tavırları hep gösterişle dolu. Almanya’da mı kazandı bunları? Ölen dil meselesi hiç ilgini çekmiyor. Ayrıca bu dilin öldüğünü bilmiyordun. Zaten kulağında hâlâ böyle büyük bir uğultuyla çınlarken öldüğüne inanman zor. Neden yaşatmak için çabalamak gerek diyor, onu da anlayamıyorsun. Uzun süredir bu dili neredeyse bir tek babaanneden işittin, o da duyduğunda kulaklarını tırmalayıp duran bir dildi. Peki konuştuğun, Türkçe denilen bu dil, bu dil senin mi? Artık bundan da kuşku duyuyorsun. Bu dil ağzından ölü bir dil gibi çıkıyor. Ölü bir dil? Senin için anlamı: konuşur konuşmaz ölü bir dile dönüşen dil, sözcüklerin hiçbir şeyi canlandırmadığı bir dünya; kuru bir dünya, kuru bir dil. Kimbilir ölen bir dil belki bütünüyle ölmüyordur, başka bir yerde, başka bir dili konuşanın ağzında bir hayalet. rahatsız edici bir cızırtı gibi yaşamayı sürdürüyordur.</p>
<p class="calibre1">Kente gelince Şükrü’yle birkaç saat sonra buluşmak üzere sözleşiyorsunuz. O kendi işlerini halletmek için sizden ayrılıyor, karşıya geçip bir sokağa sapıyor. Memed Enişte'yle sen de cadde boyunca devam ediyorsunuz. Kent merkezinde, bütün küçüklüğüne, cansızlığına rağmen az çok sana kenti anımsatan bir telaş var, arabalar, minibüsler, askeri taşıtlar, oraya buraya giden değişik kıyafette insanlar, birbirine karışan değişik sesler. İlçeye gelen ınnak burada en geniş haline ulaşıyor, üzerinde demirbir köprü var. Kente girerken bu köprüden geçiliyor. Irmak kıyısında insanlar var, piknik yapıyorlar. Burada esinti çok az, hava sıcak. Çocuklar beyaz donları vücutlarına yapışmış bulanık suya titreyerek girip çıkıyorlar. Su buz gibi olmalı.</p>
<p class="calibre1">Etrafta bir sürü küçük çocuk var. yalınayak dolanıyorlar, üstleri başları kir pas içinde. Bir küme sokak ortasında oynuyor. Bir araba geçiyor, kuş sürüsü gibi dağılıyorlar. ardından hemen toplanıyorlar.</p>
<p class="calibre1">Büyükçe bir kent pazarının. t entelerin gölgesi altındaki kalabalığın, parlayan taze sebzeyle meyvelerin. kuru yemişlerin, baharat kokularının. bir köşede huzursuzca ya da ürkekçe bekleşen satılığa çıkmış hayvanların. İran ya da Suriye'den gelen ayakkabıdan kota türlü türlü kaçak malların, işlemeli kumaşların, ipeklerin. satenlerin, kadifelerin, porselen ya da kristal (akımlarının, incik boncuğun, daha başka bir sürü irili ufaklı şeylerden oluşmuş bir hayhuyun, keşmekeşin arasından geçiyorsunuz.</p>
<p class="calibre1">Dükkân kapısından girdiğinizde usta ağır ağır size dönüyor, "Hoş geldiniz," deyip taşın hazır olduğunu söylüyor. "Bir çayımı için," diyor, çay içerken kısa bir sohbete girişiyorsunuz. Usta. "Çoh şükür işlerimiz eyi," diye karşılık veriyor Mcnıed Enişte'nin sorusuna, "çoh şükür diyorum amma elbet şükretmek gerek ondan, yohsa gönlümüz keşke bu kadar eyi olmasaydı diyor."</p>
<p class="calibre1">Çay faslı bitiyor, ücret faslı başlıyor. Çok kısa bir fasıl: parayı veriyorsun. Peki nasıl taşınacak? Usta kapıdan dışarıya doğru birine sesleniyor, on üç-on dört yaşlarında kafasını sıfıra vurdurmuş bir erkek çocuğu, inşaatlarda kullanılan bir el arabasıyla çıkageliyor. Taşı yüklüyorsunuz, çocuk arabayı kaldırımın üstünde tangırdatarak insanların içinden sürüyor. Görüntüye bakıyorsun. Kafası sıfıra vu-rulu kara gözlü, ciddi bakışlı bir çocuk el arabasında bir mezar taşını canla başla, terleyerek taşıyor. Ama belki mezar taşı havada. yerden biraz yukarda süzülürcesine gidiyor demeli, peşinde siz. Üstünde adıyla soyadı, hemen altında <span class="calibre2">Ruhunu Fatiha</span> yazıyor. Şehrin içinden geçen tuhaf işaret, diye düşünüyorsun. yerinde olmayan. dik durması gerekirken, eğik eğik dolaşan işaret. Burada, kalabalığın arasında, diye düşünüyorsun, bu tuhaf işaretin peşinde neden sürükleniyorum?</p>
<p class="calibre1">Dönerken bir gösteriye tanık oluyorsunuz. Ortalık birden karışıyor, savaş alanına dönüyor. Yüzlerini atkılar, mendiller, puşilerle gizlemiş bir küme toplanıyor, ama belli, çoğu değişik yaşlardaki çocuklar bunlar. Yolun ortasına barikat yapıyorlar, zırhlı araçları taşa tutmaya başlıyorlar. Bir süre sonra polis karşı saldırıya geçiyor. Gaz bombaları atıyorlar, bütün cadde yoğun, beyaz bir sisle kaplanıyor, bombalar hepinizi etkiliyor. Çocuklar ara sokaklara dalıp dağılıyorlar. Dumanların içinden iki-üç polisin bir çocuğu yaka paça tekmeleyerek polis otobüsüne doğru sürüklediklerini görüyorsun.</p>
<p class="calibre1">Budurum dönüşünüzü geciktiriyor. İl merkezinin çıkışında, karakolun önünde yok yere üç saat bekletiliyorsunuz. Herkesin sinirleri geriliyor.</p>
<p class="calibre1">Ertesi günü öğleye doğru köye gitmek üzere taksi tutuyorsunuz. Zeynel yine sizinle. Bu kez ayrıca yanınızda köyün en ihtiyarlarından biri var, Kekil Amca. Köyü görmek istiyor. Kekil Amca anne tarafından akraban. Birkaç gün önce ziyaretine gitmiştin. Yaşı için "Doksanı geçmişimdir," diyor, ama tam yaşını kendisi dahil kimse bilmiyor. Hâlâ dinç, uzun boylu, çok zayıf bir adam. Kalın beyaz kaşlarının altıdaki gözlerinin feri bütünüyle kaçmış, gözbebeklerinin üstünde, onlardan biraz daha küçük yuvarlaklıkta kirli beyaz, saydam birer leke oluşmuş. Bastonuna dayanarak ağır ağır yürüyor. O kadar zayıf ki bir ip gibi incecik.</p>
<p class="calibre1">Kasabanın iki ya da üç taksisinden birini tutuyorsunuz. Malzemeleri arkaya yerleştiriyorsunuz. Kekil Amca öne oturuyor. Arabaya yerleşmesi bayağı zaman alıyor.</p>
<p class="calibre1">Kimi yerde iyice silinen, çoğu kısmı toprak olan yolu sallana sallana alıyorsunuz. Köye varıyorsunuz. İşe hemen girişiyorsunuz. Mezarı yapmanız iki saati buluyor. Zeynel harcı karıyor, mermeri birlikte taşıyor, taşı dikiyorsunuz. Aynı zamanda mezarın üstüne beton döküyorsunuz. "Ayılar için," diye açıklıyor Zeynel, aç kalan ayılar gelip mezarları eşeliyor, yeni gömülü cesetleri mezarlarından çı-karıyormuş.</p>
<p class="calibre1">Ayıların olduğunu duyunca şaşırıyorsun. Bu çoraklığın ortasında ayılar hâlâ yaşıyor demek. Ama mezarları eşeleyecek kadar düştüklerine göre durumları çok kötü olmalı. Belki, diye düşünüyorsun. bunlar son kalan ayılardır. Son ayıyı hayal ediyorsun: açlıktan bir deri bir kemik kalmış dağlarda dolaşıp duruyor, bir tepenin yamacında ciğerlerindeki son nefesle hoşluğa doğru güçsüzce uluyor.</p>
<p class="calibre1">Kek il Anıca yakında hir taşın üstüne oturuyor. Tabakasını çıkarıp ağır ağır sigara sarıyor. rüzgâra karşı içiyor. Ardından bastonuna dayanıp bütün bu süre boyunca kımıllısız duruyor. Rüzgâr tel tel olmuş, incelmiş heyaz saçlarını hafifhafif oynatıyor. Düşüncelere mi dalmış, yoksa uyukluyormu? Bellideğil.Yoksa toprağınaltındakile-rin mırıltılarını mı dinliyor? Ama insan, diye düşünüyorsun, ölmüşlerle ne paylaşır? Sessizliği mi? Artık bir insan olmadığında, dinleyecek kulak çoktan çürüyüp yok olduğunda işitilecek sesleri mi?</p>
<p class="calibre1">Hava her zamankinden daha serin. Duru gökte altları parlak bir mor renkle kaplı iri bulutlar kımıltısız asılı duruyor. Dingin gölgeleri dağların yamaçlarına düşmüş.</p>
<p class="calibre1">Dinlenmek için siz de oturuyorsunuz, birbirinize yakın biçimde, kiminiz küçük bir taşın üstüne, kiminiz toprak bir tümseğe. Herkes bir an kendi düşüncelerine gömülmüş gibi kımıltısız. hiç konuşmadan duruyor.</p>
<p class="calibre1">Güneş eskiden köy olan düzlükte mat bir yüzeyde yansıyormuş gibi parlıyor. Yıkıntılara, tepelere doğru iyice kıraçlaşan toprağa, orada burada kalmış tek tük ağaç kümelerine, çıplak tepelere, tepelerin üstünden heybetli kütleleriyle yükselen dağlara bakıyorsun. Babaanne bu çoraklığa, bu kuruluğa neden gömülmek istemiş olabilir, diye düşünüyorsun, burada hiçbir şey yok. Her şey çıplak, kuru, katı, sert. Bakışların bir bulanıklık, titreşen, dalgalanan, hatları belirsizleşmiş bir şeyler arıyor. Ama sanki apaçık, bomboş bir yüzeyde engelsiz uzayıp gidiyor. İstanbul'daki seni saran sis bulanıklığından böyle kesin birçıplaklığa geçmek gözlerini yakıyor.</p>
<p class="calibre1">Gözlerinin önünde bir sahne beliriyor. Bir küme insan bir mezarın başında, herhalde bu mezarın başında toplaşmış. bekliyorlar. Çok farklı yerlerden, çok uzun yolları kat edip buraya dünyanın sonu olabilecek bu yere gelmişler. Kendileri de dünyadaki son kalan insanlar olmalı. Sakalları uzamış ihtiyar erkekler. siyah şallara sarılmış yaşlı kadınlar paçavralar içinde, iki büklüm. çömelmiş ya da bastonlarına, asalarına dayanmış duruyorlar. Daha çok bir sakatlar ya da dilenciler topluluğunu andırıyorlar. l lcr şey bütün bütüne bitmeden, kendileri de yok olup gitmeden önce ölülere son ziyareti yerine getiriyor, hiçbir şeyin boşuna olmadığını kendilerine belirtecek bir işareti, belirtiyi, anlamı görmek için mezar haşında bekliyorlar. Buradan. bu mezarlıktan. hu ölülerden mi! Neden olmasın. diye düşünüyorsun, burası dünyanın sonundaki soıı yer niye olmasın. bu son insanlar da şimdi burada çöldeki bir serap gibi kendini bir an bizde görünür kılıyor neden olmasın?</p>
<p class="calibre1">Boğazın kurumuş, kulaklarının yandığını hissediyorsun. Ateşin var gibi hissediyorsun. Hasta mı oluyorum diye düşünüyorsun, ama bu hastalığa ait bir ateş değil.</p>
<p class="calibre1">Zamanın acımasız dalgası aşındırarak, parçalayarak, silerek bu-rayakadargeldi. Burada bu kuru yerde, duru bir gün ışığının donukluğunda ne olduğunu hiç anlamamış bu kazazedelerin, az sonra yok olup gidecek bu sakatlarla dilenci topluluğunun gözü önünde bir süreliğine dondu. Bekleşenlerden birinin aklından kaygıyla şunun geçtiğini hayal ediyorsun, son ölenimizin mezarını kim yapacak, üzerine kim toprak serpecek?</p>
<p class="calibre1">İş bittikten sonra köy yıkıntılarının içinde dolaşıyorsunuz. Kekil Amca ziyaretin bulunduğu yere gidiyor. Bir mum yakıyor, dua okuyor, öne eğilip duvarı öpüyor, hareketleri çok ağır, sonra yine ağır ağır eğilip secde ediyor. Eğilirken düşmesin diye yardım ediyorlar. Bir süre öyle kalıyor. Ardından bastonuna dayanarak yine ağır ağır, zorlukla, diğerlerinin yardımıyla kalkıyor. Bir an parçalara ayrılacak, rüzgâra kapılacak ya da bedeni bol bir giysi gibi üzerinden kayıp gidecek diye korkuyorsun.</p>
<p class="calibre1">Dönüş yolunda Memed Enişte köylere dönüşlerden bahsediyor. "Son birkaç senedir dönüşler yavaş yavaş başladı," diyor, "izin çıh-tı ama tabii millet halen korkuyor, ne olur ne olmaz, daha heç bir şey belli değil diye korkuyor. Son iki senedir köye gidip sade yazın kalanlar var, Munzırgiller var mesela, çadır kuruyorlar, yaz boyu hayvanları otlatıyorlar. Hayvan dediğim öyle sürü gelmesin aklına, bir inek, iki koyun, bir-iki keçi. Hükümet cevizcilik için karşılıksız kredi vermeye başladı. Bazısı eski tarlasına ceviz dikiyor."</p>
<p class="calibre1">"Ama," diye sürdürüyor. "buraya kim gelip ne yapacak? Kim uğraşacak? Gençlerin yapması lazım. Bizim Munzır’la karısı artık öyle yaşlanmış ki ineğin peşinden zor bela, titreye titreye koşuyor, yetişmeye çalışıyorlar. Ama gençler yok, şehirdeler, ya da -elleriyle dağları işaret ediyor. irili ufaklı kıraç dağların arasından, geride çok büyük bir dağ yükseliyor. zirvesi karla kaplı, ışıl ışıl, parıldıyor- dağdalar, biz gelsek hile anca yazlıkçı oluruz. Köy zamanı geçti, köy möy kalmadı daha."</p>
<p class="calibre1">"Bütün bunların hepsi bitse bile," diyor bir esten sonra, elini biraz yukarı kaldırıp akıp giden, geriye düşen manzarayı, bir dalga gibi alçalıp yükselen dağları belirsizce göstererek, "buraya kim, niye dönecek?"</p>
<p class="calibre1">Başını eğip düşüncelere dalıyor. "Öyle öyle." diye iç çekiyor. sanki biri bir şeyler demiş gibi, "zaman değişti, biz ölünce artık bizden bir şey kalmayacak."</p>
<p class="calibre1">Kekil Amca’ya bakıyorsun. Herhalde konuşmaları duymuyor, zaten kulakları ağır işitiyor. İnce boynu üstünde başı hafif hafif sallanıyor. Ağzı yarı açık, yola dalmış. sessiz sesiz yolu izliyor.</p>
<p class="calibre1">Pencerenin dışında bir duvar gibi yükselen gri. sarp yamaçlar, yamaçların alt kısımlarında yer yer küçük topluluklar oluşturan meşe ya da ardıç ağaçları, yol kıyısı boyunca bir süre ilerleyen bir dere. yanı başınızda ansızın açılan bir boşluk geriye doğru kayıyor. Boşluğun tabanında kırık bir ayna gibi dağılmış durgun. kımıltısız. duru, küçük göl parçaları var. Bakışının boşlukta şeylerin içinden geçip gidiyormuş gibi engelsizce ilerleyişinin ağırlığını duyuyorsun. Bu sisle ağırlaşan. sisi delemeyen bakış değil, cilalı, düz bir yüzeyde ilerleyip geri dönmeyen. engin boşlukla engellenen bir bakış.</p>
<p class="calibre1"><span class="calibre2">Son ayı</span>. <span class="calibre2">son yer. son insanlar,</span> diyorsun, ama aklına niçin hep sona dair imgeler geliyor? Burada gerçekten sona ermiş olan şey ne?</p>
<p class="calibre1">Sonraki günleri aylak aylak geçiriyorsun. Sabahları dokuz gibi kalkıyorsun. Kahvaltıyı bahçedeki masada hazır buluyorsun. Yerken halan başında dikilmiyor artık. mutfakta bir şeylerle uğraşıyor. Eniştense ya çıkmış. ya da çıkmak üzere oluyor. İnce düşünceliler. anladılar, mümkün olduğunca sana karışmıyorlar, seni rahat, hatta yalnız bırakmaya özen gösteriyorlar.</p>
<p class="calibre1">Zaten halanın pek çevresindekilerle ilgisi yok. Sürekli dalgın; kendinde değilmiş, hep bir şeyleri anımsamaya çalışıyormuş gibi bir hali var. Ağrıyan bacakları üzerinde iki yana sallana sallana evden bahçeye, bahçeden eve gidip geliyor. Diğer kadınlar gibi ev işiyle uğraşıp duruyor, ekmek yapıyor. hir şeyleri temizliyor, düzenliyor, ev işleri bittiğinde hu kez bahçedeki sebzelerle uğraşıyor. oturduğundaysa yün örmeye koyuluyor. Az konuşuyor. zaten çoğu zaman sessiz, konuştuğundaysa fısıltıya yakın bir sesle konuşuyor.</p>
<p class="calibre1">Bir gün benzer yaşlarda bir başka kadınla bahçede sedirde yan yana oturmuş konuşurken görüyorsun onları. Başları neredeyse birbirine değecek kadar yakın oturmuşlar. Fısıltıyla konuşuyor, başlarını hafif hafif oynatıp birbirlerini onaylıyorlar. Elleri kucaklarında. avuçları hafifçe dışarıya doğru açık. Ara sıra tülbentlerini düzeltmek ya da ağızlarının kenarında birikmiş tükürüğü parmaklarıyla silmek için yüzlerine doğru götürüyorlar. Yakınlarında olmana rağmen sözcükleri işitemiyorsun. Ama zaten öyle görünüyor ki sanki konuşmuyorlar, bu konuşma sözcüklerden daha çok karşılıklı yakınmalardan. iç çekmelerden, sızlanmalardan, inlemelerden. ahlardan oluşuyor.</p>
<p class="calibre1">Her gün kahvaltıdan sonra aşağıya. ana caddeye iniyorsun. Bir aşağı bir yukarı dolaşıyorsun. Hemen arkada bir cadde daha var. Kamu binaları burada, kaymakamlık. hastane, okul; tek geniş. iri binalar zaten bunlar. Gelip geçenle selamlaşıyorsun.</p>
<p class="calibre1">Kahveye uğruyorsun. Pür dikkat domino oynayan yaşlıları izliyorsun. Birtanesi sana oyunu öğretiyor, oyunun inceliklerinden bahsediyor. Etrafta dönüp durmaktan başka fazla yapacak bir şey yok.</p>
<p class="calibre1">İlk birkaç gün Ziya seni gezdiriyor. Ama bir arada pek konuşacak şey bulamayınca bu eşlik etme işi uzun sürmüyor. Gençlerin gittiği kahveye götürüyor seni. Nehir kıyısında uzun ardıç ağaçları içinde bir açık hava kahvesi burası, içinde bodur bir fıskiyesi olan küçük, mavi fayanslı, çirkin bir havuzu bile var. Genç erkekler burada toplanıyor. Sayıları çok değil, en büyüğü en fazla yirmi yaşında falandır. İstanbul'dan gelenlerin çoğu gidince pek kimse kalmamış, öyle diyor Ziya. Öğleden sonralarının bir-iki saatini orada geçirmeye başlıyorsun. Oyun oynuyorlar. konuşuyor, tartışıyorlar. Bira içiyor, hazen saz çalıyorlar. Orada hile fazla gürültü çıkarmamaya özen giisteriyorlarmı.ş gihi bir sessizlik var.</p>
<p class="calibre1">Birkaç evden akşam yemeği daveti geliyor. Memed Enişte, halan. sen gidiyorsunuz.. Bir evde masada. diğer evlerde ise yerde, kocaman bir sinide yiyorsunuz. Hakkında, pek konuşkan değil gibi laflar ediliyor, kulağına kadar geliyor. İnsanlar böyle küçük yerlerde bu biçimdeki sıfatlar ya da yaftalarla niçin anılıyor, anlıyorsun: hayatı oldukça kolaylaştırıyor. Artık kimse senden konuşmanı beklemiyor, ne de seninle uzun uzun muhabbet etmeye çalışıyor.</p>
<p class="calibre1">Ama bir süre sonra küçümseyen bakışları, burun kıvırmaları hissediyorsun. Arkandan konuşmalar duyduğun oluyor, bazen yolda sen geçerken kulağına çalınıyor. Zaten duyurmamak gibi bir çaba göstermiyorlar.</p>
<p class="calibre1">On gün, belki daha fazlası çoktan geride kalıyor, ama dönmek için bir acelen yok. aylaklığını sürdürüyorsun.</p>
<p class="calibre1">Başına bazen kan hücum ediyor ya da ateş. Başına ateş hücum ediyor, o bildiğin sarhoşluk benzeri duygu başını karıncalandırarak seni sarıyor. Tam göğsünün ortasından başlıyor, parmak uçlarına, kamına, ense köküne yayılıyor. Ama tanı olarak sarhoşluk sayılmaz bu. coşku vermiyor, seni harekete geçirmiyor, aksine sessizlik içinde kımıltısız kalmana neden oluyor. Sen kımıltısız dururken sanki sıvıdan gümüş renkli bir yılan kıvrılarak içinde dolaşıyor. Başını dik tutmakta zorlanıyorsun.</p>
<p class="calibre1">Yürüyüşe çıkıyorsun. Ama bunca genişliğe rağmen alan çok sınırlı. Köy yolundan bir süre yürüyor, sonra geri geliyorsun. Bunun için bile fazla uzaklaşma diye uyarıyorlar seni. Tarlaların, bostanla-rın arasından yürüyorsun. Zaten çok küçük bir alan ekili, onlarda bile bir cılızlık görüntüsü var, yeşeren yeşilliklerin, cılız ağaçların rengi cansız, kuru, sanki toprak bütün bu yeşillikler bağrından nasıl çıkartılırdı, nasıl büyütülürdü, unutmuş: bomboş, çorak, çıplak.</p>
<p class="calibre1">Dağlara doğru yürümek isterdin, ama yakındaki tepeleri kastedip şöyle bir konusunu açtığında bile sıkı sıkı hayır diyorlar. Dağlar yürüyüş alanı kesinlikle değil, zaten biliyordun, doğrulamış oldun.</p>
<p class="calibre1">Dolanıyor, burada ne işim var diye soruyorsun, ama dönmek için içinde bir istek, daha doğrusu bir güç bulamıyorsun.</p>
<p class="calibre1">Gençlerin kahvesinin az ilersinde, nehredaha yakın bir yerde ardıç ağaçları yerini bir söğüt topluluğuna bırakıyor. Bazen orada oturuyor, yaprakların hışırtısını dinliyorsun. Burada insanı uyanık lulan bir serinlik. toprağın nemli kokusu var. Nehir usulca akıyor. Yaprakların arasından düşen gün ışığı dingin lekeler oluşturuyor. Küçük kuşlar ara ara ötüşüyor, anlar vızıldayarak geçiyor. iki yusufçuk böceği birbirlerini kovalayarak suyun üstünde dolanıyor. Elini nemli toprağa gömüyorsun, toprağın hemen altındaki böceklerin kımıltılarını duyduğunu düşünüyorsun. Yeşil bir kertenkele orada bir süreliğine unutmuş olduğun eline gelip dokunuyor.</p>
<p class="calibre1">Öyle bir hisse kapılıyorsun ki sanki böyle oturmayı sürdürebil-sen, sabır gösterip yeterince otursan, oturup yalnızca bu sesleri din-lesen, bu sesleri dinlemek bir şeyi değiştirecek. Ama neyi? Bunun ne olduğunu bilmiyorsun, sadece sesleri dinlemen gerektiğini söyleyen bir his bu. Ama öyle olsa bile zaten sen o kadar sabırlı biri değilsin. Bir süre sonra yeniden yerinde duramaz hale geliyor, kalkıyorsun.</p>
<p class="calibre1">Kader'le telefonda konuşuyorsunuz. Kısa, düz konuşmalar oluyor bunlar. Hat bozuk olduğundan sesleriniz sık sık kesiliyor. Bu buradayken yaptığınız ikinci konuşma. Sanki aranızda dile getirmediğiniz bir anlaşma doğuyor, bu yolculuğun özel anlamı da bu oluyor: uzakta geçirilen bu sürede ne olacağına bakmak; düşünmek, değerlendirmek, ne yapacağınıza karar vermek. Ama bunları nasıl yapacağını hiç bilemiyorsun. "Alisan," diye sesleniyor Kader, telefonu kapatmadan önce bozuk hattın gıcırtıları içinde ismini bir kez daha yineliyor.</p>
<p class="calibre1">Ağabeyinle de konuşuyorsun. O arıyor. Kısaca durumu anlatıyorsun, her şeyin yolunda olduğunu söylüyorsun, "Meraklanacak bir şey yok, ortalık kötü değil, burada biraz daha kalacağım." Kapatmadan önce "Dönünce beni ara o zaman," diyor. Aranızdaki aynı soğukluğu, o donuk tutukluluğu yeniden duyuyorsun.</p>
<p class="calibre1">Akşam olup boş gökte kırlangıç sürülerinin dans edercesine dönüşleri başlayınca sokaklar da boşalmaya başlıyor. İnsanlar çöken karanlıktan korkuyormuş gibi hava kararır kararmaz evlerine çekiliyor. Resmi olarak sokağa çıkma yasağı yok. Ama sanki varmış gibi herkes erkenden evine giriyor. Belki olağanüstü hal zamanlarından kalma bir alışkanlık. Eve çekiliyor. televizyonun karşısında, sinide akşam yemeği yiyorsunuz. İlk iki gün et yemeği vardı. misafirlere sunulan yemekti hu. Ama sonra olağan yemeklere geri dönülüyor: kuru fasulye. bulgur pilavı. patates püresi, burada yetişen otlardan yapılmış sebze yemekleri ya da hamur işleri. Zaten az yiyorlar, yerken Memed Enişte'nin takma dişleri tıkırdıyor, ağzından şapırtılar yükseliyor. Masrafını karşılamak için bir kez eve alışveriş yaparak dönüyorsun. Ama sana öyle bir kızıyorlar ki bir daha böyle bir şeye kalkışmıyorsun. Yemekten sonra çay içiyorsunuz. Halanla Me-med Enişte bir süre sonra televizyonun karşısında uyukluyor, uyanan ötekini dürtüyor, kalkıp yatağa gidiyorlar. Sen de bahçeye çıkıyor, yıldızlarla dolu parlak gece göğüne bakıyorsun.</p>
<p class="calibre1">Gece serin. Ortalıkta çıt yok. Uzaklardan bir uğultu belli belirsiz geliyor. Neyin uğultusu? Çıkaramıyorsun, sana çok gerilerden, ötelerden geliyormuş gibi geliyor. Güzel bir hava bu, açık, keskin, berrak. Hafif bir rüzgâr ovanın üzerinden geçerek geliyor - serin, kesintisiz bir dip akıntısı gibi geçiyor.</p>
<p class="calibre1">Niye burada böyle oyalanıp duruyorsun? Niyesi belli değil, ama burada, bu sınırlılıkta, yalıtılmışlıkta, bu çoraklıkta kendine uyan bir şeyler buluyorsun. Bu kuruluk senin kendi dünyanın kuruluğuyla çakışıyor, ona bir neden verir gibi oluyor.</p>
<p class="calibre1">Keskin. duru havayı içine çekiyorsun. Başının üstünde yıldızlarla dolu, göz kamaştırıcı bir gece göğü var. Samanyolu ışıldayan damlalar içinde uzanıyor. Kader'i düşünüyorsun, onun süt beyazı tenini etinde duyuyorsun, içinden akan bir başka ışıltı. Bir arzu kasıklarından yükseliyor. Ama böyle uzakta her şey daha açık ortaya çıkıyor. Farkındaydın zaten, sizi birleştiren şey çok az, o odada. ölmekte olan kadının yanı başında olan neyse o - ayıran ise çok şey.</p>
<p class="calibre1">Bir süre daha bahçede oturuyor, sonra yatmaya gidiyorsun.</p>
<p class="calibre1">Ama uykun yok. İki saat boyunca yatakta sağa sola dönüpduru-yorsun. Açık pencereden içeriye bülbül sesleri doluyor. Aşağıdaki küçük bostanın kenarındaki ağaçlıktan geliyor olmalı. Ama başka bir topluluk daha var, sesleri daha uzak bir yerden geliyor. Derenin oradan mı? Birbirlerini yankılıyorlar, birinin bıraktığı yerden öteki alıp yükseltiyor, diğerleri ona katılıyor, kısa bir süre bir ses cümbüşüne dönüyor, sonra aniden kesiliyor. Orada burada duyulan tek, ince, keskin bir sese bırakıyor yerini. Sessizliğin içinde birkaç nota çınlıyor.</p>
<p class="calibre1">Bülbüle niçin acı çekmeyi yakıştırdıklarını anlıyorsun, gerçekten kederli bir müzik bu.</p>
<p class="calibre1">Ya senin içindeki? Kederli bir müzik ona da uygun düşer miydi? Gençken -ya da genç hissettiğin zamanlarda- sevmediğin sözcüklerden biriydi bu <span class="calibre2">keder</span> sözcüğü, insanın üstüne yapışan bir ıslaklığı çağrıştırırdı sana, ama o zamanlar bir geleceğin, gelecek yaşamının önünde uzandığını sanıyordun, tükenmez olduğunu sandığın bir gücün damarlarında dolandığını sanıyordun. Öyleyse o zamanlar içindeki umut dolu bir müzik miydi? Şimdi itirafetmesi zor gelse bile evet öyleydi. Öyle miydi? Öyleydi, o zamanlar hiç kuşkun yoktu, içinde işittiğin umut dolu bir müzikti, geleceğin umut dolu seslenişinin müziğiydi. Bu gelecek sanki sen hiç çaba göstermesen bile, senin yazgınmış gibi sana gelecekti.</p>
<p class="calibre1">Kederli müzik: Yıllar içinde gelişen, içinden çıkan müzik buol-saydı bunu da kabul eder, razı olurdun, gençliğindeki onca küçümsemeden sonra buraya varmada gülünçlük olsa bile.</p>
<p class="calibre1">Ama kendi içinde bir müzik olduğunu sanmıyorsun, sende hiçbir müzik gelişmedi, duyduğunu düşündüğün şey ise -eğer bir an için bile içinde gerçekten olmuşsa- silinip gitti.</p>
<p class="calibre1">İçimde bir şeylerin yandığını düşünüyordum, ama bu yanan şeyin ateş değil de soğuk bir şey olduğunu bilmiyordum. Ateşin içindeki soğuk ateş. beni ısıtmak için değil, yakıp bitirmek için bile değil ama dondurmak için var olan ateş; yanı başında soğuktan buz kesileyim, kaskatı olayım diye var olduğunu bilmiyordum.</p>
<p class="calibre1">Gece boyunca başka sesler de çınlayıp sönüyor, kimini bir baykuşa yakıştırıyorsun, kimini bir ağaçkakana. başka bir tanesi için bu mutlaka bir tavuskuşu olmalı diyorsun. Uzun, tiz, acı çeker gibi gırt-laktanyükselen bir sesi var. Elbette burada tavuskuşu yok.</p>
<p class="calibre1">Birkaç gündür dönmek için güç toplamaya çalışıyorsun. Şimdi kımıldamazsan burada böyle kalakalacaksın. Burası ayrıca pekâlâ çölün soğuk bir ikizi, soğuk bir çöl. buzdan bir çöl olabilir. Aklında hayvanların buzdan ikizleri canlanıyor: sesi billur parçaları gibi çınlayıp soğuk havada tuz gibi dağılan buz mavisi bülbül, buzdan bir kertenkele. kaçıp bir delikte kaybolan çivit renkli tavşan, billur pençesiyle donmuş toprağı eşeleyen kutupların ayısı, ama beyaz değil, kirli gri. soluk bir rengi var. Bu bodur otlar, cansız, güdük maki toplulukları cılız buz dikitlerine dönüşmüş.</p>
<p class="calibre1">Pencere önünden hızla kanat çırpıp geçen gölgeler görüyorsun, yarasalar mı? Serin bir rüzgâr içeriye doluyor. O kadar serin ki derini pütür pütür yapıyor.</p>
<p class="calibre1">O soğuk gölgeyi de görüyorsun. Ne olduğunu söyleyemiyorsun. ama bu benim. diye düşünüyorsun. benden daha gerçek olan gölgem. buzdan gölgem. ama nasıl olur da tüm yaşamımı benden önce yaşayıp benden önce bitirir'? Daha ben konuşmadan konuşup cümleyi bitirir. ben sustuğumda zaten çoktan susmuş olur? Ama aslında kendim için hissettiğimi. bildiğim. tanık olduğum tüm yaşamlar için de hissetmedim mi? Gözünün önüne soğuk bir ateş dalgası geliyor. yalazları buz parçaları, billur parçaları gibi parlıyor, bir buz fırtınası gibi yayılıyor, ormanları, tarlaları, evleri. dağları yakarak. dondurup, kaskatı kesip kül ederek ilerliyor. Bu köpüren. soğuk külleri etrafa savurarak dalga dalga yayılan buzdan ateşte insanı yutmadan önce büyüleyip donduran bir şeyler var. Gözlerin kapanıyor. oda iyice soğuyor, ama kalkıp pencereyi kapatacak halin yok, üstüne beyaz bir kılıf geçirilmiş battaniyeyi kafana kadar çekiyor, bu soğuktan dalganın içinde yavaş yavaş uykuya dalıyorsun.</p>
<p class="calibre1">BİRKAÇ GÜNDÜR havada yaklaşan sonbaharı. soğuğu. kasveti bildiren bir değişim, belli belirsiz bir karanlık var. Ama sanaöyle geliyor da olabilir. Çünkü güneş hâlâ ışı 1 ışı 1. güç liice parlıyor. Göğün rengi ise hiç değişmedi, masmavi. parlak. göz alıcı.</p>
<p class="calibre1">Oyalanmam sürdürüyorsun. Bir-iki defa tepelere vuruyorsun. Ama daha üçüncüsünde bir asker topluluğuyla karşılaşıyorsun. Üç asker seni ortalarına alıyor. bölüğün başı. bir teğmen. öfkeyle ne dolaşıyorsun, kimin nesisin diye soruyor. Yanıtlarını dinliyor. seni baştan aşağıya süzüyor, hakkında karar vermeye çalışıyor. Seni salmadan önce "Canına mı susadın, kaşınıyor musun," diyor, "az daha gebertiyorduk seni." Konuşurken bütün kaşı gözü oynuyor.</p>
<p class="calibre1">Yeniden ilçenin sınırları içinde dolanmaya dönüyorsun. Ara ara uğradığın birkaç ev var. Bunlardan biri Kekil Amcaların evi. Burada gördüğün en yoksul evlerden birinde karısıyla birlikte yaşıyor. Karısı ondan biraz daha genç. "Yenge" diye sesleniyorsun ona. Yenge de halan gibi ağır hareket eden, çoğunlukla sessiz, bazen neredeyse fısıltıyla konuşan bir kadın. Ama bu ağırlığı yaşlılığından gelmiyor. Aksine dinç, sağlıklı, güçlü bir görünümü var, yuvarlak yüzü ise seni şaşırtacak derecede bir tazelikle parlıyor. Kekil Amca hikâye anlatmayı seviyor. Onun için Hazreti Ali’yle oğullarından başlayıp Pir Sultan'a, Pir Sultan’dan bu günlere isyanlar, katliamlar, sürgünlerle örülü acı dolu tek bir hikâye var. Sesi acıyla titreyerek bu hikâyeden parça parça anlatıyor. Kekil Amca konuşurken karısı evin içinde ağır ağır hareket ediyor, mutfağa, daha doğrusu bir piknik tüpünün, su dolu beyaz bir bidonun, üstünde kap kacağın dizli olduğu üç-dört rafın bulunduğu mutfak olarak kullanılan köşeye gidiyor ya da hep açık olduğunu gördüğün kapıdan dışarı çıkıyor, kapı önünde bir şeylerle uğraşıyor, az sonra yine geliyor. Tuvalet dı-şarda, küçük bahçede. Çamaşır işlerini de yine bahçede hallediyor, eski usulle, bir leğende yıkayarak ya da kazanda kaynatarak. Sana gizlice şikâyette bulunuyor, "Komşuya getmeme bile ezin vermiyor," diye anlatıyor, "bir beş dahha bir yerlere getsem hemen birini peşimden mutlah yolluyor. Beni biraz rahat bırah diyorum ama yoh nerde, hırahınıyor."</p>
<p class="calibre1">Yer minderinde Kekil Amca'nın yanına oturuyorsun. Yerde beton zeminin hir kısmını örten renkleri solmuş büyükçe bir kilim var. Yenge etrafta yavaşlıkla devinirken, Kekil Amca feri gitmiş gözlerini karşıda hir yere dikerek, ara ara bir sigara sarıp tüttürerek ya da tespihini çekerek kendi kendine konuşur gibi bir şeyler anlatmaya başlıyor. Aslında dinleyici bulduğu için memnun. Zira bu eski hikâyeler ya da mesellerle ilgilenen pek kimse kalmamış artık. Bazen gittiğinde birkaç çocuğu da orada buluyorsun. Ama onlar bile sıkılıyor. Yengenin pişirdiği hamurları iştahla midelerine indirdiklerine göre gelme nedenleri bu olsa gerek diye düşünüyorsun. Kekil Amca ise yoldan iyice çıktıklarını düşündüğü gençleri özellikle sevmiyor. Birkaç kez yengenin sıkıldığını sanarak onu uyardığına tanık oluyorsun. "Yok yok, sıkılmıyorum, dinliyorum," diyorsun.</p>
<p class="calibre1">Ama aslında dinlediğin yok. Hikâyelere hiçbir zaman düşkün olmadın. Zaten anlattıklarının büyük bir kısmını anlamıyorsun. Türk-çesi zayıf, senin çok az anladığını unutup çoğu zaman kendi dilinde konuşuyor, bazen sesi öylesine düşüyor ki işitmiyorsun bile. "Ahlı bazen gedip geliyor," diyoryenge. Ünlemleri, alçalıpyükselen sesi, iç çekmeleri, sesin titreyişini, kesilen nefesi, esleri, yutkunuşlarını dinliyorsun. Yoksa, diye düşünüyorsun, benim için buradaki asıl hikâye bu mu? Bu ihtiyar adamın alçalıp yükselen sesi, mırıltısı, anlaşılmayan sözcükleri, boğazından çıkan bu hırıltılar. bu şapırtılar, bu kesilen nefes mi? Yaşlı kadınların ağızlarından bir inleme gibi çıkan belirsiz sözcükler, iç çekmeler, sızlanmalar, ahlar mı?</p>
<p class="calibre1">Belki de, diye düşünüyorsun, bütün hayatım boyunca hiçbirko-nuşma işitmedim, işittiğim bunun gibi sesler, ahlar vahlar, kulak tırmalayan mırıltılar, hırıltılar falan oldu. Ama şimdi başka bir olasılığın daha olduğunu fark ediyorum: Bunlar dildi, ama ben bu dili anlamak istemedim, böyle bir dili işitmek istemedim.</p>
<p class="calibre1">Ama bu seslerin nesi, nasıl dinlenir, diye soruyorsun kendine, gerçekten bir şeyi dile getiriyorlar mı? Dile getirdikleri sözcüklerde değilse nerede?</p>
<p class="calibre1">İçerde ağır bir koku var. Ağır kokular, sürekli bir içiçelik, kalabalık, neredeyse alışıyorsun bunlara, bu havada insanı uyuşturan, derisini kalınlaştıran bir şey var. Uyku bastırıyor. odanın ortasında gürül gürül bir soba yanıyormuş gibi bütün hedeninin mayıştığını hissediyorsun, başınöne düşüyor, gözünü açık tutmakta zorlanıyorsun. Direnmesen olduğun yerde uyuklayacaksın. Kekil Amcanın sesi bazen çok yakınına kadar geliyor, sanki iyice sana doğru eğilmiş kulağına fısıldıyor, ama az sonra uzaklaşıyor. kapının dışına çıkıyor, çok uzaktan, nehrin öte yanından. yamaçlardan haşka seslere karışarak gelen bir çağıltıya ya da uğuldamaya dönüşüyor. Bazen tam bir sessizlik oluşuyor. Başını zorlayarak kaldırıyor Kekil Amca'ya bakıyorsun. Sana doğru dönüyor, ama sana mı yoksa başının az yukarısına mı bakıyor, anlayamıyorsun. Gözlerinin ışığı sönmüş, diye düşünüyorsun, küçük gri bir yuvarlak gözbebeklerine yerleşmiş. İç çekiyor, "ya" diyerek sürdürüyor. Ama belki sessizlik hiç olmadı. Belki konuşmasıyla susmasını karıştırmaya başlayan sensin. Ne tuhaf, diyorsun gözlerini zorlukla açık tutarken, şu heyecanla. ateşlice konuşan, kendinden emin gençlerdense bu ihtiyardan yükselen titrek sese, iyi bir şey beklentisini çoktan bırakıp daha kötü bir şey olmasın diye dua eden yaşlılara kendimi daha yakın hissediyorum.</p>
<p class="calibre1">Babaanneyi düşünüyorsun: Burada yaşasaydı onun için daha mı iyi olurdu? En azından bir eve kapanmazdı. kendi yaşıtlarının arasında olurdu, tıpkı buradakiler gibi başını ötekine iyice yakınlaştırarak birileriye konuşurdu. Belki buradan hiç ayrılmamalıydı. Ama kendi isteğiyle mi ayrılmıştı? Peki, dönmeyi niçin hiç istemedi? Çok uzun zaman mı geçmişti? Artık yer değiştirmek, geri dönmek anlamını yitirmiş miydi? Yoksa buraya dönmek için bir nedeni mi yoktu? Dönmek istediği yer sadece toprak, bir mezar, ölü kocasının yanıbaşı mıydı?</p>
<p class="calibre1">Yanıtları bilmiyorsun. Daha doğrusu neyin daha iyi, neyin daha kötü olduğunu bilmiyorsun. Belki Kekil Amca’nın dediği gibi tek bir hikâye vardır. insanları oradan buraya, buradan oraya sürükleyip duran aynı hikâyenin yüzyıllar boyunca süren çeşitlemeleridir bunlar. Evi, evin içindeki babaanne ile seni gözünün önüne getirmeye çalışıyorsun. Ama canlandırmakta o kadar zorlanıyorsun ki sanki her şey çoktan silinip gitmiş. Olayların sırası da anlamını yitiriyor. Neyin ne zaman olduğunu. önce mi yoksa sonra mı olduğunu. yoksa her şeyin aynı anda mı olduğunu artık ayırt edemediğini hissediyorsun. Kendine niçin yıllarca onunla aynı evde kaldığını soruyorsun. İstesen babaanneyi de kötü duruma düşürmeyecek bir yol bulabilirdin. Aslında çekine çekine sözü evliliğe getirdiği zamanlarda kendince sana yaşamını kurmanı söylüyordu, "Ben yaşlıyam benle ne yapacan," diyordu.</p>
<p class="calibre1">Şimdi geriye dönüp bakınca belki babaanneyle gayet iyi bir çift oluşturduğumuzu kabul etmem gerek, diye düşünüyorsun. ikimiz de köşemize çekilmiştik, ikimiz de herhangi bir değişiklikten korkarak sıkı sıkı kapanmıştık, ikimiz de zamanın geçmesini beklemekten başka hiçbir şey yapmıyorduk.</p>
<p class="calibre1">Genç bir ses seni daldığın düşüncelerden kopartıyor, açık kapıdan "Merhaba," diyerek Ziya giriyor. Peşinden iki küçük çocuk. Elinde içi dolu iki büyük plastik poşet var, Fidan bir şeyler yollamış. Poşetleri çabuk devinimlerle yengenin söylediği yere bırakıyor, sonra yine çabuk çabuk, fazla göze batmak istemiyormuş gibi gelip hemen mindere çöküyor. Çocuklar da ona öykünüyorlar. Onun gibi hızlı hızlı yürüyüp yanına oturuyorlar. O kadar yanına sokuluyorlar ki Ziya onları omzuyla öteye itmek zorunda kalıyor. Bunlar iki erkek çocuğu -biri dokuz-on yaşlarında, diğeri ondan üç-dört yaş küçük-çok ciddi bir halleri var, küçük birer yetişkine benziyorlar. Bir süre bakışlarını uzun uzun sana dikiyorlar. Küçüğün sol elinin bütün parmakları ağzında.</p>
<p class="calibre1">"Bunlar da peşime takıldı," diyor Ziya. "Olsun olsun," diye karşılık veriyor yenge, "eyi ettin, eyi yaptın." Çocukların kafalarına hafifçe birkaç kez dokunuyor. Geldiklerine sevinmiş. "Aç mısınız?" diye soruyor, mutfak olan köşeye gidip çocuklar için bir şeyler hazırlamaya başlıyor, tepsiye diziyor. Kekil Amca çocukların büyüğünden su istiyor, çocuk kalkıp su getiriyor, bardağı alırken "Ha böyle," diyor çocuğa, kafasını ağır ağır sallıyor, "aferin, aferin." Çocuğun başı hafifçe eğik. yan gözle size bakıp olduğu yerde bir süre dikiliyor, sonra yerine oturuyor. Her iki çocuğun da yanakları kan kırmızısı, üstleri başları darmadağın. çamurda yuvarlanmış gibi kirliler. saçları karmakarışık.</p>
<p class="calibre1">Yemek gelince -üstüne kızdırılmış yağ ile ayran dökülerek yenen. buradaki herkesin sık sık yaptığı hir hamur yemeği, önceden kalma olduğundan soğumuş, üstündeki yağ ile yoğurt katılaşmış, ayrıca çökelek peyniri, tandır ekmeği- üçü de aç kurtlar gibi tepsinin başına toplanıp ağızlarını doldura doldura yiyorlar. Yenge bir süre tepelerinde dikiliyor. gözleri memnunluktan parlayarak çocukların yemek yiyişini seyrediyor. sonra hir iç çekip işine geri dönüyor. Kekil Amca'nın gri bakışları da yemek yiyen çocukların üzerinde uzun uzun duruyor. bakışlarından hir an karanlık bir şeyler geçmiş gibi geliyor sana. Belki senin de bir imrenmeyle fark ettiğin şeyi gördü: tazeliği, taptaze gücü. kendinden taşan canlılığı.</p>
<p class="calibre1">Ziya'ya bakıyorsun. Ziya’nın aklından geçenleri merak ediyorsun. Bir şeyler sormak istiyorsun, ama <span class="calibre2">dersler nasıl, okul ne :aman açılıyordun</span> daha fazla bir şey bulamıyorsun. Aynı zamanda seni böyle ilgilendirmesine şaşırıyorsun. Çok uzun süredir zaten kimseyle ilişkin yoktu, bu yaştaki birisiyle hiç yoktu. Çocuklarla da.</p>
<p class="calibre1">Yemeklerini yedikten sonra karınları insin diye bir süre bekliyorlar, ardından önce Ziya, sonra çocuklar fırlar gibi çıkıyorlar. Sanki buradan geçiyorlarmış da acıktıklarından yemek yemek için içeri girmişler gibi.</p>
<p class="calibre1">Az sonra sen de kalkıyorsun. Uyuşmuş, ağırlaşmış kafan önünde halanların evine doğru yürüyorsun. Akşam yumuşakça iniyor, güneş dağların arkasında kaybolmuş. Hava sanki her şey daha bir açık, daha bir berrak olsun diye iyice incelip saydamlaşmış. Işık duru, kımıltısız. Başını kaldırıp şimdi sana havaya doğru hafifçe yükselmiş gibi gelen bu yere bakıyorsun, gecekondumsu evlere, düz damlara, bazı damlarda güneş panellerinden yansıyan leylak rengi ışığa, üç-beş kat yükselen sıvasız binalara, tepeleri esintiyle titreşen ağaçlara, yerleşim yerlerinden on-yirmi metre sonra bıçak gibi kesilmiş yeşilliğe, grimsi bir düzlüğe dönüşerek uzayan ovaya. Dağlar, tepeler kül rengimsi bir mavilik içinde, kendilerini saran hava gibi bir incelikle, yarı saydamlılıkla, tüy hafifliğinde yükseliyorlar.</p>
<p class="calibre1">Birkaç insanla karşılaşıyorsun. Selamlarına dalgınca karşılık veriyorsun. Kadınlar kapı önünde toplanmış konuşuyor, bir sürü küçük çocuk sokakta koşturup duruyor. Bir tanesi bir eli pipisinde yolun ortasında çıplak dikilmiş öylece duruyor. Yol kenarlarında, ağaç diplerinde köpekler hâlâ uyukluyor. Karşıdan çarpılmış bedeniyle. öne doğru iyice eğik sıfıra vurulu koca kafası eski püskü bir takım elbisenin üzerinden döküldüğü gençten bir adam geliyor. Tuhaf bir hali var, deli mi, bir sakatlığı mı var, belli değil. Geçerken kafasını kaldırıyor, bir tanıdığı görmüş gibi ağzını iyice açarak gülümsüyor. Yanına gelince eline sarılıyor. eğiliyor, öpmek istiyor. Sendeleyerek geri adım atıyorsun. Doğruluyor. hâlâ gülümsüyor. Elini ileriye doğru uzaluyor. Para istediğini düşünüyorsun. çıkarıp para veriyorsun. Gülerek uzaklaşıyor.</p>
<p class="calibre1">Deli birden bütün sinirini geriyor. Daha doğrusu sinirlerinin zaten alttan alta ne kadar gerilmiş olduğunu sana fark ettiriyor. Küçük bir bostanın kenarına gelince soluklanmak, kendini yatıştırmak için duruyorsun. Bostanın kenarında cılız, kurumak üzere gibi duran, hastalıklı yapraklarıyla tozlu yola doğru hafifçe eğilmiş bir ağacın gölgesine sığınıyorsun. Toprakta değişik türde yeşillikler büyüyor. Bir küme serçe az ilerde toprağın yumuşak bir bölümünde kendi gövdelerine uygun bir çukur açmış. bedenlerini toprağa sürterek temizliyor.</p>
<p class="calibre1">Kalmayı biraz daha sürdürürsem, diye düşünüyorsun, dönecek gücü bir daha hiç bulamayacağım. Buraya geldim, diye kendine anımsatıyorsun. buraya nasıl geldiğini, gerçekten gelip gelmediğini, yoksa hep burada mı olduğunu bilmez hale gelmekten korkuyorsun. Sana her durum doğruymuş gibi geliyor: buraya geldin, buraya hiç gelmedin, buradan hiç ayrılmadın.</p>
<p class="calibre1">Aynı zamanda nereye döneceğini düşünüyorsun, gerçekten döneceğin bir yer var mı? Buradaki şu birkaç haftalık eğreti bulunuşunun sana açıkça gösterdiği şey: gerçekte dönecek hiçbir yerin yok.</p>
<p class="calibre1">Kader’in sesini duymaya çalışıyorsun. sana seslendiğini, bu sesin kuş uçuşu bir hafiflikle yolları aşıp buraya kadar geldiğini, yanı</p>
<p class="calibre1">başında olduğunu hayal etmeye çalışıyorsun. Bu sesi ilk işilliğinde seni bir yerlere taşıdığını hissetmiştin, şimdiyse geri dönmen için ona gereksinimin var.</p>
<p class="calibre1">Ama burada böyle oyalanmayı sürdürürsen dönmek için bu soıı nedenini de yitireceksin. Kader'in seni çağırdığını hayal ettiğin sesiyse buradaki fısıltılara karışacak, bu çoraklığın üzerinde bir çalı tomarı gibi yuvarlanan uğultular içinde silinip yitecek.</p>
<p class="calibre1">Tepelerin üstünde bir duman gibi dağılmış pembe renkli bulutlar var. Kırlangıçların azalmaya başlamış seslerine orada burada ötmeye başlayan cırcır böceklerinin kesik kesik sesleri karışıyor. Akşamın serinliği bastırıyor. Birden hu havaya doğru yükselmiş toprağın içinden bir başka toprak beliriyor. Ciözüıuin önüne uçsuz bucaksız gri bir boşluk seriliyor. Bakısını dikebilecek bir nesne, bir direk, bir ağaç, bir tepe arıyorsun, aıııa hiçbir şey yok. yalnızca giderek genişleyen bu uçsuz bucaksız düzlük. hir tuz ya da kum çölü olabilecek yönsüz grilik. bu buz lulmuş düzlük var.</p>
<p class="calibre1">Halanlara vardığında bahçede Fidan'ı görüyorsun. Çıkmak üzere, "Yarın akşam yemeğine bize geliyorsunuz," diyor gülümseyerek, "size yemek yapacağım." Bu yemeğin daha çok senin için olduğunu anlıyorsun.</p>
<p class="calibre1">Akşam televizyonun karşısında oturup hızlı hızlı yemeklerinizi yiyorsunuz. Yemekten sonra bir dizi başlıyor. Bir süre sonra ikisi de uyuklamaya başlıyor. Onlar gibi erkenden yatağa gidiyorsun.</p>
<p class="calibre1">Gece boyu birkaç kez uyanıyorsun. Seni uyandıran sessizlik olmalı, kulağa işleyen boş, körbir sessizlik bu. Bu katı sessizlikte kaskatı uzanıyor, yeniden uyumayı bekliyorsun. Sabaha karşı bu kez havayı döven bir sesle uyanıyorsun. Ses güçlenerek yaklaşıyor, büyük bir gürültüye dönüşüyor. Tek kanatlı pencereye gidip bakıyorsun. Aydınlanmaya başlayan gece göğünde iki büyük askeri helikopter karakola doğru gidiyor. O kadar alçaktan uçuyorlar ki başının üstünden geçerken içerdekileri görebiliyorsun. Az sonra yeniden sessizlik egemen oluyor. Sabah ayazında, pencerede, bir süre daha açılan, yavaş yavaş seyrelen gecenin lacivert göğünü izliyorsun. Sonra sert yatağa geri dönüyorsun.</p>
<p class="calibre1">Ertesi akşam Memed Enişte'yle birlikte yola koyuluyor, on beş dakikalık yolu alıp Fidanlara varıyorsunuz. Halan yardım etmek için daha önce gitti. Evleri ana caddeye yakın bir yerde, genelde iki-üç katlı yapılardan oluşmuş bir mahallede. Yan duvarları sıvasız, üç katlı bir binanın önüne geliyor. bahçe kapısından içeri giriyorsunuz. Giriş katın kapısını çalıyorsunuz. Kapıyı Zeynel açıyor, uzun boyu, iri gövdesiyle neredeyse tüm kapıyı kaplıyor. "Hoş geldiniz," diyor, yana çekilip yolu açıyor.</p>
<p class="calibre1">Salona geçiyorsunuz. Sofra kurulmuş, geniş masaya beyaz bir sofra örtüsü serilmiş, tabaklar yerleştirilmiş. Fidanların evi burada gördüğün evlere göre daha iyi döşeli. Belli ki hiçbir eksiği kalmasın istemiş, masa takımı, koltuk takımı, sehpalar, içi kristal bardaklarla dolu vitrin. her şey tamam. Duvarda büyükçe bir saat var, gürültüyle tıklıyor.</p>
<p class="calibre1">"Hadi buyrun," diyor Fidan, yemek masasında yerlerinizi alıyorsunuz. Küçük tabaklarda birkaç meze var. ezme, közlenmiş, üstüne yoğurt dökülmüş patlıcan. cacık, büyük bir kâsede yeşil salata. Ana yemek tavuk ile bulgur pilavı. Her şey çok lezzetli. iştah açıcı görünüyor. Sofrada on kişiden fazlasınız. Fecira Hala, Memed Enişte, sen, Zeynel ile Fidan. onların çocukları Ziya ile Çiçek, Zeynel’in babası, yine Zeynel'in kendisinden birkaç yaş büyük ablası ile aynı yaşlardaki kocası, bir de onların Ziya’dan birkaç yaş küçük kızları. Yemek hep bir ağızdan konuşmalar, gülüşmeler, seslenmelerle geçiyor. Zeynel bir şişe rakı almış. Çoğu içmiyor. Sen de içmemeyi tercih ederdin, ama ayıp olmasın diye peki diyorsun. Önündeki dolu kadehten bir yudum almak bile seni sarhoş etmeye yetiyor. Yemek boyu önündeki kadehi ancak bitirebiliyorsun. İçinde ara sıra yükselen birheyecan var.</p>
<p class="calibre1">Aslında bu heyecan gün boyu vardı. Ama yemekte bir ara öyle bir heyecanlanıyorsun ki gözlerin yaşarıyor. İçinden bir minnet duygusu yükseliyor. Ama bu birdilencinin ya da evsizin hissedebileceği türde bir minnet duygusu: Sana evlerinin kapısını açtılar, bu sofrada iyi kötü olduğuna bakmaksızın bir yer verdiler, üstelik -öyle hissediyorsun- hiç hakkın yokken verdiler.</p>
<p class="calibre1">Zeynel bir şeyler fark etmiş gibi, "Ne o." diyor, "iki yudumda sarhoş mu oldun yoksa?" Belli ki bu yemekten. bu kalabalıktan hoşnut. Kalabalığı seviyorlar, diye düşünüyorsun, kalabalık içinde iyi hissediyorlar.</p>
<p class="calibre1">Ama heyecanın hiç hoşuna gitmiyor. Bildiğin bir şey. Bu heyecanlarda bir sakatlık olduğunu düşünüyorsun. Üstelik yararsızlar. Yine de kendine engel olamıyorsun. Aynı zamanda aklının gerisinden bir yerden bu heyecanları. duyguları. içinde olan biteni izleme konusunda çok yanlış bir yol izlediğin geçiyor: sanki orada asıl dinlemen, kulak vermen gerekeni hiç dinlemedin.</p>
<p class="calibre1">Sofradan kalkarken "Yemekler çok güzeldi," diyorsun Fidan'a. "hepsi çok güzeldi. Eline sağlık." "Evet. çok güzeldi. ellerine sağlık," diyen birkaç ses daha yükseliyor. "Aman canım. ne ki." diye yanıtlıyor Fidan, ama övgülerden hoşnut, dolu dolu gülümsüyor. gözleri daha bir parlıyor. Ellerinde tabaklar hızlı adımlarla mutfağa gidiyor, Zeynel'in ablası ile onun kızı da katılıyor, birlikte sofrayı kaldırıyorlar. Fecira Hala gövdesini iki yana doğru adeta savuran yavaş yürüyüşü, ağır devinimleriyle onlara yardım ediyor, masadakileri mutfağa taşıyor. "Ben de size yardım edeyim," deyip masaya doğru hamle yapıyorsun, Fidan gülüyor, "Ne yardımı. yardım edecekmişsin öyle mi? Git otur, rahatına bak, misafir değil misin?" Birkaç kişi daha önerine gülüyor. Zeynel atılıyor, "Gel gel bıra, gel otur. Kötü kötü âdetler çıkarma başımıza, burası İstanbul değil."</p>
<p class="calibre1">Aslında yerinde duramaz gibi hissediyorsun, bir şey yapmak istiyorsun.</p>
<p class="calibre1">Fidan mutfakla salon arasında gidip geliyor, hızlı, tez, canlı. Gelip giderken ara ara bir şeyler söylüyor, konuşmaya katılıyor. Ona bakarken gerçekten güzel, diye düşünüyorsun, tombul, bayağı güçlü görünen bedenine, iki çocuk doğurmasına, kırkına varmış olmasına rağmen hâlâ güzel. Makyaj yapmıyor. Yanakları sağlıktan ya da canlılıktan kırmızı. Bir an Kader'in dolgun, beyaz mı beyaz, yumuşak gövdesi içinde uyanıyor. Kasıklarından bir akım geçiyor, baldırlarından aşağıya, dizlerine kadar iniyor. Kader'i ilk gördüğün zamanı anımsıyorsun, teninde. bakışlarında donuk bir şey vardı, ama sonra ışıldadılar, parıldamaya başladılar.</p>
<p class="calibre1">Televizyonda bir türkü yarışması programı var, diğerleriyle birlikte televizyona bakmaya çalışıyorsun.</p>
<p class="calibre1">Küçük kız yerde. halının üstünde, dedesinin ayaklarının dibinde. Annesi gibi iri. kopkoyu. siyah renkte güzel gözleri var. Yanına oturttuğu iki tane kız bebeği var. Birinin bir kolu yok.</p>
<p class="calibre1">Reklamlarda "Kısayım şunu biraz." diyor Zeynel, "televizyonun zararları, televizyon çıkalı beri kimse artık bir çift laf etmez oldu." Bu basmakalıp lafı gerçekten mi söylüyor, yoksa alay mı ediyor, belli olmuyor.</p>
<p class="calibre1">Fidan çayları getiriyor. Memed Enişte. eskiye dair komik bir olay, iki köylünün inatlaşmasına dair bir hikaye anlatmaya koyuluyor, aslında hikayede gülünecek bir şey yok, ya da senin için yok, ama herkes gülüyor.</p>
<p class="calibre1">"Eskiden olsaydı." diye anlatıyor Memed Enişte, "şimdi bu ayda hâlâ yayladaydık." Karısına dönüyor, "Öyle değil mi hanım?" diye onayını istiyor. Fecira Hala yeni otunnuş. küçük kızı kucağına çağırıyor. "Yene eskilerden başlama," diye ters yanıtlıyor.</p>
<p class="calibre1">"Başlama diyorsun ama nasıl başlamayayım? Nasıl güzel olduğunu bu gençler görmediler. bilmiyorlar. Bilseler onların da benim gibi içleri yanardı. Bizim Fide belki hatırlar -Zeynel’in ablasıyla kocasına dönüyor- siz de hatırlarsınız. Ama damat bilmez. o şehirde büyüdü sayılır. Nasıl oldu, nasıl bu hale geldi, hâlâ şaşıyorum, aklım almıyor. O tabiyat, o doğa, ne güzeldi, ne harkuladeydi. O dağların, çiçeklerin kokusu hâlâ burnumda tüter. Öyle değil mi xınami?"</p>
<p class="calibre1">Dünürüne, Zeynel'in babasına söylüyor bunu. Zeynel'in babası gözleri yarı yarıya kapalı kafasını aşağı yukarı uzun süre oynatıp "Öyle, öyle," diye onaylıyor.</p>
<p class="calibre1">"Dina Hurdi'den başlar," diye devam ediyor Memed Enişte, "iki yaylayı dolaşır, haraket ede ede dört ayın sonunda köye gelirdik. O yayla günleri ne güzeldi. Akşamları yatmadan önce dışarda, çadırların önünde gür bir ateşin önünde toplanır, konuşurduk. Çadırlar keçi kılındandı, köyde bu kadınlar onları örerdi, çok rahattılar. sağlamdılar. Ateşin başında bizden büyükler geçmiş zamanları anlatırdı, eskinin hikâyelerini anlatırdı. Herkes bir şeyler anlatırdı. İıısaıı kafasını kaldırıp yıldızlara bakınca acaba diye kendine sorardı burada gök daha mı yahın yoksa? Elini uzatsan sanki bir yıldızın kuyruğunu yakalayacaksın, öyle yahın."</p>
<p class="calibre1">Sözünü ettiği zaman en fazla otuz yı 1 öncesi falan olmalı, ama sana sanki yüzyıl önceden söz ediyonnuş gibi geliyor. Küçük kıza bakıyorsun. gözleri iyice açılmış, dedesinin titrek. ince sesine dalıp gitmiş, şu anda en iyi dinleyici o. Memcd Enişte Çiçek'le Ziya'ya dönüyor, "Sizin anneniz, Fide yaylada doğdu." diye sürdürüyor, "bu nineniz onu tarlanın ortasında. güpegündüz doğardu, yaa."</p>
<p class="calibre1">Memed Enişte sürdürüyor: "Darbeden sonra yaylaları yasahla-dılar. Önceden söylüyorlardı ama dinleyen yolıtu. Bizim gençler yine dağlardaydı. O zaman da bize siz besliyorsunuz bunları diyorlardı. Darbeden sonra çoh acımasız oldular. Bizim çadırları bastılar, yıhtılar. Ee. emir demiri keser. Yayla öyle bitti."</p>
<p class="calibre1">"Hadi, hadi baba." diyor Fidan, "hadi, bak yine eskilere daldın. Ama eskileri böyle çok düşünme. Ne yapalım. Daha eskiler de hep kendi zamanlarının daha iyi olduğunu söylerdi."</p>
<p class="calibre1">"Öyle, öyle, doğru diyorsun kızım. Amma gelen gideni aratıyor işte. Köye dönünce," diye kesemeyip sürdürüyor. "sanki yaz gelse de yaylaya çıhsak deyip duran ben değilmişim gibi köyü görünce gözlerim yaşarırdı. Derdim meğer cennette yaşıyoruz. O kadar güzeldi işte. Ama o da kalmadı, oradan da çıharttılar bizi, o da gitti."</p>
<p class="calibre1">Son sözleri artık hep bir ağızdan konuşmaya başlamış kalabalığın sesleri içinde dağılıyor. Sesler birbirine karışmaya. o bildiğin, başını döndüren uğultu havayı doldurmaya başlıyor. Hiçbirini ayırt edemez hale geliyorsun. Bakıyor, bu insanlar benim neyim oluyor, diye soruyorsun, yakınlarım mı? Bizi birleştiren, ateşin başına toplananlar gibi toplayan bir şey gerçekten var mı? Soğuk bir ateşin, donduran, buz kestiren birateşin etrafında nasıl toplanılır?</p>
<p class="calibre1">Çocukluğumun insanları, diye düşünüyorsun, onları başka başka zamanlarda, başka başka durumlarda da görmüş olmana rağmen hep çocukluğuna aitlermiş gibi hisediyorsun. Bir arada onlarcası bir odayı doldururlardı. kolluklara sandalyelere dağılmış konuşur, gülerlerdi. Ama şu anki durumun çok büyük bir farkı var. Bunu açıkça görebiliyorsun: Artık o yankılanan, çın çın gülüşler yok, bu gülüşler soluk, tedirgin. parlaklıklarını yitirmiş. Bu kalabalığın da çocukluğundan aklında kalan o canlı, parlak, güçlü kalabalıkla bir ilgisi pek yok. Küçülmüşler, diye düşünüyorsun, zayıflamış, ufalmış, iki büklüm olmuşlar. Belki beni dağıtan aynı şey onları da başka bir biçimde dağıttı.</p>
<p class="calibre1">İçinden onlara bir şeyler söyleme arzusu yükseliyor. Bu söyleme arzusu. bu ciğerlerden. göğüsten yükselip boğazdan yukarıya doğru taşan. dilin ucuna gelip tökezleyen şey - onlara ne demek istiyorsun'! Sizler iyi insanlarsınız. demek istiyorsun belki. bense değilim. Ben yolunu şaşırmış biriyim. Ama niçin böyle bir konuşma arzusu duyuyorum diye kendine soruyorsun. acı verici, iç paralayı-cı bir biçimde içimden niçin yükseliyor! Söyleyeceklerinin önemli olduğunu hissediyorsun. Daha doğrusu önemli ya da değil söyleyeceklerinin söylenmesi gereken şeyler olduğunu hissediyorsun.</p>
<p class="calibre1">Çocukluktan çıkmaya başlayınca, diyorsun, bir arka odaya kapandım. Kaçmak için kapandım, neyden, bir sürü şeyden, herhalde sizden de. Öyle görünüyor ki bir daha çıkamadım.</p>
<p class="calibre1">Yüksek sesle mi söyledin bunları, duydular mı? Bakıyorsun, herkes aynı biçimde konuşmayı sürdürüyor. Ama ne söylemen gerekiyor? Bu duyguları sözcüklere çevirecek şey eksik, yok. Belki bu yüzden içinden geçenleri de yakalamakta başarısız oluyorsun, elinden kaçıp gidiyorlar.</p>
<p class="calibre1">Kalkıyor, kimseye fark ettirmemeye çalışarak bahçeye çıkıyorsun. Kendini, nefesini kesen şeyi denetlemek için havaya gereksinimin var. Bahçede karanlık bir köşeye yürüyorsun. Dışarda güzel bir gece, serin bir rüzgâr var. Dağların üstünde iri, kıpırtısız bulut kümeleri beyaz hayaletler gibi parlıyor.</p>
<p class="calibre1">Yolunu şaşırmış, diye mırıldanıyorsun, <span class="calibre2">yolunu şaşırmış?</span> Ama böyle söylemek yetersiz kalıyor. Sadece sen yolunu kaybetmiş değilsin, yolun kendisi de kaybolmuş. Dahası sadece yol değil, eğer bir zamanlar olmuşsa, yolun olduğuna dair ne varsa -herhangi bir işaret, bir iz, bir belirti- onlar da kaybolmuş. Kimbilir belki tuhaf bir labirenttir bu, dolambaçlı, karmaşık yollardan değil de yolların dümdüz yokluğundan oluşmaktadır.</p>
<p class="calibre1">Bir zamanlar, diye düşünüyorsun, gelecek bir şeyi, bir mucize gibi gelecek olanı bekliyordum. Kendime zamanım gelecek diyordum ama ben böyle derken farkında bile olmadan zaman gelip geçti. Sonunda güçsüz bir gölgeye, yarı yarıya bir hayalete döndüm.</p>
<p class="calibre1">O zamanlar, diyorsun, bu insanlardan farklı olmak, onlara benzememek istiyordum. Dünyaya meydan okuyacak kadar kendime güveniyordum. Ama öyle görünüyor ki böyle kapanarak, içime dönerek benden öncekilerden, anamdan hahamdan. başka yere göçüp kendi mahallelerine kapananlardan pek farklı hir şey yapmadım.</p>
<p class="calibre1">Ne aptallık, diyorsun, ne aptallık. Kader'i düşünüyorsun. Belki o gün, buraya gelmeden Kadere söylemem gereken bunlardı ya da söylemen gerekenlere böyle başlamaıı gerekiyordu. Her şeyi aynı kefeye koydum. demeliydin, sadece kendi yaşamıma değil tüm yaşamlara gözümü kapadım. başkalarının yaşamlarına da aynı kayıtsızlığı gösterdim.</p>
<p class="calibre1">Ama asıl korkunç olanı, demeliydin ona, bir zamanlar sevmeye hazırdım ya da öyle olduğumu sanıyordum. Ama tam tersi bir şeye, bir cimriye, pintiye, artık nasıl vereceğini bilmez olmuş birine dönüştüm.</p>
<p class="calibre1">Yine de, diye düşünüyorsun, bütün bunları söylemek ne işe yarardı? Belki asıl kabul etmen gereken, eğer hâla tüm bunları sona erdirecek bir şeyi, bir son beklentisini içinde taşıyorsan, bu sonun çok önce olup bittiği. Çok önce olup bitti, belki duruma en uygun sonla çoktan olup bitti. Sönüp gitmek, diyorsun, sönüp gitmek; bu ölmek değil, kendini öldürmek değil, sefilce bile olsa öldürülmek değil, bir hayatın yarı yolda tıpkı bir balon gibi sönüp gitmesi demek. Yapman gereken bu sona, bu sönüp gitmeye kendini bütünüyle bırakmak.</p>
<p class="calibre1">Üzerine bir güçsüzlük çöküyor, bütün gücün boşalıyor. Tam şimdi adım atmak, devinmek sana olanaksızmış gibi geliyor. Bunların öylesine doğal, kendiliğinden yapılabilir şeyler olduğuna nasıl inandığımıza şaşıyorsun.</p>
<p class="calibre1">Birden arkanda birinin ya da bir şeyin varlığını hissediyorsun. Bir tepkeyle dönmeye davranıyorsun. Ama daha dönmeye fırsat bulamadan bir kol boğazına dolanıyor. aynı anda dizlerinin arkasına bir tekme yiyorsun. Üzerine abanan güç seni yere seriyor. Sessiz ama kararlı, sert bir ses "Yat yere," diyor, "sakın kımıldama". Bir diz yüzüne bastırıyor, "Ellerini arkaya," diyor, ellerini kelepçeliyor. Başın yere yanlamasına yapışıkken otomatik silahları, yüzlerinde kar maskeleri, çelik yelekleriyle bir sürü adamın evi sardığını, kapıyı kırmaya hazırlandıklarını görüyorsun. Yanından geçenlerden birkaçı seni tekmeliyor, biri yüzüne basıp geçiyor.</p>
<p class="calibre1">EVİN AZ ÖTESİNE park etmiş, hapishane ya da para nakil aracına benzeyen aracın arka kasasına apar topar bindiriliyorsun. Seni arabaya ittiren, koyu renkli kar maskesinin ardından "Otur ulan şuraya," diye emrediyor, "kıpırdadığını duymayacağım." Kenardaki sıra biçimindeki demir çıkıntıya oturuyorsun. Kapıyı kapatıyor, içerisi zifiri karanlığa bürünüyor. Clıiğsiin körük gibi kalkıp iniyor. Bütün bunlar o kadar hızlı oluyor ki ne olup bitliğini anlamadın bile. Aklından bir sürü şey geçiyor: Kim bunlar! Nereden çıktılar'! Burada ne işleri var? Dışarıyı dinliyorsun. Hiç ses yok. Az sonra kulağına belli belirsizce sesler gelmeye başlıyor, çığlık parçaları, kadınların ağlayışları, bağırışlar. Kesiliyor. Aklına duyduğun hikâyeler, baskınlarda öldürülenler, kaçırılıp götürülenler geliyor.</p>
<p class="calibre1">Ama belki Zeynellere gelmemişlerdir, diye düşünüyorsun, hemen Zeynellere geldiklerini nereden çıkardım, belki öteki dairelerden birilerine gelmişlerdir.</p>
<p class="calibre1">Az sonra kapı açılıyor. Elinde olmadan ayağa kalkıyorsun, "Otur lan!" diye bağırıyor bir tanesi. Zeynel, Ziya, Zeynel'in eniştesi içeriye itiliyor. Onların da elleri kelepçeli. Birbirinize bakıyorsunuz. Ziya başını öne eğiyor. Yüzü kıpkırmızı. Kapı yeniden kapanıyor. Bir süre kimse konuşmuyor ya da konuşamıyor. Gürültülü soluk alış verişlerini işitiyorsun. Araba kalkmadan önce önde, sürücü tarafında küçük bir mazgal deliği açılıyor, içeriye bir parça ışık doluyor, hemen sonra kapanıyor.</p>
<p class="calibre1">"Ne oldu?" diye soruyorsun Zeynel'e, şimdi bir karaltı halinde, kımıldıyor, "Bilmiyorum," diyor boğuk bir sesle. "Sen iyi misin?" diye soruyor, "neredeydin?" "Bahçede," diye yanıtlıyorsun. "Bunlar niye geldiler?" diye kendi kendine mırıldanıyor, oğluna dönüyor, "İyi misin oğlum?" diye soruyor, sesi hâlâ boğuk ama yumuşakça. sakince konuşmaya çalışıyor. "Evet baba." diye yanıtlıyor Ziya, sesi titriyor. Aslında herkesin sesi titriyor. "Bıra," diyor Zeynel'in eniştesi, "bu başımıza gelen nedir?"</p>
<p class="calibre1">"Ne bilem bıra." diye yanıtlıyor Zeynel, birkaç kez derin derin nefes alıyor. kendini toparlamaya çalışıyor. "soğukkanlılığımızı kaybetmememiz lazım," diyor sonra, "bir yanlışlık vardır, ortaya çıkacaktır. Ne diyorlarsa yapalım. zıtlarına gitmeyelim. tamam mı? Bu badireyi atlatacağız." Cesaret vermek istiyor, size, kendine, ama belki özellikle oğluna. Oğluna doğru 'Tamam mı oğlum?" diye yineliyor, "bu badireyi atlatacağız." Ziyanın önce sesi çıkmıyor, boğazını temizliyor, sonra "Tamam baba," diye yanıtlıyor. Sözcükler karanlıkta birinden diğerine akıyor.</p>
<p class="calibre1">Yolculuk bir yarım saat ya da daha fazla sürüyor. Araba bir yerde duracak kadar yavaşlıyor. Herkes yerinde kıpırdanıyor. Ağır ağır ilerliyor, bir şeyin. bir rampanın üstünden geçer gibi sıçrıyor. Seslenmeler duyuyorsun. Az sonra tamamen duruyor.</p>
<p class="calibre1">Kapı açılıyor, "Kalkın!" diye emrediyor bir ses. Akşam ışığı kül renginde içeriye doluyor. Kalkıyorsunuz, ayakta duruyor, birbirinizin yüzüne bakıyorsunuz. Kapının iki yanında iki kişi var. Yüzlerindeki maske duruyor. "Hadi," diye bağırıyor sağdaki, "inin."</p>
<p class="calibre1">Üç katlı bir binanın önündesiniz. Okul binasına benziyor. Nesnelerin biçimlerini çözen yumuşak akşam ışığı yerini hızla karanlığa bırakıyor. Binanın önündeki sarı ışıklar yanmış. "Yürüyün, kafanızı kaldırmayın," diye bağırıyor biri. İçeri giriyorsunuz, "Durmayın, merdivenlere doğru hızlı hızlı ilerleyin." Bir yandan arkadan sizi itiyorlar. silahlarla dürtüyorlar, küfür ediyorlar. "Hızlı, hızlı, hızlı dedik lan." İki kat aşağıya indiriliyorsunuz.</p>
<p class="calibre1">Olanı biteni hiçbiriniz tam algılayamıyorsunuz, söylenenleri kendiliğinden yerine getiriyorsunuz. İki kanatlı demir bir kapıdan içeri giriyor. karşınıza çıkan geniş açıklıkta. tavandaki karpuz biçimli lambaların beyaz ışığı altında uzun. dar bir masanın başında durduruluyorsunuz. İki kişi ellerinizi çözüyor, duvara yaslanmanızı söyleyip üstünüzü arıyor. ceplerinizi boşaltmanızı, ayakkabılarınızı, kemerlerinizi. saat ya da yüzük gibi takıları çıkarmanızı söylüyor.</p>
<p class="calibre1">Masanın arkasındaki biri deftere kimliklerinize bakarak adlarınızı soyadlarınızı yazıyor. Şahsi eşyalardeyip şahsi eşyaları kaydediyor, bir kalem, bir not defteri, altın bir yüzük. bir saat, gümüş bir kolye, sigara tabakası, tespih. "Bu çakı ne lan!" diye soruyor. üstünden küçük bir çakı çıkan Ziya'ya. "Bir çakı." diye yanıtlıyor Ziya. "Ne diye taşıyorsun lan bunu, ha?" Bir çakı diye yazıyor. Yüzü tıraşsız. gözlerinin altı şiş. Kül tablasında bir sigara yanıyor.</p>
<p class="calibre1">Getirilen bir torbayı da masaya boşa lt ı yor, iç inde birkaç okul defteriyle kâğıtlar. zartlar var. Bir başkası da bir bilgisayar kasası getiriyor, bir sürü CD'yi masaya yığıyor. Ziya'nın bilgi sayarı.</p>
<p class="calibre1">Her iki yanda, sağınızda ve solunuzda, ince. dar. çıplak bir koridor uzanıyor. Duvarlar sarıya boyalı. koridor boyunca tavanda dizili çıplak sarı ampullerin ı ş ığı altında soğuk. yağlı parl ıyorlar. İçersi havasız, ağır kokuyor.</p>
<p class="calibre1">"Arkanızı dönün. duvara yaslanın." diyor masadaki. lüm bu işlemler bittikten sonra. Yanında ne zaman geldiğini görmediğin koyu renk takım elbiseli biri dikiliyor. Kısa boylu, küt gövdeli. buğday tenli biri. Elinde bir telsiz var. Telsizi masaya bırakıyor.</p>
<p class="calibre1">Yeniden üstleriniz aranıyor. Ardından bir sessizlik. bir hareketsizlik oluyor. Başını çevinnek üzereyken bir cop darbesi yanağına geliyor. Üç ya da dört kişi gelişigüzel tüm güçleriyle üst üste size vurmaya başlıyor. Bir yandan bir sürü küfrü boca ediyorlar. Bu küfür. tekme, cop sağanağı altında dertop oluyorsunuz. Ama Zeynel’in ayakta olduğunu görüyorsun. Uzun kollarını iki yana açmış oğlunun önünde dev cüssesiyle duruyor, biryandan "Ne yapıyorsunuz?" diye bağırıyor, sesi boğuk. titrek. yalvarır gibi çıkıyor. "Bizim bir suçumuz yoktur. Durun. vunnayın, yazıktır, günahtır." Sizi bırakıp hepsi onun üzerine abanıyor. Sözleri onları sanki delirtti, bütün güçleriyle vuruyorlar. Ağzından burnundan kan geldiğini görüyorsun, öldürecekler onu. diye düşünüyorsun, öldürecekler. Oğlu "Yapmayın, durun," diye haykınnaya başlıyor. Eniştesi Zeynel'e doğru gidiyor, kendini Zeynel'in üstüne atıyor, sende peşinden onu izliyorsun. Gelişigüzel inen, kafanıza, sırtınıza, bacaklarınıza yağan cop darbeleri altında yere kapaklanıyorsunuz.</p>
<p class="calibre1">Ama darbeler ilginç bir biçimde acıtmıyor, ya da sana öyle geliyor. Sonra başladığı gibi birden kesiliyor. Masadaki ayağa kalkmanızı buyuruyor. Sesi o kadar düz ki sanki az öncekilerin hiçbir yaşanmadı, sanki her şey çok olağan, alışılmış, sıradan. Bu hoşgeldin dayağı olmalı, diye düşünüyorsun, herhalde hergünkü bir şey, nereye geldiğimizi bize açıkça anlatmak için yapılan bir şey. Doğrusu bunu çok iyi anlattılar. Kalkmaya çalışıyorsunuz.</p>
<p class="calibre1">Sivil giyimli yaklaşıyor, "Ee," diyor yumuşakça, gülerek, Zeynel’e doğru sesleniyor, "şimdi nasılsın? Bir şeyler hatırlamaya başladın mı?” Zeynel’in kaşının hemen üstünden, bir de ağzıyla burnundan kan akıyor, koluyla yüzünü siliyor. Adam hepinize dönüyor, yüzlerinize tek tek bakarak, her bir kelimenin üstüne basıp "Beraber çok uzun, çok tatlı, hiç acele etmeden, ağır ağır sohbetler edeceğiz. Zamanımız bol. burada zamandan daha bol bir şey yok," diyor. Bir süre sözlerinin etkisi yayılsın diye bekliyor, ardından seninle Ziya’ yı işaret ediyor, "Şu ikisini hücreye götürün," diyor, "bunları da misafirhaneye." Biri kolundan tutup çekiyor. Kalanlara kısa bir an bakma fırsatı buluyorsun. Zeynel’in eniştesinin yüzü kıpkırmızı, ağlamaklı, Zeynel'se oğluna bakıyor, "Dayan oğlum," diyor, ya da o biçimde dudaklarını kımıldatıyor, ağzından çıkanlar yarı fısıltı, yarı sözcükler halinde oğluna ulaşıyor. Gözlerine karanlık bir şeyler inmiş. Bakışları senin aklından geçenleri de açıklıyor: Burada sizi hiç iyi şeyler beklemiyor.</p>
<p class="calibre1">Koridor boyunca ilerliyorsunuz. Ziya’yı önden bir adam kolundan çekerek götürüyor. Ziya sendeliyor, ayakları titriyor. Sen de sendeliyorsun. İki yanda demir kapılar var. Şimdi sizi tutanlar kar maskeliler değil, ötekiler. Bunların yüzü açık, daha önce görmedin, herhalde koridorda bir yerlerde ya da bir odadaydılar, bıkkın, dağınık bir halleri var, gömleklerinin düğmeleri sonuna kadar açık, pantolonları bellerinden düşmüş. ayak sürüyerek yürüyorlar. Hiç aceleleri yok. Size vuranlara katıldılar mı bilmiyorsun. Katılmışlarsa bile şimdiki hallerinden bunu çıkarmak olanaklı değil. Kapısı yarı açık bir hücrenin önünde seninle Ziya’yı içeriye doğru itiyorlar. Ardınızdan kapı gürültüyle kapanıyor.</p>
<p class="calibre1">Bir süre kapanan, kilidi döndürülen kapının dibinde ikiniz de öylece kalakalıyorsunuz. Nefesiniz düzensiz, hızlı hızlı soluk alıp veriyorsunuz. Hücreye bakıyorsun. Küçük bir yer. Duvara hitişik, üzerinde yatağın olmadığı demirden, küçük somya gibi bir şey var. İçersi çok ağır kokuyor, bok, sidik, küf kokularını ayırt edebiliyorsun ama başka kokular da var. Soluk alınmaz bir yer. Bir pencere ya da havalandınna yok. Tepede tel bir kafes içinde bir ampul var, sarı, cılız bir ışık yayıyor.</p>
<p class="calibre1">Önce Ziya kımıldıyor, sallana sallana, ağır ağır yürüyüp demir somyanın üzerine oturuyor. Başını kollarının arasına alıyor. İleri geri sallanmaya başlıyor.</p>
<p class="calibre1">Aniden nefesinin kesildiğini duyuyorsun. boğulur gibi oluyorsun. Olduğun yere çöküyorsun. Ağzın bir balık ağzı gibi açılıp kapanıyor, sanki içerdeki bütün hava birden çekildi. Her şey sana gerçek dışı, inanılmaz görünüyor. Ama aynı zamanda çok sıradan da geliyor, olağan, hergünkü bir şey. sıradan 1111 sıradaıı. Bütün hu olanlarda, bu yerde, bu adamlarda her ikisi de var.</p>
<p class="calibre1">Kendini toparlamaya. soluğunu düzenlemeye çalışıyorsun. Ne olursa olsun bu geçici bir durum, diye düşünüyorsun, bizi sonsuza kadar burada tutamazlar. Bir an kokudan kusacak gibi oluyorsun. Ağzına kadar geliyor, bastırıyorsun. Ziya’nın gözü önünde kusmak istemezsin.</p>
<p class="calibre1">Nefesini az çok düzeltmeyi başarıyorsun. Hava geri geliyor. Kalkıp Ziya’nın yanına gidiyorsun, öteki uca oturuyorsun. Ziya hâlâ ileri geri, ağır ağır sallanıyor. Başı dizlerinin üstünde, kolları başının iki yanından yukarıya doğru uzatılmış. Üstünde kısa kollu bir tişört var, çıplak kollarının ne kadar ince olduğunu fark ediyorsun. Çok zayıf, sıska bir çocuk. İçinden bir sorumluluk duygusu yükseliyor. Daha bir çocuk, diye düşünüyorsun, burada olmamalıydı, hiçbirimiz burada olmamalıydık ama buradayız. Nedenini düşünüyorsun.</p>
<p class="calibre1">Boynuna doğru bir sıvının aktığını hissediyorsun. Elliyorsun. kan. Nereden geliyor? Bakıyorsun, kulağının arkasından bir yerden. Elinle bastırıyorsun. Belki çocuğu böyle çaresizce kapanmış gibi gördüğünden üzerine tuhaf bir dinginlik çöküyor.</p>
<p class="calibre1">"İyi misin Ziya," diye soruyorsun. Sesin zar zor çıkıyor. Öksürüyorsun. Yanıt venniyor. Omzuna dokunuyorsun, "Ziya," diye sesleniyorsun yeniden, bu kez sesin daha yüksek çıkıyor, "iyi misin?"</p>
<p class="calibre1">Başını kaldırıyor. Bakışlarında öfke var. Bumu akıyor, alt dudağı titriyor. "Birşeyin var mı? Bir yerin kanıyor mu?" Yanıt yerine "Görüyorsun değil mi?" diyor, "adilerin, ne yaptığını görüyorsun."</p>
<p class="calibre1">Başını sallıyorsun. Teskin edici bir şeyler söylemek istiyorsun. "Babanın söylediğini anımsa," diyorsun, "sakin olmamız lazım."</p>
<p class="calibre1">"Sakin olsak ne olur!"Ayağa fırlıyor, ama yüzü acıyla kasılıyor, yeniden yerine oturuyor.</p>
<p class="calibre1">"Neyin var?"</p>
<p class="calibre1">"Bir şey yok, önemli değil, şuram.'' Karnının yanını, kaburgalarının başladığı yeri gösteriyor. "Oturunca geçti.'' Sana bakıyor, soruyor, "Sen ne durumdasın?"</p>
<p class="calibre1">"Galiba fena değil, şu anda bir şey hissetmiyorum."</p>
<p class="calibre1">Aklındaki soruyu soruyorsun. "Sence niye geldiler. niye evi bastıl ar?"</p>
<p class="calibre1">"Ne bileyim," iki eliyle kafasını ovuşturuyor, akan sümüğünü koluna siliyor, "birileri yalan yanlış bir şeylerdemiştir, ihbar etmiştir."</p>
<p class="calibre1">"İhbar mı?"</p>
<p class="calibre1">"Evet," diyor öfkeyle, "bunların bir sürü işbirlikçisi, yardakçısı, ajanı var."Yüzünü buruşturuyor, kaburgalarını tutuyor. Sonra "Sen," diye aynı öfkeyle sürdürüyor, "bilmiyorsun. Ama ben biliyorum, biz bunları tanıyoruz. Bunlar faşişt, zorba, bunlar halkın düşmanı. Bunlar her şeyi yaptılar. yaktılar. astılar, kestiler, katlettiler. Bunların hiçbir nedene ihtiyacı yok.'’</p>
<p class="calibre1">Ona bakıyorsun. Bir şeylere karışıp karışmadığı anlamak için dikkatlice bakıyorsun. Nedense sana bir şeyler gizliyormuş gibi geliyor. O da sana gözlerini dikiyor.</p>
<p class="calibre1">Önüne dönüyorsun, belki de bir neden bulmak istediğin için kafandan uyduruyorsun, hem neye, ne kadar karışmış olabilir? Zaten burada yaşayıp şöyle ya da böyle karışmamış olmak olanaklı mı? Bir açıdan yalnızca burada değil, buranın dışında da, İstanbul’da ya da daha küçük, tenha bir yerde, bir deniz kenarı ya da dağ eteğinde, herhangi bir yerde herhangi bir insan bir köşeciğe saklansa, kulaklarını tıkayıp ben yokum, beni saymayın dese bile hâlâ bir şeylere karışmış sayılmaz mı?</p>
<p class="calibre1">Ziya'ya bakıyorsun. Şimdi biraz daha sakin görünüyor. Saçları önlerden uzun, iki yandan birer kâkül gibi alnın a düşüyor. İnce, kemikli bir yüzü, kalın kaşları var. Kara kaşlarının altında iri gözlerinin hafifçe birbirine yakın olduğunu fark ediyorsun. Belki de haklı, diye düşünüyorsun, burada yaşayan, burada büyüyen o, ben ne biliyorum ki, kulaktan kulağa aktarılan, üstelik yarım kulakla dinlediğim birkaç hikâyeden daha fazlasını değil.</p>
<p class="calibre1">Susuyorsunuz. Zaman uzuyor. Arada sert adımların sesi ya da bir öksürük sesi geliyor, onun dışında hiç ses yok. Ziya bumunu çekiyor, gürültüyle nefes alıp veriyor.</p>
<p class="calibre1">Etrafa bakıyorsun. Loş. soğuk. tabut gibi bir yer burası. Pencere yok. Hücredense zindan sözcüğü daha iyi betimleyebilir burayı belki diye düşünüyorsun. :///(/«/ı.- çürümeye bırakılan yer. Lisedeyken gittiğin Yedikule zindanları aklın a geliyor.</p>
<p class="calibre1">Bir yerlerinde ağrı duymaya başlıyorsun. Başıııııı arkası ağrıyor, sol kolun ağrıyor. şakakların, çenen ağrıyor. Kan hâlâ azar azar boynuna doğru akıyor, ara ara siliyorsun, tutmayı sürdürüyorsun. Aklına Zeynel geliyor, eniştesi geliyor. Eniştesinin ismini aklında tutamadığın için şimdi kendine kızıyorsun. Sivil giyimli olan misafirhane demişti, söyleme biçiminden nasıl bir yer olduğu gözünde canlanıyor. Burada çok kalmayacağınıza inanmak istiyorsun ama yoksa, diyorsun, en kötüsünü mü düşünmeliyim, en kötüsüne mi ha-zırlanmalıyım? Ziya’ya bakıyorsun, yüzü gergin, kaşları çatık, ifadesi sert. Seni rahatsız eden şeyi birden anlıyorsun. o savaşın içinde doğup büyümüş bir çocuk, savaşın çocuğu.</p>
<p class="calibre1">"Annem," diyor sessizce, "beni götürmesinler diye bağırdı çağırdı, yalvardı, kendiniyerden yere attı. O görüntüsü gözümün önünden gitmiyor."</p>
<p class="calibre1">. Fidan'ı düşünüyorsun, Zeynel’i düşünüyorsun, söylemek için bir şeyler aranıyorsun. "Uzun süre tutamazlar bizi," diyorsun. Sana bakıyor, başını sallıyor.</p>
<p class="calibre1">"Babam? Nasıldır acaba?"</p>
<p class="calibre1">"Bizden daha kötü değildir."</p>
<p class="calibre1">Yeniden öfkeleniyor, ayağa fırlıyor, "Kahretsin," diye bağırıyor, ayağıyla yere vuruyor. Kendine gelmiş gibi birdenbire duruyor.</p>
<p class="calibre1">Sessizce yerine oturuyor, ağır ağır ileri geri sallanmaya başlıyor.</p>
<p class="calibre1">Zaman uzuyor, bu belirsizlik, böyle beklemek rahatsız edici. sinir bozucu. Sessizleşiyorsunuz. Somyanın iki ucunda oturmuş önünüze bakıp öylece duruyorsunuz. Sizin nefes alış verişlerinizden başka etraftan hiç ses gelmediğini fark ediyorsun. Hiç ses olmaması olağan mı? Aklına olabilecekler geliyor, en kötüleri. Kafandaki kötü düşünceleri kovmaya çalışıyorsun.</p>
<p class="calibre1">Kapı açılıyor, içeriye iki kişi hızla giriyor. Sizi getirenler bunlar. Aynı boyda, şişman, alınları açık iki tip, Ziya'ya doğru atılıyorlar. Ziya ayağa dikiliyor, bilerek değil. ama kendiliğinden, onunla birlikte sen de ayağa fırlıyorsun. Daha doğrusu kendini ayağa fırlamış buluyorsun. Bir tanesi seni ranzaya doğru itiyor, "Orada kal!" diye bağırıyor. Ziya'yı çekiştirmeye başlamış olana katılıyor. Ziya gitmemeye çalışıyor. direniyor. Bir an kafasını döndürüyor, geriye doğru yardım ister gibi sana bakıyor. Ya da sen bu bakışı öyle yo-rumluyorsun. Buna rağmen öylece oturuyor, sahneye bakıyorsun. Aklından niçin böyle sert. gürültülü davranıyorlar, diye geçiyor. daha sakin olup bitemez mi her şey? Kısa, sert emirler, yarım küfürler, hırıltılar, hızlı, sesli nefesler çıkıyor, Ziya sürüklenerek götürülüyor. Götürülürken çıkan sesleri bir süre daha işitiyorsun. sonra kesiliyor.</p>
<p class="calibre1">Bir süre daha öylece kalakalıyorsun. Aniden içinden bir öfke dalgası yükseliyor, sanki olup biteni yeni yeni anlamaya başlıyor-muşsun gibi. Burada niye öyle aptal gibi oturdum, diye kendine kızıyorsun, niye bir şey yapmadım, küçük bir çocuk gibi niye söz dinledim?</p>
<p class="calibre1">Ama az sonra öfke dalgası başladığı gibi aniden geçiyor. Bu kez bomboş hissediyorsun. Düşünceler uyuşmuş biçimde kafanda dolanıyor. Ziya'ya ne yapacaklar. diye düşünüyorsun, Zeynel'i, Zeynel’ in eniştesini düşünüyorsun. Aklına kötü kötü sahneler geliyor, ama belki diyorsun, birkaç yumruk, tokat ya da cop darbesinden fazla bir şey olmayacaktır. İnsan bunlara dayanabilir. Bir açıdan onların burada yaşamakla böyle şeylerle senden çok daha içli dışlı. senden çok daha hazırlıklı olduklarını düşünebilirsin.</p>
<p class="calibre1">Öteki hücreleri düşünüyorsun, başka insanlar var mı? Şimdi hiç ses yok. Önlerinden götürülürken duymadığını sanıyordun ama şimdi düşününce birinin önünden geçerken inlemeye benzer sesler duyduğunu anımsar gibisin. Öteki hücrelerin dolu olup olmadığın ı. böyle kaç kişinin olduğunu düşünüyorsun.</p>
<p class="calibre1">Daha bir sürü düşünce aklından hızla geçip gidiyor. Ya beni ne zaman almaya gelecekler diye düşünüyorsun. bana ne yapacaklar'! Nasıl davranmalıyım? Daha önemlisi nasıl davranacağım'? Kalbinin gürültüyle çarpıp durduğunu fark ediyorsun. şakakların zonklu-yor. Sorgu diye aklından geçiyor, ne garip. aslında hayatın boyunca gizliden gizliye birlerinin seni sorgulayacağı korkusunu hep taşıdın. Sana senle ilgili sorulan her soruda bu hayali sorgunun yankılarını işittin. Ama bu hayalindeki bir şeydi, soyuttu, var dcği İdi. bu biçimde karşına çıkacağını hiç düşünemezdin. Sırtına bir ağrı saplanıyor.</p>
<p class="calibre1">Yeniden düşüncelerin bir neden bulmaya yöneliyor. İnsanın mantığı, buraya geıirildiğinize göre bunun bir nedeni olmalı. diyor, ama aslında kendi duyduklarından bile illa bir nedenin gerekli olmadığını çıkarabiliyorsun. Bu mantığın nasıl sinsice çalıştığını görebiliyorsun: Bir neden arayışı kendinde ya da ötekilerde bir suçlu aramaya götürüyor. Ayrıca onlar da sizi bizzat buraya getirerek burada olmaları için kendilerine bir neden yaratmış oluyor.</p>
<p class="calibre1">Somyaya uzanıyorsun. Sert zemin iyi geliyor. Başka şeyler düşünmeye çalışıyorsun. Ev. diyorsun kendi kendine, ama bir evim yok. Daha önce ev dediğim de aslında bir tür hücreydi, buradan daha değişik olsa bile öyleydi, bunu hep hissettim. Aslında hiçbir zaman bir ev, kendimi evimde hissedeceğim bir evi hayal edemedim.</p>
<p class="calibre1">Kader, diyorsun, Kader, gitmek istiyorum - aslında hep istiyordum. ama nasıl gideceğimi, nereye gideceğimi bilmiyordum.</p>
<p class="calibre1">Uzun süre geçiyor, ya da sana öyle geliyor. İçersi hızla soğuyor. Gecenin soğuğu bu, ya da sen çok üşüyorsun. öyle ki dişlerin takırdamaya başlıyor. Kalkıp ileri geri yürüyorsun, dört buçuk adım. yanlara doğru üç adım. Zaman zaman içerdeki koku bütün ağırlığıyla üzerine çöküyor. nefes alamıyorsun. Bu koku köşedeki yarı yarıya dolu plastik kaptaki bulamaçtan geliyor, çiş. bok. başka kim-bilir neler, oraya bilerek koyduklarını düşünüyorsun. Dışarıdan birkaç adım sesi geliyor. Demir kapıya gidiyor. kulak kesiliyorsun: Geliyorlar mı? Hayır. gittiler. nereye. başka bir hücreye mi? Koridor boyunca bir sürüklenme sesi. ağzı elle kapatılan birinden çıkabilecek seslere benzer sesler duyuyorsun.</p>
<p class="calibre1">Yeniden somyaya oturuyorsun. Ziya'yı bekliyorsun. Niçin bu kadar uzun sürdüğünü anlamıyorsun. Uzanıyorsun. Üşüme nöbeti tekrar geliyor, dişlerin takırdıyor, az sonra geçiyor. Umarım hastalanmam. diye düşünüyorsun.</p>
<p class="calibre1">Nekadarsüre geçiyor farkında değilsin. Yeniden ayak sesleri duyuluyor. Bu kez kim. diye düşünüyorsun, ben mi? Ayağa kalkıp pür dikkat sesleri takip ediyorsun. Senin olduğun yere mi geliyorlar? Evet. öyle.</p>
<p class="calibre1">Kapı açılıyor. İçeri giriyorlar. Aynı kişiler. Ziya gibi gitmemek için ayak diriyorsun. ama niçin ayak dirediğini bilmiyorsun. Seni adeta sürükleyerek götürüyorlar. Kalana. sırtına cop darbeleri iniyor. "Tamam. tamam," diyorsun, ama sesin pek çıkmıyor.</p>
<p class="calibre1">İkisi seni arasına almış, taşır gibi götürüyorlar. Bir yandan nasıl böyle kolayca taşınabildiğine şaşırıyorsun. Tavırlarında her günkü işlerini yapan insanların havası var. Hiçbir şey düşünmüyorlar, kendiliğinden yapıyorlar bunu. Bir kat aşağı iniyorsunuz. Benzer bir koridor tepedeki soluk sarı ışıkları. yağlı sarı duvarlarıyla uzanıyor. Burada da başkaları mı var? Bu bina yoksa sırf bu iş için mi. bu iş için kullanılan özel bir bina mı?</p>
<p class="calibre1">Yarı açık bir kapının önünde duruyorsunuz. Seni içeriye sokuyor, odanın ortasındaki demir sandalyeye oturtuyor, ellerini arkandan kelepçeliyor, ardından dışarı çıkıyorlar. Bunların görevi. diye düşünüyorsun, demek getirip götürmek. Ne getirip götürdüklerini umursamıyorlar, sadece bir getir götür işi yapıyorlar.</p>
<p class="calibre1">Kaldığın hücrenin iki-üç katı kadar, çıplak, duvarları leke dolu. sarıya boyalı bir odadasın. Bir hastane ya da çıplak, süssüz bir otel odasına benziyor. İçerde üç kişi var. kapının yanındakini ise uzun boyuna rağmen çok sonra fark ediyorsun, öyleyse dört kişi var. Sandalyede oturuyorsun. Beton zeminde yer yer ıslaklıklar var. Düşündüğün şey olmamasını umuyorsun.</p>
<p class="calibre1">Girişte gördüğün sivil kıyafetli, koyu renk takım elbiseli adam şimdi karşında. Ceketini çıkarmış, siyah renkli gömleğinin kollarını tıpkı bir işe girişmeden önce insanın kollarını sıvaması gibi dirseklerine kadar kıvırmış. Aşağı yukarı kırk yaşlarında görünüyor. Sakin sakin seninle ilgili bilgileri, adını, soyadını. akrabalık ilişkilerini soruyor. "Adım Ali İhsan," diyorsun. "İstanbul'da yaşıyorum, babaannem öldü. buraya babaannemi gömmek için geldim." Kendi sesini duymak iyi geliyor. Kendine egemen olman, kendini kaybetmemen gerektiğini sana anımsatıyor.</p>
<p class="calibre1">Seni inceliyor. Sen de seni sorgulayanı inceliyorsun. Karşında ayakta duruyor, kısa boylu, toparlak, kal ııı. küt gövdeli, ötekilerin aksine bıyıksız. sinekkaydı tıraşlı. gözlerinin rengi gri gibi, tam gözlerinin içine bakıyor. öyle bir bakış ki <span class="calibre2">hen insimin içini okurum, gerçeği söyleyip söylemediğini şıp diye (in/arıın</span> pozunda, bilekleri kalın, kıllı, üstünde oyuncu hir hava var. bir oyunda kendine düşen rolü yerine getiriyormuş gihi. çalışmış. bclki eğitilmiş. elhelte eğitilmiş, bu işin dersini almış.</p>
<p class="calibre1">Diğer üç kişi odada dağılmış, biri yanında duruyor. bir diğeri arkanda, onu göremiyorsun. uzun boylu olansa duvara yaslanmış. rahat bir havada, bir yandan sahneyi izliyor, elinde sigara var, ağır ağır sigarasını içiyor. Yanında duvara bitişik küçük bir masa var.</p>
<p class="calibre1">Birkaç isim sayıyor. Özellikle bir ismi üst üste birkaç kez tekrarlıyor. Soyadı bildiğin bir soyadı, belki uzak bir akraban. Ama ilk adı bilmiyorsun, hiçkimseyi çağrıştırmıyor.</p>
<p class="calibre1">"Hiçbirini tanımıyorum," diyorsun, sesinin gür çıkmasına çalışıyorsun. ama tam tersine zorlukla. zayıf. ince, çatlak çıkıyor. Birbirinizin gözlerinin içine bakıyorsunuz. Gözleri cam gibi. İyice yüzüne yaklaşıyor. "Bak yavrum," diye yarı sert, yarı öğüt verir gibi konuşuyor, "belki nerede olduğunu daha anlamadın. Kafan yavaş çalı-şıyorherhalde. anlatayım. Burada bizim elimizdesin. Biz sanane istersek yaparız, kimse bize neyi, niçin yapıyorsun diye soramaz. Burada bir bok kadar bile bir şey değilsin, bir hiçsin, biz ne diyorsak osun. Anladın mı?"</p>
<p class="calibre1">Sırtından bir ürperti geçiyor. Çok iyi anladın. "Bakın," diyorsun, "bir yanlışlık yapıyorsunuz." Bunu söylerken bir yandan telaş içinde ayağa kalkmaya davranıyorsun. sanki hâlâ olağan bir durumun içinde olduğunuza hem kendini hem de onları inandırmak istiyormuş gibi; karşılıklı konuştuğunuza göre birbirinizi anlayabilirsiniz demek. değil mi? Ama daha kalkmaya yelteniryeltenmezgeri-den kulağının arkasında bir şey patlıyor. Yumruk mu? İki büklüm sandalyeye geri düşüyorsun. Bütün kafan zonkluyor.</p>
<p class="calibre1">"Anladın mı?" diyor yeniden.</p>
<p class="calibre1">Ötekilere dönüyor, "Anladı," diyor. Sırıttıklarını görüyorsun. Arkandakini hâlâ görmüş değilsin. Gövdesinin bir parçası sana zaman zaman iyice yaklaşıp sonra yeniden geride kayboluyor, elini, bacağını ya da göbeğinin bir bölümünü görebiliyorsun. Her an oradan bir şey bekliyorsun.</p>
<p class="calibre1">Cesaretini toplayabilmek için şöyle düşün diyorsun kendi kendine, bu oyunda senin payına düşen bu, tıpkı onlar gibi payına düşen parçayı yerine getiriyorsun. Bu sonsuza kadar süremeyeceğine göre nasılsa bitecek. Bir hafta. iki hafta? Bu kadar dayanabilirsin.</p>
<p class="calibre1">Ama sudan çıkmış balık gibi hissediyorsun. Gördüğün hiçbir şeyi tam olarak anlayamıyorsun. Büyümüş gözlerle çevrene bakıyor, çevrendeki şeylerden ne olabileceğini çıkarmaya çalışıyorsun.</p>
<p class="calibre1">İsimleri yeniden söylüyor.</p>
<p class="calibre1">"Demek bu isimlerin hiçbirini tanımıyorsun."</p>
<p class="calibre1">"Hayır."</p>
<p class="calibre1">Arkana doğru. kafanın üstüne bakıyor. Bir işaret. Arkadan yeniden bir darbe geliyor. Sonra üst üste birkaç defa daha, arkadan ve yandan. Sandalyeden düşüyorsun. Ama sandalye devrilmiyor. Sandalye yere vidalanmış. Kaldırıyorlar.</p>
<p class="calibre1">"Sakın sabrımı taşırma."</p>
<p class="calibre1">Bir süre konuşmuyor. Ellerini ceplerine sokup düşünür gibi bir poz takınıyor. Sonra sana doğru eğilip gözlerini gözlerine dikiyor, nefesini yüzünde hissediyorsun, sigara kokan ekşi bir nefes bu. Ağır ağır, "Biz her şeyi zaten biliyoruz," diye konuşmaya başlıyor, "Zeynel'in örgütle ilişkisini biliyoruz, piçi de ona yardım ediyor, kuryelik yapıyor. Evden bir sürü yasadışı doküman çıktı."</p>
<p class="calibre1">Bunları öylesine inanarak söylüyor ki az daha seni de inandıracak. Ama sözlerinin hiçbirine inanmıyorsun. Uyduruyor, diye düşünüyorsun, kafasına göre uyduruyor, hem madem her şeyi biliyorlar,</p>
<p class="calibre1">tüm bu çaba ne için o zaman? Bunu sormak isterdin.</p>
<p class="calibre1">"Bak," diyor bu kez yumuşakça, "senden sadece birkaç isim istiyorum, bana isimler ver. Ne bizi uğraştır. ne de boşuna sen yan. Birkaç isim. Biraz bilgi. O kadar. Ne babayiğitim diyenleri biz bülbül gibi konuşturduk."</p>
<p class="calibre1">Bir süre daha böyle sürüyor. Burada olmanın asıl nedenini soruyor. İstanbul'daki bağlantılarını soruyor. Bağlantılar mı? "Hiçbir bağlantım yok," diyorsun. İşaret, arkadan gelen darbe. Hikayeni, neden buraya geldiğini birkaç kez daha en bastan anlatıyorsun, ara sıra küfürler, hakaretler eşliğinde bir tokat. bir yumruk ya da bir tekme yiyorsun. öyle ki sonunda anlattıkların sana bile inandırıcı gelmemeye başlıyor, bütün hikayeyi anlamsız. saçma buluyorsun, gerçekten, diye düşünüyorsun. ben buraya niçin geldim. burada ne işim var?</p>
<p class="calibre1">Bir süre sonra "Pekâlâ yavrum," diyor siyah gömlekli adam, buradakilerin amiri olduğu anlaşılan. "ben yumuşak. iyi kalpli bir insanım. Senden güzellikle konuşmanı istedim. İstemedim mi? İstedim. Ama madem sen güzellikten anlamıyorsun, o zaman işler değişir." Abartılı konuşma tarzından insanlarla dolu bir yerde, örneğin kalabalık bir salonda ya da yemek masasında nasıl ahkam kestiğini kolaylıkla çıkarabiliyorsun. Geriye çekilip duruyor. Bir süreliğine bir sessizlik, devinimsizlik egemen oluyor. Kendi nefes alış verişlerin seni dövenlerin gürültülü nefes alış verişlerine karışıyor. Oda ter kokuyor, onların teri, senin terin, aynı zamanda ağzından burnundan akan salya, sümük, kan kokuyor. Kokuları ağzının burnunun içinde. Öyleyse seninkiler de onların ağzında burnunda, peki onlar bu kokudan rahatsız olmuyorlar mı, yoksa bu kokuyu duymaktan haz mı alıyorlar?</p>
<p class="calibre1">Kapının yanında dikilen uzun boylu olana "Sen devral," diyor, çıkıyor. Uzun olan bu süre boyunca korkutucu biçimde orada sessizce dikilmiş, olan biteni izlemişti. Ağır ağır, ifadesiz bir suratla sana yaklaşıyor. Tam karşında bacaklarını iki yana açarak dikiliyor. Sarı, bozuk dişlerinin tümünü göstererek sırıtıyor. İnce, uzun biryüzü var. Ağız yapısı dışarıya doğru, ince dudaklarının üstünü gür olmayan seyrek bir bıyık kaplıyor. Bütün gücüyle yüzünedoğru birtekme atıyor. Botunun kalın tabanı suratında patlıyor. Sandalyeden yuvarlanıyorsun. "Kaldırın ibneyi," diyor. Kaldırıyorlar. "Ellerini çözün."</p>
<p class="calibre1">Bir tanesi kelepçelerini çıkarıyor. Burnundan kanakıp duruyor. Ayrıca ağzına dolan bir kan var. Kolların iki yanda, ayakta iki büklüm duruyorsun. "Soyun," diyor. Boş boş bakıyorsun. Bir tokat atıyor. "Soyun dedik lan!"</p>
<p class="calibre1">Ağır ağır soyunuyorsun. Gömleğini. pantolonunu, en sonunda donunu çıkarıyorsun. Karşılarında çırılçıplak duruyorsun. Ellerinle apışaranı kapatıyorsun. bir tanesi "Hazırolda lan, hazırolda," diyor. Coplarla oranı buranı dürtüklüyorlar. sen kımıldadığında "Kıpraş-ma," deyip sertçe bir tane indiriyor, küfredip dalga geçiyorlar. Biri taşaklarına vururken. "Ne bu lan. bezelye tanesi mi?" diyor, diğeri jopun ucuyla kıç deliğini illiriyor. "Kesin ibne bu be, götverenin teki." Seyrek bıyıklı "Başlayalım." diyor. Aniden yoğun bir kaçma arzusu duyuyorsun. İleriye atılıyorsun. Seni tutuyorlar, yere yatırıyorlar. yerde tekmeliyorlar. Ayakkabılarıyla suratına. göğsüne. erkeklik organına basıyorlar. Çırpınmayı kesiyorsun. Boğazı kavranmış bir hayvan gibi duruyorsun. Daha doğrusu donuyorsun. Ötekilerde üzerinde, öylece. birinin ayağı suratında, diğerinininki apışaranda donuyor. Sonra yeniden başlıyor. Bir tanesi seni kaldırıp ellerini bu kez önden yeniden kelepçeliyor, diğerinin uzattığı halatı alıyor. burnunda et varmış gibi derin derin soluyarak önce kelepçelerden. sonra sandalyeye çıkıp yukardaki demir halkadan geçiriyor. İkisi birden halatı çekmeye girişiyor, gövden ağır ağır yukarı yükseliyor. Bu arada öteki. uzun boylu olansa sakin biçimde masayı sana doğru ağır ağır çekiyor. Yukarı doğru çekilirken masanın üzerindeki ahizeli telefonlara benzer demirden kutu gibi bir şey görüyorsun. Kabloları fark edince ne olduğunu artık anlıyorsun. Masanın üzerinde başka şeyler de var, tamir aletlerine benzeyen kaba saba aletler, daha ince, dişçi ya da cerrah aletlerine benzeyen keskin, parlak aletler, kısa, kalın sopalar, bir zincir. kamçıya benzer bir şey. birkaç şey daha. Bir iş masası. Ucunda içi su dolu bir sürahi ile bir bardak bile var, susadıklarında içmek için. Dehşet duygun giderek büyüyor. Aynı zamanda aklının bir yerinden nasıl böyle canla başla çalıştıkları sorusu geçiyor. Ne yaptıklarını çok iyi biliyorlar, çok iyi bildikleri bir gösteriyi yeniden sahneliyorlar. Bu gösteri sadece sana karşı değil, sanki bir yerlerde, duvarların arkasında tüm bu gösteriyi izleyen bir izleyici topluluğu varmış gibi daha genel bir şeye karşı yapılıyor. Belki bilinsin istiyorlar, ama gizli biçimde, kulaktan kulağa yayılan, dehşete düşüren öyküler gibi bilinsin. Amaçlananın ne olduğunu çok iyi anlıyorsun, tam şimdi etinde, kanında anlıyorsun: dehşete düşürmek. korkutmak, korkudan taş kestirmek.</p>
</body>
</html>
