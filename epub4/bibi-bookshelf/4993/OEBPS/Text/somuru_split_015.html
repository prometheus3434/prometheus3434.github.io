<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>somuru</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal"><sup class="calibre3">[<a href="../Text/somuru_split_004.html#footnote-100-7-backlink" id="footnote-100-7">7</a>]</sup> Kendini “hesap adamı” gibi tanıtan Sayın Demirel, “hesap adamı” görüntüsü altında nasıl hesap oyunları ve şaşırtmacaları yaptığını, 29 Ekim günü Millet Meclisi’ndeki görüşmelerin sonunda söylediği sözlerle bir kez daha göstermiştir.</p>

    <p class="normal">Daha önceki demecinde Sayın Demirel, geçen yıl Ege bölgesinde tütün ekicisinin 12 ton tütün parası karşılığında bir traktör alabildiğini söylerken, 29 Şubat günkü Meclis konuşmasında bu rakamı 12 tondan 15 tona çıkarttı. “Geçen seneki parayla 15 ton sattığı zaman ancak bir traktör alırdı” dedi.</p>

    <p class="normal">Milletvekili sıralarından, geçen yıl Ege tütün ekicisinin 3.5-4 ton tütün parası ile bir traktör alabildiği hatırlatıldığında ise, Sayın Demirel, “Bu yıl traktörün 800 bin lira olduğunu, o fiyat üzerinden traktör alabilmek için de, geçen yılki tütün fiyatlarıyla 15 ton tütün satmak gerektiğini” söyledi.</p>

    <p class="normal">Hesap oyunu ve şaşırtmacası şurada: Sayın Demirel, geçen yılın tütün fiyatıyla, bu yılın yaklaşık dört kat artmış traktör fiyatını karşılaştırdığını böylece açığa vurmuş oldu. Oysa, ekicinin geçen yılki alım gücünü hesaplarken geçen yılın tütün fiyatıyla yine aynı tarihlerdeki traktör fiyatını karşılaştırmak gerekirdi.</p>

    <p class="normal">Geçen yıl şubat ayında 220 bin lira olan bir FİAT-408 traktörünün bu yıl şubat ayındaki fiyatı 833 bin liradır. Demek ki, geçen yıl 3.5-4 ton tütün parasıyla bir traktör alınabiliyormuş.</p>

    <p class="normal">Buna göre, şimdi, Demirel Hükümeti döneminde, bizzat Sayın Demirel’in ileri sürdüğü gibi, 8 ton karşılığında bir traktör alınabiliyorsa, Ege tütün ekicisi, bir traktör için geçen yıl ödediğinin iki katı tütün parası ödemek zorunda demektir.</p>
  </div>

  <div class="calibre1" id="calibre_pb_16"></div>
</body>
</html>
