<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>somuru</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_3">III. BÖLÜM<br class="chapter" />
  SOKAK ve EKONOMİDEKİ ANARŞİ<br class="chapter" />
  DEVLETE EGEMEN OLUYOR</h1>

  <p class="solbaslik">Ülkeyi Bu Karanlık Günlere Demirel Getirdi</p>

  <p class="normal">Demirel, 15 yılın yaklaşık 9 yılında, başbakandı. Partisi daha da uzun süre hükümetteydi. Kendi hükümetlerinin o uzun yıllar boyunca izlediği tutumun, gerek ekonomi bakımından gerek iç kavgalar ve bölünmeler bakımından ülkeyi bu karanlık günlere, bu çıkmaza getireceğini zamanında görememiş olmak, bir siyaset adamı için, bir devlet adamı için, bir parti için bağışlanmaz eksikliktir.</p>

  <p class="normal">Başbakan Sayın Demirel, dünkü basın toplantısında acı ve açık bir tablo çizdi.</p>

  <p class="normal">Halkın büyük çoğunluğuna yaşamı zindan eden son zamları ve önlemleri, vicdanlı bir devlet adamı olmanın, koltuktan önce, hükümetten önce ülkeyi düşünmenin gereği saydığını belirterek, “Bu acı tablo karşısında günü gün etmeyi vicdanımıza sığdıramazdık” dedi.</p>

  <p class="normal">Aldıkları kararlar, yaptıkları zamlar için, “Yaptığımızdan başka yapılacak bir şey yoktur” dedi.</p>

  <p class="normal">Yine Sayın Demirel, Türkiye’nin bugünkü acıklı ve acı noktaya iki ayda gelmediğini söyledi.</p>

  <p class="normal">Bunu söylerken bir bakıma haklıydı.</p>

  <p class="normal">Ne var ki, 1965-80 arası 15 yılın yaklaşık 9 yılında kendisi başbakandı. Partisi daha da uzun süre hükümetteydi. Kendi Hükümetlerinin o uzun yıllar boyunca izlediği tutumun, gerek ekonomik bakımından gerek iç kavgalar ve bölünmeler bakımından, ülkeyi bu karanlık günlere, bu çıkmaza getireceğini zamanında görememiş olmak, bir siyaset adamı için, bir devlet adamı için, bir parti için bağışlanmaz bir eksikliktir.</p>

  <p class="normal">Hele 1975-77 arası dönem, yani üç yıllık Cephe Hükümetleri dönemi, petrol fiyatlarındaki hızlı artışla başlayan dünya ekonomik bunalımının, en varlıklı ve gelişmiş ülkeleri bile kaygılandırdığı ve uzun süreli köklü önlemlere yönelttiği yıllardı.</p>

  <p class="normal">O üç yıl boyunca sorunları gözden saklayıp, bir günden öbürüne erteleyip, günü gün etmekten başka ne yaptı, hangi önlemi aldı, Demirel başkanlığındaki Cephe Hükümetleri?..</p>

  <p class="normal">Şimdi “vicdan”dan söz eden, “Hükümet umurumda değildir, umurumda olan Türkiye”dir diyen Sayın Demirel, o üç yıl boyunca, petrol ve enerji bunalımının Türkiye üzerindeki ağır yükünü hafifletmek için, Türkiye’yi göz göre göre sürüklendiği döviz darboğazından esirgemek için hangi cesur adımı attı, hangi çözümü getirdi?</p>

  <p class="normal">Bırakınız herhangi bir çözüm getirmeyi, petrol üretimi bile azaldı o dönemde; enerji gereksinmesini kendi kaynaklarımızdan karşılayacak santrallerin yapımı sürüncemede bırakıldı; Türkiye’nin dışalımları arttırılırken, dışsatımları, döviz gelirleri geriletildi.</p>

  <p class="normal">dçm’lerle, yani “dövize çevrilebilir mevduat” denen emanet dövizlerle ve tefeci kredileriyle, üç yıl, günü gün ederken vicdanı sızlamadı mı Sayın Demirel’in?</p>

  <p class="normal">1978 başında biz hükümete girdiğimizde, büyük bölümü çok kısa vadeli olmak üzere, faizleriyle birlikte 18 milyar dolarlık dış borç devraldık.</p>

  <p class="normal">O kadar borçla Türk ekonomisine üç yılda ne katıldığını, enerji sorununa ne çözüm getirildiğini; dışsatım gelirlerinin 1976’dan 1977’ye, yaklaşık 2 milyar dolardan 1 milyar 733 milyon dolara neden ve nasıl düşürüldüğünü; o kadar borçlanmaya karşın üç yıl sonunda Merkez Bankası’nın 70 sente muhtaç duruma nasıl getirildiğini çok sorduk, ama bir yanıt alamadık bugüne kadar.</p>

  <p class="solbaslik">Vicdan ve Demirel</p>

  <p class="normal">Biz, Demirel’in bıraktığı borçları erteletmek, Türkiye’ye uygun koşullu yeni krediler bağlayabilmek, Türk devletine dünyada yeniden saygınlık kazandırabilmek ve yeni dış pazarlar bulup dışsatım gelirlerimizi arttırabilmek için çırpınırken, işçileri, köylüleri, memurları, esnafı, şoförü, ev kadınlarını açıktan ayaklanmaya kışkırtmak hangi vicdanın, hangi memleket sevgisinin gereği idi?.. “Vicdan”dan söz eden Sayın Demirel, biz hükümetteyken kullandığı ağır deyimler için, acaba şimdi olsun biraz vicdan azabı duymakta mıdır?</p>

  <p class="normal">1978 başında, iflasın eşiğinde, enkaz halinde bir ekonomi devralmıştık. O enkazın altından ülkeyi kurtarıp, ekonomiyi yeniden canlandırabilmek için; Cephe Hükümetlerinden bize miras kalan ağır dış borç yükünü hafifletebilmek, borç taksitlerini erteletebilmek için, ülkeden ülkeye dolaşmak zorunda kaldığımız günlerde bizim yurttan kaçtığımızı iddia ederken, vicdanı neredeydi Sayın Demirel’in?..</p>

  <p class="normal">Biz o borçları erteletmek, Türkiye’ye uygun koşullu yeni krediler sağlayabilmek, Türk devletine dünyada yeniden saygınlık kazandırabilmek ve yeni dış pazarlar bulup dışsatım gelirlerimizi arttırabilmek için çırpınırken, işçileri, köylüleri, memurları, esnafı şoförü, ev kadınlarını açıktan ayaklanmaya kışkırtmak, hangi vicdanın, hangi memleket sevgisinin gereği idi?..</p>

  <p class="normal">Şimdi topluma içirtmekte olduğu acı ilaçları “cesaret” eseri olarak gösteriyor Sayın Demirel... Kendi hükümetlerinin ekonomimizde açmış olduğu derin yaraları iyileştirmek için bizim getirmek zorunda kaldığınız çok daha hafif ilaçtan ise “çılgınlık ve cinnet” eseri diye niteliyordu. O önlemleri almanın “geri zekâlılık” olduğunu söylüyordu.</p>

  <p class="normal">Dünkü konuşmasında “vicdan”dan söz eden Sayın Demirel, biz hükümetteyken kullandığı ağır deyimler için, acaba şimdi olsun biraz vicdan azabı duymakta mıdır?</p>

  <p class="solbaslik">Yüz Gün Sonra Cennet Vaat Eden Demirel, 77 Günde Ekonomiyi Felç Etti</p>

  <p class="normal">Demirel, <span class="ideitalik">chp</span> Hükümeti için, “Bu hükümet gider, dert biter” diyebiliyordu. Hükümeti kurduğu sırada da yüz gün sonrası için neredeyse cennet vaat ediyordu. Oysa hükümete gelişinin 77. gününde, dertler bitmek şöyle dursun, ekonominin felç olduğunu şimdi kendisi itiraf ediyor.</p>

  <p class="normal">Biz hükümetteyken gelen çok daha hafif zamlar için, “Bunlar zam değil, vatandaşı soymaktır” diyen, “Zamla öldürdükten sonra diriltmeye imkân yoktur” diyen Sayın Demirel, şimdi kendi getirdiği korkunç zamlar için, “Başka yapılabilecek bir şey yoktur, başka yapılacak bir şeyi bilen varsa söylesin” diyebilmektedir.</p>

  <p class="normal">Bütün bunları bırakınız, daha son kez hükümete gelmeden bir ay kadar önce, Sayın Demirel, Cumhuriyet Halk Partisi Hükümeti için, “Bu Hükümet gider, dert biter” diyebiliyordu. Hükümet’i kurduğu sırada da, yüz gün sonrası için neredeyse cennet vaat ediyordu.</p>

  <p class="normal">Oysa, Hükümet’e gelişinin 77. gününde, dertler bitmek şöyle dursun, ekonominin felç olduğunu şimdi kendisi itiraf ediyor.</p>

  <p class="normal">Bu acılı günlerde geçmişi irdelemek, bu tür polemiklere girmek istemezdim. Ama Sayın Demirel, son konuşmalarında bile, bir yandan polemiğe girmeyeceğini, demagoji yapmayacağını söylerken, bir yandan da, Türkiye’de her şeyin 21 aylık Cumhuriyet Halk Partisi Hükümeti döneminde bozulduğunu iddia etmekten, o yolda imalarda veya açık iddialarda bulunmaktan hâlâ kendini alamadığı için bunları hatırlatma zorunluluğunu duydum.</p>

  <p class="normal">Kaldı ki 21 aylık hükümet dönemimizin hesabını, ben, devir-teslim sırasında açık açık verdim.</p>

  <p class="normal">Merkez Bankası’ndaki döviz rezervlerini nerede bulup nereye çıkardığımızı, işçi dövizleri girişim ve dışsatım gelirlerini nereden nereye yükselttiğimizi, ne kadar borç yükünün ne kadarını ertelettiğimizi ve ne kadar yeni kredi olanakları sağladığımızı, ne stoklar bıraktığımızı anlattım. Kısacası, ne sorunlar devralıp ne olanaklar devrettiğimizi, hiçbiri yalanlanamayan rakamlarla, yeni Demirel Hükümeti kurulurken, bir bir açıkladım.</p>

  <p class="normal">1978 ve 1979 yılları, Türkiye’de dışsatım gelirlerinin hızla arttığı yıllar olmuştu. 1979 yılında, Cumhuriyet Halk Partisi hükümetteyken, başlıca sanayi dallarında üretim artışları başlamıştı. Hem de büyük zorluklara karşın...</p>

  <p class="normal">Hele 1979’un ilk altı ayında Türkiye görülmemiş güçlüklerle, engellerle karşı karşıyaydı; Cephe Hükümetlerinden kalan ve henüz ertelenememiş olan dış borçların yüzlerce milyon dolarlık taksitlerini ödemek zorundaydık ve henüz hiçbir dış kredi gelmemişti; dünya petrol fiyatlarında ise yüzde yüze varan bir artış dönemine girilmişti.</p>

  <p class="normal">O aylarda bazı sıkıntılar çekildi. Ama bu kış olduğu gibi evler hastaneler yakıtsız bırakılmadı; yakıtsızlıktan okullar kapatılmadı... Tarlalar zamanında ekildi, ürünler zamanında kaldırıldı ve pazarlandı.</p>

  <p class="normal">Evet, mazot almak için bazen kuyrukta beklendiği oldu; ama tüm çiftçiler yeterince mazotu zamanında alabildiler. Hiçbiri gübresiz ilaçsız kalmadı. Fuel-oil’sizlikten fabrikalar kapanmadı; şehirlerarası otobüs seferlerinde de mal taşımacılığında da en küçük bir aksama olmadı.</p>

  <p class="normal">Ekonomi için “felç oldu” deyimini, o sıralarda, Sayın Demirel bile kullanamadı.</p>

  <p class="normal">Üstelik Türk ekonomisine yeniden güvenilirlik kazandırılarak, yalnız 1979 yılında, 2 milyar 735 milyon dolar tutarında uygun koşullu krediler sağlandı; bu kredilerin büyük bölümü de, daha kullanılmasına vakit kalmadan, yeni hükümete devredildi.</p>

  <p class="normal">Bu durumda, son iki buçuk ayın sıkıntılarını, önceki hükümetten devralınmış gibi göstermek, “vicdan”dan söz eden bir başbakana yaraşmıyor.</p>

  <p class="solbaslik">ap Halkın Yaşam Koşullarını Dayanılmaz Ölçüde Ağırlaştırdı</p>

  <p class="normal">“<span class="ideitalik">chp</span> hükümetten gider, dert biter” diyenler, hükümete geldikten sonra, Türk ekonomisini kapkaranlık bir döneme soktular. Fabrikalar birbiri ardından kapanmaya, üretim büyük ölçüde düşmeye, dışsatım ve işçi dövizleri hızla gerilemeye başladı; ve sıfırın altında 20 dereceye kadar varan soğuklarda insanlar hastanelerde, evlerde yakıtsızlıktan titreşir oldular; okullar yakıtsızlıktan tatil edildi; mal taşımacılığı büyük ölçüde aksadı. <span class="ideitalik">ap</span> Hükümeti’nin kuruluşundan bu yana, halkın pahalılıktan ve yokluklardan çektiği sıkıntı çığ gibi büyüdü.</p>

  <p class="normal">Gerçek o ki, “Cumhuriyet Halk Partisi hükümetten gider, dert biter” diyenler, hükümete geldikten sonra, Türk ekonomisini kapkaranlık bir döneme soktular.</p>

  <p class="normal">Fabrikalar birbiri ardından kapanmaya, üretim büyük ölçüde düşmeye, dışsatım ve işçi dövizleri hızla gerilemeye başladı; ve sıfırın altında 20 dereceye kadar varan soğuklarda insanlar hastanelerde evlerde yakıtsızlıktan titreşir oldular; okullar yakıtsızlıktan tatil edildi; mal taşımacılığı büyük ölçüde aksadı.</p>

  <p class="normal">Adalet Partisi Hükümeti’nin kuruluşundan bu yana, halkın pahalılıktan ve yokluklardan çektiği sıkıntı çığ gibi büyüdü. Şimdi bunların da üstüne gelmeye başlayan zincirleme zamlar ve fiyat artışları ise, halkın çok geniş bir kesimi için, yaşam koşullarını dayanılmaz ölçüde ağırlaştırmaktadır.</p>

  <p class="normal">Kışın başından beri ısınacak yakıt bulamayan halk, şimdi, yakıt bulsa bile, yüzde yüz artan fiyatlar karşısında o yakıtı nasıl alabileceğini kara kara düşünmektedir.</p>

  <p class="normal">İki aydır ürününü pazarlara veya limanlara taşımak veya mevsimi gelen yerlerde tarlasını işlemek için gerekli mazotu bulamayan köylü, şimdi, mazot bulsa da mazota ve, fiyatları yüzde 500’le yüzde 750 arasında yükseltilen gübreye, nasıl para yetiştireceğini bilemez durumdadır.</p>

  <p class="normal">İki aydır zaman zaman çay, şeker, sigara bulamayan yurttaşlardan birçoğu, şimdi, yeni zamlardan sonra, bunları bulsalar da alabilmekte zorluk çekeceklerdir.</p>

  <p class="normal">Haftalardır kağıt sıkıntısından bunalan gazeteler, şimdi, kağıt bulsalar bile, yüzde 400’ü aşan kağıt fiyatı artışını nasıl karşılayabileceklerinin ve okuyuculara nasıl aktarabileceklerinin kaygısı içindedirler.</p>

  <p class="solbaslik">Devlet Devlet Olmaktan Çıkarılmaktadır</p>

  <p class="normal"><span class="ideitalik">ap</span> Hükümeti’nin izlediği tutumla, anayasamızın temel ilkelerinden olan “sosyal devlet” kavramı bir yana bırakıldığı gibi, devlet artık neredeyse devlet olmaktan çıkarılmaktadır. Çünkü kapitalizmin en ileri gittiği ülkelerde bile devletin üstlendiği bazı temel ekonomik ve mali işlevler ve görevler, hükümetin bu tutumuyla, çok büyük ölçüde, özel sektörün güçlü bir kesimine bırakılmaktadır.</p>

  <p class="normal">Bu durumda, kamuoyunun ve basının dikkati, daha çok, son günlerin korkunç fiyat artışları üzerinde ve –petrol ve gübre gibi başlıca dışalım malları bakımından– yüzde yüze varan devalüasyon üzerinde yoğunlaşmaktadır. Halkın çektiği ıstırap karşısında dikkatlerin bu konulara yoğunlaşması bir bakıma doğal sayılabilir.</p>

  <p class="normal">Oysa, Adalet Partisi Hükümeti’nin, 75. günü dolarken almaya başladığı ekonomik ve mali kararlar, devalüasyonun ve fiyat artışlarının da ötesinde sorunlar ve bunalımlar yaratacak niteliktedir. Bu kararlarla belirlenen hükümet tutumu şimdilik gözden kaçmaktadır.</p>

  <p class="normal">Bu basın toplantımda ben, demokrasiyi tehlikeye ve ülkeyi çok daha ağır bunalımlara sürükleyebilecek, devleti ekonomide tümden etkisizleştirebilecek bu son derecede sakıncalı tutuma dikkatleri çekme gereğini duyuyorum.</p>

  <p class="normal">Bu tutumla, anayasamızın temel ilkelerinden olan “sosyal devlet” kavramı bir yana bırakıldığı gibi, devlet artık neredeyse devlet olmaktan çıkarılmaktadır.</p>

  <p class="normal">Çünkü kapitalizmin en ileri gittiği ülkelerde bile devletin üstlendiği bazı temel ekonomik ve mali işlevler ve görevler hükümetin bu tutumuyla, çok büyük ölçüde, özel sektörün güçlü bir kesimine bırakılmaktadır.</p>

  <p class="normal">Merkez Bankası’nın işlevlerini birçok alanda özel bankalar ve büyük sermaye üstlenmektedir. Petrolü veya petrol için gerekli dövizi bulmaktan, dışalıma ve dışsatıma kadar birçok alanda devletin görevleri alabildiğine sınırlanmaktadır.</p>

  <p class="normal">Devlet fiyat ve piyasa denetimiyle ilişiğini kesmektedir; fiyatları ve piyasayı tam anlamıyla başıboş bırakmaktadır. Devletin elinde, geçen gün Maliye Bakanı’nın yaptığı gibi, “Ne olur, fiyatları gerekenin üstünde arttırmayın!” diye yalvarmaktan başka bir olanak kalmamaktadır.</p>

  <p class="normal">Bırakınız özel sektörü, kamu iktisadi kuruluşları bile, o arada kamu hizmeti gören bazı kuruluşlar bile, maliyetlerini ve fiyatlarını diledikleri gibi yükseltebileceklerdir. Devlet bunlara sosyal görevler de veremeyecektir.</p>

  <p class="normal">Hakça bir sunu-istem dengesi bir ölçüde olsun kurulmadan ve devlet sektörünün kaynaklarını sorumluca kullanmasını güvence altına alıcı bir düzen gerçekleştirilmeden, fiyatları böylesine başıboş bırakmak, halkı insafsızca ezmek demektir.</p>

  <p class="normal">Öte yandan, madencilik, tarım ve hayvancılık, gıda ve yem sanayii gibi alanlarda ve sırf yerli sermayeyle ve teknolojiyle yapılabilecek en basit işlerde bile, kapılar, yabancı sermayeye ardına kadar açılmaktadır. Üstelik, yabancı sermayeye ilişkin konularda, hükümetin yasa gereği olan karar yetkileri de büyük ölçüde kaldırılmaktadır.</p>

  <p class="normal">Anayasa gereği olan planlı kalkınma süreci ise fiilen sona erdirilmektedir.</p>

  <p class="normal">Kısacası, ekonomide devlet artık devreden çıkarılmaktadır; kapitalizmi en ileri biçimiyle uygulayan ülkelerde bile görülmedik ölçüde devreden çıkarılmaktadır. Oysa, sayın başbakanın dilinden düşürmediği “fevkalâde hal” dönemlerinde, yalnız sokaktaki anarşiye karşı değil, ekonomik anarşiye karşı da devlet etkinliğini arttırmak gereklidir. Nitekim enerji bunalımı dolayısıyla, birçok kapitalist ülkeler ve hükümetler bu gereksinmeyi duymaktadırlar. Bu, devletçiliğin değil, devlet olmanın gereğidir.</p>

  <p class="normal">Fakat, bundan böyle, Türk ekonomisinin ve toplumunun yönetimini ve yönlendirilmesini, geniş ölçüde, bazı büyük sermaye çevreleriyle onların işbirliği yapacağı bazı dış finans çevreleri üstlenmiş olacaklardır.</p>

  <p class="solbaslik">Dikta Rejimiyle Yönetilen Ülkelerde Bile İflas Etmiş Düzen, Türkiye’ye İthal Ediliyor</p>

  <p class="normal">Dikta rejimi altındaki kimi Güney Amerika ülkelerinde bile iflas etmiş bir düzen, şimdi, üstelik daha ileri boyutlarla, Türkiye’ye ithal ediliyor. Bu yola gidilirken, Türkiye’nin toplumsal bunalımlar içinde kıvranan bir demokratik ülke olduğu, böyle bir ülkede o tür bir düzenin nasıl gerilimlere ve sorunlara yol açabileceği unutulmuş görünüyor.</p>

  <p class="normal">Dikta rejimi altındaki kimi Güney Amerika ülkelerinde bile iflas etmiş bir düzen, şimdi, üstelik daha ileri boyutlarla, Türkiye’ye ithal ediliyor. Bu yola gidilirken, Türkiye’nin toplumsal bunalımlar içinde kıvranan bir demokratik ülke olduğu, böyle bir ülkede o tür bir düzenin nasıl gerilimlere ve sorunlara yol açabileceği unutulmuş görünüyor.</p>

  <p class="normal">Yeni Adalet Partisi Hükümeti’nin kurulduğu günlerde, büyük sermaye çevrelerince belirtilen bir isteği bu noktada anımsatmak isterim:</p>

  <p class="normal">“Hükümet anarşiyi halletsin, ekonomiyi bize bıraksın” demişti o çevreler.</p>

  <p class="normal">Terör ve toplumsal kargaşalık anlamında anarşiyi halledemeyen, tersine, büsbütün ağırlaştıran bu hükümet, şimdi, ekonomiyi, özel sektörün belli bir kesimine ve bazı dış mali çevrelere bırakmaktadır; bazı büyük sermaye çevrelerinin isteğini böylece yerine getirmiş olmaktadır.</p>

  <p class="solbaslik">Sokaklar, Okullar ve Devlet Daireleri “Bozkurtlar”a, Ekonomi de Başka Bazı Kurtlara Bırakıldı</p>

  <p class="normal">Demirel, birlikte tertiplere giriştiği bazı çıkar çevrelerine bir açık çek vermişti. Şimdi o çıkar çevreleri, o açık çeki diledikleri gibi doldurup Demirel Hükümeti’nin önüne koymuşlardır. Demirel Hükümeti de o çekin ağır bedelini, devletin ve halkın sırtından ödemektedir.</p>

  <p class="normal">Sayın Demirel’in sık sık yakındığı “anarşi,” bu durumda, sokakta olduğu gibi, ekonomide de asıl şimdi korkunç boyutlara varacaktır. Ekonomide artan anarşinin ise, sokaktaki ve toplumdaki anarşiyi büsbütün körükleyeceği kuşkusuzdur.</p>

  <p class="normal">Sokaklar, okullar ve devlet daireleri “bozkurtlar”a bırakılırken, ekonomi de başka başka kurtlara bırakılmaktadır.</p>

  <p class="normal">Geçen yılın ilkbaharında, biz hükümetteyken, bir “Ekonomiyi Güçlendirme Programı” uygulamaya başlamıştık. O arada, başta altın ve döviz kaçakçılığı olmak üzere, bazı spekülatif kazanç alanlarını toplum yararına bir ölçüde denetim altına alma girişiminde bulunmuştuk. O aşamada kimi çıkar çevrelerinin, hükümeti düşürmek için, içerde ve dışarıda engellemek için, nasıl bir kampanya açtıkları hatırlardadır.</p>

  <p class="normal">Bunun üzerine, 15 Mayıs 1979 günü yaptığım bir konuşmada ben şunları söylemiştim:</p>

  <p class="normal">“Eğer bir devlet, büyük sermaye çevrelerinin paralı duyurularıyla, uyarılarıyla, muhtıralarıyla ve paralarıyla hükümet değiştirip kurar duruma gelirse o devlet bir daha kolay kolay belini doğrultamaz. Bu yoldan öldürülecek, düşürülecek bir hükümetin yerine gelecek herhangi bir hükümet ölü doğmuş, en azından lekeli doğmuş olur” demiştim.</p>

  <p class="normal">Şimdi öyle bir leke, Adalet Partisi Hükümeti’nin aldığı yeni politika kararlarında, bütün karalığı ve çirkinliğiyle görülmektedir.</p>

  <p class="normal">Belli ki Sayın Demirel, o sırada, birlikte tertiplere giriştiği bazı çıkar çevrelerine bir açık çek vermişti. Şimdi o çıkar çevreleri o açık çeki diledikleri gibi doldurup Demirel Hükümeti’nin önüne koymuşlardır. Demirel Hükümeti de o çekin ağır bedelini, devletin ve halkın sırtından ödemektedir.</p>

  <p class="normal">Söz konusu çıkar çevreleri o açık çeke ne yazmışlardır?.. Ne yazdıklarını, daha bu hükümetin kurulduğu günlerde, “Hükümet ekonomiyi bize bıraksın” diyerek açığa vurmuşlardır.</p>

  <p class="normal">Hükümet de, gerçekten, daha 75. günü dolarken, ekonomiyi bazı iç ve dış çıkar çevrelerinin ellerine bırakmış, “Türkiye’yi ve Türk ekonomisini alın, dilediğiniz gibi yönetin” demiş olmaktadır.</p>

  <p class="normal">Bu tutumun uygulayıcısı ve müşahhas güvencesi olarak da, büyük sermaye çevrelerinin bir has adamı, şimdiye kadar hiçbir bürokrata tanınmamış hükümet-üstü yetkilerle donatılarak, dümenin başına geçirilmiş durumdadır.</p>

  <p class="normal">Bu tutum karşısında, yalnız halk değil, yönetimi büyük ölçüde ele geçiren belli büyük çıkar çevreleri dışındaki küçük ve orta boy özel sektör birimleri de ya ezilip yok olacaklardır veya büyüklerin uydusu durumuna geleceklerdir.</p>

  <p class="normal">Bazı büyük sermaye çevreleri, yıllardır, bir Cumhuriyet Halk Partisi-Adalet Partisi koalisyonu önerirlerdi. Böyle bir koalisyona ülkenin en çok gereksinme duyduğu dönemde biz bir koalisyon çağrısı yaptık. Fakat o çevreler, ne zamandır ister göründükleri böyle bir koalisyona, bu kez karşı çıktılar. Neden karşı çıktıkları artık bellidir: Daha geçen yaz başlarında elinden bir açık çek aldıkları Sayın Demirel’i, şimdi, tek başına hükümet kurduğu sırada, kıskıvrak yakalamış, avuçlarının içine almış durumdadırlar. O sayede devleti teslim alma noktasına gelebilmişlerdir. Cumhuriyet Halk Partisi’nin katkısıyla kurulacak bir hükümetinse buna izin vermeyeceğini, kuşkusuz, çok iyi bilmektedirler. Onun için, Cumhuriyet Halk Partili bir hükümetin adını bile duymak istememeleri doğaldır.</p>

  <p class="normal">Devlet gemisi batmaya terk edilirken, kendi gemilerini kurtarmaktan başka bir şey düşünmeyen birtakım kaptanlar, bugün, devletin yerini alma, devletin birçok temel işlevlerini üstlenme hesabı içindedirler.</p>

  <p class="solbaslik">Türkiye Devletsiz Düzene Sürükleniyor</p>

  <p class="normal">Türkiye, ekonomisiyle, toplumsal ve siyasal yaşamıyla, çağımız dünyasında eşi görülmeyen bir devletsiz düzene, daha doğrusu düzensizliğe sürüklenmektedir. Sokakta artarak süren anarşi, bu nedenledir ki, şimdi, ekonomide ve tümüyle devlette de egemen olmaktadır.</p>

  <p class="normal">Böylece, Türkiye, ekonomisiyle, toplumsal ve siyasal yaşamıyla, çağımız dünyasında eşi görülmeyen bir devletsiz düzene, daha doğrusu düzensizliğe sürüklenmektedir. Sokakta artarak süren anarşi, bu nedenledir ki, şimdi, ekonomide ve tümüyle devlette de egemen olmaktadır.</p>

  <p class="normal">Dünkü basın toplantısında, “Yaptığımızdan başka yapılacak bir şey yoktur” dedi Sayın Demirel… “Yapılacak başka bir şey bilen varsa söylesin” dedi.</p>

  <p class="normal">Şimdiye kadar açıklanan önlemlere ve politika kararlarına bakılırsa, Demirel Hükümeti, bize göre, yapılması en sakıncalı olanları yapmıştır.</p>

  <p class="normal">Böylesi bir ekonomik bunalım ve darlık döneminde devletin ekonomideki etkinliğini arttırmak gerekirken, devleti etkisizleştirme yoluna girmiştir.</p>

  <p class="normal">Belli büyük çıkar çevrelerine ekonomiyi hatta devleti teslim ederken, güçleri ve olanakları sınırlı geniş bir sanayici ve çiftçi kesimini neredeyse üretim ve yatırım yapamayacak duruma getirmiştir.</p>

  <p class="normal">Türk ekonomisinin özgücünü arttırmak ve dışa bağımlılığını azaltmak gerekirken, yabancı sermayeden de bu amaçla yararlanmak gerekirken, ekonominin dışa bağımlılığını büsbütün arttırıcı, ve kendi sanayicilerimizin çiftçilerimizin geniş bir kesimini yabancı sermayeye ezdirici bir tutum izlemeye koyulmuştur.</p>

  <p class="normal">Devleti ve halkı güçsüzleştirirken, haksız kazanç kapılarını büsbütün açmıştır.</p>

  <p class="normal">Dışalımı karsızlaştırmak gerekirken ödüllendirmiştir.</p>

  <p class="normal">“Yaptığımızdan başka yapılacak bir şey yoktur” diyor Sayın Demirel… Oysa bütün bunlar yapılmaması gerekenlerdi.</p>

  <p class="normal">Neler yapılması gerekirdi?.. O konudaki düşüncelerimizi ise, Sayın Demirel’in açıklamaları sona erdikten sonra belirteceğim.</p>

  <p class="normal">Türkiye’yi 1977 sonunda iflasın eşiğine getiren tutumdan daha sorumsuzca, daha ilkel ve daha tehlikeli bir tutum şimdi uygulamaya konulmaktadır.</p>

  <p class="normal">Türkiye’nin, bölgemizin ve dünyanın böylesine ağır bir bunalım döneminden geçmekte olduğu bir sırada, Türk devletinin ve toplumunun bu tür bir serüvene tahammülü yoktur.</p>

  <p class="normal">Hükümetin bu tutumuna karşı, demokrasi kuralları içinde etkin bir mücadele açmak, demokrasiyi, devleti ve halkı korumanın kaçınılmaz gereği olmuştur. Cumhuriyet Halk Partisi bu konuda üstüne düşen görevi tüm gücüyle yerine getirecektir.</p>
</body>
</html>
