<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>somuru</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_5">V. BÖLÜM<br class="chapter" />
  GÜNEY AMERİKA MODELİ<br class="chapter" />
  VE O MODELİN BEDELİ</h1>

  <p class="solbaslik">Zamların Zulmüne İşkencelerin Zulmü de Ekleniyor</p>

  <p class="normal">Hükümetin getirdiği Güney Amerika ekonomik modelinin ardından bu ekonomik modelin kendi rejimini de Türkiye’ye getireceğini, bunun için zorlamada bulunacağını söylemiştim.</p>

  <p class="normal">Şimdi, Türkiye’de bunun tertipleri, bunu gerçekleştirmenin tertipleri hızla tezgâhlanmaktadır; Türkiye’de Demirel Hükümeti döneminde özellikle son haftalarda, hele yeni ekonomik politika uygulanmaya başladığından beri ağır bir baskı ve işkence dönemi başlamıştır. Korkunç zamların zulmü altında ezilen halkı ses çıkaramaz duruma getirmek için ve Türkiye’yi tez elden faşizme sürükleyebilmek için, şimdi zamların zulmüne, yasadışı baskıların, işkencelerin de zulmü eklenmektedir.</p>

  <p class="normal">Dünkü basın toplantısında genel sekreterimiz, bu zulüm ve işkencelerin Kayseri’deki örneklerinin canlı kanıtlarından bazılarını sergiledi. Konya Ereğli’sinden örnekler verdi. Ülkemizin batısından doğusuna, Suluova’dan Kırıkhan’a kadar her yerinde, hemen her yerinde zulüm ve işkence, hükümetin teşvikiyle, bilgisi içinde yapılan zulüm ve işkence dayanılmaz boyutlara varmaktadır.</p>

  <p class="normal">Türkiye, nazari olarak hâlâ bir demokratik ülkedir. Ama, Uganda’daki İdi Amin yönetimi sona erdiğinden beri dikta rejimiyle yönetilen ülkelerde bile görülmedik ölçüde insan hakları çiğnenmekte, ayaklar altına alınmaktadır ülkemizde. Yaşını başını almış, çocuk torun sahibi, durmuş, oturmuş insanlar, geceleri evlerinden alınmakta, sözde devletin kolluk gücü durumunda olan kimselerce evlerinden alınmaktadırlar, gözleri bağlanarak kent dışına götürülmekte, işkence görmektedirler ve yine gözleri bağlanarak şehrin içine bırakılmaktadırlar.</p>

  <p class="normal">Türkiye, nazari olarak hâlâ bir demokratik ülkedir, ama suçsuz insanlara siyasal düşünceleri hatta dinsel inançları dolayısıyla, neredeyse, engizisyon işkenceleri yapılmaya başlamıştır. Bu işkenceleri yapanlar da, genellikle devletin kolluk güçleridir, bir kısım polisleridir veya polis kılığına sokulmuş bazı iktidar eşkıyasıdır. Bu durumdan en çok gerçek ve iyi niyetli polislerin tedirgin ve huzursuz olduklarına inanıyorum.</p>

  <p class="normal">Türkiye yine nazari olarak bir demokratik hukuk devletidir. Fakat, gerçek veya sahte devlet güçlerinden işkence görenlerin rapor almaları, yasal yollardan haklarını aramaları bile engellenmeye çalışılmaktadır. Haklarını aramaya kalkışanlara devletin kolluk gücü kılığındaki ss özentisi, Gestapo özentisi eşkıya, daha da ağır baskılar ve işkenceler yapmaktadır. Faşist caniler cezaevlerinden kaçırılırken, tutuk ve cezaevleri binlerce masum insanla doldurulmak istenmektedir. Birkaç kışkırtıcı militanı yakalamak veya sindirmek bahanesiyle, masum halk topluluklarına karşı insanlıkdışı kırım ve kıyım yöntemleri uygulanmaktadır. Nazilerin en zalim bazı komutanlarının veya Gestapo liderlerinin işgal altındaki ülkeler halkına karşı uyguladıkları için, hâlâ kınandıkları bazı yöntemler Türkiye’de yer yer gerçek veya sahte devlet güçleri tarafından, Türk halkının belli kesimlerine karşı uygulanmaktadır.</p>

  <p class="normal">Bu hükümet kurulduğundan beri yurdun birçok yerinde her türlü eylemin dışında kalmış chp’lilere kargı ağır baskılar ve işkenceler uygulanmaya, chp’liler öldürülmeye, işyerleri, evleri sistemli olarak tahrip edilmeye başlamıştır. Son Temsilciler Meclisi bildirisiyle iktidar partisi, şimdi chp’yi ve chp’lileri açık hedef olarak göstermektedir. Böylece bizim, ülkenin içinde bulunduğu sıkıntılardan, bunalımlardan kurtulmak için, kurtulmasını kolaylaştırmak için, dayanışma içine girelim, gerekirse işbirliği yapalım diye iyi niyetle uzatmış olduğumuz elimiz ap iktidarı tarafından, geri çevrildiği gibi, chp “düşman” ilan edilmektedir, “hasım” ilan edilmektedir.</p>

  <p class="solbaslik">“Böl ve Yönet, Böl ve Sömür”</p>

  <p class="normal">Atatürk milliyetçiliğinin ve laikliğinin getirdiği eşitlik ve birlik ortamında, uzun süre eşitlik içinde kardeşçe yaşamış olan Türk milleti, birkaç yıldır ap ve mhp tarafından, “Sünni ve Alevi” diye, “Türk ve Kürt” diye bölünmek isteniyor. Milletimizi bu şekilde bölme çabaları Cephe Hükümetleri döneminde yoğunlaşmıştı, şimdi en ileri noktasına varmıştır. Bazı Ortadoğu ülkelerinde yabancı ve sömürücü güçlerin tertipleyip kışkırttığı etnik bölücülüğü, mezhep bölücülüğünü Türkiye’de iktidarla bazı ortakları yapmaktadır. Son Temsilciler Meclisi bildirisinde, mhp ağzıyla, “son Türk devleti” sözünü eden ap iktidarı âdeta “son Türk devleti” dediği güçlü Türkiye Cumhuriyeti Devleti’ni bölüp parçalama çabası içindedir.</p>

  <p class="normal">Bu devleti kuran partiyi baş hedef gösterme girişimleri ve devlet kadrolarındaki atamalarda izlenen politika, bu bölücülüğün başka örnekleridir.</p>

  <p class="normal">Sömürgeciliğin baş yöntemi olan “böl ve yönet, böl ve sömür” yöntemi şimdi Türkiye’de iktidar tarafından bütün açıklığıyla, acılığıyla uygulanmaktadır.</p>

  <p class="normal">“Böl ve yönet, böl ve sömür” yöntemi uygulamasının bu ölçülere varışının Türkiye’ye en ileri ölçüde bir sömürü düzeni getirmeyi öngören bir ekonomik model uygulamasıyla aynı zamana gelmesi, bir rastlantı değildir. Tertibin doğal bir sonucudur, doğal bir parçasıdır.</p>

  <p class="normal">ap’lilerin büyük çoğunluğunun iyi niyetine, barışçılığına, demokrasiye bağlılığına içtenlikle inanıyorum. Fakat, partileri kılık ve nitelik değiştirmektedir. Son Demirel Hükümeti’nin elinde ap, artık mhp’lileşme sürecini de aşarak, mhp’ye dönüşmüştür, mhp ile bütünleşmiştir. ap Temsilciler Meclisi’nin son bildirisi kelimesi kelimesine bir mhp bildirisidir. Örtülü Cephe Hükümeti’nin artık örtüsü kalkmış, Cephe Hükümeti’nin de ötesinde bir ap-mhp bütünleşmesi ortaya çıkmıştır. Bildiri bunun somut bir belgesidir.</p>

  <p class="normal">Bildiride, içe dönük olarak kavga kışkırtıcılığı yapılırken, dışa dönük olarak da soğuk savaş çığırtkanlığı yapılmaktadır. Büyük güçlüklere, sıkıntılara karşın, demokrasiye ve insan haklarına bağlılığıyla dünyada saygı toplayan Türkiye, dünyadaki jeopolitik önemini sorumluca değerlendirişi ile saygı toplayan Türkiye, Cephe ortaklarının hele bugünkü hükümetin elinde bu saygınlığını yitirdikçe, onun yerine soğuk savaş kışkırtıcılığıyla ilgileri üstünde toplamaya çalışmaktadır.</p>

  <p class="solbaslik">chp’yi Zayıflatmak Uğruna Devleti Çökertmek</p>

  <p class="normal">Birkaç hafta önce özel olarak görüştüğüm önde gelen bir ap’li, “Türkiye’de en büyük sorunun ve adaletsizliğin sol oylar chp’de toplanırken, sağ oyların bölünmesi olduğunu” söylemişti ve bu sorunun çözülmesi, bu adaletsizliğin giderilmesi için de, chp’nin ve benim yardımımızı istemişti. Ben, bu garip sözü şimdiye kadar bir sır olarak tuttum, sakladım. Ama, artık ap Temsilciler Meclisi bildirisinde bu açıkça ortaya çıkmıştır. Bana bu sözü kimin söylediği de artık önemli değil. Çünkü, ap Temsilciler Meclisi bildirisinde resmi parti görüşü olarak açıklanmıştır.</p>

  <p class="normal">Demirel ve çevresinin yıllardan beri izledikleri strateji, böylece kendi ağızlarından açığa vurulmuştur.</p>

  <p class="normal">chp’yi parçalamak ve zayıflatmak uğrunda, Sayın Demirel, demokrasiyi ve devleti bile çökertmeyi göze almaktadır. Sol oyların tamamına yakınının chp’de toplandığı doğru değildir. Dışımızdaki solun bize verdiği zarara birçok örnekler vardır. chp’nin güçlü olduğu yerlerde “seçime boykot” kampanyasını yürütenler, bazı sol fraksiyonlardır. chp hükümette iken, ona karşı haksız direniş girişimlerinde bulunanlar bazı sol örgütlerdi. Bizim dışımızdaki bazı sol partilerin son seçim kampanyasındaki tv konuşmaları en başta chp’ye zarar vermiştir. Bizim düzenlediğimiz açık hava toplantılarına en büyük engellemeler, dışımızdaki bazı sol gruplardan ve fraksiyonlardan gelmektedir.</p>

  <p class="normal">Türkiye gibi hızlı ve düzensiz değişimin sosyal sancılar ve tepkiler dönemini yaşayan bir ülkede, sol eğilimliler, eğer büyük ölçüde Demokratik Sol doğrultuyu benimsiyorlarsa ve orada duruyorlarsa, komünizmden korkanların buna yerinmeleri değil, sevinmeleri gerekir. chp, kendi sol doğrultusuna ters düşen sol akımları ve düşünceleri kendi kapısından ve evinden uzak tutmak için, öteden beri her çabayı göstermektedir. Hatta, onlara karşı fazla itici davrandığı için, bazı çevrelerce kınanmaktadır.</p>

  <p class="normal">Bu tutumuyla ve stratejisi ile chp, Türkiye’de komünizme karşı, demokrasi kuralları içinde en büyük engeli oluşturmaktadır. Demirel yönetimindeki ap yönetimi ise, son Temsilciler Meclisi bildirisinde de açıkça belirtildiği gibi, sağın, faşizmden, şeriatçılığa kadar uzanan kaçık uçlarını ap’de toplamanın gayreti ve tertibi içindedir.</p>

  <p class="solbaslik">Dini Sömürü Aracı Olarak Kullanan ap-mhp Ortaklığıdır</p>

  <p class="normal">Milliyetçi Cephe hareketi ve hükümeti, bu stratejinin, amacına ulaşamamış bir uygulamasıydı. Şimdi, başka bir yöntem uyguluyor Sayın Demirel. Bir yandan Milliyetçi Hareket Partisi’yle bütünleşme, ap’yi ve devleti mhp’ye teslim etme, bir yandan da Milli Selamet Partisi’ni bölme ve tutsak alma yöntemini ve taktiğini uyguluyor.</p>

  <p class="normal">Türkiye’de yobazlığı, hele dini bir sömürü aracı olarak istismar etmenin asıl temsilcisi Demirel yönetimindeki ap ile onun suç ortağı olan mhp’dir. Yalnız Türkiye’de değil, özellikle Almanya’daki Türkler arasında, yobazlığın en karası, bölücüsü ve sömürücüsü ap-mhp ortaklığını yansıtan birtakım örgütlenmeler ve kurumlaşmalar yoluyla yürütülmektedir. Bu kurumlar ve örgütler bir süredir Alman resmi makamları nezdinde kendilerini Türk işçilerinin resmi temsilcileri gibi gösterme ve Türk işçilerinden Alman makamları yoluyla ödenti kestirip milyonlarca markı kendilerinde toplama girişimlerini sürdürmektedirler.</p>

  <p class="normal">Hükümetten ayrılmadan önce Alman resmi makamlarını uyardık. Dost Alman hükümetince bu uyarılarımızın dikkate alındığını veya alınacağını umuyorum.</p>

  <p class="solbaslik">Oyun Artık Açıkta Oynanıyor</p>

  <p class="normal">Demirel Hükümeti’nce uygulamaya konulan yeni ekonomik politikanın nasıl sosyal ve siyasal sonuçlar getireceğini, o politika açıklanır açıklanmaz söylemiştim. Kaygılarım kısa sürede ve hızla gerçekleşmeye başladı. Güney Amerika modelinin artık açıktan propagandası yapılıyor. Ben, uygulanmaya başlayan ekonomik politikanın bu modeli öngördüğünü ilk kez söylediğim vakit bunu bir abartma sayanlar olmuştu. Oysa, şimdi Türkiye’deki bazı büyük çıkar çevreleri, Güney Amerika modelini öven yazıları, sağa sola dağıtmaktadırlar, bir propaganda aracı olarak kullanmaktadırlar. Bunlar arasında, Şili’deki Pinochet rejimini, dikta rejimini öven yazılara bile rastlanmaktadır.</p>

  <p class="normal">Böylelikle oyun artık saklı değil, böylesine açıkta oynanmaktadır. Bu, öyle bir ekonomik politikadır ki, hele Türkiye’nin koşullarında, salt ekonomik bakımdan bile başarılı olması çok güçtür. Başarılı olması durumunda da, o başarının sosyal ve siyasal bedeli, hatta bağımsızlığımız açısından bedeli korkunçtur.</p>

  <p class="normal">Bu modelle, yoksullar büsbütün yoksullaşır, küçük ve orta boy sermaye ezilir, büyük sermaye ve vurguncu çevreleri ise, semirdikçe semirir.</p>

  <p class="normal">Bu sömürüyü ve semiriyi sürdürebilmek için de, halk üzerindeki baskıları ve zulmü gitgide artırmak gereklidir.</p>

  <p class="normal">Güney Amerika modeli ekonomik politika açıklandıktan sonra, daha üç hafta geçmeden, bu kaçınılmaz süreç bütün çıplaklığıyla ortaya çıkmıştır.</p>

  <p class="solbaslik">İşçiler de Kışkırtıcıların Kucağına İtiliyor</p>

  <p class="normal">Bu süreci sürdürebilmek için, şimdi kamuoyunun dikkatini el çabukluğuyla birtakım umacılar üzerinde toplama taktiği sürdürülmektedir. Kendilerini solcu sanan veya sol görünüp sağ vuran birtakım militanlar da, bu taktiğin uygulanmasını kolaylaştırmaktadırlar. Bir-iki istisna dışında bu hükümet kuruluncaya kadar, kavgaların, şiddet eylemlerinin, yasadışı her türlü eylemin dışında kalmış olan işçi kesimi de, şimdi Demirel Hükümeti’nin taktikleriyle bu kışkırtıcı militanların kucağına itilmektedir.</p>

  <p class="normal">Bu militanların hesabının görülmesini en başta chp ister. Ama bu hesap demokratik hukuk devleti kuralları içinde görülmelidir. Hükümet ise öyle yapmıyor, İzmir’de görüldüğü gibi, binlerce işçinin iş sözleşmelerinin feshedildiğini gazete duyurularıyla duyurarak, bu korkunç işsizlik ve pahalılık döneminde, binlerce isçinin gözünü açlık tehlikesiyle korkutuyor. Sonra da, yasadışı yöntemlerle, onları can kaygısına düşürerek bir avuç militanın, tedhişçinin kucağına âdeta zorla itiyor.</p>

  <p class="normal">tariş dahil tüm işyerlerinde sağ-sol ayırımı gözetilmeksizin tüm tedhişçilerin ayıklanması bizim de isteğimizdir. Ama hükümetin amacı o değildir. Amaç bir yandan tariş’i sağcı militanlara teslim etmek, bir yandan da Cumhuriyet Halk Partisi Hükümeti döneminde üretimi ve dışsatımı büyük ölçüde artmış olan kooperatif birliklerinin işlevlerini bazı büyük çıkar çevrelerine devretmektir; bu yarı halk yarı devlet kuruluşlarını, üreticinin hakkını gözeten gelirini yükselten kuruluşlar durumundan çıkarıp birer sömürü aracı durumuna getirmektir. Bu kooperatif birliklerinin dışsatım işlevleri geniş ölçüde bazı çıkar çevrelerine devredilirken, aynı zamanda hükümetin özel girişime, dışsatımdan elde edecekleri dövizi, Türkiye için elde edecekleri tüm dövizi, dışarıda bırakma olanağı tanıyan garip karar da yürürlüğe konmuştur.</p>

  <p class="normal">Bir yandan dostlarımızdan yardım istenirken, döviz istenirken, kredi istenirken, yurtdışındaki işçilerimizin Türkiye’ye daha çok döviz göndermeleri istenirken, bir yandan Türk üreticisinin, işçisinin ürettiği mallardan Türkiye’nin hakkı olarak, Türk ulusunun hakkı olarak elde edilen dövizi yurtdışında bıraktırmaya, yani döviz kaçakçılığını yasallaştırmaya kimsenin hakkı yoktur. Bunun mutlaka hesabı sorulacaktır.</p>

  <p class="normal">Dileğim, bu oyunlar karşısında, bu taktikler ve kışkırtmalar karşısında dileğim, barış ve güvenlik içerisinde işlerini yapıp geçimlerini bir ölçüde olsun sağlamak dışında bir niyetleri, amaçları olmayan masum işçilerin, gerek bugünkü iktidardan gelen kışkırtmalara, gerek bu iktidar tarafından kucaklarına itildikleri militanlara kapılmamalarıdır, bu oyunlara gelmemeleridir.</p>

  <p class="normal">Bu arada hükümetten bir şey istiyorum. İzmir’de bir mitingde atıldığı öne sürülen ve bütün yurttaşlarımızın nefretle karşıladığı bir sloganı kışkırtma aracı olarak kullanacak yerde, sloganı ortaya atanları biran önce yakalayıp kanıtlarıyla adalete teslim etmelidir hükümet.</p>

  <p class="normal">Eğer hükümet bunu kanıtlamaz ve hukuk açısından gereğini yapmazsa, o sloganın da, Kars Kalesi’ne kızıl bayrak çekildiği iddiaları gibi, birtakım sağcılar, eliyle sokak ve cami duvarlarına yazıldığı saptanan din düşmanı sloganlar gibi, bir sağ provokasyon, bir sağcı aldatmaca ve kışkırtıcılık örneği olduğu kanısı yaygınlaşacaktır. Dünyada ve ülkemizde bu tür aldatmacaların ve kışkırtmaların pek çok örnekleri görülmüştür. Özellikle faşizm bu tür aldatmacalar ve kışkırtmalar yoluyla iktidara gelmeye çalışır.</p>
</body>
</html>
