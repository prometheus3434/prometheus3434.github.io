<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>somuru</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_4">IV. BÖLÜM<br class="chapter" />
  “YAPAN YAPSIN, KAPAN KAPSIN” DÖNEMİ</h1>

  <p class="solbaslik">Demirel’in Halka Hediyesi Zam... Zam... Zam...</p>

  <p class="normal">Bu zamlardan daha önemlisi, zamların ardındaki zihniyet… Kimin neyi kaça sattığına bakmayacak devlet. Özel sektörde olsun, devlet sektöründe olsun, herkes ve her kuruluş malını dilediği fiyata satabilecek.</p>

  <p class="normal">Elektriğe, kömüre, gaza, mazota, fuel-oil’e yüzde yüz zam...</p>

  <p class="normal">Demir-çelik ürünlerine yüzde yüz zam...</p>

  <p class="normal">Çimentoya bir büyük zam, hemen ardından bir zam daha...</p>

  <p class="normal">Kağıda yüzde 400, tuza yüzde 500 gübreye yüzde 500’le yüzde 750 arası zam...</p>

  <p class="normal">Ekmeğe, süte, ete zam, sigaraya, beze, şekere zam, ptt’ye, demiryoluna, uçağa, otobüse ve daha nicelerine zam...</p>

  <p class="normal">Birinin acısına alışılmadan yenileri ve daha büyükleri ardı ardına gelen zam haberlerini günlerdir her akşam radyoda televizyonda dinleyen, her sabah gazetelerde okuyan yurttaşlarımız, soruyor olmalılar:</p>

  <p class="normal">“Ne zaman arkası kesilecek bu zamların?” diye...</p>

  <p class="normal">Acı gerçek o ki arkası kesilmeyecek. Bunlar daha başlangıç… Şimdi bu zamların başka ürünlerdeki maliyetlere yansımasına ve o yüzden yapılacak zamlara, yer alacak fiyat yükselişlerine geliyor sıra...</p>

  <p class="normal">Bu zamlardan daha önemlisi, zamların ardındaki zihniyet… Kimin neyi kaça sattığına bakmayacak devlet. Özel sektörde olsun devlet sektöründe olsun, herkes ve her kuruluş malını dilediği fiyata satabilecek.</p>

  <p class="solbaslik">Devlet Aradan Çekiliyor</p>

  <p class="normal">Demirel Hükümeti, kıtlık döneminin amansız piyasasının kucağına, halkı, dar ve orta gelirlileri, hiç korunmasız bırakıveriyor.</p>

  <p class="normal">“Bırakın yapsın, bırakın geçsin, bırakın ezsin” zihniyetinin, sanırım hiçbir ülkede örneği görülmemiş ölçüsüz bir uygulaması bu…</p>

  <p class="normal">Kapitalizmin en ileri gittiği ülkelerde bile, kıtlık dönemlerinde, devletin halkı esirgeyici ve piyasayı denetleyip düzenleyici işlevlerine ağırlık verilirken, Türkiye’de bugün, Demirel Hükümeti’nin zihniyetiyle, devlet, “Ben aradan çekiliyorum” diyor ve kıtlık döneminin amansız piyasasının kucağına, halkı, dar ve orta gelirlileri, hiç korunmasız bırakıveriyor.</p>

  <p class="normal">“Bırakın yapsın, bırakın geçsin, bırakın ezsin” zihniyetinin, sanırım hiçbir ülkede örneği görülmemiş ölçüsüz bir uygulaması bu...</p>

  <p class="normal">“Yapılacak başka bir şey yoktur!” derken, hiç yapılmaması gereken yapılmış oluyor.</p>

  <p class="normal">Bu zihniyetin çok ilginç bir yönünü de şu mantıkla açıkladı geçen gün Sayın Başbakan:</p>

  <p class="normal">“Kimler trene biniyorsa, demiryollarının zararını onlar ödesin!”</p>

  <p class="normal">“Kimler kömür kullanıyorsa, kömür işletmelerinin açığını onlar kapatsın!”</p>

  <p class="normal">“Kimler telefon ediyorsa, telefon idaresinin zararını onlar karşılasın!”</p>

  <p class="normal">Bu Demirel mantığı silsilesi içinde ardı ardına başka örnekler de sıralanabilir:</p>

  <p class="normal">“Kimler yemeğe tuz atıyorsa, Tekel’in tuzdan zararını onlar karşılasın!”</p>

  <p class="normal">“Kimler okula gidip kitap okuyorsa, seka’nın açığını onlar kapatsın!”</p>

  <p class="normal">Fakat devlet kavramıyla bağdaşmayan bu mantığa göre bile açıklanamayacak zamlar da yapılıyor. Örneğin devletin telefon hizmetlerinden bir zararı olmadığı halde, telefon ücretleri de büyük ölçüde yükseltiliyor; elektrik maliyetini elektrik kullananların karşılaması gerektiğini söyleyen başbakan, elektriğin, kilovat saat başına maliyet açığının 60 kuruş olduğunu belirttiği halde, kilovat saat başına 164 kuruşluk zam getiriliyor.</p>

  <p class="normal">Devlet kavramıyla neden bağdaşmaz bu mantık?</p>

  <p class="normal">Çünkü, “kimler kullanıyorsa, kimler yararlanıyorsa” diye sözü edilen yurttaşların büyük çoğunluğu, bu tür hizmetleri yapsın diye vergi öderler devlete... Devlet birtakım kamu hizmetlerini yerine getirsin diye, o arada ulaşımı, iletişimi, eğitimi sağlasın, yurttaşları aç bırakmasın, kışın soğukta bırakmasın diye vergi öderler.</p>

  <p class="normal">İnsan sağlığı ve mutluluğu açısından gerekli, insan kişiliğinin gelişmeği açısından gerekli öyle mallar ve hizmetler vardır ki, Amerika’sından, Ortak Pazar ülkelerinden nice yoksul ülkelere kadar her yerde, bunların zararını açığını bir ölçüde olsun devlet karşılar. Yalnız kamu hizmeti veya toplumsal hizmet gören devlet kuruluşlarının zararını değil, üreticilerin de giderlerini, gübre desteklemesiyle, ilaç desteklemesiyle, fiyat desteklemesiyle, olabildiğince, devlet üstlenir. Bunları üstlenebilme gücünü de vergi alarak edinir. Gereğinde yüksek gelirlilerden daha çok vergi alır bu amaçla, vergi kaçırma yollarını tıkamaya çalışır, hakça bir vergi düzeni getirir.</p>

  <p class="normal">Oysa vergi adaleti yerine zamların zulmünü getirdi Demirel Hükümeti...</p>

  <p class="normal">Kamu kesiminin açığının bir bölümünü olsun, zamları bu korkunç boyutlara vardırmadan, hakça bir vergi reformu yoluyla karşılayabilirdi hükümet... Fakat Hükümet Başkanı, o yolu düşünmüyor bile, “Başka yapılabilecek bir şey yoktur” diyor.</p>

  <p class="normal">Bu konuda, “Başka yapılabilecek bir şey vardı ise siz neden yapmadınız?” diyemez bize...</p>

  <p class="normal">Çünkü 1978 başından beri öyle bir vergi reformunu gerçekleştirmek için uğraştık; ama kendi partisinden gelen eşi görülmedik engellemelerle karşılaştık.</p>

  <p class="solbaslik">Yapan Yapsın, Kapan Kapsın!</p>

  <p class="normal">Yalnız almasını bilen fakat hiçbir şey vermeyen bir zihniyet mi işbaşında?.. O da değil… Halktan zalimce aldığını, bir avuç çıkarcıya cömertçe veren bir zihniyet şimdi hükümettedir.</p>

  <p class="normal">Şimdi, hiç değilse, en az ücretin vergi dışı bırakılması ve gelir vergisi dilimlerinin, bu zamlardan ve devalüasyondan çıkacak sonuçlar da göz önünde tutularak, yeniden düzenlenmesi yoluyla, dar gelirlilerin omuzlarındaki dayanılmaz yük bir ölçüde olsun hafifletilebilirdi. Fakat, hükümet onu da yapmaya istekli görünmüyor. Halktan alınabileceğin kat kat fazlasını alıyor hükümet.</p>

  <p class="normal">“Pekiyi, dar gelirliye ne vereceksiniz?” diye sorulduğunda da, “Vermek çok iyi şeydir ama ola ki veresin!” diyor Sayın Başbakan...</p>

  <p class="normal">Daha üç buçuk ay önce, Cumhuriyet Halk Partisi Hükümeti için, “Bu Hükümet gider dertler biter” diyordu aynı kimse... Şimdi, taşınamayacak kadar büyülttüğü dertlere en küçük bir deva getirmeye razı olmuyor.</p>

  <p class="normal">Öyleyse, yalnız almasını bilen fakat hiçbir şey vermeyen bir zihniyet mi iş başında?... . O da değil... . Halktan zalimce aldığını, bir avuç çıkarcıya cömertçe veren bir zihniyet şimdi Hükümettedir.</p>

  <p class="normal">Temel mallara, hizmetlere zam üstüne zam getiren, halktan en küçük bir yardımı esirgeyen, kamu kuruluşlarından bile devlet desteğini çeken bu hükümet, özel sektörün güçlü kesimine en geniş destekleri sağlıyor; onunla da yetinmeyip, “Fiyatlarınızı, kârlarınızı dilediğiniz gibi yükseltebilirsiniz” diyor.</p>

  <p class="normal">Zam zulmünün ardındaki zihniyete bir başka örnek:</p>

  <p class="normal">Bir gazeteci geçen gün Sayın Başbakan’a sordu, “Lüks inşaata demir verilecek mi?” diye...</p>

  <p class="normal">Sayın Başbakan’n yanıtı şu oldu:</p>

  <p class="normal">“Lüks konut inşaatına demir verilmesin diye bir karar almayı düşünmüyoruz.”</p>

  <p class="normal">Aynı Başbakan, demir üreten kamu kuruluşlarına, “Piyasayı günü gününe izleyeceksiniz, karaborsada demir fiyatları ne kadar yükselirse siz de hiç beklemeden yükselteceksiniz!” diye buyruk veriyor.</p>

  <p class="normal">Demir kıt olduğu için, bu durumda demir fiyatları alabildiğine yükselecek; “Kaça olsa alırım, diyebilen bir avuç varlıklı, bu kıtlık döneminde, dilediği kadar demir alıp –fabrikalar da değil– kâşaneler yaptırabilecek; işçi, memur, emekli ise, 80-100 metrekarelik bir mütevazı sosyal konut için gerekli demiri alma gücünü kendinde bulamayacak; ve devlet bu haksızlığa seyirci kalacak; seyirci kalmanın da ötesinde, teşvikçi olacak.</p>

  <p class="normal">Bu konuda da, “Yapılabilecek başka bir şey yoktur” diyebilir Sayın Demirel...</p>

  <p class="normal">Oysa, kapitalizmi en ileri ölçüsüyle uygulayan ülkelerde bile, temel malların böylesine kıt olduğu dönemlerde yapılabilecek olan bellidir ve herkesçe bilinir: O kıt mallar için bir ekonomik ve sosyal öncelikler sırası saptanır; o sıralamaya göre de, kıt olan temel mallar, varlıklıların lüksüne değil, “Kaça olursa olsun alırım” diyebilenlere değil, en çok gereksinmesi olanlara, gereğinde devlet desteğiyle verilir.</p>

  <p class="normal">Bu, devlet olmanın gereğidir.</p>

  <p class="normal">Biz hükümetteyken, her türlü engellemeye karşın, bunu yapmaya çalıştık; kıtlığı çekilen temel mallar için hakça bir dağıtım düzeni kurmaya uğraştık. Aksaklıklar oldu Elbette... Ama devletin deneyimi arttıkça aksaklıklar da düzeliyordu.</p>

  <p class="normal">Kaldı ki devlet eğer yapması gerekeni yeterince yapamıyorsa, “Yapan yapsın, kapan kapsın!” denmez çağımızın toplumunda... Devlet düzeltilmeye, devlete işlerlik kazandırmaya çalışılır.</p>

  <p class="solbaslik">Devlet Düşmanlığı mı?</p>

  <p class="normal">Halkı düşünmeyen, devleti sevmeyen, devleti küçümseyen, devletin tüm görevlerini, yetkilerini elden çıkarmaya azmeden bir zihniyet sergilendi üç gece televizyon ekranlarında… Böyle bir zihniyet elinde ülkenin, en kötü anlamda ve her alanda anarşiye sürüklenmesinden daha doğal, daha kaçınılmaz ne olabilir?..</p>

  <p class="normal">Fakat şimdi işbaşında bulunan hükümetin zihniyeti de niyeti de bambaşkadır: Devleti hiçbir şey yapamaz gibi gösterip, hatta, bilinçli olarak, kasıtlı olarak, devleti hiçbir şey yapamaz duruma getirip, “Görüyorsunuz işte, devlet yapamıyor!” demek ve devletin temel işlevlerini bile büyük sermaye çevrelerine devretmek...</p>

  <p class="normal">Hükümetin zihniyetinin de niyetinin de bu olduğu, Başbakan’ın üç gün süren basın toplantılarında apaçık sergilendi. Halkı düşünmeyen, devleti sevmeyen, devleti küçümseyen, devletin tüm görevlerini, yetkilerini elden çıkarmaya azmeden bir zihniyet sergilendi üç gece televizyon ekranlarında... Böyle bir zihniyet elinde ülkenin, en kötü anlamda ve her alanda anarşiye sürüklenmesinden daha doğal, daha kaçınılmaz ne olabilir?..</p>

  <p class="normal">Devletin sigara fabrikalarının yapımını hükümette bulunduğu yıllar boyunca savsaklamış olan, şimdi hükümete geldiğinde de devlet kesiminde çalışma barışını, işçi huzurunu sağlayamayan bir başbakan çıkıp, “Görüyorsunuz işte, sigara fabrikalarını bitirmeye devlet gücü yetmiyor, üstelik işçiler de direniyor, o yüzden sigara bulunamıyor, öyleyse sigarayı özel sektöre bırakmaktan başka çare yoktur” diyebiliyor.</p>

  <p class="normal">Aynı mantığa göre şu da denemez mi:</p>

  <p class="normal">“Ülkemizde yıllardır ilaç sanayii özel sektörün ve yabancı sermayenin elinde... Bu sanayinin büyük kesimi devleti de hastaları da sömürüyor; hammadde sanayiine geçmeyi de istemiyor; ve ülkede birçok ilaçlar bulunamıyor; öyleyse ilaç sanayiini devletin üzerine almasından başka çare yoktur...</p>

  <p class="normal">Ama bunu söyleyecek olsak, biliyoruz ki, Sayın Demirel bizi hemen “sermaye düşmanı” olmakla itham eder. Oysa aynı mantığa göre kendisinin de “devlet düşmanı” sayılması gerekmez mi?</p>

  <p class="normal">Şimdi Tekel’in sigara fabrikalarında sahneye konulan bu oyun, çok geçmeden, devlet sektörünün başka iş kollarında da oynanacaktır.</p>

  <p class="normal">Örneğin, kâr eden Türk Hava Yolları’nı zarar eder duruma getirme ve en kârlı hatları –altyapı ve birçok hizmetler devletçe karşılanmak koşuluyla– özel sektöre devretme planları şimdiden biçimlenmeye başlamıştır.</p>

  <p class="normal">Oysa devlet sektöründen partizanlık eli çekilse, kadroların militanlarla şişirilmesinden vazgeçilse, kilit mevkilere o militanların koruyucuları ve destekçileri değil de gerçek işletmeciler getirilse; bunların yanı sıra da, çalışanlar yönetime, kâra ve sorumluluğa ortak edilse, hem devlet sektörü çok daha verimli çalışır hem de devlet işletmelerinde çalışma barışı kendiliğinden sağlanır.</p>

  <p class="normal">Fakat bu yola gitmeden, devlet işletmelerine, şimdi yapıldığı gibi, fiyatlarını-tarifelerini diledikleri gibi yükseltme yetkisi verilirse, ne olacağı bellidir: Bu işletmelerde devlet parasıyla beslenen partizanların ve militanların masrafı ve savurganlığı, sık sık gelecek yeni zamlarla, doğrudan doğruya halka fatura edilecektir.</p>

  <p class="normal">Biz, devlet sektöründe söylediğim gibi bir düzenin, yasa gücünde kararnamesini tüm ayrıntılarıyla hazırladık; ama hükümetimiz tek başına bir Cumhuriyet Halk Partisi Hükümeti olmadığı için Bakanlar Kurulu’ndan geçiremedik. Tek başımıza iktidara geldiğimizde, devlet sektörüne getireceğimiz düzen budur.</p>

  <p class="solbaslik">Ulusal Ekonomi Yabancı Sermaye Egemenliğine Sokuluyor</p>

  <p class="normal">Hükümetin açıkladığı politika kararları, güçlü yabancı sermayenin ezici rekabeti karşısında, kendi sanayicilerimizi, kooperatiflerimizi, salça fabrikası bile kuramayacak, işletemeyecek duruma getirebilir. Üstelik, küçük yatırımlarla kısa sürede büyük kâr sağlayabileceği basit teknolojili iş alanlarının kendisine ardına kadar açıldığını gören yabancı sermaye, o tür işler için gelir Türkiye’ye, asıl gereksinme duyduğumuz alanlar için gelmez. Özel sektörün, zaten yabancı sermayeyle içli dışlı olmuş güçlü kesimi, bundan zarar görmeyebilir, tedirgin olmayabilir; ama küçük ve orta boy sanayiciler, gerçek anlamda milli sanayiciler, esnaflıktan sanatkârlıktan sanayiciliğe geçmeye çabalayanlar, ya silinip giderler ya da büyük sermayeyle yabancı sermayenin uydusu, tutsağı durumuna gelirler.</p>

  <p class="normal">Demirel Hükümeti, devletin birçok işlevlerini özel sektörün güçlü kesimine devrederken, ulusal ekonomiyi de yabancı sermaye egemenliğine sokma çabası içinde görünüyor.</p>

  <p class="normal">Kuşkusuz, yabancı sermaye için daha çekici duruma getirilmelidir ülkemiz... Ama kendi sanayicilerimizin kendi güçleriyle ve teknolojileriyle kolayca kurabilecekleri ve kurmakta oldukları sanayiler için değil, kendi mühendislerimizin çıkarabileceği ve işleyebileceği madenler için değil, kendi köylümüzün çiftçimizin yaptığı ve –biraz devlet desteğiyle– çok daha iyisini yapabileceği tarım işletmeciliği, bahçecilik, hayvancılık için değil; kendi başımıza yapamadığımız, kendi olanaklarımızla dış pazar bulamadığımız alanlara çekilmelidir yabancı sermaye... Hükümetin şimdi açıkladığı politika kararları ise, güçlü yabancı sermayenin ezici rekabeti karşısında, kendi sanayicilerimizi, kooperatiflerimizi, salça fabrikası bile kuramayacak, işletemeyecek duruma getirebilir. Üstelik, küçük yatırımlarla kısa sürede büyük kâr sağlayabileceği basit teknolojili iş alanlarının kendisine ardına kadar açıldığını gören yabancı sermaye, o tür işler için gelir Türkiye’ye, asıl gereksinme duyduğumuz alanlar için gelmez.</p>

  <p class="normal">Özel sektörün, zaten yabancı sermayeyle içli dışlı olmuş güçlü kesimi, bundan zarar görmeyebilir, tedirgin olmayabilir; ama küçük ve orta boy sanayiciler, gerçek anlamda milli sanayiciler, esnaflıktan sanatkârlıktan sanayiciliğe geçmeye çabalayanlar, ya silinip giderler ya da büyük sermayeyle yabancı sermayenin uydusu, tutsağı durumuna gelirler.</p>

  <p class="normal">Ne var ki Güney Amerika modeli bir ekonomiye yönelmeye kararlı görünen Demirel Hükümeti’nin, yalnız halkı değil, milli sanayiciyi de ezip ezdirmekte bir sakınca görmediği anlaşılmaktadır.</p>

  <p class="normal">Hükümet diyebilir ki, “Çetin bir döviz darboğazı içindeyiz; bu darboğazı bir an önce aşabilmek için, nereden nasıl döviz sağlayabilirsek sağlamalıyız.”</p>

  <p class="normal">Fakat bu, tıpkı eski Demirel Hükümetlerinin, “Enerjiyi en kolay tarafından nasıl sağlayabilirsek sağlamalıyız” deyip, yıllar yılı kendi ulusal kaynaklarımıza dayalı enerji santrallerini ihmal etmesine, dıştan alınan petrole dayalı santrallere ağırlık vermesine benzer...</p>

  <p class="normal">O tutum, artan petrol fiyatları karşısında, nasıl, Türkiye’yi, korkunç bir enerji ve döviz darboğazına sürüklediyse, bu tür bir döviz sağlama ve yabancı sermaye politikası da, Türkiye’yi, çok geçmeden ağır sorunlarla karşı karşıya getirebilir.</p>

  <p class="normal">Sayın Demirel, “Türk ekonomisi felç olma noktasına son iki ayda gelmedi” diyor.</p>

  <p class="normal">Doğrudur.</p>

  <p class="normal">Demirel Hükümetlerinin on beş yıl önceden beri izlediği döviz ve enerji politikaları, Türkiye’yi bu duruma getirmede önemli bir etken olmuştur.</p>

  <p class="normal">Türkiye, dışsatımdan elde ettiği tüm döviz geliriyle, yalnızca petrol gereksinmesini bile karşılayamaz durumdadır. Fakat bunun bütün sorumluluğunu dünya petrol fiyatlarındaki hızlı artışa yüklemek gerçekçi olmaz. Petrol ve enerji bunalımından pek çok ülke sıkıntı çekiyor. Ama hiçbiri Türkiye’nin çektiği kadar sıkıntı çekmiyor. Dünyadaki 156 devletten, Türkiye dışında hiçbiri, tüm dışsatım gelirleriyle petrol dışalımına yetişemeyecek kadar sarsılmamıştır petrol bunalımından.</p>

  <p class="normal">Buna yalnızca, kendi doğal kaynaklarımıza dayalı enerji üretiminin savsaklanması veya enerji bunalımına karşı gerekli önlemlerin zamanında alınmaması da neden olmuş değildir. Nüfusuna, toprak büyüklüğüne ve gelişmişlik düzeyine göre, Türkiye’nin tükettiği petrol ve enerji çok az bile sayılır.</p>

  <p class="normal">Asıl sorun, yıllar boyunca, hele Demirel Hükümetleri süresince, dışsatım gelirlerimizi ve genel olarak döviz kazanma gücümüzü arttırmaya gereken önemin verilmemiş olmasıdır. Bizim durumumuzdaki ülkeler arasında dışsatım gelirleri bizim kadar yavaş artan bir ülke daha yoktur 1977’de, Cephe Hükümetlerinin son yılında ise dışsatım gelirlerimiz büyük ölçüde düşmüştür.</p>

  <p class="solbaslik">Ekonomiyi Biz Hasta Yatağından Kaldırdık, Demirel’se Felç Etti</p>

  <p class="normal">Ekonomiyi hasta yatağına düşüren, eski Demirel Hükümetlerinin tutumudur. 21 ayda biz gerçi güllük gülistan etmedik ekonomiyi, ama, hasta yatağından ayağa kaldırabildik. Şimdi, iki-iki buçuk ayda, ekonomiyi bu kez felç durumuna düşürense, kuşkusuz Demirel Hükümeti’dir.</p>

  <p class="normal">1978 başında biz hükümete geldik, çetin engellere güçlüklere karşın, dışsatım gelirlerimizde, hiçbir ülkenin kolay kolay sağlayamayacağı kadar artış sağladık. Fakat Demirel Hükümeti işbaşına geldi, dışsatım gelirlerimiz yeniden hızla gerilemeye başladı. 1979’un son iki ayında, Demirel Hükümeti döneminde, 1978’in son iki ayına göre 210 milyon dolar geriledi dışsatım gelirlerimiz.</p>

  <p class="normal">Bu gerçek ortada iken, Sayın Demirel’in, “Üç ay önce durum güllük gülistandı da, iki ayda mı ekonomi felç oldu?” sözü havada kalıyor.</p>

  <p class="normal">Ekonomiyi hasta yatağına düşüren, kendi eski hükümetlerinin tutumudur. 21 ayda biz gerçi güllük gülistan etmedik ekonomiyi, ama hasta yatağından ayağa kaldırabildik. Şimdi, iki-iki buçuk ayda, ekonomiyi bu kez felç olma durumuna düşürense, kuşkusuz Demirel Hükümeti’dir.</p>

  <p class="normal">“İki ayda nasıl bu duruma gelir bir ekonomi?” diyor Sayın Demirel... Bunun yanıtını vermek bize değil, Sayın Demirel’e düşer.</p>

  <p class="normal">Üç yıllık Cephe Hükümetleri döneminde alınan milyarlarca dolarlık dış krediye karşın, 1977’de devletin nasıl “70 sente muhtaç” duruma düşürüldüğünün, Merkez Bankası çekleri dünyanın dört bir yanından “geçersizdir” diye geri çevrilir duruma düşürdüğünün yanıtını vermek de kendine düşer.</p>

  <p class="normal">Şimdi tevile kalkışıyor ama 1977 yılında Türkiye’nin “70 sente muhtaç” duruma düşürüldüğü çok doğrudur. O kadar ki, 1977 ortalarındaki bir aylık hükümetimizi kurduğumuzda, Merkez Bankası’nda, dışardan röntgen filmi getirtmek için 48 bin dolar bulamadık... Bırakınız 48 bin doları, tetanos serumu getirtmek için, onun yarısı kadar, 24 bin dolar döviz bulamadık Merkez Bankası’nda...</p>

  <p class="normal">Oysa, 1979 sonlarında kendilerine hükümeti devrettiğimiz sırada, Merkez Bankası rezervleri, devraldığımız noktanın çok üstündeydi; bize bırakılan kısa vadeli dış borçların 5 milyar dolarlık büyük bölümü ertelenmişti; 1979 yılında uygun koşullu 2 milyar 206 milyon dolar dış kredi sağlanmış ve kullanmamıza vakit kalmadığı için, bunun çok büyük bir bölümünü yine Demirel Hükümeti’ne devretmiştik; işçi dövizlerini büyük ölçüde arttırmıştık; birçok temel maddelerin üretimini yükseltmeye, durmuş fabrikaları çalıştırmaya başlamıştık; üstelik dışa satılabilir büyük tarım ürünleri stoku devretmiştik yeni hükümete...</p>

  <p class="normal">Bütün bunlara karşın, Demirel Hükümeti’nin, iki buçuk ayda ekonomiyi nasıl olup da kendi deyimiyle “felç olma” noktasına getirebildiği, nasıl olup da hızlanan dışsatımlarımızı iki ayda 210 milyon dolar geriletebildiği gerçekten meraka değer.</p>

  <p class="normal">Fakat, şimdi, hükümetin izlemeye başladığı yeni tutum büsbütün kaygı verici...</p>

  <p class="solbaslik">Yeni Modelin Siyasal Rejimi ve Dış Politikası</p>

  <p class="normal">Türkiye’ye yeni ve yabancı bir ekonomik model biçilmek isteniyor. Devlet geleneklerimizle de, kökleşmiş demokrasimizle de, halkımızın özgür karakteriyle de bağdaşmayan bir ekonomik model…</p>

  <p class="normal">Devletin ekonomik ve toplumsal anlamda giderek etkisizleşeceği ve halkla yabancılaşacağı, halkın ezileceği, büyük çıkar çevrelerinin de sömürdükçe semireceği bir model…</p>

  <p class="normal">Bu modelin, ister istemez, kendi siyasal rejimi ve kendi dış politikası da vardır.</p>

  <p class="normal">Geçen basın toplantımda belirttiğim gibi, Türkiye’ye, yeni ve yabancı bir ekonomik model biçilmek isteniyor. Devlet geleneklerimizle de, kökleşmiş demokrasimizle de, halkımızın özgür karakteriyle de bağdaşmayan bir ekonomik model…</p>

  <p class="normal">Devletin temel görevlerini, geniş ölçüde, bazı büyük çıkar çevrelerinin üstleneceği, o çevrelerin de bazı dış çıkar çevreleriyle birlikte, Türkiye’yi içerde ve dışarıda yönlendirmeye çalışacağı bir model...</p>

  <p class="normal">Devletin ekonomik ve toplumsal anlamda giderek etkisizleşeceği ve halkla yabancılaşacağı, halkın ezileceği, büyük çıkar çevrelerinin de sömürdükçe semireceği bir model...</p>

  <p class="normal">Bu modelin, ister istemez, kendi siyasal rejimi ve kendi dış politikası da vardır.</p>

  <p class="normal">O dış politikanın ne olabileceği, Türkiye Büyük Millet Meclisi’ndeki dış politika görüşmeleri sırasında, Sayın Dışişleri Bakanı’nın söylediklerinde değil, söylemediklerinde okunabilir.</p>

  <p class="normal">Batı’yla ilişkilerimiz dışında hiçbir uluslararası ilişkimize yer verilmeyen bir konuşmaydı o... Bölge ülkeleriyle, Afrika ile ulusal bağımsızlık hareketleriyle son yıllarda hızla gelişen ilişkilerimize hiç değinilmeyen bir konuşma... “nato’ya güven verelim” diye olacak, Yunanistan’la aramızdaki nato’ya ilişkin sorunlara bile hiç yer vermeyen, Ege sorunlarına tek bir cümle ile değinip geçen, Batı’dan beklenen krediler dışında, uluslararası ekonomik ilişkilerimize, bu ilişkilerde chp Hükümeti’nin sağladığı çok unsurlu dengeye, ima yoluyla bile ilişmeyen bir konuşma...</p>

  <p class="normal">Son Cumhuriyet Halk Partisi Hükümeti’ne gelinceye kadar, Türkiye, uzun yıllar, Batı’dan gelen taşıma suyla döndürebildiği kadar değirmeni döndürmeye alışmıştı. Dış ekonomik ve mali ilişkiler denilince, akla, Batı’dan nasıl ne kadar kredi alınabileceği; jeopolitik durumumuzun bu amaçla nasıl değerlendirilebileceği gelirdi yalnızca... Kendi olanaklarımızla ve çok yönlü uluslararası ilişkilerle güçlenmek değil, kendi gücümüzle döviz kazanmak değil, ne yapıp edip belli kaynaklardan ödünç döviz bulmak düşünülürdü.</p>

  <p class="solbaslik">Türk Toplumu, Üstüne Giydirilmek İstenen Yabancı ve İğreti Modeli Kesinlikle Reddedecektir</p>

  <p class="normal">Demokrasiyle bağdaşması olanaksız bir ekonomik model Türkiye’nin üstüne giydirilirse ve bunun sonucu olarak da Türkiye, demokrasiden uzaklaşırsa, Batı’dan belki bir süre için yardım alır, ama Batı’yla arasındaki en sağlam ve sürekli bağ da kopmuş olur. Üstelik sırf jeopolitik nedenlerle, stratejik nedenlerle sağlanacak yardım, Türkiye’yi kendi bölgesinde de yalnızlaştırır.</p>

  <p class="normal">Şimdi yeniden öylesine dar ve tek yanlı bir düğünce ve yaklaşım sürecine girildiği anlaşılıyor.</p>

  <p class="normal">Oysa bir ülkenin kendi döviz kazancı artmadan, dış ödemeler gücü artmadan, ödünç döviz bulma olanakları da ya çok sınırlı kalır ve bir noktaya gelip –1977’de olduğu gibi– tükenir veya –daha kötüsü– ancak bağımsızlığının aşınması pahasına sürdürülebilir.</p>

  <p class="normal">Hele bölgedeki bazı gelip geçici gelişmelerin, kimi devletler gözünde ülkemize kazandıracağı stratejik öneme dayalı birtakım dış yardım hesapları, sanki bize ödün veriliyormuş gibi görünürken, aslında, bizi kendi öz gücümüzden ve geleceğimizden ödünler verme durumuna düşürebilir.</p>

  <p class="normal">Batı’yla dostluğumuz ve ittifakımız, kuşkusuz, uluslararası ilişkilerimizin önemli unsurlarındandır. Fakat Batı’yla aramızdaki gerçek bağ, jeopolitik değildir, stratejik değildir, demokratiktir.</p>

  <p class="normal">Demokrasiyle bağdaşması olanaksız bir ekonomik model Türkiye’nin üstüne giydirilirse ve bunun sonucu olarak da Türkiye, demokrasiden uzaklaşırsa, Batı’dan belki bir süre için yardım alır, ama Batı’yla arasındaki en sağlam ve sürekli bağ da kopmuş olur. Üstelik sırf jeopolitik nedenlerle, stratejik nedenlerle sağlanacak yardım, Türkiye’yi kendi bölgesinde de yalnızlaştırır.</p>

  <p class="normal">Onun için Türk toplumu, şimdi üstüne giydirilmek istenen yabancı ve iğreti modeli her yönüyle ve kesinlikle reddetmelidir ve herhalde reddedecektir.</p>
</body>
</html>
