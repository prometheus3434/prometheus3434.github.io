<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>OliverTwist</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_3"><span class="idebold">OLIVER LONDRA’YA GİDİYOR</span></h1>

  <p class="normal1">Oliver Twist, yorgun argın bir kapı eşiğine çöküp kıvrıldı. Güneş şehrin üzerinde daha yeni yükseliyordu ve gecenin soğuğu hâlâ ıssız sokaklardaydı. Oliver kıpırdayamayacak kadar bitkindi. Bay Sowerberry’nin evinden kaçtığından beri kilometreler süren uzun ve zorlu bir yürüyüş yapmıştı. Ayakları şişmiş ve kanıyor, her yanı ağrıyordu. Ayrıca açlıktan iyice güçsüz düşmüştü. Yine de kaçmış olmaktan pişman değildi. Bu bile düşkünlerevinden daha iyiydi.</p>

  <p class="normal1">Bir iki saat geçti ve sokaklarda insanlar belirmeye başladı. Bir kapının eşiğinde bitkin bir durumda oturan, paçavralar içindeki kimsesiz çocuğu görüyorlar, ama hemen gözlerini kaçırıp telaşla oradan uzaklaşıyorlardı.</p>

  <p class="normal1">Sonra Oliver, birdenbire birinin kendisine dik dik baktığını hissetti. Başını kaldırınca, kalkık burunlu, sert görünüşlü bir çocuğun, yanında durmuş, keskin ve ciddi bakışlarla kendisini süzdüğünü gördü.</p>

  <p class="normal1">Çocuk, Oliver’a yaklaşarak, “Merhaba arkadaş, neyin var senin?” diye sordu.</p>

  <p class="normal1">Oliver zayıf bir sesle, “Karnım aç ve yorgunum. Yedi gündür yürüyorum,” diye yanıtladı onu.</p>

  <p class="normal1">Çocuk bir ıslık çalıp hayretle, “Yedi gün mü!” diye haykırdı. Sonra, hiç beklenmedik bir şekilde Oliver’a sevecen bakışlarla bakarak. “Senin her şeyden önce bir şeyler yemeye ihtiyacın vardır. Merak etme, ben ısmarlarım!” dedi.</p>

  <p class="normal1">Çocuk sözünü tuttu. Oliver günlerdir yediği ilk yemeği kurtlar gibi yutarken, ona “Londra’ya mı gidiyorsun?” diye sordu.</p>

  <p class="normal1">“Evet,” dedi Oliver.</p>

  <p class="normal1">“Kalacak yerin var mı?”</p>

  <p class="normal1">Oliver üzüntüyle, “Hayır,” dedi.</p>

  <p class="normal1">“Öyleyse, sanırım bu gece yatacak bir yere ihtiyacın vardır,” dedi çocuk.</p>

  <p class="normal1">Oliver başını sallayarak, “Gerçekten öyle!” diye yanıtladı onu.</p>

  <p class="normal1">“Ben Londra’da, karşılığında hiçbir şey istemeden sana bir yatak verecek iyi yürekli ihtiyar bir bey biliyorum. Kendisi beni çok iyi tanır!” Çocuk kendinden çok emin konuşuyordu.</p>

  <p class="normal1">Yatacak bir yer, hem de bedava bir yer teklifi son derece çekiciydi ve Oliver bunu minnetle kabul etti.</p>

  <p class="normal1">Çocuk, “Senin adın ne?” diye sordu.</p>

  <p class="normal1">Oliver ona adını söyledi.</p>

  <p class="normal1">Çocuk gururla, “Benimkisi de Jack Dawkins. Bana Usta Üçkâğıtçı derler!” dedi.</p>

  <p class="normal1">Oliver böyle bir adı olan birinin, dürüst bir insan olamayacağından emindi, ama Üçkâğıtçı’nın yardımına o kadar ihtiyacı vardı ki hiç sesini çıkarmadı.</p>
</body>
</html>
