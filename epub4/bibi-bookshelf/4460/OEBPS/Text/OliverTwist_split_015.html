<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>OliverTwist</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_8">TEHDİT DOLU SÖZLER</h1>

  <p class="normal1">Sonraki birkaç gün boyunca, Fagin, Oliver’ın kaçmaması için önlemler aldı.</p>

  <p class="normal1">Bu arada, Bay Brownlow çılgın gibi Oliver’ı arıyordu. Sokakları baştan başa dolaşıp çocuğu aramaları ve karşılaştıkları herkese, onu görüp görmediklerini sormaları için hizmetkârlarını dışarı göndermişti. Gazeteye, Oliver hakkında bilgi getirenlere ödüllendireceğini bildiren bir ilan bile verdi. Ama bütün çabaları boşunaydı. Bay Brownlow’un anladığı kadarıyla, çocuk ortadan kaybolmuştu.</p>

  <p class="normal1">Bu arada, Fagin, Oliver’ı bir suçlu olması için eğitiyordu. Ona hırsızlık yapmak için dışarı çıkmanın ne kadar heyecanlı olduğunu ve nasıl bir servet kazanabileceğini anlatıyordu. Oliver ona inanmıyordu.</p>

  <p class="normal1">Bir gün Fagin, Oliver’a, “Seni Bill Sikes’a gönderiyorum evlat!” dedi. “Senin için küçük, güzel bir işimiz var!”</p>

  <p class="normal1">Nancy, Oliver’ı almaya geldi. Çok üzgün görünüyordu.</p>

  <p class="normal1">Kaba saba hareketleri ve sivri diline karşın, Nancy’nin iyi bir kalbi vardı. Oliver’ı çok sevmişti ve şimdi onun büyük bir tehlike içinde olduğunu biliyordu. Fagin ve Sikes onu büyük bir soygunda kullanmayı planlıyorlardı.</p>

  <p class="normal1">Bill’in evine vardıklarında, Bill, Oliver’ı bir kenara çekti. Ona küçük bir tabanca göstererek, “Bunun ne olduğunu biliyor musun?” diye sordu.</p>

  <p class="normal1">Oliver yutkunarak başını salladı. Bill tabancayı eline aldı, kurşun koydu, sonra da namluyu Oliver’ın başına dayadı. Tabanca soğuk ve ürkütücüydü.</p>

  <p class="normal1">Sikes, “Dışarı çıkıyoruz, sen ve ben,” diye hırladı. “Eğer kimseye tek kelime edersen, kafanı uçururum!”</p>

  <p class="normal1">Bu, Oliver’ın kolayca unutabileceği bir tehdit değildi.</p>
</body>
</html>
