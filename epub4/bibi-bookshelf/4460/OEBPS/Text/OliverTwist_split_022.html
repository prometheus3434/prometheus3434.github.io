<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>OliverTwist</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_14">PARLAK BİR GELECEK</h1>

  <p class="normal1">Oliver’a duyduğu sevgi yüzünden kendini çok büyük bir tehlikeye atan zavallı Nancy, çocuğun ne kadar talihli olduğunu öğrenince çok mutlu olurdu herhalde. Ama ne yazık ki Nancy, davranışlarının bedelini çok ağır ödemişti. Fagin’in casusu ona, Nancy’nin Londra Köprüsü’nde Rose ve Bay Brownlow ile buluştuğunu söyleyince, Fagin öfkeden deliye dönmüştü. Bill Sikes’ı çağırtmış ve ona bu hikâyeyi anlatmıştı. Her zaman acımasız bir adam olan Bill silahını çekmiş ve Nancy’yi soğukkanlılıkla vurup öldürmüştü.</p>

  <p class="normal1">Daha Bay Brownlow ve Monks konuşurlarken, polis her yerde katili arıyordu. Hemen o gece, Bill’i saklandığı yerde sıkıştırdılar. Paniğe kapılan Bill, aşağı inip kaçmak için yanına bir ip alarak çatıya tırmandı. Ama ayağı kaydı ve çatıdan aşağı düşerken ip boynuna dolandı. Bill, boynunu sıkan ip yüzünden boğularak öldü.</p>

  <p class="normal1">Aynı gün, Bay Brownlow’un verdiği bilgi üzerine harekete geçen polis, çocuklarından birkaçıyla birlikte Fagin’i tutukladı. Mahkemede, Fagin’in hayatına darağacında son verilmesine karar verildi.</p>

  <p class="normal1">Oliver Twist’e gelince, Bay Brownlow onu evlat edindi. Oliver’ı, Bayan Bedwin’le birlikte taşraya götürdü. Çocuk orada çok mutluydu, çünkü güzel tarlaları, çiçekleri ve ağaçlarıyla taze ve yeşil kırları seviyordu.</p>

  <p class="normal1">Oliver, önceden, düşkünlerevi dışında gidecek yeri olmayan, kötü muamele gören zavallı bir çocuktu. Oysa şimdi, geleceği parlaktı ve hayat ona mutluluk vaat ediyordu. Babasının ona bıraktığı mirası almıştı. Her şeyden önemlisi, Fagin asılmış, hırsızlar ve katiller çetesi dağılmış olduğu için, Oliver’ın artık onlardan korkmasına hiç gerek kalmamıştı.</p>
</body>
</html>
