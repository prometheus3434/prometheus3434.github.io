<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>OliverTwist</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_9">SOYGUN</h1>

  <p class="normal1">Bill Sikes, Oliver’ı Londra’nın epeyce dışındaki rutubetli, nemli bir eve götürdü. Orada, Sikes’ın iki suç ortağı onları bekliyordu. Tabancalarını, levyelerini ve öbür aletlerini topladıktan sonra, zifiri karanlık, sisli bir gecenin içine doğru yola çıktılar.</p>

  <p class="normal1">Oliver, bulaştığı korkunç suçu şimdi anlıyordu. Ağlıyor ve Bill Sikes’a onu bırakması için yalvarıyordu. “Bir daha Londra’nın yakınından bile geçmeyeceğim, söz veriyorum!” diyordu.</p>

  <p class="normal1">Ama Bill’in Oliver’a yaptırması gereken bir iş vardı ve bunu kesinlikle yaptırmak istiyordu. Soygunun gerçekleşeceği eve vardıkları zaman, Bill küçük bir pencereyi levyeyle zorlayarak açtı. Kısık bir sesle Oliver’a, “Buradan içeri gir!” dedi. “Sonra ön kapıyı aç ve bizi içeri al. Buradan silahla sana nişan alacağım, o yüzden sakın bir numara yapmaya kalkma, yoksa seni vurup öldürürüm!”</p>

  <p class="normal1">Bu tehdide karşın, Oliver evdeki insanları uyarmaya karar verdi. İçeri girer girmez, merdivenlerden, ailenin odalarının bulunduğu üst kata doğru koşmaya başladı. Bill Sikes, “Geri dön, seni sefil yaratık!” diye bağırıyordu.</p>

  <p class="normal1">Birdenbire, merdivenlerin üstünde iki adam belirdi. Biri elinde bir fener, öbürü de bir tabanca tutuyordu. Oliver adamın tabancasını ateşlediğini duydu ve kolunda şiddetli, korkunç bir acı hissetti. Sonra, bir el daha ateş edildiğini duydu. Uzaktan uzağa bir zil sesi çınlıyordu. Yerden kaldırıldığını ve dışarı sürüklendiğini hissetti.</p>

  <p class="normal1">Soygun ters gitmişti. Evdeki iki adam alarmı çalıştırmış ve Bill Sikes’la çetesine Oliver’ı da alıp kaçmaktan başka yapacak bir şey kalmamıştı.</p>

  <p class="normal1">Oliver neler olup bittiğinin pek farkında değildi. Sersemlemişti ve kolu çok kötü acıyordu. Gözlerinin önünü siyah bir perde kapladı ve bayıldı.</p>
</body>
</html>
