<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>OliverTwist</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_12">BULUŞMA</h1>

  <p class="normal1">Nancy, ilk pazar gecesi Londra Köprüsü’ne gidemedi, çünkü çok sinirli bir ruh halinde olan Bill Sikes, eğer evden çıkarsa, onu dövmekle tehdit etmişti.</p>

  <p class="normal1">Ayrıca Fagin de oradaydı ve Nancy’nin davranışlarında bir tuhaflık olduğunu sezmişti. Neden dışarı çıkmayı bu kadar çok istiyordu? Fagin, çocuklarından birini, bir dahaki pazar gecesi Nancy’yi takip etmeye gönderme kararı aldı, böylece nereye gittiğini ve kiminle buluştuğunu öğrenebileceklerdi.</p>

  <p class="normal1">Casus, Fagin’in talimatlarını sadık bir şekilde yerine getirdi. Nancy’nin, gece yarısından hemen sonra köprüde Bayan Rose ve Bay Brownlow’la buluştuğunu gördü. Çocuk onlara görünmeden ve hiç sesini çıkarmadan, yakınlarına süzüldü ve Nancy’nin, uzun boylu ve sıska Bay Monks’u tarif ettiğini, sık sık gittiği meyhaneyi ve hangi saatlerde orada bulunduğunu söylediğini duydu.</p>

  <p class="normal1">“Onu kolayca tanıyabilirsiniz,” dedi Nancy. “Boğazında bir iz var, büyük kırmızı bir…”</p>

  <p class="normal1">“Kırmızı bir iz mi!” Bay Brownlow sözünü kesmişti. “Bir yanık ya da haşlanma izi gibi mi?”</p>

  <p class="normal1">Rose ve Nancy şaşırarak birbirlerine baktılar.</p>

  <p class="normal1">“Evet!” diye yanıtladı Nancy. “Onu tanıyor musunuz?”</p>

  <p class="normal1">Bay Brownlow, yüzünde keyifsiz bir ifadeyle başını salladı. “Evet, evet, sanırım tanıyorum!” diye mırıldandı.</p>

  <p class="normal1">Bay Brownlow hiç vakit kaybetmedi. Hemen ertesi gün, Monks’u aramak üzere iki adamıyla birlikte dışarı çıktı. Nancy’nin sözünü ettiği meyhanenin oldukça yakınlarında, avlarını gördüler.</p>

  <p class="normal1">Monks daha ne olup bittiğini anlayamadan, Bay Brownlow’un adamları onu yakalayıp apar topar kiralık bir arabaya attılar, sonra büyük bir hızla Bay Brownlow’un evine gittiler.</p>
</body>
</html>