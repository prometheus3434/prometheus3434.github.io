<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>OliverTwist</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_6">“ONU BULMAK ZORUNDAYIZ”</h1>

  <p class="normal1">Bu arada, Usta Üçkâğıtçı ve Charley’nin başı, sokakta Oliver’ı “kaybettikleri” için Fagin’le büyük derde girmişti.</p>

  <p class="normal1">O olmadan geri döndükleri zaman, Fagin öfkeden deliye dönmüş ve ikisini de boğmakla tehdit etmişti. Çünkü Oliver çeteyle ve nasıl çalıştıklarıyla ilgili çok şey biliyordu. Fagin bu yüzden çocuk “öterse”, yani çeteyi polise ihbar ederse diye endişeleniyordu.</p>

  <p class="normal1">“Onu bulmalıyız, bulmak zorundayız!” diye kükrüyordu.</p>

  <p class="normal1">Charley Bates kekeleyerek, “Ama… ama nasıl?” dedi. “Londra çok büyük bir yer, Fagin. Nereden başlayacağız?”</p>

  <p class="normal1">Fagin’in öfkesi birdenbire yatıştı. Gözlerine kurnaz bir ışıltı gelmişti. Odayı arşınlamaya başlayarak Charley’ye, “Orasını bana bırak, evlat,” dedi. “Bir şey düşüneceğim!”</p>

  <p class="normal1">Fagin’in bir plan yapması uzun sürmedi. Çetedeki hırsızlardan biri, Nancy adında bir kızdı. Fagin ona polis karakoluna gitmesini ve Oliver’ın nerede olduğunu öğrenmeye çalışmasını söyledi.</p>

  <p class="normal1">Nancy ilk başta bunu reddetti, çünkü polisten korkuyordu. Ama Fagin’in çetesinin başka bir üyesi ve acımasız bir zorba olan Bill Sikes’tan daha çok korkuyordu.</p>

  <p class="normal1">Bill, Nancy’ye ters ters bakarak, “Hayır mı diyorsun?” dedi. Sonra da elini kaldırıp, “Suratına yumruğumu yersin!” diye onu tehdit etti. Bu, Bill’in Nancy’yi ilk dövmesi olmayacaktı. Nancy telaşla, “Tamam, tamam. Gideceğim,” dedi.</p>

  <p class="normal1">Nancy, “Madem bu işten kurtuluş yok. Bari işe yarayacak bir şeyler öğreneyim,” diye düşündü. Nancy iyi bir oyuncuydu ve polis karakoluna vardığında hüngür hüngür ağlamaya başladı. Feryatlar ve hıçkırıklar arasında polise, sevgili küçük kardeşini kaybettiğini söyledi. Yalan söylüyordu ve elbette kastettiği Oliver’dı.</p>

  <p class="normal1">Nancy, “Nereye gitti, ah, nerede o?” diye ağlıyordu. “Onu bulmalıyım, bulmak zorundayım!”</p>

  <p class="normal1">Polis yufka yürekli bir adamdı ve Nancy’nin numarasına tamamen kanmıştı. Bu yüzden ona çocuğun Kuzey Londra’daki Pentonville yakınlarında bir yerde yaşayan yaşlı bir bey tarafından götürüldüğünü söyledi.</p>

  <p class="normal1">Nancy bu haberle geri döndüğü zaman, Fagin hemen onu, Usta Üçkâğıtçı ve Charley Bates’le birlikte Pentonville’deki evi bulmaya gönderdi.</p>

  <p class="normal1">Fagin gergin bir tavırla, “Oliver henüz bizi ele vermiş değil!” dedi. “Eğer böyle bir şey yapmış olsaydı, Nancy bunu karakolda öğrenirdi! Konuşmasına engel olmak için onu bulmak zorundayız, yoksa hepimiz bittik demektir!”</p>
</body>
</html>