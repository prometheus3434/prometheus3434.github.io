<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>OliverTwist</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_10">İYİLİK VE BİR HAYAL KIRIKLIĞI</h1>

  <p class="normal1">Oliver uyandığında sabah olmuştu ve Bill Sikes’ın onu bıraktığı bir hendekte yatıyordu. Bill ve öbür soyguncular etrafta değildi, çünkü hepsi kaçmayı başarmış ve aceleyle Londra’ya dönmüşlerdi.</p>

  <p class="normal1">Oliver kendini güçsüz hissediyordu, Bill’in koluna bağladığı atkı kan içinde kalmıştı. Çok büyük bir çaba harcayarak, güçlükle ayağa kalktı ve bir yola varana kadar sendeleyerek yürüdü. Kısa bir süre yürüdükten sonra, bir eve geldi. İçi korkuyla titreyerek bunun önceki gece soymaya kalkıştıkları ev olduğunu fark etti.</p>

  <p class="normal1">Oliver koşarak oradan kaçmak istedi, ama buna gücü yetmedi.</p>

  <p class="normal1">İçeride hizmetkârlar bir gürültü duydu. Ön kapıyı açtıklarında, içlerinden biri, yani Bay Giles, Oliver’ı tanıdı.</p>

  <p class="normal1">“İşte hırsız burada! Vurduğum çocuk!” diye bağırdı.</p>

  <p class="normal1">Merdivenlerin yukarısından yumuşak bir ses, “Giles!” diye fısıldadı. “Sus, yoksa teyzemi korkutacaksın!”</p>

  <p class="normal1">Seslenen kişi, tatlı bir yüzü ve sevecen, koyu mavi gözleri olan incecik genç bir kadındı. Sessizce merdivenlerden indi ve içeri taşınıp koridora yatırılmış olan Oliver’a baktı.</p>

  <p class="normal1">Genç kadın, “Ah, zavallı küçük çocuk!” diye haykırdı. “Onu yukarı taşı, Giles. Yavaşça, dikkatli ol!”</p>

  <p class="normal1">Adı Rose olan genç kadın, doktor çağrılmasını emretti. Doktor kurşunun Oliver’ın kolunu kırdığını anladı. Yarası ciddi değildi, ama kolunun iyileşmesi ve Oliver’ın kendini tekrar iyi hissetmesi uzun zaman alacaktı.</p>

  <div class="calibre1" id="calibre_pb_18"></div>
</body>
</html>
