<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-07-17T17:42:43+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre3" id="calibre_pb_22">1</h2>
<p class="calibre1">- Kuşkusuz. Ama Sindone'yi çalmak ya da yok etmek isteyen biri olduğu sizin fikriniz. Biz yangınların nedenini araştırıyoruz. Soruşturma kapandığında sonuçlan üstlerimize ileteceğiz. Onlar da, eğer uygun görürlerse bunu kamuoyuna duyururlar. </p>
<p class="calibre1">- Sizden şefinize ihanet etmenizi istemedim. </p>
<p class="calibre1">-  Ana, benden ne istediğinizi anladım, cevabım hayır. Üzgünüm. </p>
<p class="calibre1">Ana keyifsizce dudağını ısırdı, kapuçinosunu bitirmeden masadan kalktı. </p>
<p class="calibre1">- Neyse. Yapacak bir şey yok. Yine de bir şeyler keşfedersem, sizi arayayım mı ? </p>
<p class="calibre1">- Tabiî. Arayın. </p>
<p class="calibre1">Genç kız gülümsedi, telaşla otelin kafeteryasından çıktı. Sofia bu kadar kararlı adımlarla nereye gittiğini merak etti. Cep telefonu çaldı. Peder Yves'in sesini duyduğunda, içinden gülmek geldi. </p>
<p class="calibre1">- Birkaç dakika önce sizden bahsediyordum. -Kime? </p>
<p class="calibre1"/>
<p class="calibre1">- Ana Jimenez'e. </p>
<p class="calibre1">- Ah, şu gazeteci! Çok tatlı ve zeki biri. Katedral yangınlarını araştırıyor. </p>
<p class="calibre1">Ağabeyi, Europol'ün İtalya'daki İspanyol temsilcisi, şefinizin arkadaşı, biliyorum. </p>
<p class="calibre1">- Öyle. Santiago Jimenez, Marco'nun da bizim de arkadaşımız. İyi bir insandır. </p>
<p class="calibre1">Çok yetkin bir profesyoneldir. </p>
<p class="calibre1">-  Evet, öyle görünüyor. Bakın sizi kardinal tarafından arıyorum. Sizi ve Bay Valoni'yi, vereceği bir davete çağırıyor. </p>
<p class="calibre1">- Davet mi ? </p>
<p class="calibre1">- Kardinal, ara sıra Torino'ya gelip Sindone'yi inceleyen, onun korunmasından sorumlu olan Katolik bilimadamları heyetini kabul edecek. Bu heyetin başkanı Doktor Bolard. Her geldiklerinde, kardinal bir davet düzenler; çok insan çağırmaz; otuz, en fazla kırk kişi. Sizlerin de gelmenizi istiyor. Bay Valoni bu bilima-damlarını tanımak istediğini belirtmişti bir keresinde, işte şimdi fırsat çıktı. </p>
<p class="calibre1">- Ben de davetli miyim ? </p>
<p class="calibre1">-  Tabiî ki Doktor Hanım. Kardinal Hazretleri bunu özellikle söyledi. </p>
<p class="calibre1">- Peki, nerede ve kaçta olduğunu söyler misiniz ? </p>
<p class="calibre1">- Öbür gün, Kardinal Hazretlerinin resmî konutunda, saat yedide. Heyet üyelerinin yanı sıra, katedralin bakımı için bize destek olan birtakım işadamları, belediye başkanı, bölge hükümeti temsilcileri de olacak. Belki dışişleri bakan vekili, Ekselansları</p>
<p class="calibre1">Kardinal Visiers'in yardımcısı Monsenyör Aubry de gelir. </p>
<p class="calibre1">- Peki. Davet için teşekkürler. </p>
<p class="calibre1">- Bekliyoruz. </p>
<p class="calibre1">Marco'nun huysuzluğu üzerindeydi. Günün büyük bölümünü Torino'nun yer altı tünellerinde geçirmişti. Bazı bölümler XVI., bazıları ise XVIII. yüzyıldandı. </p>
<p class="calibre1">Mussolini bile tünellerden yararlanılmasını emretmiş, bazı güzergâhları genişlettirmişti. Yeraltı galerilerini gezmek çetin bir işti. Yeraltında farklı bir Torino, daha doğrusu, farklı Torinolar vardı. Torinoluların eski toprakları, Roma tarafından sömürgeleştirilmiş, Hannibal tarafından kuşatılmış, Lombardiyalılar tarafından istila edilmiş, sonunda da Savoia Hanedanı'nın bir parçası olmuştu. Tarih ile hayal gücünün her adımda birbiriyle kesiştiği bir şehirdi. </p>
<p class="calibre1">Arkeolojik araştırmalar, galerilerden bazılarının XVI. yüzyıl öncesinden, Muaftan sonraki ilk yüzyıllardan kalma olduğunu kanıtlıyordu. </p>
<p class="calibre1">Komutan Colombaria sabırlı ve nazik davranmıştı, ama Marco kötü durumdaki bir galeriye sapmak ya da bir duvar yıkıp arkasında bir yerlere çıkan bir tünel var mı, görmek istediğinde hiçbir esneklik göstermemişti. </p>
<p class="calibre1">-  Bana size galerilerde rehberlik etmem emredildi. Payanda edilmemiş, her an çökebilecek tünellere girerek ne sizin hayatınızı ne de kendimizinkini boş yere tehlikeye atamam. Duvarlara delik açma yetkim de yok. Üzgünüm. </p>
<p class="calibre1">Asıl üzgün olan Marco'ydu. Akşam olduğunda, Torino'nun yer altında boşu boşuna gezinmiş olduğunu hissediyordu. </p>
<p class="calibre1">-  Kızma yahu. Komutan Colombaria haklı. Görevini yapıyor sadece. Çekiç sallamaya başlamanız çılgınlık olurdu. </p>
<p class="calibre1">Giuseppe şefini sakinleştirmeye çalışıyor, ama başaramıyordu. Sofıa'nm durumu daha iyi değildi. </p>
<p class="calibre1">- Marco, senin dediğin, Kültür Bakanlığı, Torino Sanat Kuru-lu'yla bir araya gelip, yeni tünel açmak için emrine arkeologlar ve teknisyenler verirse mümkün olur ancak. Ama öyle durup dururken, kafana estiği yerde kazı yapmayı bekleme. </p>
<p class="calibre1">Mantıklı değil bu. </p>
<p class="calibre1">-  Kapalı galerilere gitmeyi denemezsek, aradığım şeyin var olup olmadığını öğrenemeyiz. </p>
<p class="calibre1">- O zaman bakanlıkla konuşup... </p>
<p class="calibre1">- Bakan sonunda defedecek beni. Sindone olayından bıktı artık. </p>
<p class="calibre1">Sofla ve Giuseppe, Marco'nun anlattıklarından endişe duyarak birbirlerine baktılar, ama bir şey söylemediler. </p>
<p class="calibre1">- Neyse. Sana son haberleri vereyim. Kardinal öbür gün bir davete çağırdı bizi. </p>
<p class="calibre1">- Davete mi ? Bizi mi ? </p>
<p class="calibre1">- Evet. Peder Yves aradı. Kutsal Kefen'in zarar görmeden korunmasından sorumlu bilimadamlan heyeti Torino'daymış. Kardinal, şehrin ileri gelenlerini de çağırdığı bir davetle ağırlarmış onları. Bir keresinde bu bilimadamlannı tanımak istediğini belirtmişsin, bizi de bu yüzden çağırmış. </p>
<p class="calibre1"/>
<p class="calibre1">-  Canım eğlence istemiyor. Onlarla başka türlü konuşmayı yeğlerdim. Ne bileyim, katedralde, Sindone'yi incelerken... Ama neyse, gideceğiz. Takım elbisemi ütüye yollayayım. Giuseppe, sende ne gibi yenilikler var? </p>
<p class="calibre1">- Buranın müdürünün elinde, bizim ihtiyaç duyduğumuz tertibata yetecek kadar adam yok. Roma'dan takviye istememiz gerekecek. Senin dediğin gibi, dilsizin kaçmaya çalışma olasılığını göz önüne alarak Europol'le konuştum. Bize sahada üç adam ve-rebilirlermiş. Yani, Roma'yla konuşup biraz daha takviye istemen gerekecek. </p>
<p class="calibre1">-  Roma'dan polis gelmesini istemiyorum. Kendi ekibimizden yardım almayı tercih ederim. Kimler gelebilir? </p>
<p class="calibre1">- Kaçakçılık Masası'nın işi başından aşkm. Aylak oturan kimse yok, dedi Giuseppe. Ancak biri yaptığı işi -bırakabilirse- bırakacak, vakti geldiğinde de onu buraya getirteceksin. </p>
<p class="calibre1">-  Evet. Bunu tercih ederim. Kendi adamlarımızla daha rahat oluyorum. Burada karabinyerenin vereceği destekle yetineceğiz. Bu da hepimizin biraz polislik yapması gerektiği anlamına geliyor. </p>
<p class="calibre1">- Ben zaten polisiz sanıyordum, dedi Giuseppe alaylı bir ses tonuyla. </p>
<p class="calibre1">- Evet. Sen ve ben öyleyiz. Sofla değil. Antonio ve Minerva da. </p>
<p class="calibre1">- Onları dilsizin peşine takmayı düşünmüyorsun umarım. </p>
<p class="calibre1">- Hepimiz her işi yapacağız. Anlaşıldı mı ? </p>
<p class="calibre1">- Çok iyi anlaşıldı. Çok çok iyi. Bir mahzuru yoksa karabinye-reden bir arkadaşımla yemeğe gideceğim. Bizimle işbirliğine hazır biri. Onu yemeğe davet ettim. Yarım saat sonra burada olur. Gitmeden bizimle bir içki içmeniz hoşuma giderdi. </p>
<p class="calibre1">- Benim için engel yok, dedi Sofla. </p>
<p class="calibre1">- Peki, diye yanıtladı Marco. Bir duş alıp geliyorum. Sen ne yapacaksın Doktor Hanım ? </p>
<p class="calibre1">- Hiç. istersen ikimiz buralarda yiyebiliriz. </p>
<p class="calibre1">- Ben davet ediyorum. Moralim düzelir belki. </p>
<p class="calibre1">- Hayır, ben davet ediyorum. -Peki. </p>
<p class="calibre1">Sofıa siyah ipekten bir tayyör satın aldı. Yanında davete gitmek için uygun bir şey getirmemiş, Roma Sokağı civarında bir Arnıa-ni mağazası bulmuştu. Tayyörden başka Marco için bir de kravat aldı. </p>
<p class="calibre1">Armani'yi sadeliği ve tayyörlerindeki o teklifsiz hava yüzünden beğeniyordu. </p>
<p class="calibre1">- En güzel kadın sen olacaksın, diye iddia etti Giuseppe. </p>
<p class="calibre1">- Hiç kuşku yok, diye destekledi Marco. </p>
<p class="calibre1">- ikinizi alıp bir hayran kulübü açacağım, dedi Sofia gülerek. Peder Yves kapıda karşıladı onları. Rahip kıyafeti giymemişti, yakalığı bile yoktu. Siyaha çalan lacivert bir takım elbise ve So-fia'nın Marco'ya armağan ettiğiyle tıpatıp aynı bir Armani kravat vardı üzerinde. </p>
<p class="calibre1">- Doktor Hanım... Bay Valoni... Buyurun, Kardinal Hazretleri, sizi gördüğüne çok sevinecek. </p>
<p class="calibre1">Marco gözucuyla Peder Yves'in kravatına baktı. Adam gülümsedi. </p>
<p class="calibre1">- Kravat zevkiniz çok iyi Bay Valoni. </p>
<p class="calibre1">- Aslında zevk Doktor Hanım'ın, kravatı bana o hediye etti. </p>
<p class="calibre1">- Ben de şaşırmıştım zaten, dedi yüksek sesle Peder Yves gülerek. </p>
<p class="calibre1">Kardinale yaklaştılar. Adam onları Monsenyör Aubry'yle tanıştırdı. Uzun boylu, cılız, yumuşak huylu bir Fransız'dı. Elli yaşlarmday-dı, görünümü mesleğini ele veriyordu: uzman bir diplomat hali vardı. Sindone üzerindeki araştırmaların durumuyla ilgilendi hemen. </p>
<p class="calibre1">Adamla konuşmaya başlayalı birkaç dakika olmuştu ki bütün bakışların kapıya çevrildiğini fark ettiler. </p>
<p class="calibre1">Ekselansları Kardinal Visiers, Umberto D'Alaqua'yla içeri girmekteydi. Torino kardinali ve Monsenyör Aubry, Sofia ve Mar-co'dan özür dileyip, adamlara selam vermeye gittiler. </p>
<p class="calibre1">Sofıa kalp atışlarının hızlandığım hissetti. D'Alaqua'yı tekrar göreceğini hiç düşünmemişti. Hele hele, burada. O soğuk nezaketiyle kadını görmezden gelir miydi acaba? </p>
<p class="calibre1">- Doktor Hanım, kıpkırmızı oldun. </p>
<p class="calibre1">- Ben mi? Bilmem, çok şaşırdım. </p>
<p class="calibre1">- D'Alaqua'nın burada olması yüksek bir olasılıktı. </p>
<p class="calibre1">- Benim aklıma gelmemişti. </p>
<p class="calibre1">-  Kilisenin hamilerinden biri, ona güvenirler. Vatikan'ın para işlerinin bir kısmı, fazla dikkat çekmeden onun elinden geçer. Mi-nerva'nın raporuna göre bu heyetin parasını da onun ödediğini hatırlatırım. </p>
<p class="calibre1">- Evet haklısın. Ama onu göreceğimizi düşünmemiştim. </p>
<p class="calibre1">- Sakin ol. Çok güzelsin. Eğer D'Alaqua kadınlardan hoşlanıyorsa, sana teslim olmaması imkânsız. </p>
<p class="calibre1">-  Sen de biliyorsun, hayatı boyunca bir kadınla görülmemiş. Çok garip. </p>
<p class="calibre1">- Demek seninle tanışmayı bekliyormuş. </p>
<p class="calibre1">Konuşmayı sürdürmediler. Peder Yves, belediye başkanı ve yaşlı bir beyle birlikte yanlarına gelmişti. </p>
<p class="calibre1">- Size Doktor Galloni ve Kaçakçılık Masası Şefi Doktor Valo-ni'yi tanıştırayım. </p>
<p class="calibre1">Sayın Belediye Başkanı, Doktor Bolard ve Doktor Castiglia... </p>
<p class="calibre1">Sindone hakkında hararetli bir sohbete başladılar. Sofıa söze fazla katılmadı. </p>
<p class="calibre1">Umberto D'Alaqua, yanında Kardinal Visiers olduğu halde yanında bitiverince ürperdi. </p>
<p class="calibre1">Selamlaşma formalitelerinden sonra, D'Alaqua herkesin şaşkın bakışları altında kadının kolunu tutup gruptan uzaklaştırdı. </p>
<p class="calibre1">- Soruşturmalarınız nasıl gidiyor? </p>
<p class="calibre1">- Fazla ilerlediğimizi söyleyemem. Zaman meselesi. </p>
<p class="calibre1">- Sizi bugün burada görmeyi beklemiyordum. </p>
<p class="calibre1">- Kardinal davet etti; komisyon üyeleriyle tanışmak istediğimizi biliyordu. </p>
<p class="calibre1">Umarım gitmeden önce onlarla toplanabiliriz. </p>
<p class="calibre1">- Demek Torino'ya bu davete katılmak için geldiniz. </p>
<p class="calibre1">- Hayır. Tam olarak öyle değil. </p>
<p class="calibre1">- Yine de sizi gördüğüme sevindim. Ne kadar kalacaksınız ? </p>
<p class="calibre1">- Birkaç gün. Dört, beş, belki daha fazla. -Sofia! </p>
<p class="calibre1">Yaygaracı bir erkek sesi D'Alaqua'yla aralarındaki bu samimi anı böldü. Sofıa, onu çağıranın üniversitedeki eski bir profesörü olduğunu görünce gülümsedi: Ortaçağ sanatı profesörü, pek çok kitabı yayımlanmış saygıdeğer bir öğretim üyesi, Avrupa akademi dünyasının yıldızı. </p>
<p class="calibre1">- En iyi öğrencim! Sizi görmek ne büyük mutluluk. Nerelerdesiniz ? </p>
<p class="calibre1">- Profesör Bonomi! Sizi gördüğüme çok memnun oldum. </p>
<p class="calibre1">- Umberto, Sofia'yı tanıdığını bilmiyordum. Gerçi şaşırmadım, İtalya'daki en iyi sanat uzmanlarından biridir. Ne yazık ki akademisyen olmak istemedi. Ona asistanlık teklif ettim, ama yakarışlarım bir işe yaramadı. </p>
<p class="calibre1">- Tanrı aşkına Profesör! </p>
<p class="calibre1">- Öyle, öyle. Sizin kadar zeki ve yetenekli başka bir öğrencim olmadı Sofıa. </p>
<p class="calibre1">- Evet, diye araya girdi D'Alaqua. Doktor Galloni'nin çok yetkin olduğunu biliyorum. </p>
<p class="calibre1">-  Yetkin ve parlak, Umberto. Üstelik, varsayımlar üreten bir zihne sahip. </p>
<p class="calibre1">Merakımı affedin Sofıa, ama burada ne işiniz var? </p>
<p class="calibre1">Sofıa kendini rahatsız hissetti. Canı eski profesörüne açıklamada bulunmak istemiyordu, ama başka çaresi olmadığının da farkındaydı. </p>
<p class="calibre1">- Kaçakçılık Masası'nda çalışıyorum. Geçici olarak Torino'da-yım. </p>
<p class="calibre1">- Ah, Kaçakçılık Masası. Sizin bir araştırmacı olarak çalışacağınızı hiç düşünmezdim. </p>
<p class="calibre1">- Benim işim daha bilimsel. Tam olarak araştırma yapmıyorum. </p>
<p class="calibre1">- Gelin Sofıa, sizi birkaç meslektaşımla tanıştırayım. Onları tanıdığınıza sevineceksiniz. </p>
<p class="calibre1">D'Alaqua, Profesör Bonomi'nin götürmesine engel olmak için kadının kolunu tuttu. </p>
<p class="calibre1">- Affet Guido, ama tam da Sofia'yı Kardinal Hazretleriyle tanıştırmak üzereydim. </p>
<p class="calibre1">- Madem öyle... Umberto, yarın Pavarotti konserine ve Kardinal Visier şerefine vereceğim yemeğe gelecek misin ? </p>
<p class="calibre1">- Evet, tabiî ki. </p>
<p class="calibre1">- Sofia'yı da getirsene. Sevgili kızım, başka bir sözünüz yoksa, gelmenizi çok isterim. </p>
<p class="calibre1">- Şey ben... </p>
<p class="calibre1">- Başka bir sözü yoksa, Doktor Hanım'a eşlik etmekten zevk duyarım. Şimdi izin verirsen, kardinal bizi bekliyor... Sonra görüşürüz. </p>
<p class="calibre1">D'Alaqua, Sofıa'yla Kardinal Visiers'in bulunduğu gruba yaklaştı. Kardinal kadına merakla, tartıyormuş gibi baktı; nazik ama buz gibi soğuktu. D'Alaqua'yla yakın bir ilişkisi varmış gibi görünüyordu; aralarında belirsiz bir bağ varmış </p>
<p class="calibre1">gibi samimi davranıyorlardı birbirlerine. </p>
<p class="calibre1">Uzun süre sanattan, sonra politikadan ve nihayet Sindone'den konuştular. </p>
<p class="calibre1">Marco, Sofıa'nın hiç zorlanmadan bu seçkin grupla bütünleşi-</p>
<p class="calibre1">şini inceliyordu. Kasıntı kardinal bile kadının söylediklerine gülümsüyor, fikirleriyle ilgileniyordu. </p>
<p class="calibre1">Sofıa'nın yalnızca zeki değil, çok da güzel olduğunu düşündü. Böyle bir güzellik karşısında kimse, bu kibar kardinal bile duyarsız kalamazdı. </p>
<p class="calibre1">Konuklar aynlmaya başladığında saat dokuzu geçmişti. D'Ala-qua, yanında Aubry, iki kardinal, Doktor Bolard ve diğer bilima-damlanyla birlikte gidiyordu. </p>
<p class="calibre1">Çıkmadan önce o sırada Marco ve eski profesörü Bonomi'yle birlikte olan Sofia'yı aradı. </p>
<p class="calibre1">- İyi geceler Doktor Hanım, Guido, Bay Valoni... </p>
<p class="calibre1">- Umberto, nerede yemek yiyeceksin ? diye sordu Bonomi. </p>
<p class="calibre1">- Ekselansları Torino kardinalinin evinde. </p>
<p class="calibre1">- Peki. Seni yarın Doktor Hanımla birlikte görmeyi umuyorum. Sofıa kızardığını hissetti. </p>
<p class="calibre1">- Elbette. Sizi arayacağım Doktor Galloni. Yarın görüşürüz. Sofıa ve Marco, kardinal ve Peder Yves'le vedalaştılar. </p>
<p class="calibre1">- Eğlendiniz mi, diye sordu kardinal. </p>
<p class="calibre1">- Evet, çok teşekkür ederiz Kardinal Hazretleri, diye yanıtladı Marco. </p>
<p class="calibre1">- Heyetimizle randevulaştınız mı ? diye sordu Peder Yves. </p>
<p class="calibre1">- Evet. Doktor Bolard yarın bizi kabul edecek, diye cevap verdi Marco. </p>
<p class="calibre1">- Yves, neden Bay Valoni ile Doktor Hanım'ı yemeğe davet etmiyorsun. </p>
<p class="calibre1">- Memnuniyetle. Bir saniye beklerseniz, Vecchia Lanterna'da masa ayırtayım. </p>
<p class="calibre1">Uygun mu? </p>
<p class="calibre1">- Zahmet etmeyin Peder... </p>
<p class="calibre1">-  Kesinlikle zahmet değil Bay Valoni. Tabiî eğer kravat olayı yüzünden benimle yemek yemek istemiyorsanız o başka... </p>
<p class="calibre1">Peder Yves onları otellerinin kapısına bıraktığında saat on ikiyi geçiyordu. Hoş </p>
<p class="calibre1">bir gece olmuştu. Gülmüşler, her şeyden konuşmuşlar ve nefis bir yemek yemişlerdi. Zaten öyle olması gerekiyordu; Vecchia Lanterna, Torino'nun en şık ve pahalı lokantalarından biriydi. </p>
<p class="calibre1">- Sosyal hayat beni çok yoruyor! diye bağırdı Marco otelin barına doğru giderken; Sofia'yla gecenin ayrıntılarını konuşacaklardı. </p>
<p class="calibre1">- Eğlendik ama. </p>
<p class="calibre1">- Sen bir prensessin, ortam tam senlikti. Bense bir polisim, çalışıyordum. </p>
<p class="calibre1">- Marco, sen sadece polis değilsin. Tarih okumuş olduğunu ve bize sanat konusunda üniversitede öğrendiğimizden daha fazlasını öğrettiğini hatırlatırım sana. </p>
<p class="calibre1">- Abartma. Aklıma gelmişken: ihtiyar Bonomi sana tapıyor. </p>
<p class="calibre1">-  Sanat dünyasının prima donnası olmak dışında çok iyi bir profesördü de. Bana hep iyi davranmıştır. </p>
<p class="calibre1">- Bence gizliden gizliye sana âşıktı. </p>
<p class="calibre1">- Neler söylüyorsun! Şunu bil ki ben çalışkan bir öğrenciydim. Neredeyse bütün derslerde en yüksek notu alırdım. İnektim yani. </p>
<p class="calibre1">- Neyse. D'Alaqua hakkında anlatacak bir şeyin var mı? </p>
<p class="calibre1">- Of! Ne diyeceğimi bilemiyorum. Peder Yves biraz ona benziyor: ikisi de zeki, düzgün, nazik, yakışıklı ve ulaşılmaz. </p>
<p class="calibre1">- Ben, D'Alaqua'nın senin için ulaşılmaz olduğunu düşünmüyorum, üstelik rahip de değil. </p>
<p class="calibre1">- Hayır değil, ama adamda sanki bu dünyadan değilmiş izlenimini yaratan bir şeyler var. Sanki hepimizden yükseklerde süzülüyor gibi... Bilmiyorum, garip bir his, açıklayamıyorum. </p>
<p class="calibre1">- Senin yanında çok mutlu görünüyordu. </p>
<p class="calibre1">- Başkalarıyla olduğundan daha fazla değil. Tersini, adamın benimle ilgilendiğini söylemeyi isterdim, ama doğru değil. Marco, kendimi kandırmayacağım. Artık büyüdüm. Bir adam beni beğendiği zaman anlarım. </p>
<p class="calibre1">- Sana ne dedi ? </p>
<p class="calibre1">- Yalnız kaldığımız kısa sürede soruşturmayı sordu. Burada ne yaptığımızı söylemekten kaçındım. Sindone heyetiyle tanışmak istediğini anlattım sadece. </p>
<p class="calibre1">- Bolard hakkında ne düşünüyorsun ? </p>
<p class="calibre1">- Garip ama o da D'Alaqua ve Peder Yves tarzı bir adam. Artık, birbirlerini tanıdıklarını biliyoruz. Aslında bu tahmin edilebilecek bir şey. </p>
<p class="calibre1">- Biliyor musun, bana da kendilerine özgü adamlar gibi görünüyorlar; hangi konuda bilmiyorum, ama öyleler. Etkileyici bir şey var onlarda. Belki fizikleri, şıklıkları, etrafa yaydıkları güven hissi. Emir vermeye, kendilerine itaat edilmesine alışıklar. Geveze Doktor Bonomi'nin anlattığına göre Bolard'ın tek ilgi alanı bi-limmiş, bu yüzden de müzmin bir bekârmış. </p>
<p class="calibre1"/>
<p class="calibre1">- Karbon 14 testinden Ortaçağ'a ait olduğu sonucu çıkmasına rağmen Sindone'ye olan bu bağlılığı şaşırtıcı. </p>
<p class="calibre1">- Evet, bence de. Bakalım yarınki randevudan neler çıkacak. </p>
<p class="calibre1">Senin de gelmeni istiyorum. Ah, Bonomi'nin evindeki şu akşam yemeği meselesini anlatsana. </p>
<p class="calibre1">- Önce operada sonra da kendi evinde bana eşlik etmesi için D'Alaqua'ya ısrar etti. Kardinal Visiers onuruna bir yemek veriyor. D'Alaqua'nın, bana eşlik edeceğini söylemekten başka çaresi kalmadı. Ama gitmeli miyim, bilmiyorum. </p>
<p class="calibre1">- Evet, gitmeli ve kulaklarını dikmelisin. Bir görevle gidiyorsun oraya; bu saygın ve nüfuzlu adamların gizlediği bir şeyler var. Belki katedralde olanlarla ilgili bir şeyler bilen biri vardı aralarında. </p>
<p class="calibre1">- Marco, rica ederim! Bu adamların yangınlarla, dilsizlerle bir ilişkisi olduğunu düşünmek çok saçma... </p>
<p class="calibre1">- Hayır saçma değil. Şimdi karşında bir polis var. Büyük adamlara güvenmiyorum; başarılı olmak için bir sürü pisliğin üzerinde yürümek, birçok insanı ezmek zorunda kalırlar. Üstelik şunu da unutma: ne zaman bir sanat hırsızlığı şebekesi yakalasak, malın asıl alıcısının, insanlık mirası ve müzeye ait bir şeyi özel galerisinde sergilemek isteyen eksantrik bir milyoner olduğunu görüyoruz. </p>
<p class="calibre1">Sen iyi kalpli bir prensessin, bir masal prensesi. Onlarsa, önlerine çıkan her şeyi mahveden köpekbalıkları. Yann operaya ve Bonomi'nin evindeki yemeğe gittiğinde bunu unutma. Zarif konuşmalar, derin sohbetler, etraflarını saran o lüks; hepsi birer maske, sadece maske. Trastevere'deki yankesicilere onlara güvendiğimden daha çok güvenirim. İnan bana. </p>
<p class="calibre1">- Yeni bir tayyör almam gerekecek... </p>
<p class="calibre1">- Geri döndüğümüzde, bu soruşturmanın masraflarını karşılayacak bir prim vermelerini önereceğim sana. Ama prensesim, Ar-mani'ye gitmemeye çalış, yoksa bu ayki bütün maaşını harcayacaksın. </p>
<p class="calibre1">- Denerim, ama söz vermiyorum. </p>
</body>
</html>
