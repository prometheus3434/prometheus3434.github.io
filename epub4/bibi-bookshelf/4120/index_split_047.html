<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-07-17T17:42:43+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre3" id="calibre_pb_46">49</h2>
<p class="calibre1">Addaio sessizce ağlıyordu. Ofisine kapanmış, Güner'in bile girmesine izin vermiyordu. On saatten fazladır orada oturuyordu. Bakışları boşluğa dalmıştı; çelişik duygulara kaptırmıştı kendini. </p>
<p class="calibre1">İnadı yüzünden başarısız olmuş, pek çok insan ölmüştü. Gazeteler olanlar hakkında hiçbir şey söylemiyor, sadece Torino tünellerinde bir göçük olduğundan, aralarında Türklerin de bulunduğu birkaç işçinin öldüğünden söz ediyorlardı. </p>
<p class="calibre1">Mendiç, Turgut, İtzar ve başka kardeşler, sonsuza dek yıkıntı altında kalmışlardı. Bedenlerini asla bulamayacaklardı. Mendiç ve İtzar'ın annesinin sert bakışlarına maruz kalmıştı. Onu affetmiyorlardı; asla affetmeyeceklerdi; tıpkı, imkânsız bir düşün altannda, dillerini feda etmesini istediği gençlerin anneleri gibi. </p>
<p class="calibre1">Tanrı ondan yana değildi. Cemaat, İsa'nın Kefeni'ni geri alamamayı kabullenmeliydi. Tanrı böyle istiyordu. Bu başarısızlıkların, sadece Tann'nın güçlerini sınamak için önlerine çıkardığı zorluklar olduğuna inanmıyordu artık. </p>
<p class="calibre1">Vasiyetini yazmayı bitirdi. Ardılının kim olması gerektiğine dair, çok açık talimatlar bırakıyordu: iyi, temiz kalpli, hırssız, hayatı onun asla sevemediği gibi seven bir adam. Peder, Güner olacaktı. Mektubu kapatıp mühürledi. Cemaatin yedi pederine yazılmıştı; son arzusunu onlar gerçekleştirmeliydi. </p>
<p class="calibre1">Reddedemezlerdi: peder, pederi seçerdi. Yüzyıllardır böyle olagelmişti, sonsuza dek böyle olacaktı. </p>
<p class="calibre1">Çekmecesinde sakladığı hapları çıkanp bütün kutuyu içti. Sonra berjer koltuğa oturup kendini uykuya teslim etti. Sonsuzluk onu bekliyordu. </p>
</body>
</html>
