<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-07-17T17:42:43+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre3" id="calibre_pb_13">18</h2>
<p class="calibre1">"İP1</p>
<p class="calibre1">Sofıa, Peder Yves'i aramıştı. Rahip, kadında merak uyandırıyordu. Nedenini bilmiyordu, ama adamın sağlıklı ve nazik oluşunun ardında çözülmesi güç bilmeceler olduğunu hissediyordu. </p>
<p class="calibre1">Yemeğe davet ederek Peder Yves'i şaşırtacağını düşünmüştü, ama adam şaşırmış </p>
<p class="calibre1">gibi görünmüyordu. Kardinal bir sakınca görmezse onunla öğle yemeği yiyeceğini söylemişti. </p>
<p class="calibre1">İşte ikisi, katedral yakınındaki ufak bir trattoria'da6 bir aradaydı. </p>
<p class="calibre1">- Kardinalin davetimi kabul etmenize izin vermesine sevindim. Sizinle katedralle ve olanlarla ilgili konuşmak istiyordum. </p>
<p class="calibre1">Rahip dikkatle, ama özel bir ilgi göstermeden dinliyordu. </p>
<p class="calibre1">- Peder Yves, bana gerçeği söylemenizi istiyorum. Sizce yangın bir kaza mıydı ? </p>
<p class="calibre1">- Benim gerçeği söylememem çok yanlış olur zaten... dedi rahip gülümseyerek. </p>
<p class="calibre1">Tabiî ki bir kaza olduğunu düşünüyorum. Siz benim bilmediğim bir şey biliyorsanız, o başka. </p>
<p class="calibre1">Peder Yves kadına temiz, sevecen bakışlarla baktı, ama Sofıa di-nadamının göründüğünden farklı olduğunu düşünüyordu yine de. </p>
<p class="calibre1">- Belki meslekî bir önyargıdır, ama rastlantılara inanmam. To-rino Katedrali'nde de biraz fazla kaza oldu. </p>
<p class="calibre1">-  Bu son kazanın kasıtlı olduğundan mı şüpheleniyorsunuz ? Kim? Neden? </p>
<p class="calibre1">-  Biz de bunu soruşturuyoruz: kim ve neden ? Unutmayın ki elimizde bir ceset var; genç bir adamın cesedi. Kimdi ? Orada ne işi vardı ? Aklıma gelmişken, otopside, bu kömürleşmiş adamın dili olmadığı çıktı ortaya. Bir dilsiz de cezaevinde var. Birkaç sene önceki soygun girişimini anımsıyor musunuz? Garip bir şeyler</p>
<p class="calibre1">6. italyanca "küçük lokanta", (ç.n.) II</p>
<p class="calibre1">döndüğünden şüphelenmek için dâhi olmaya gerek yok. </p>
<p class="calibre1">- Kafamı karıştırıyorsunuz... Ben bunu düşünmemiştim... Neyse, bence kazalar olabiliyor; hele hele Torino Katedrali gibi eski yapılarda. Dilsiz cesede ve cezaevindeki adama gelince; ne söyleyeceğimi bilemiyorum, nasıl bir ilişki olabileceğiyle ilgili bir fikrim yok. </p>
<p class="calibre1">- Peder, sizin sıradan bir rahip olmadığınızı düşünüyorum. </p>
<p class="calibre1">- Anlamadım ? </p>
<p class="calibre1">- Evet. Siz basit bir rahip değilsiniz. Özgeçmişiniz zeki ve eğitimli biri olduğunuzu gösteriyor. Sizi görmek, sizinle konuşmak istemem de bu yüzden. Bana karşı dürüst olmanızı istediğimi bir kez daha vurguluyorum. </p>
<p class="calibre1">Sofıa, Peder Yves'in onunla kedi fare oyunu oynamasından duyduğu hoşnutsuzluğu gizlemeye çalışmamıştı. </p>
<p class="calibre1">- Size karşı çıktığım için üzgünüm, ama ben bir dinadamıyım; benim dünyam sizinkiyle aynı değil. İyi bir eğitim alma fırsatım oldu, doğru. Ama bildiklerimin, sizinkilerle en ufak bir ilgisi yok. Polis değilim. Olay ya da insanlardan kuşkulanmak, endişelerim ve görevlterim arasında yer almıyor. </p>
<p class="calibre1">Peder Yves'in ses tonu sertleşmişti. O da kızgınlığını gizlemeye çalışmıyordu. </p>
<p class="calibre1">- Özür dilerim. Belki fazla sert çıktım, sizden yardım istemeyi beceremedim. </p>
<p class="calibre1">- Yardım istemek mi? Niçin? </p>
<p class="calibre1">- Kazaların ardındaki gizemi açığa çıkarmak, bize ipucu olabilecek, gözden kaçırdığımız bir şeyler varsa, bulabilmek için. Dürüst olayım: yangının rastlantı sonucu çıktığına inanmıyoruz. Kasıtlıydı. Ama nedenini bilmiyoruz. </p>
<p class="calibre1">- Size nasıl bir yardımım dokunabilir ? Bunu bana açık seçik söyleyin. </p>
<p class="calibre1">Rahip, hâlâ rahatsızdı. Sofıa, ona güven duymadığını bu kadar açık söylemekle baltayı taşa vurduğunu fark etti. </p>
<p class="calibre1"/>
<p class="calibre1">-  Katedralde çalışan işçiler hakkında görüşlerinizi öğrenmek istiyorum. </p>
<p class="calibre1">Aylardır onlarla bir aradaydınız. Kuşkulandığınız, söylediği ya da yaptığı bir şeyle dikkatinizi çeken biri var mı aralarında? Aynca, Piskoposluk'ta çalışanlarla ilgili düşüncelerinizi de belirtmenizi rica ediyorum. Ne bileyim; sekreterler, kapıcı, hatta kardinal hakkında... </p>
<p class="calibre1">-  Doktor Hanım, ben de, Piskoposluk'un tüm elemanları da, karabinyereye ve Kaçakçılık Masası'na yardımcı olduk. İşçiler ya da Piskoposluk'ta çalışanlar hakkında kuşku uyandırmam nankörlük olur. Daha önce söylediklerimden başka söyleyecek bir şeyim yok. Bunun bir kaza olmadığına inanıyorsanız, soruşturun. Başpiskoposluk'un bu konuda size yardım edeceğine güvenebilirsiniz tabiî ki. Ne gibi bir oyun oynadığınızı anlayamıyorum doğrusu. Bu konuşmadan kardinali haberdar etmemi anlayışla karşılarsınız sanırım. </p>
<p class="calibre1">Aralarındaki gerginlik barizdi. Sofıa, Peder Yves'in öfkesinin içten olduğunu düşündü. O da kendisini rahatsız hissediyor, soruşturmaya yaklaşımının akıllıca olmadığını düşünüyordu. </p>
<p class="calibre1">- Sizden işçileri ya da iş arkadaşlarınızı kötülemenizi beklemiyorum... </p>
<p class="calibre1">- Öyle mi gerçekten? İki seçenek var: ya size söylemediğim bir şeyler olduğunu düşünüyorsunuz, bu durumda da benden şüphelendiğiniz apaçık ortaya çıkıyor, çünkü bildiğim ve size söylemediğim bir şey varsa, bu gizlemek istediğim bir şeyler olduğu anlamına gelir ya da tersine, işçiler ve iş arkadaşlarım hakkında ne olduğunu, ne gibi bir amaca hizmet edeceğini bilemediğim birtakım ayrıntılar vermemi istiyorsunuz size. Hem de burada, gayri resmî olarak. </p>
<p class="calibre1">- Ben dedikodu peşinde değilim! Benimle yemek yemeyi neden kabul ettiğinizi söyler misiniz ? </p>
<p class="calibre1">- İyi bir soru! </p>
<p class="calibre1">- Cevaplayın o zaman! </p>
<p class="calibre1">Rahip gözlerini Sofıa'ya dikti. Bakışlarındaki yoğunluk o kadar rahatsız ediciydi ki, kızardığını hissetti kadın. </p>
<p class="calibre1">- Bende ciddi ve işini bilir bir insan izlenimi uyandırmıştınız. </p>
<p class="calibre1">- Bu bir cevap değil. </p>
<p class="calibre1">- Bir cevap. </p>
<p class="calibre1">İkisi de ağızlarına tek lokma koymamıştı. Peder Yves hesabı istedi. </p>
<p class="calibre1">- Sizi ben davet ettim. </p>
<p class="calibre1">- Bir mahzuru yoksa, Başpiskoposluk'un davetlisisiniz. </p>
<p class="calibre1">-  Sanırım bir yanlış anlama oldu. Sorumlusu bensem eğer, özür dilerim. </p>
<p class="calibre1">Peder Yves tekrar kadına baktı. Bu kez bakışları sakin ve yine kayıtsızdı. </p>
<p class="calibre1">- Meseleyi uzatmayalım. </p>
<p class="calibre1">- Yanlış anlamalardan hoşlanmam, sizden... Adam bir el hareketiyle sözünü kesti. </p>
<p class="calibre1">- Önemi yok, daha fazla uzatmayalım. </p>
<p class="calibre1">Sokağa çıktılar. Ilık güneş dışarıyı ışığa boğmuştu. Beraberce, konuşmadan katedral yönünde ilerlemeye başladılar. Rahip aniden durup ateşli bakışlarını kadına çevirdi. Sofia gözlerini kaçır-madı, adamın gülümsemesine şaşırdı. </p>
<p class="calibre1">- Size bir kahve ısmarlayayım. </p>
<p class="calibre1">- Kahve mi ısmarlayacaksınız? </p>
<p class="calibre1">- Ya da ne isterseniz. Sanırım fazla sert davrandım size. </p>
<p class="calibre1">- Bu yüzden mi ısmarlayacaksınız kahveyi ? </p>
<p class="calibre1">- Öf! Bazı insanlar her konuda kavga eder. Sanırım ikimiz de bu tarz insanlar sınıfına giriyoruz. </p>
<p class="calibre1">Sofıa güldü. Peder Yves'in neden fikir değiştirdiğini bilmiyordu, ama memnun olmuştu. </p>
<p class="calibre1">- Olur. İçelim bir kahve. </p>
<p class="calibre1">Adam, karşıya geçmek üzere hafifçe kadının kolunu tuttu. Katedralin etrafından dolanıp, maun masalı, garsonları kır saçlı, eski bir kafeye doğru yürüdüler sakin ve sessiz. </p>
<p class="calibre1">- Benim karnım acıktı, dedi Peder Yves. </p>
<p class="calibre1">- Hiç şaşırmadım. Siz kızınca, hiçbir şey yemedik. </p>
<p class="calibre1">- Bir tatlı isteyelim, ne dersiniz ? </p>
<p class="calibre1">- Ben tatlı yemem. </p>
<p class="calibre1">- PekiJne istersiniz o zaman ? </p>
<p class="calibre1">- Yalnızca kahve. </p>
<p class="calibre1">Garsona sipariş verdiler. Karşı karşıya oturuyorlar, birbirlerini inceliyorlardı. </p>
<p class="calibre1"/>
<p class="calibre1">- Kimden şüpheleniyorsunuz Doktor Hanım ? </p>
<p class="calibre1">Soru kadını afallattı. Aslında adamın tutumuydu kadını sürekli afallatan. </p>
<p class="calibre1">- Katedraldeki kazayla ilgili konuşmak istediğinize emin misiniz? </p>
<p class="calibre1">- Hem de nasıl! </p>
<p class="calibre1">-  Peki. Belli birinden kuşkulanmıyoruz. Elimizde ipucu yok. Tek bildiğimiz parçaların yerine tam oturmadığı. Şefim Marco, kazaların Kutsal Kefenle bağlantılı olduğunu düşünüyor. </p>
<p class="calibre1">- Sindone'yle mi ? Neden ? </p>
<p class="calibre1">- Çünkü Torino Katedrali Avrupa'da en çok kazanın olduğu katedral. Çünkü Sindone, Torino Katedrali'nde; çünkü şefimin içine böyle doğuyor. </p>
<p class="calibre1">- Ama Tann'ya şükür, Sindone'nin başına asla bir şey gelmedi. Doğrusu, Sindone ve kazalar arasında ne gibi bir bağlantı olduğunu anlayamadım. </p>
<p class="calibre1">- İnsanın içine doğan şeyleri açıklamak güçtür, ama Marco'nun doğmuş işte ve bunu ekibinin bütün üyelerine, hepimize bulaştırdı. </p>
<p class="calibre1">- Biri Sindone'yi yok etmek mi istiyor sizce ? Michelangelo'nun .Pieta'sınm basma gelenlerdeki gibi adını tarihe yazdırmak isteyen zavallı bir deli mi bu ? </p>
<p class="calibre1">- Bu, en basit cevap olurdu. Öyle olsa, dilsizleri nasıl açıklayacaksınız ? </p>
<p class="calibre1">- Evet ama, sadece iki dilsiz var. Doktor Hanım, siz ne kadar inanmasanız da rastlantılar olmuyor değil. </p>
<p class="calibre1">- Biz, hapisteki dilsizin... Sofıa sustu; az kalsın bu yakışıklı ve tatlı rahibe planlarını anlatacaktı. </p>
<p class="calibre1">- Devam edin. </p>
<p class="calibre1">- Şey, biz hapisteki dilsizin bir şeyler bildiğini düşünüyoruz. </p>
<p class="calibre1">- Bir şekilde sorguya çekmişsinizdir herhalde. </p>
<p class="calibre1">- Adam dilsiz ve sanki kendisine söylenenlerden hiçbir şey anlamıyor. </p>
<p class="calibre1">- Yazılı olarak sorguya çekmişsinizdir. </p>
<p class="calibre1">- Hiçbir sonuç alamadık. </p>
<p class="calibre1">- Doktor Hanım, ya her şey çok daha basitse ? Ya rastlantılar oluyorsa? </p>
<p class="calibre1">Bir saat boyunca sohbet ettiler, ama Sofia bu konuşmadan fazla bir şey elde edemedi. Peder Yves kayda değer bir şey söylemedi. Hoşça vakit geçirmişlerdi, o kadar. </p>
<p class="calibre1">- Ne kadar daha Torino'dasınız? </p>
<p class="calibre1">- Yarın gidiyorum. </p>
<p class="calibre1">- Size yardım edebileceğim bir şey olursa, çekinmeden arayın. </p>
<p class="calibre1">- Önce iki kere düşünürüm. Sizi tekrar kızdırmak istemem. Dostça vedalaştılar. </p>
<p class="calibre1">Peder Yves, Roma'ya gelirse arayacağını</p>
<p class="calibre1">söyledi kadına. Sofia da Torino'ya gelirse arayacağına söz verdi. Bunlar, tamamen formalite gereği söylenmiş şeylerdi. </p>
<p class="calibre1">Marco, öğleden sonra erkenden bir toplantı düzenlemişti. Dilsizi salıvermek için uygulayacağı planı anlatmaya can atıyordu. </p>
<p class="calibre1">En son Sofıa geldi. Marco, neden olduğunu anlamasa da kadını değişmiş buldu. Her zamanki gibi güzeldi, ama değişmişti. Adam, neyin değiştiğini bilmiyordu henüz. </p>
<p class="calibre1">- Peki. Plan çok basit. Bildiğiniz gibi her ay, bütün cezaevlerinde Değerlendirme Kurulu toplanıyor. Bu kurulda cezaevi müdüründen başka bir yargıç, tutukevi gözetim savcısı, psikologlar ve sosyal hizmet uzmanlan var. Bütün tutukluları ziyaret ediyorlar; özellikle de cezalarını tamamlamak üzere olanları, iyi hallileri ve</p>
<p class="calibre1">şartlı tahliye gibi bir uygulamadan yararlanmayı hak etmişleri. Yarın, Torino'ya gidip bu toplantıya katılacağım. Biraz rol yapmalarını isteyeceğim. </p>
<p class="calibre1">Kimse konuşmuyor, hepsi dikkatle adamı dinliyordu. Marco devam etmeye karar verdi. </p>
<p class="calibre1">- Amacım şu: önümüzdeki ay, Değerlendirme Kurulu, Torino Cezaevi'ne gittiğinde, dilsizi ziyaret edip önünde her zamanki gibi, tüm doğallıklanyla, kendilerini anlamadığını varsayarak konuşsunlar. Sosyal hizmet uzmanı ve psikologdan dilsizi uzun süre orada tutmanın bir anlamı olmadığını söylemelerini isteyeceğim: davranışlarının örnek olacak kadar iyi olduğundan, toplum için tehlike arz etmediğinden, yasalara göre şartlı tahliye edilebileceğinden söz etsinler. Müdür buna itiraz edecek, sonra da gidecekler. Bu sahnenin üç ya da dört ay boyunca, adam sonunda sa-lıverilene kadar yinelenmesini istiyorum. </p>
<p class="calibre1">- İşbirliği yapacaklar mı? diye sordu Pietro. </p>
<p class="calibre1">- Bakanlar hepsinin amirleriyle konuştu. Zorluk çıkaracaklarını sanmıyoVum. </p>
<p class="calibre1">Zaten saldığımız adam katil ya da terörist değil, bir hırsız bozuntusu. </p>
<p class="calibre1">- İyi bir jjlan, dedi Minerva. </p>
<p class="calibre1">- Evefc'oyle, diye onayladı Giuseppe. </p>
<p class="calibre1"/>
<p class="calibre1">-  Başka haberlerim de var. Bu senin hoşuna gidecek Sofıa. John Barry'nin eşi Lisa aradı. Lisa, Mary Stuart'ın kardeşi. Bilmiyorsanız diye söylüyorum, Mary, John Stuart'la evli; eğer bunu da bilmiyorsanız, John dünyanın en zengin adamlanndan biri. Amerika Birleşik Devletleri başkanının ve başka pek çok ülke yöneticisinin arkadaşı; bunların zengin ülkeler olduğunu söylememe gerek yok. </p>
<p class="calibre1">Dost listesinde gezegenin en önemli işadamı ve bankerleri de var. Stuart çiftinin küçük kızı Gina, Lisa gibi arkeolog; bir süreliğine Roma'da, teyzesinin evinde; Herculanum kazılarına malî destek veriyor. Her neyse; Mary ve John Stuart çifti iki hafta sonra Roma'ya geliyor. Lisa bir akşam yemeği düzenleyecek ve Stuart'ların -aralarında Umberto D'Alaqua'mn da bulunduğu-İtalya'daki arkadaşlarını davet edecek. Ben de bu yemeğe davetliyim. John ve Lisa'nın misafirperverlik göstererek seni de yanımda götürmeme izin vereceklerini düşünüyorum Doktor Hanım. </p>
<p class="calibre1">Sofia'nın yüzü aydınlandı. D'Alaqua'yı tekrar görecek olmaktan duyduğu memnuniyeti gizlemesi imkânsızdı. </p>
<p class="calibre1">- Sanırım, bu adama bundan daha fazla yaklaşmamız mümkün olmayacak. </p>
<p class="calibre1">Toplantı bittiğinde Sofia, Marco'nun yanına gitti. </p>
<p class="calibre1">- Lisa gibi bir kadının kız kardeşinin kurnaz bir finansçıyla evli olması çok şaşırtıcı. </p>
<p class="calibre1">- Hayır, hiç de değil. Mary ve Lisa, Oxford Üniversitesi'nden bir Ortaçağ tarihi profesörünün kızları. Onlar da tarih okudu: Lisa arkeoloji, Mary de babası gibi Ortaçağ tarihi. Lisa doktorasını İtalya'da yapmak üzere bir burs kazandı. Kız kardeşi sık sık ziyaretine gelirdi. Ama Mary kendine farklı bir yol seçti. </p>
<p class="calibre1">Ortaçağ sanatı uzmanı olarak Sotheby'de çalışmaya başladı. Bu sayede önemli insanlarla tanıştı. Bunlardan biri de kocası James Stuart. Tanıştılar, âşık oldular ve evlendiler. Lisa da John'la tanışıp evlendi. İkisi de eşleriyle çok mutlu görünüyor. Mary dünya yüksek sosyetesinin bir üyesi. Lisa ise akademik alanda bir isim edindi kendi çabalarıyla. Kız kardeşi, şu sıralar kızı Gina'ya yaptığı gibi, ona destek oluyor, bazı kazılara para yardımında bulunuyor. İşin başka sırrı da yok. </p>
<p class="calibre1">- John'un arkadaşı olman bizim için büyük bir şans. </p>
<p class="calibre1">- Öyle. İkisi de iyi insanlar. John tanıdıklarım arasında, işinde yükselme merakı olmayan tek Amerikalı. Başka yere tayin olmamak için direniyor. Tabiî Stuart'ların nüfuzu, elçilikteki görevini bunca sene devam ettirebilmesinde etkili oldu. </p>
<p class="calibre1">- Sence beni partiye götürmene izin verecekler mi ? </p>
<p class="calibre1">- Deneyeceğim. D'Alaqua'dan etkilendin değil mi? </p>
<p class="calibre1">- Hem de çok. Bütün kadınları kendine âşık edebilir. </p>
<p class="calibre1">- Bunun senin için geçerli olmadığını tahmin ediyorum. </p>
<p class="calibre1">- Öf! Böyle şeyler tahmin etme, diye güldü Sofıa. </p>
<p class="calibre1">- Doktor Hanım, dikkatli ol! </p>
<p class="calibre1">-  Merak etme Marco, ayaklarım yere basıyor, dünyada beni uçurabilecek hiçbir şey yok. D'Alaqua benim için menzil dışı, bu yüzden de rahat ol. </p>
<p class="calibre1">- Sana kişisel bir soru soracağım. Rahatsız olursan, beni başından defedebilirsin. Pietro'yla aranız nasıl ? </p>
<p class="calibre1">- Defetmeyeceğim. Doğruyu söyleyeceğim sana: bitti. İlişki daha ileriye gitmiyor. </p>
<p class="calibre1">- Bunu ona söyledin mi ? </p>
<p class="calibre1">- Bu gece yemek yiyip konuşacağız. Ama aptal değil, biliyor. Sanırım o da hemfikir. </p>
<p class="calibre1">- Buna sevindim. </p>
<p class="calibre1">- Sevindin mi ? Neden ? </p>
<p class="calibre1">- Çünkü Pietro sana göre değil. İyi bir insan; kocasını geri ka-zanabilirse, son derece mutlu olacak, harika bir karısı var. Sense Sofıa, yakında bizi bırakıp mesleğinde yeni bir yol tutmalısın; ye-ni insanlarla, yeni bakış açılarıyla. Aslında Kaçakçılık Masası sana dar geliyor artık. </p>
<p class="calibre1">- Böyle şeyler söyleme! Tanrı aşkına! İşimden ne kadar mutlu olduğumun farkında mısın ? Gitmek istemiyorum, değiştirmek istemiyorum. </p>
<p class="calibre1">- Haklı olduğumu sen de biliyorsun; bunu denemekten korku-yorsan, başka mesele tabiî. </p>
<p class="calibre1">Pietro konuşmalarını böldü. Ertesi sabah erkenden Torino'ya gidecek olan Marco'yla vedalaştılar. </p>
<p class="calibre1">- Senin evine gidelim mi ? diye sordu Pietro. </p>
<p class="calibre1"/>
<p class="calibre1">- Hayır. Bir lokantada yemeyi yeğlerim. </p>
<p class="calibre1">Pietro kadını Trastevere'deki küçük bir meyhaneye götürdü. Sofıa bunun, ilişkilerinin başında, ilk kez birlikte akşam yemeği yedikleri meyhane olduğunu fark etti. Uzun zamandır gelmemişlerdi buraya. Yemeği sipariş edip havadan sudan konuştular. Çatışma anını geciktirmeye çalışıyorlardı. </p>
<p class="calibre1">- Pietro... </p>
<p class="calibre1">- Rahaî ol, bana ne söyleyeceğini biliyorum. Ben de hemfikirim. </p>
<p class="calibre1">- Biliyor musun ? </p>
<p class="calibre1">- Evet. kim olsa anlar. Bazı konularda oldukça şeffafsın. </p>
<p class="calibre1">- Pietro seni çok seviyorum, ama sana âşık değilim, hiçbir şeye bağlı olmak da istemiyorum. Arkadaş kalabilmeyi, şimdiye dek olduğu gibi beraber çalışabilmeyi arzuluyorum. Dostça, gerginlik yaşamadan. </p>
<p class="calibre1">- Ben seni seviyorum. Sana âşık olmamak için aptal olmak gerek. Ama sana yakışmadığımı da biliyorum... </p>
<p class="calibre1">Sofıa bir hareketiyle adamın sözünü kesti. Rahatsızdı. </p>
<p class="calibre1">- Böyle şeyler söyleme. Saçmalama lütfen. </p>
<p class="calibre1">-  Ben polisim ve polise benziyorum. Sen üniversite okumuş, klas bir kadınsın. </p>
<p class="calibre1">Blucin de giysen, Armani tayyör de, her zaman hanımefendisin. Sana sahip olmak benim için büyük şanstı, ama ta başından beri biliyordum bir gün kapıyı yüzüme çarpacağını. İşte o gün geldi. D'Alaqua mı? </p>
<p class="calibre1">- Bana bakmadı bile! Hayır Pietro, kimse yüzünden değil. İlişkimiz çıkmaza girdi artık. Sen kannı seviyorsun, ben de bunu anlayabiliyorum. İyi bir insan, üstelik güzel de. Onu asla bırakmayacaksın, çocuklarından ayrılmaya katlanamazsın. </p>
<p class="calibre1">- Sofla, bana bir gözdağı versen, sana gelirdim. </p>
<p class="calibre1">Sustular. Sofıa ağlamak istiyordu, ama kendini tuttu. Uzun zaman önce vermesi gereken bu karan geciktirecek herhangi bir duyguya teslim olmamaya, Pietro'dan aynlmaya kararlıydı. </p>
<p class="calibre1">- Bence ayrılmak ikimiz için de en iyisi. </p>
<p class="calibre1">- Emin değilim. -Neden? </p>
<p class="calibre1">- Çünkü emin değilim. Seni görüp de seninle olamamaya nasıl dayanacağımı, bir gün hayatında başka bir erkek olduğunda anlatmanı nasıl karşılayacağımı bilemiyorum. Seninle arkadaş olacağımı söylemek çok kolay, ama seni kandırmak istemem, yapabileceğimden emin değilim. Yapamazsam, senden nefret etmektense gitmeyi yeğlerim. </p>
<p class="calibre1">Pietro'nun sözleri Sofia'yı sarsmıştı. Marco, işi zevkle karıştırmamak gerektiğini söylerken ne kadar da haklıydı. Ama olanlar olmuştu, geri dönüş </p>
<p class="calibre1">yoktu. </p>
<p class="calibre1">- Ben gideceğim asıl. Katedral yangını hakkındaki soruşturmayı bitirmek, dilsiz konusunda neler olacağını görmek istiyorum sadece. Sonra istifa edip gideceğim. </p>
<p class="calibre1">- Hayır. Bu doğru olmaz. Senin bana herhangi bir arkadaş gibi davranabileceğini biliyorum. Sorun bende, kendimi tanıyorum. Tayinimi isteyeceğim. </p>
<p class="calibre1">-  Hayır. Sen Kaçakçılık Masası'nı seviyorsun. Burası meslek hayatında büyük bir sıçramaydı, her şeyi benim yüzümden kay-bedemezsin. Marco kendime yeni meslekî çıkışlar bulmam gerektiğini söylüyor. 3enim de canım başka şeyler yapmak istiyor doğrusu; üniversitede ders vermek, bir kazı işi bulmak sözgelimi; ya da kim bilir, bakarsın cesaretimi toplar bir sanat galerisi açarım. Marco bunun farkında, beni başka yollar aramaya teşvik ediyor; haklı da. Senden tek ricam var: katedral yangını soruşturmasını bitirene kadar, birkaç ay daha kalabilmem için elinden geleni yap. Bu aylan en iyi şekilde geçirmek için birbirimize yardımcı olalım lütfen. </p>
<p class="calibre1">- Deneyeceğim. </p>
<p class="calibre1">Pietro'nun gözleri yaşlıydı. Sofıa şaşırdı; onun bu kadar sevdiğini hiç düşünmemişti. Yoksa gururu mu yaralanmıştı sadece ? </p>
</body>
</html>
