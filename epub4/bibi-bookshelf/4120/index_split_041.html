<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-07-17T17:42:43+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre3" id="calibre_pb_40">43</h2>
<p class="calibre1">- Ne yapacağız? diye sordu Pietro. Takip mi etsek? </p>
<p class="calibre1">- Kim olduğunu bilmiyoruz, diye yanıtladı Giuseppe. </p>
<p class="calibre1">- Türk olduğu belli. </p>
<p class="calibre1">- İstersen takip edelim. </p>
<p class="calibre1">- Karar veremedim. Neyse kapıcıya gidelim; doğrudan doğruya sorarız evinden çıkanın kim olduğunu. </p>
<p class="calibre1">İsmet, Peder Bakkalabaşı'nın bir şeyler unuttuğunu düşünürek kapıyı açtı. Polis görünümlü iki adamı görünce, kaşlarını çattı. Polisler hep polise benzer, diye düşündü. </p>
<p class="calibre1">- İyi günler, Francesco Turgut'la görüşmek istiyorduk. Delikanlı pek bir şey anlamadığını belli etti, amcasına Türkçe</p>
<p class="calibre1">seslendi. Adam kapıya çıktı; dudaklarının titremesine engel olamıyordu. </p>
<p class="calibre1">- Bakın; katedral yangınıyla ilgili araştırmamıza devam ediyoruz; ayrıntıları, dikkatinizi çeken herhangi bir şeyi hatırlamaya çalışmanızı rica ediyoruz. </p>
<p class="calibre1">Turgut ağlamamak için o kadar büyük bir çaba sarf ediyordu ki, Giuseppe'nin sorusunu dinlemiyordu bile. </p>
<p class="calibre1">İsmet amcasına yaklaştı, koruma isteğiyle kolunu omzuna atıp İngilizce'yle karışık bir İtalyanca'yla yanıtladı. </p>
<p class="calibre1">- Amcam yaşlı, yangından beri çok acı çekti. Yaşı yüzünden eskisi kadar çevik olmadığını düşüneceklerinden ve daha dikkatli davranmadığı için kendisini kovacaklanndan endişeleniyor. Onu rahat bırakamaz mısınız ? Hatırladıklarını size zaten anlattı. </p>
<p class="calibre1">- Siz kimsiniz ? diye sordu Pietro. </p>
<p class="calibre1">- Adım İsmet Turgut, yeğeniyim. Bugün geldim, Torino'da kalıp iş bulabilmeyi umuyorum. </p>
<p class="calibre1">- Nereden geldiniz ? </p>
<p class="calibre1">- Urfa'dan. </p>
<p class="calibre1">- Orada iş yok mu ? diye araya girdi Giuseppe. </p>
<p class="calibre1">- Pamuk tarlalarında var. Ama ben iyi bir meslek öğrenmek, para biriktirmek, Urfa'ya dönüp bir iş kurmak istiyorum. Kız arkadaşım var. </p>
<p class="calibre1">Delikanlı iyi birine benziyor, diye düşündü Pietro; hatta saf bile denebilir. </p>
<p class="calibre1">Belki de öyleydi. </p>
<p class="calibre1">- Peki, ama yine de amcanızdan Urfalı başka göçmenlerle bağlantısı var mı, öğrenmek istiyoruz, diye sordu Giuseppe. </p>
<p class="calibre1">Francesco Turgut ürperdiğini hissetti. Polisin her şeyi bildiğinden işte şimdi emin olmuştu. İsmet bir kez daha durumu ele alıp, çabucak cevap verdi. </p>
<p class="calibre1">- Tabiî ki, ben de memleketimden insanlarla tanışabilmeyi umuyorum. Amcam yarı İtalyan'dır ama, biz Türkler asla köklerimizden kopmayız. Öyle değil mi amca? </p>
<p class="calibre1">Pietro ısrar etti. Delikanlı Francesco Turgut'u konuşturmama-ya kararlı görünüyordu. </p>
<p class="calibre1">- Bay Turgut, Baharay ailesini tanıyor musunuz ? </p>
<p class="calibre1">- Baharay! diye ünledi İsmet, çok mutlu olmuş gibi. Baharay diye biriyle okula gitmiştim, ikinci dereceden kuzenleri buraday-mış galiba... </p>
<p class="calibre1">- Amcanızın cevap vermesini istiyorum, diye ısrar etti Pietro. Francesco Turgut yutkundu, pek çok kere prova ettiği şeyleri</p>
<p class="calibre1">söylemeye hazırlandı. </p>
<p class="calibre1">- Evet, tabiî ki tanıyorum. Başlarına çok büyük bir bahtsızlık gelmiş saygıdeğer bir ailedir; oğullan... şey, oğulları bir hata yaptı ve bedelini ödüyorlar. Ama sizi temin ederim, ebeveynleri çok iyi insanlardır, kime isterseniz sorun, size iyi şeyler anlatırlar. </p>
<p class="calibre1">- Son zamanlarda Baharaylan ziyaret ettiniz mi ? </p>
<p class="calibre1">- Hayır. Son zamanlarda kendimi iyi hissetmiyorum. Dışan pek çıkmadım. </p>
<p class="calibre1">- Affedersiniz, diye araya girdi İsmet masum bir ifadeyle. Ba-haraylar ne yapmış </p>
<p class="calibre1">? </p>
<p class="calibre1">- Neden bir şey yapmış olduklarını düşünüyorsunuz? diye sordu Giuseppe. </p>
<p class="calibre1">- Siz polissiniz; buraya gelip Baharaylar hakkında soru soruyorsanız, demek ki bir şeyler yapmışlar. Yoksa sormazdınız. </p>
<p class="calibre1">Delikanlı, ikiyüzlü mü yoksa göründüğü kadar saf mı olduğunu bilemeden ona bakan iki adama keyifle gülümsedi. </p>
<p class="calibre1">- Peki, yangın gününe dönelim, diye ısrar etti Giuseppe. </p>
<p class="calibre1">- Ne anımsıyorsam anlattım size. Yeni bir şey anımsamış olsaydım sizinle irtibata geçerdim, dedi ihtiyar, sızlanan bir sesle. </p>
<p class="calibre1">- Daha yeni geldim, diye açıkladı ismet. Amcama nerede yatacağımı sormaya bile vaktim olmadı henüz. Başka zaman gelseniz olmaz mı? </p>
<p class="calibre1"/>
<p class="calibre1">Pietro, Giuseppe'ye bir işaret yaptı. Vedalaşıp sokağa çıktılar. </p>
<p class="calibre1">- Yeğeni hakkında ne düşünüyorsun ? diye sordu Pietro arkadaşına. </p>
<p class="calibre1">- Bilmem, iyi bir çocuğa benziyor. </p>
<p class="calibre1">- Belki de amcasını kontrol etsin diye yollamışlardır. </p>
<p class="calibre1">- Of! Öküz altında buzağı aramayalım. Sofıa ve Marco'nun bu olayı fazla büyüttükleri konusunda sana katılıyorum ben de. Gerçi Marco bir şeye takıldı mı... Ama Sindone konusunu saplantı haline getirdi. </p>
<p class="calibre1">- Dün ona bunu söylerken bana destek olmadın ama. </p>
<p class="calibre1">- Tartışmak neye yarar ki ? Bize söyleneni yapalım. Eğer onlar haklıysa, çok güzel: olay var demektir. Haklı değillerse, fark etmez, en azından bu lanet olası yangınlara bir cevap bulmaya çalışmış oluruz. Soruşturmakla bir şey kaybetmeyiz. Ama bunalmadan, sakin sakin. </p>
<p class="calibre1">-  Soğukkanlılığına hayranım. İtalyan'dan çok İngiliz'e benzi-yorsun. </p>
<p class="calibre1">-  Sen de her şeyi abartıyorsun. Son zamanlarda da her şeye karşı çıkar oldun. </p>
<p class="calibre1">- Ekipte çatlaklar olduğu hissine kapılıyorum, hiçbir şey eskisi gibi değil. </p>
<p class="calibre1">- Ekipte çatlaklar var tabiî, ama düzelir. Bu kötü havanın suçlusu Sofıa ve sensin. Bir araya geldiğinizde gerginleşiyorsunuz, birbirinize ters düşmekten zevk alır bir haliniz var. Onun "ak" dediğine sen "kara" diyorsun; sanki her an birbirinizin gırtlağına sa-nlacakmış gibi bakışıyorsunuz. Bak, Marco işle aşkı birbirine karıştırmanın hata olduğunu söylerken çok haklı. Açıksözlü olacağım; sizin yüzünüzden hepimiz rahatsızız. </p>
<p class="calibre1">- Bu kadar açıksözlü olmanı istememiştim. </p>
<p class="calibre1">- Öyle ama söylemek istiyordum; söyledim işte. </p>
<p class="calibre1">- Peki, suç Sofıa ile benim. Ne yapmamızı istiyorsun peki ? </p>
<p class="calibre1">- Hiçbir şey. Geçecektir sanırım. Sofıa gidecek zaten. Bu olay kapandığında ayrılacak, burası ona dar geliyor artık. Hırsız peşinde koşmak için fazla değerli bir insan. </p>
<p class="calibre1">- Olağanüstü bir kadın. </p>
<p class="calibre1">- Garip olan seninle düşüp kalkmış olması. </p>
<p class="calibre1">- Bak sen! Teşekkür ederim. </p>
<p class="calibre1">- İnsan kendini olduğu gibi kabul etmeli. Sen de ben de polisiz. Sofia'daki klas, ondaki eğitim bizde yok. Onun gibi değiliz; Marco gibi de değiliz. Şef eğitimli biri, belli de oluyor zaten. Yine de işimi yapmaktan, bulunduğum yere varmış olmaktan memnunum. Kaçakçılık Masası'nda çalışmak acayip rahat bir iş; üstelik insana saygınlık kazandırıyor. </p>
<p class="calibre1">- Dürüstlüğün canımı sıkıyor. </p>
<p class="calibre1">- Susayım o zaman. Ama aramızda böyle konuşabileceğimizi, birbirimize doğruyu söyleyebileceğimizi sanıyordum. </p>
<p class="calibre1">-  Söyledin işte, şimdi beni rahat bırak. Merkeze gidip Inter-pol'le irtibata geçelim de, şu Turgut'un peydahladığı yeğen hakkında bilgi yollamalarını istesinler Türklerden. Ama önce şu Peder Yves'le konuşsak iyi olurdu. </p>
<p class="calibre1">- Neden? Urfalı değil ki? </p>
<p class="calibre1">- Çok komik. Ama rahip... </p>
<p class="calibre1">- Şimdi de rahibe mi taktın ? </p>
<p class="calibre1">- Saçmalama. Gidip görelim adamı. </p>
<p class="calibre1">Peder Yves adamları hemen kabul etti. Kardinalin ertesi gün, manastır başrahibeleri toplantısında yapacağı konuşmayı hazırlamakla meşguldü. "Rutin bir iş" dedi. </p>
<p class="calibre1">Merakından çok kibarlığından, araştırmaların nasıl gittiğini sordu. Yeni yangın güvenlik sistemleriyle katedralde başka kazalar olmasının çok zor olduğunu belirtti. </p>
<p class="calibre1">On beş dakika kadar sohbet ettiler. Ama birbirlerine söyleyecek yeni bir şeyleri olmadığından, vedalaştılar. </p>
</body>
</html>
