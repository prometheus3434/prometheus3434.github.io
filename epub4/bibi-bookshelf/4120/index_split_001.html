<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-07-17T17:42:43+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre3" id="calibre_pb_0">1</h2>
<p class="calibre1">vardı tabiî, ama Marco en çok onlara güvenirdi; üstelik yıllar geçtikçe arkadaş </p>
<p class="calibre1">da olmuşlardı. Sofıa, evden çok, işte vakit geçirdiğini düşündü. Zaten evde onu bekleyen kimse yoktu. Evlenmemişti; vaktim olmadı diyerek kendini avutuyordu; önce üniversite, doktora, Kaçakçılık Masası'nda çalışmaya başlaması, yolculuklar. Kırk yaşını dolduralı çok olmamıştı, kendi kendini aldatmaz, aşk hayatının bir felaket olduğunu bilirdi: gerçi ara sıra Pi-etro'yla yatıyordu, ama adam karısından asla ayrılmayacaktı, zaten o da onun böyle bir şey yapmasını istediğinden emin değildi. </p>
<p class="calibre1">Böyle iyiydiler; yolculuklarda oda paylaşır, bazı geceler iş çıkışı beraber yemek yerlerdi. Pietro ona eve kadar eşlik eder, bir kadeh içki içerler, yemek yerler, yatağa girerler, gecenin iki ya da üçü oldu mu, adam sessizce kalkar, giderdi. </p>
<p class="calibre1">İşyerinde gizlemeye çalışırlardı, ama Antonio, Giuseppe ve Mi-nerva durumu bilirdi; bir keresinde Marco da istediklerini yapacak yaşta olduklarını söylemişti, tek beklentisi özel konuların ekibe ya da işe zarar vermemesiydi. </p>
<p class="calibre1">Aralarındaki anlaşmazlıkların ekibe yansıtılmaması hatta anla-tılmaması konusunda Pietro'yla hemfikirdiler. Şimdiye kadar bunu başarmışlardı, gerçi birbirlerine hep saçma nedenlerle ve pek ender kızarlar, üstesinden gelinmeyecek şeyler olmazdı. İkisi de ilişkilerinin daha ileri gitmeyeceğim biliyor, dolayısıyla da birbirlerinden bir şey beklemiyorlardı. </p><p class="calibre1">
</p><p class="calibre2">*     *     *</p>
- Şefim... 
<p class="calibre1">Marco, Sofia'nın sesini duyunca sıçrayarak arkasını döndü. Sindone'nin bulunduğu mahfazanın birkaç metre ötesinde oturuyordu. Kızı görünce gülümseyip, yanına oturtmak için kolundan tuttu. </p>
<p class="calibre1">- Çok etkileyici değil mi ? </p>
<p class="calibre1">- Evet öyle, üstelik de sahte. </p>
<p class="calibre1">- Sahte mi ? Ben olsam sahte olduğundan bu kadar emin olmazdım. Kefen'de gizemli bir şeyler var, bilimadamlarının açıklamayı başaramadığı bir şey. NASA, insan resminin üçboyutlu olduğunu saptadı. Kimi bilimadamlan resmin, bilimin tanımadığı bir radyasyonun ürünü olduğundan emin, kimisi de izlerin kan lekesi olduğundan. </p>
<p class="calibre1">- Marco, karbon 14 testinin kesin olduğunu sen de biliyorsun. Ne Doktor TLte ne de Sindone'yi tarihlendirmeye çalışan laboratuvar hata yapmayı göze alamaz. Bez XIII. ya da XIV. yüzyıldan, 1260-1390 arası bir tarihten; üç farklı laboratuvar bu sonuca vardı. Hata payı yüzde beş. Kilise karbon 14 kararını kabul etti. </p>
<p class="calibre1">- Ama bezin üzerindeki resmin nasıl oluştuğuna hâlâ bir açıklık getirilemedi. </p>
<p class="calibre1">Ayrıca, üçboyutlu fotoğraflarda bazı kelimeler bulunduğunu da hatırlatırım; yüzün çevresinde üç kere ÎNNECE yazıyor. </p>
<p class="calibre1">- Evet, "Ölümüne". </p>
<p class="calibre1">-  Aynı tarafta, aşağıdan yukarı, içeri doğru, birtakım harfler var: S N AZARE. </p>
<p class="calibre1">- NEAZARENUS olarak okunabilir. </p>
<p class="calibre1">- Üstte başka harfler var, İBER... </p>
<p class="calibre1">- Kimi, eksik harfler tamamlanırsa TİBERlUS sözcüğünün ortaya çıkacağına inanıyor. </p>
<p class="calibre1">- Ya leptonlar?5</p>
<p class="calibre1">- Büyütülmüş fotoğraflarda gözler üzerinde birtakım daireler görülüyor; özellikle de sağ gözde bir madenî para olduğu anlaşılıyor. </p>
<p class="calibre1">- Bu o devirde, ölülerin gözünü kapalı tutmak için sık sık kullanılan bir yöntemdi. </p>
<p class="calibre1">- Burada da okunan şu... </p>
<p class="calibre1">- Harfler birleştirilirse TİBEPİOY CAÎCAROC olarak okunacağını söyleyenler var; yani, Pontius Pilatus zamanında basılan madenî paralarda görülen Tiberius Sezar yazısı; paralar bronzdan, ortasında da kâhin asası var. </p>
<p class="calibre1">- iyi bir tarihçisin Doktor Hanım, bu yüzden de hiçbir şeye tam olarak inanmıyorsun. </p>
<p class="calibre1">- Marco, sana kişisel bir şey sorabilir miyim? </p>
<p class="calibre1">- Sen soramazsan, kimse soramaz. </p>
<p class="calibre1">- Dindar mısın ? Gerçek anlamda dindar yani. Hepimiz Kato-lik'iz; italyan'ız, çocukken öğrendiklerinden geriye bir şeyler kalıyor. Ama inanmak başka bir şey; bana sen inamyormuşsun gibi geliyor Marco, Kefen'deki adamın Isa olduğundan eminsin. Bi-limadamlannın söyledikleri umurunda değil; sen inanıyorsun. </p>
<p class="calibre1">-  Bak şimdi Doktor Hanım, bunun cevabı karmaşık. Neye inandığımı neye inanmadığımı tam olarak bilmiyorum; mantıken reddettiğim bir sürü şey var. </p>
<p class="calibre1">inançlarımın, Kilise'nin buyurdukla-rıyla, onların inanç dediği şeyle fazla bir ilgisi yok doğrusu. Ama bu bez özel, hatta sihirli; basit bir kumaş parçası değil. Ben bu bezde başka bir şeyler olduğunu hissediyorum. </p>
<p class="calibre1">5. Romalıların kullandığı bozuk para. (ç.n.) âymm</p>
<p class="calibre1">Sessizce oturdular; üzerinde, İsa'yla aynı acıları çekmiş bir adamın yüzü basılı olan keten kumaşa baktılar. Araştırmalara ve Profesör Judica-Cordiglia tarafından gerçekleştirilen antropometrik ölçümlere göre, seksen kilo ağırlığında, 1,81 metre boyunda bir adamdı; özelliklerinin işaret ettiği belli bir etnik grup yoktu. </p>
<p class="calibre1">Katedral halka kapanmıştı. Belli bir süre de kapalı kalacak, Sindone, Millî Banka'nın kasasına götürülecekti. Kararı Marco almış, kardinal onaylamıştı. </p>
<p class="calibre1">Kutsal Kefen, katedralin en değerli hazinesi, Hıristiyanlığın en önemli kutsal emanetlerinden biriydi; olanlar göz önüne alındığında, bir bankanın derinliklerinde çok daha güvenlikte olurdu. </p>
<p class="calibre1">Sofia, Marco'nun kolunu sıktı; yalnızlık hissetmemesini, ona inandığını bilmesini istiyordu. Hayran olduğu Marco'nun dürüstlüğüne tapardı; o sert görünüşün ardında duyarlı, her zaman dinlemeye hazır, alçakgönüllü, başkalarının kendisinden daha çok şey bildiğini kabul etmekten gocunmayan bir adam olduğunu bilirdi; kendinden o kadar emindi ki, hiçbir şey otoritesini sarsa-mazdı. </p>
<p class="calibre1">Bir sanat eserinin gerçekliğini tartıştıklarında, Marco asla kendi fikrini dayatmaz, ekip elemanlarının düşüncelerini söylemesine izin verirdi; Sofia, kendisine özellikle güvendiğini bilirdi. Birkaç sene önce, akademik geçmişine istinaden ona, şefkatle "beyincik" diye hitap ederdi: kadın, sanat tarihi doktoru, ölü diller ve İtalyan filolojisi mezunuydu; İngilizce, Fransızca, İspanyolca ve Yunan-ca'yı akıcı olarak konuşurdu. Bekâr olması sayesinde Arapça öğrenmeye de vakit bulmuştu; tam olarak hâkim olmasa da anlıyor, derdini anlatabiliyordu. </p>
<p class="calibre1">Marco gözucuyla kadına baktı, Sofia'nın hareketi rahatlatmıştı. Onun gibi bir kadının kendine uygun bir adam bulamamış olmasına üzüldü. Güzel bir kadındı, çok güzeldi; ne kadar çekici olduğunun bilincinde bile değildi. Sansın, mavi gözlüydü; zarifti, sempatik ve zekiydi, olağanüstü derecede zekiydi. Sürekli ona birilerini ayarlayan Paola'nm girişimleri başarısız olmuştu, çünkü erkekler Sofia'nın üstünlüğü karşısında afallardı. Marco, böyle bir kadının, şu saf Pietro'yla düzenli bir ilişkiyi nasıl yürüttüğünü anlayamasa da Paola, bunun Sofia için daha uygun olduğunu söylerdi. </p>
<p class="calibre1">Ekibe en son Pietro katılmıştı. On yıldır bölümdeydi. İyi bir araştırmacıydı. </p>
<p class="calibre1">Özenli ve kuşkucuydu, en ufak ayrıntıyı bile gözden kaçırmazdı. Yıllarca Cinayet Masası'nda çalışmış, kendi deyimiyle, kan görmekten bıktığı için tayinini istemişti. Görüşüp, ekipte bir yer açması için -o güne dek, devamlı olarak personel</p>
<p class="calibre1">ihtiyacı olduğundan yalanmıştı- adamı kendisine gönderdiklerinde bıraktığı izlenim iyiydi doğrusu. </p>
<p class="calibre1">Marco ayağa kalktı, Sofia onu takip etti. Ana altara yöneldiler, etrafından dolanıp arka odaya girdiler; Piskoposluk'ta çalışan rahiplerden biri de aynı anda odaya girmişti. </p>
<p class="calibre1">- Ah, Bay Valoni, ben de sizi arıyordum! Kardinal Hazretleri sizi görmek istiyor. Yarım saat kadar sonra, Sindone'yi götürecek zırhlı araç geliyormuş. </p>
<p class="calibre1">Adamlarınızdan Antonio isimli biri haber verdi. Kardinal, Kefen bankaya varana kadar rahat etmeyeceğini söyledi, oysa ki katedrali karabinyerelerle doldurmuşsunuz, insan adım başı bir tanesiyle burun buruna geliyor. </p>
<p class="calibre1">- Teşekkürler Peder, Kutsal Kefen şu ana dek gözetim altındaydı. Zırhlı araçla bankaya kadar bizzat kendim gideceğim. </p>
<p class="calibre1">-  Kardinal Hazretleri, Piskoposluk temsilcisi olarak Peder Yves'in de Sindone'ye bankaya kadar eşlik etmesini ve nezareti için gereken tüm işlemleri gerçekleştirmesini istiyor. </p>
<p class="calibre1">- Bence de uygun Peder, bence de uygun. Kardinal nerede ? </p>
<p class="calibre1">- Ofisinde. Size eşlik edeyim mi ? </p>
<p class="calibre1">- Gerek yok. Doktor Hanım da ben de yerini biliyoruz. </p>
<p class="calibre1">Marco ve Sofia kardinalin ofisine girdiler. Adam sinirli ve huzursuz görünüyordu. </p>
<p class="calibre1">- Ah Marco! Buyurun, buyurun! Doktor Galloni de gelmiş! Oturun. </p>
<p class="calibre1">- Kardinal Hazretleri, dedi Marco. Doktor Hanım ve ben Sindone'yi bankaya götüreceğiz, Peder Yves de gelecekmiş, biliyorum... </p>
<p class="calibre1">- Evet, evet, ama sizi görmek istememin nedeni bu değildi. Bakın, Vatikan'dakiler çok endişeli. Monsenyör Aubry, bu yeni yangından çok sarsıldığını söylediği papayı gelişmelerden haberdar edebilmesi için, elimizdeki tüm bilgileri kendisine iletmemi istedi. Bu yüzden de Marco, sizden ricam araştırma sonuçlarınızı bana günü gününe anlatmanız, böylelikle ben de monsenyörü bilgi-lendirebilirim. Tabiî bu konuda ağzımızın sıkı olacağına güvenebilirsiniz, bu gibi durumlarda ketumluğun ne kadar önemli olduğunun farkındayız. </p>
<p class="calibre1">- Kardinal Hazretleri, henüz hiçbir şey bilmiyoruz, elimizde sadece morgdaki dilsiz ceset var. Otuz yaşlarında, kimliksiz bir adam. İtalyan mı, İsveçli mi bilmiyoruz. </p>
<p class="calibre1">- Bence Torino Cezaevi'ndeki adam İtalyan. </p>
<p class="calibre1">-Neden? </p>
<p class="calibre1">- Dış görünüşü yüzünden: esmer, çok uzun boylu değil, derisi yeşilimsi san... </p>
<p class="calibre1">- Ekselansları, bu biyotip insanlığın yansına uyuyor. </p>
<p class="calibre1">- Evet, siz de haklısınız. Peki Marco, beni bilgilendireceksiniz değil mi ? Size ev telefonumu vereceğim, bir de cebimi; böylelikle önemli bir şey bulursanız günün 24 saati bana ulaşabilirsiniz, attığınız adımlan bilmek isterim. </p>
<p class="calibre1">Kardinal bir kartvizite birtakım numaralar yazıp Marco'ya verdi; adam kartı cebine koydu. Atmakta olduğu ve atacağı şuursuz adımlardan kardinali haberdar etmeyi düşünmüyordu doğrusu. Sırf piskopos, Monsenyör Aubry'yi, Monsenyör Aubry dışişleri bakan vekilini, vekil bakanı, bakan kim bilir kimi, üstelik bir de papayı bilgilendirebilsin diye Torino piskoposuna araştırmalan hakkında bilgi vermeyecekti. </p>
<p class="calibre1">Ama hiçbir şey söylemedi, hemfıkirmiş gibi başıyla onayladı. </p>
<p class="calibre1">- Marco, Sindone bankanın zırhlı odasında güvenlikte olur olmaz, Peder Yves'le beraber bana haber verin. </p>
<p class="calibre1">Marco kaşlanndan birini şaşkınlıkla kaldırdı. Kardinal kendisine, sanki emrinde çalışıyormuş gibi davranıyordu. Densizlik olarak nitelendirdiği bu cümleyi de yanıtlamamaya karar verdi, ardından Sofia'yı da sürükleyerek kalktı. </p>
<p class="calibre1">-  Gidiyoruz Kardinal Hazretleri; zırhlı araç az sonra burada olur. </p>
<p class="calibre1">Üç adam derme çatma yataklannda dinleniyordu; düşüncelere dalmışlardı. Başansız olmuşlardı, yakın bir zamanda gitmeleri gerekiyordu. Torino tehlikeli bir yer haline gelmişti. </p>
<p class="calibre1">Arkadaşlan alevlere yem olup ölmüştü; otopside dili olmadığı anlaşılacaktı büyük olasılıkla. Hiçbirinin dili yoktu. Katedrale geri dönmeleri intihar olurdu; Piskoposluk'ta çalışan adam her tarafta karabinyere olduğunu, herkesi sorguya çektiklerini, üçü de ortalıktan yok olana kadar rahat etmeyeceğini söylemişti. </p>
<p class="calibre1">Gideceklerdi, ama şimdilik, en azından iki gün, gizlenmeleri gerekiyordu; karabinyereler kuşatmayı gevşetene, basın, yeni bir felaketin peşinden güruh halinde başka bir yere koşana dek. </p>
<p class="calibre1">Bodrum rutubet kokuyordu, adım atacak yer yok gibiydi. Pisko-posluk'taM adam üç dört gün yetecek erzak bırakmıştı. Tehlikenin geçtiğinden emin olana dek geri dönmeyeceğini söylemişti. Adamlara sonsuz gibi gelen iki gün geçmişti. </p>
<p class="calibre1">Bodrumdan binlerce kilometre uzaklıkta, New York'ta, cam ve çelikten bir binada, mahremiyeti sağlamak için ses izolasyonu yapılmış, en ileri güvenlik önlemleriyle donatılmış bir ofiste, yedi adam, Bourgogne şarabıyla onlann başansızlığını kutluyordu. </p>
<p class="calibre1">Yaşlan elli ile yetmiş arasında değişen bu yedi şık giyimli adam, Torino yangını hakkında edindikleri bilgilerin tümünü dikkatle incelemişti. Bilgi kaynaklan ne gazete ne de televizyonlardı; ellerinde, yangın sırasında vaaz kürsüsünün arkasında gizlenen siyahlar giyinmiş karaltının yazdığı, birinci elden bir rapor vardı. </p>
<p class="calibre1">Rahatlamışlardı; kendilerinden öncekilerin de ara sıra -dilsiz adamların Sindone'ye yanaşmalarına her engel olduklannda-hissettiği bir rahatlamaydı bu. </p>
<p class="calibre1">Aralarından en yaşlısı hafifçe elini kaldırınca diğerleri dikkat kesildi. </p>
<p class="calibre1">- Beni tek endişelendiren, şu polis hakkında, Kaçakçılık Masası şefıyle ilgili duyduklanm. Adamın Sindone saplantısı varsa, eninde sonunda bize ulaşacağı bir ipucu bulabilir. </p>
<p class="calibre1">-  Güvenlik önlemlerini artırmalı, bizimkilerin dikkat çekmemelerini sağlamalıyız. Paul'le konuştum; şu Marco Valoni denen adamın attığı adımlar hakkında bilgi toplamaya çalışacak, ama bu kolay iş değil, en ufak bir hata bile bizi ele verir. Bence Üstadım, hareketsiz kalmalı, hiçbir şey yapmamalı, sadece gözleme-liyiz. </p>
<p class="calibre1">Bunları söyleyen uzun boylu, gri saçlı, elli yaşlarında atletik, bir adamdı; yüzü bir Roma imparatorunu andırıyordu. Üstat diye anılan en yaşlıları, sözlerini onayladı. </p>
<p class="calibre1">- Bir teklifi olan var mı ? </p>
<p class="calibre1">Hiçbir şey yapmamak ve Valoni'nin adımlarını uzaktan gözlemek konusunda hepsi hemfikirdi. Paul denilen adamla iletişime geçip, bilgi toplarken karşısındakinin fazla üstüne gitmemesini bildirmeye karar verdiler. </p>
<p class="calibre1">Orta boylu, hafif Fransız aksanlı iriyan bir katılımcı sordu:</p>
<p class="calibre1">- Tekrar deneyecekler mi ? </p>
<p class="calibre1">Yaşlı adam duraksamadan cevap verdi:</p>
<p class="calibre1">- Hayır, hemen denemeyecekler. Önce İtalya'dan çıkmaya sonra da Addaio'yla iletişim kurmaya çalışacaklar. Talihleri yaver gidip başarsalar bile, bu zaman alacak. Addaio'nun yeni bir tim yollaması da uzun sürer. </p>
<p class="calibre1">- En son iki sene önce yollamıştı, diye hatırlattı Roma imparatoru suratlı adam. </p>
<p class="calibre1">- Bizler, her zaman olduğu gibi, orada bulunmaya devam edeceğiz. Şimdi, bir sonraki toplantımızı kararlaştırıp şifreleri değiştirelim. </p>
</body>
</html>
