<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-07-17T17:42:43+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre3" id="calibre_pb_5">10</h2>
<p class="calibre1">New York'ta, yılın o döneminde pek görülmeyen bir ilkbahar güneşi parlıyordu. </p>
<p class="calibre1">Yaşlı adam bakışlarını sabah ışığını süzen camlardan çevirdi, az önce çalmaya başlayan telefonu kaldırdı. Ofisin iletişim sistemleri, konuşmaların başkaları tarafından dinlenmesine engel oluyordu. </p>
<p class="calibre1">- Efendim, dedi sert bir sesle. </p>
<p class="calibre1">- Dilsizlerden ilki yola çıktı. </p>
<p class="calibre1">- Sorun yok değil mi ? </p>
<p class="calibre1">- Öncekilerde kullanılan bağlantı ve rotaları kullanıyorlar, polis hiçbir şeyden kuşkulanmıyor. </p>
<p class="calibre1">-Ya ikinci dilsiz? </p>
<p class="calibre1">- Bu gece çıkacak. Üçüncüsü de yarın; bir hırdavat kamyonuyla, doğrudan nakledilecek, içlerinde en gergini o. </p>
<p class="calibre1">-  Bugün Urfa'daki adamlarımızla konuşacağım. Addaio'nun nasıl tepki göstereceğini, ne yapacağmı öğrenmemiz gerek. </p>
<p class="calibre1">- Öfkeden kuduracak. </p>
<p class="calibre1">- Ne yaptığını, neye karar verdiğini öğrenelim. Addaio'nun katedraldeki adamından haber var mı ? </p>
<p class="calibre1">-  Çok telaşlı, ama kuşku uyandırmıyor; onu olanlardan etkilenmiş iyi bir adam sanıyorlar. Kardinal de polis de ondan şüphelenmiyor. </p>
<p class="calibre1">- izlemeye devam etmek gerek. </p>
<p class="calibre1">- Öyle yapacaklar. </p>
<p class="calibre1">- Peki ya kardeşimiz ? </p>
<p class="calibre1">- Hakkında araştırma yaptılar. Kimmiş, ne gibi zevkleri varmış, sahip olduğu mevkiyi nasıl elde etmiş? Beni ve başka kardeşleri de araştırdılar. Şu Marco Valoni denen polis zeki biri, arkasında da sağlam bir ekip var. </p>
<p class="calibre1">- Dikkatli olalım. </p>
<p class="calibre1">- Oluruz. </p>
<p class="calibre1">- Haftaya Boston'dayız. </p>
<p class="calibre1">- Orada olacağım. </p>
<p class="calibre1">*     *</p>
<p class="calibre1">Birbirlerinin varlığından rahatsız olan Sofıa ve Pietro konuşmuyorlardı. Marco, Torino karabinyere şefinin ofisine gitmiş; Mi-nerva, Giuseppe ve Antonio, iki sevgiliye konuşma fırsatı vermek için köşedeki kafede bir şeyler içmeye karar vermişti. Aralarındaki gerginliğin hepsi farkındaydı. </p>
<p class="calibre1">Sofıa kâğıtlarını usulca çantasına yerleştiriyor; dalgın görünen Pietro, pencereden sokağı izliyordu. Truva atı projesinden onu haberdar etmeyen Sofıa'ya sitem etmek istemiyor, bu yüzden de sessiz kalmayı tercih ediyordu. Sofıa ise, vicdan azabı duyuyordu: planını Pietro'ya anlatmamak çocukça bir davranış gibi görünüyordu şimdi gözüne. </p>
<p class="calibre1">- Kızdın mı ? diye sordu Sofia, rahatsız edici sessizliği bozmaya çalışarak. </p>
<p class="calibre1">- Hayır. Her düşündüğünü bana anlatmak zorunda değilsin. </p>
<p class="calibre1">- Seni iyi tanırım Pietro, bir şeye bozulduğun zaman da anlarım. </p>
<p class="calibre1">- Canım tartışmak istemiyor. Aklına bir plan gelmiş; bence biraz daha olgunlaşması gerekirdi, ama şefi ikna edip gözüne girdin. Senin istediğin olacak ve şu andan itibaren hepimiz Truva atının başarısı için çalışacağız. Üzerinde daha fazla kafa yorma, yoksa kendimizi saçma bir kavganın ortasında bulacağız, keyfimizi kaçırmaktan başka bir işe yaramayacak. </p>
<p class="calibre1">- Peki ama neden planımın iyi olmadığını düşünüyorsun, onu söyle. Benim aklıma geldi diye mi, yoksa gerçekten zayıf noktaları olduğu için mi ? </p>
<p class="calibre1">- Dilsizi salmak hata. Kuşku duyacak ve hiçbir yere varamayacağız. İşçileri tekrar soruşturmak konusuna gelince; soruştur bakalım, bir şey bulursanız haber verirsiniz. </p>
<p class="calibre1">Sofıa sustu. Pietro'nun gidecek olması kadını rahatlatmıştı. Pietro yerine, Giuseppe ve Antonio'yla kalmayı yeğliyordu. Gitmezse ciddi bir kavgaya tutuşabilirlerdi; işin kötüsü, çalışmaları da bundan etkilenebilirdi. O, Sindone'yi Marco gibi saplantı haline getirmemişti, ama bu olayı çözme işini, üstesinden gelinmesi gereken bir zorluk olarak görüyordu. </p>
<p class="calibre1">Evet, en iyisi Pietro'nun gitmesi, biraz zaman geçmesiydi; sonra her şey normale dönerdi. Barışıp sil baştan yaparlardı. </p>
<p class="calibre1">*     *</p>
<p class="calibre1">- Nereden başlıyoruz Doktor Hanım ? </p>
<p class="calibre1">- Bence Giuseppe, işçilerle tekrar konuşsun, bize anlattıkları Pietro'ya anlattıklarından farklı mı, görmeliyiz. Onlar hakkında daha fazla bilgi edinmemiz gerek: nerede, kiminle yaşarlar, komşuları onlar hakkında ne düşünür, günlük hayatlannda garip bir şey var mı... </p>
<p class="calibre1">- Ama bu zaman alır, diye sözünü kesti Antonio. </p>
<p class="calibre1">- Öyle. Bu yüzden de Marco, karabinyere şefinden bize yardım etmek üzere iki adam istedi. Onlar şehri bizden iyi tanıyor, adam-lann anlattıklannda olağandışı bir şey varsa anlarlar. Giuseppe bu işle ilgilenir, sen ve ben de katedrale döner, çalışanlarla, kapıcı, Peder Yves ve kız kurusu sekreterlerle konuşuruz. </p>
<p class="calibre1">- Peki ama, bir şey gizleyen varsa, ısrarımızdan kuşkulanır, eyleme geçmez. </p>
<p class="calibre1">Suçluları çok izledim, bilirim, dedi Giuseppe. </p>
<p class="calibre1">-  Heyecanlanan biri olursa, kendini ele vermiş olur. D'Ala-qua'dan da bir randevu almalıyız bence. </p>
<p class="calibre1">- Büyük balık, fazlasıyla büyük bir balık. Hata yapar, onu rahatsız edersek, Roma'dakiler elimizi kolumuzu bağlar. </p>
<p class="calibre1">- Biliyorum Antonio, ama denememiz şart; bu adamı çok merak ediyorum. </p>
<p class="calibre1">- Dikkatli ol Doktor Hanım, merakın başımıza iş açmasın! </p>
<p class="calibre1">-  Salaklaşma Giuseppe. Bu adamla konuşmamız gerektiğini düşünüyorum, çünkü şirketinin kazalarla hep bir bağlantısı olmuş. Bu bana garip geliyor; sen polissin, sana daha da garip gelmeli. </p>
<p class="calibre1">Görev dağılımı yapmaya karar verdiler. Antonio katedral çalı-şanlanyla konuşacak, Giuseppe işçilerle ilgilenecek Sofıa, D'Ala-qua'dan randevu alacaktı. </p>
<p class="calibre1">İşi bir haftada tamamlamaya çalışacaklar, bir sonraki adımın ne olacağına o zaman karar vereceklerdi. Bir ipucu bulabilirlerse tabiî. </p>
<p class="calibre1">Sofıa, Marco'yu, Umberto D'Alaqua'nın onu kabul etmesi için gerekli yerlerle temasa geçmeye ikna etmişti. </p>
<p class="calibre1">Marco homurdanmıştı, ama bu adamla konuşmanın elzem olduğunda onunla hemfikirdi. </p>
<p class="calibre1">Kaçakçılık Masası şefi doğrudan kültür bakanına başvurdu; bakan, COCSA gibi bir şirkete burnunu</p>
<p class="calibre1">sokmasına, D'Alaqua gibi bir adamı soruşturmasına izin vereceğini sanıyorsa, çıldırmış olacağını söyledi. Ama Marco adamı bunun gerekliliğine, Doktor Galloni'nin bu nüfuzlu adamı rahatsız edecek en ufak bir terbiyesizlikte bulunamayacak, seçkin bir kadın olduğuna ikna etmeyi başardı sonunda. </p>
<p class="calibre1">Bakan ertesi gün, saat on için randevu almayı başardı. Marco Sofia'ya haber verdiğinde kadın keyifle güldü. </p>
<p class="calibre1"/>
<p class="calibre1">- Şef, sen eşi bulunmaz bir adamsın; ne kadar zorlandığını biliyorum. </p>
<p class="calibre1">- Öyle, pot kırmasan iyi edersin, yoksa bakan ikimizi de arşivlerin tozunu almaya yollar. Sofla, lütfen dikkatli ol; D'Alaqua sadece İtalya'nın önemli işadamlarından biri değil; bakanın dediğine göre dünya çapında biri, Amerika'dan Ortadoğu'ya, Asya'ya uzanan bir serveti var... Yani, böyle bir adamın vaktini saçma işlerle harcayamayız. </p>
<p class="calibre1">- İçimde bir his var. </p>
<p class="calibre1">- Umarım bu hislerin başımıza dert açmaz. </p>
<p class="calibre1">- Bana güven. </p>
<p class="calibre1">- Güvenmesem oraya gidemezdin. </p>
<p class="calibre1">Makyajını tamamlarken heyecanlıydı. Üstüne başına özen göstermiş, bej Armani tayyörünü giymişti. Kahvaltısını odada etmişti, ama çıkmadan önce Antonio ve Giuseppe'yle vedalaşacaktı. </p>
<p class="calibre1">- Şansın açık olsun Doktor Hanım, bugün güzelliğin üzerinde, görücüye çıkacak gibisin. </p>
<p class="calibre1">- Giuseppe, dalga geçme! Zaten heyecanlıyım. Baltayı taşa vurursam Marco'nun başına bela açarım. </p>
<p class="calibre1">- Giuseppe haklı, çok güzelsin; kadınlara karşı bilinen hiçbir zaafı olmayan bir adam için fazla güzel belki de. Ama senin en önemli kozun beynin, ben de ona güveniyorum. </p>
<p class="calibre1">- Teşekkürler Antonio, ikinize de teşekkürler. Bana şans dileyin. </p>
<p class="calibre1">Umberto D'Alaqua'nın sekreterini görünce şaşırdı. Kadın olmasını bekliyordu erkek değil; aynca, bu orta yaşlı, göze batmayan şıklıktaki beyefendi -patronu ne kadar önemli biri olursa olsun- sekreterden çok bir yöneticiyi andınyordu. </p>
<p class="calibre1">Adının Bruno Moretti olduğunu söylemiş, Bay D'Alaqua'mn diğer ziyaretçisinin gitmesini beklerken, bir kahve ikram etmeyi önermişti. </p>
<p class="calibre1">Sofla kahveyi reddetti, makyajının bozulmasını istemiyordu. Bruno Moretti'nin onu incelemekle görevlendirildiğini düşündü, ama adam onu, içinde bir Canaletto, bir Modigliani, bir Braque ve ufak bir Picasso barmdıran o şaşırtıcı odada yalnız bıraktığında hatasını anladı. </p>
<p class="calibre1">Modigliani'ye dalmıştı; kapının açılıp uzun boylu, yakışıklı, şık, ellisini aşmış bir adamın kendisini hem sert hem de meraklı bakışlarla incelediğinin farkına varmadı. </p>
<p class="calibre1">- İyi günler Doktor Galloni. </p>
<p class="calibre1">Sofla arkasını döndüğünde Umberto D'Alaqua'yla karşılaştı. Yersiz bir şey yaparken yakalanmışçasına kızardığını hissetti. </p>
<p class="calibre1">D'Alaqua saygı uyandıran bir tipti. Bunun nedeni sadece boyu ve şıklığı değil, etrafına yaydığı güven duygusuydu aynı zamanda. Güven ve güç, diye geçirdi içinden kadın. </p>
<p class="calibre1">-  İyi günler, kusura bakmayın, Modigliani'nizi inceliyordum, gerçek bir Modigliani bu. </p>
<p class="calibre1">- Tabiî ki öyle. </p>
<p class="calibre1">- O kadar sahtesi var ki... ama bunun gerçek olduğu apaçık. </p>
<p class="calibre1">Kendini aptal gibi hissetti. Bu nüfuzlu adamın ziyaretçi salonunda asılı bir Modigliani'nin gerçek olmaması mümkün müydü ki ? D'Alaqua aptal olduğunu düşünecekti, haklıydı; aptalca bir yorumda bulunmuştu, ama adam, hiçbir şey söylemeden, sadece varlığıyla kadını heyecanlandırdığının farkında değildi. </p>
<p class="calibre1">- Büromda daha rahat ederiz Doktor Hanım. </p>
<p class="calibre1">Sofla başıyla onayladı. D'Alaqua'nın bürosu şaşırtıcıydı. Modern tasarımlı, rahat mobilyalar; büyük ustaların tablolarıyla dolu duvarlar. Leonardo'dan birkaç çizim, XV. yüzyıldan bir Madon-na, El Greco'dan bir İsa, Picasso'dan bir Arlecchino, bir Mirö... Yazı masasından uzak bir köşede duran küçük sehpanın üzerinde, zeytin ağacından yontulmuş, sadeliğiyle dikkat çeken bir haç. </p>
<p class="calibre1">Umberto D'Alaqua kanepeye yerleşmesini işaret etti; kendisi, kanepenin hemen yanında duran koltuğa oturdu. </p>
<p class="calibre1">- Evet Doktor Hanım, size nasıl yardımcı olabilirim? </p>
<p class="calibre1">- Bay D'Alaqua, katedral yangınının kasıtlı olduğunu düşünüyoruz. Torino Katedrali'nin başına gelen kazaların hiçbirinin rastlantı olmadığına inanıyoruz. </p>
<p class="calibre1">D'Alaqua gözünü bile kırpmadı. İfadesinde en ufak bir kaygı hatta şaşkınlık belirtisi yoktu. Kadına dinginlikle bakıyor, konuşmasının devamını bekliyordu; sanki duydukları onunla ilgili değilmiş gibiydi. </p>
<p class="calibre1">-  Katedralin tadilatında çalışan işçiler, güvendiğiniz insanlar mı? </p>
<p class="calibre1">- Doktor Hanım, COCSA benim başkanlığını yaptığım pek çok şirketten bir tanesi. Bütün çalışanları kişisel olarak tanıyamaya-cağımı kabul edersiniz sanırım. Bu şirkette de, her şirkette olduğu gibi bir personel bölümü var; eminim katedralde çalışan işçiler hakkında gerekli tüm bilgileri size vermişlerdir. Ancak, daha fazla bilgiye ihtiyacınız varsa, COCSA'nın personel müdüründen, emrinize amade olmasını ve gereken tüm yardımı göstermesini isteyebilirim seve seve. </p>
<p class="calibre1">D'Alaqua telefonu kaldırdı, personel müdürünü bağlamalarını söyledi. </p>
<p class="calibre1">-  Bay Lazotti, hemen şimdi Kaçakçılık Masası'ndan Doktor Galloni'yle görüşmenizi rica ediyorum. Katedraldeki işçiler hakkında daha fazla bilgiye ihtiyacı varmış. Sekreterim birkaç dakika içinde kendisine sizin ofisinize kadar eşlik edecek. Teşekkürler. </p>
<p class="calibre1">Sofıa hayal kırıklığına uğramıştı. Kazaların kasıtlı olduğunu açık açık söyleyerek D'Alaqua'yı şaşırtacağını düşünmüş, ama adamın tek tepkisi, onu personel müdürüne yollamak olmuştu. </p>
<p class="calibre1">- Bay D'Alaqua, söylediklerim size çok mu mantıksız geldi? </p>
<p class="calibre1">- Doktor Hanım, sizler profesyonel insanlarsınız, işinizi iyi yapıyorsunuz. </p>
<p class="calibre1">Benimse, sizin kuşkularınız ya da araştırmalarınız hakkında hiçbir fikrim yok. </p>
<p class="calibre1">Adam kadına sükûnetle baktı; konuşmanın bittiğini düşündüğü fark ediliyordu. </p>
<p class="calibre1">Sofia'nın keyfi kaçtı; gitmek istemiyordu, D'Alaqua görüşmesini boşa harcadığım düşünüyordu. </p>
<p class="calibre1">- Yardım edebileceğim başka konu var mı Doktor Hanım ? </p>
<p class="calibre1">- Hayır, yok doğrusu; tek amacımız yangının bir kaza olmadığından, dolayısıyla da çalışanlarınızı derinlemesine soruşturacağımızdan sizi haberdar etmekti. </p>
<p class="calibre1">- Bay Lazotti size gereken tüm yardımı sağlayacak, COCSA çalışanları hakkında talep ettiğiniz her türlü bilgiyi verecektir. </p>
<p class="calibre1">Sofıa pes etti. D'Alaqua başka tek kelime etmeyecekti. Kalkıp elini uzattı. </p>
<p class="calibre1">- îşbirliğinize minnettarım. </p>
<p class="calibre1">- Sizi tanıdığıma çok memnun oldum Doktor Galloni. </p>
<p class="calibre1">Sofıa kendine karşı öfkeliydi, afallamıştı. Umberto D'Alaqua hayatta gördüğü en çekici erkekti. Hemen o anda, Pietro'yla olan ilişkisine son vermeye karar verdi; iş arkadaşıyla ilişkisinin fikri bile katlanılmaz hale gelmişti. </p>
<p class="calibre1">D'Alaqua'nın sekreteri Bruno Moretti, Mario Lazotti'nin ofisine kadar kadına eşlik etti. Lazotti kadını sevecenlikle karşıladı. </p>
<p class="calibre1">- Buyurun Doktor Hanım, neye ihtiyacınız var? </p>
<p class="calibre1">- Katedralde çalışan işçilerle ilgili tüm bilgileri -varsa kişisel bilgiler de dahil- bana vermenizi istiyorum. </p>
<p class="calibre1">- Tüm bu bilgiyi Kaçakçılık Masası'ndan bir arkadaşınıza ve polise verdim bile, ama size yeni bir dosya sunabilirim seve seve. Kişisel bilgilere gelince, bu konuda fazla bir yardımım dokunamayacağı için üzgünüm; burası büyük bir şirket, tüm çalışanları kişisel olarak tanımak çok zor; belki inşaatın çavuşu size daha kişisel bilgiler verebilir. </p>
<p class="calibre1">Bir sekreter odaya girip Lazotti'ye bir dosya uzattı. Adam teşekkür edip, dosyayı Sofia'ya verdi. </p>
<p class="calibre1">- Bay Lazotti, Torino Katedrali'ndekine benzer başka kazalar da geldi mi başınıza? </p>
<p class="calibre1">- Ne demek istiyorsunuz ? </p>
<p class="calibre1">- COCSA Kilise için çalışan bir şirket. İtalya'nın hemen hemen bütün katedrallerinde tamir ve bakım işleri yapmışsınız. </p>
<p class="calibre1">-  İtalya'nın ve Avrupa'nın büyük kısmının. Ama ne yazık ki, tüm güvenlik normları özenle uygulansa da inşaatlarda kazalar meydana gelebiliyor. </p>
<p class="calibre1">- Katedral inşaatlarında başınıza gelen bütün kazaların bir listesini bulabilir misiniz bana? </p>
<p class="calibre1">-  İsteğinizi yerine getirmek için elimden geleni yapacağım, ama kolay olmayacak; tüm inşaatlarda sapmalar, terslikler oluyor, bunların hepsi belgelenmiş midir, bilemiyorum. Genel olarak şantiye şefi inşaat hakkında bir rapor hazırlar; neyse, bu bilgiyi hangi tarihten itibaren vermemi istiyorsunuz ? </p>
<p class="calibre1">- Son elli yıl diyelim. </p>
<p class="calibre1">Lazotti inanmayan gözlerle kadına baktı, ama talebe itiraz etmedi. </p>
<p class="calibre1">- Size kartvizitimi ve cep numaramı bırakıyorum. Beni arayın, Torino'daysam almaya gelirim. Yoksa, Roma ofisimize yollarsınız. </p>
<p class="calibre1">- Doktor Galloni, affedersiniz ama, aradığınız nedir? </p>
<p class="calibre1">Sofıa alelacele Lazotti'yi tarttı; gerçeği söylemeye karar verdi. </p>
<p class="calibre1">- Torino Katedrali'ndeki kazalara yol açanları arıyorum. </p>
<p class="calibre1">- Anlamadım ? diye şaşkınlıkla bağırdı Lazotti. </p>
<p class="calibre1">- Evet, Torino Katedrali'ndeki kazalara yol açanları arıyoruz; bu kazalann rastlantı eseri olmadığını düşünüyoruz. </p>
<p class="calibre1">- Bizim işçilerden mi şüpheleniyorsunuz ? Aman Tanrım! Kim bir katedrale zarar vermek isteyebilir ki ? </p>
<p class="calibre1">- Biz de bunu öğrenmeye çalışıyoruz: kim ve neden ? </p>
<p class="calibre1">- Peki emin misiniz? Bu yaptığınız, COCSA işçilerini doğrudan suçlamak... </p>
<p class="calibre1">- Suçlama değil, şüphe. Bu yüzden de soruşturuyoruz. </p>
<p class="calibre1">- Haklısınız Doktor Hanım; ihtiyacınız olan her konuda işbirliğinde bulunacağımızdan kuşkunuz olmasın. </p>
<p class="calibre1">- Hiç kuşkum yok Bay Lazotti. </p>
<p class="calibre1">Sofıa çelik ve cam binadan çıkarken, kuşkularını D'Alaqua'ya ve personel müdürüne açıklamak doğru bir strateji miydi, kafasında tartıyordu. </p>
<p class="calibre1">D'Alaqua o sırada bakanı arayıp yakınıyor da olabilirdi, ortaya attığı kuşkuları ciddiye almadığı ya da tam tersine, fazlasıyla ciddiye aldığı için, hiçbir şey yapmıyor da olabilirdi. </p>
<p class="calibre1">Hemen Marco'yu arayıp COCSA ziyaretinin ayrıntılarını anlatmaya karar verdi. </p>
<p class="calibre1">D'Alaqua bakanla konuşuyorsa, Marco buna hazır olmalıydı. </p>
</body>
</html>
