<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-07-17T17:42:43+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 title="15, ili" class="calibre3" id="calibre_pb_10">15</h2>
<h3 class="sigilNotInTOC">ili</h3>

<p class="calibre1">Dilsiz, gözlerini araba ve kamyon dolu karayolunda gezindiriyordu. Kendisini Urfa'ya götüren kamyoncu da onun gibi dilsizdi sanki; İstanbul'dan çıktıklarından beri tek kelime bile etmemişti. </p>
<p class="calibre1">Kamyoncu, onu saklayan adamın evine gelmişti. </p>
<p class="calibre1">- Urfalıyım. Zafarin'i almaya geldim. </p>
<p class="calibre1">Koruması başıyla onaylamış, dilsizi uyumakta olduğu odadan çıkartmıştı. Zafarin, onu almaya gelen adamı tanımıştı. Köylüsüy-dü; kendisi gibi, Addaio'nun yakın adamlarındandı. </p>
<p class="calibre1">Ev sahibi, içinde zeytin, portakal ve iki şişe su olan bir torba uzattı; kamyoncunun aracını park ettiği yere kadar onlara eşlik etti. </p>
<p class="calibre1">- Zafarin, dedi. Bu adamın yanında emniyettesin. O seni Adda-io'ya götürecek. </p>
<p class="calibre1">- Sana ne talimat verildi ? diye sordu kamyoncuya. </p>
<p class="calibre1">- Sadece delikanlıyı en kısa sürede getirmem ve dikkat çekebileceğimiz yerlerde durmaktan kaçınmam söylendi. </p>
<p class="calibre1">- Sağ salim varması şart. </p>
<p class="calibre1">- Varacak. Ben Addaio'nun emirlerini her zaman yerine getiririm. </p>
<p class="calibre1">Zafarin, şoförün yanındaki koltuğa yerleşti. Adamın kendisine Addaio'yla ilgili, ailesiyle, köyüyle ilgili haberler vermesini istiyordu, ama kamyoncu inatçı bir sessizliğe bürünmüştü. Sadece iki kere konuşmuş, aç mı, tuvalete gitmek ister mi, diye sormuştu. </p>
<p class="calibre1">Saatlerdir araba kullanmaktan yorgun görünüyordu. Zafarin, işaretlerle kendisinin de kullanabileceğini anlattı, ama kamyoncu reddetti. </p>
<p class="calibre1">-  Az kaldı, sorun çıksın istemiyorum. Baltayı taşa vurursam Addaio beni affetmez. Görünüşe göre, sen epey vurmuşsun. </p>
<p class="calibre1">Zafarin dişlerini sıktı. Hayatını ortaya koymuştu, ama bu geri zekâlı onu baltayı taşa vurmakla suçluyordu. Arkadaşlarıyla birlikte karşı karşıya kaldıkları tehlikeyi o nereden bilecekti! </p>
<p class="calibre1">Karayolundaki araç trafiği gittikçe artıyordu. E-24, Türkiye'nin en yoğun güzergâhlarından biridir: ülkeyi Irak'la, Irak'ın petrol yataklanyla birleştirir. Bölgede etkinlik gösteren Kürt gerillalarına karşı alarmda olan ve Türkiye-Suriye sınınnı gözeten askerî araçlarla ve kamyonlarla fazlasıyla doludur. </p>
<p class="calibre1">Eve varmasına bir saatten az kalmıştı, o anda başka hiçbir şeyin önemi yoktu. </p>
<p class="calibre1">- Zafarin, Zafarin! </p>
<p class="calibre1">Annesinin çatlak sesi ilahî bir müzik gibi geldi kulağına, işte oradaydı; ufak tefek, cılız, saçı başörtüsüyle kapalı. Kadın, kısa boyuna rağmen bütün ailenin hâkimiydi. Babasına, kardeşlerine, kendisine ve tabiî ki karısına ve çocuklarına. Kimse ona karşı çıkmaya cesaret edemezdi. </p>
<p class="calibre1">Karısı Ayat'ın gözleri yaşlıydı. Gitmemesi, görevi reddetmesi için yalvarmıştı. </p>
<p class="calibre1">Ama insan Addaio'nun emrine nasıl karşı gelebilirdi ki ? Annesi ve babası cemaat tarafından damgalanmanın utancını yaşamışlardı. </p>
<p class="calibre1">Kamyondan iner inmez Ayat'ın kollarını boynunda hissetti; annesi de sarılmak için ittiriyordu. Kızı korkarak ağlamaya başladı. </p>
<p class="calibre1">Babası duygulanmış, genç adamı gözlüyor, kadınların tartakla-yıcı şefkat gösterilerini bitirmelerini bekliyordu. Kucaklaştılar. Babasının köylü kollarının gücünü hissedince, Zarafin duygularına teslim olup ağlamaya başladı. </p>
<p class="calibre1">Küçüklüğündeki gibi hissediyordu kendini; bir sokak ya da okul kavgasının izleriyle eve geldiğinde, babası ona sımsıkı sarılır, teselli ederdi. Babası ona hep güven vermişti: ona sırtım her zaman dayayabileceği, her şart altında yanında olup onu koruyacağı güvenini. Şimdi, Addaio'yla karşı karşıya geldiğinde onun korumasına ihtiyacı olacağını hissediyordu. Evet, Addaio'dan korkuyordu. </p>
</body>
</html>
