<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-07-17T17:42:43+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre3" id="calibre_pb_20">25</h2>
<p class="calibre1">Güner Addaio'nun siyah kostümünü fırçalamayı bitirip, giyinme odasındaki büyük dolaba astı. Odaya döndüğünde Addaio'nun masanın üzerinde dağınık bıraktığı kâğıtları düzeltti, iki kitabı rafa yerleştirdi. </p>
<p class="calibre1">Addaio geç saatlere kadar çalışmıştı. Türk tütününün tatlı kokusu mütevazı odaya sinmişti. Güner pencereyi iyice açtı, birkaç saniye boyunca bahçeyi seyre daldı. </p>
<p class="calibre1">Addaio'nun sessiz adımlarını duymadı, adamın kendisini endişeyle izlediğini fark etmedi. </p>
<p class="calibre1">- Ne düşünüyorsun Güner? </p>
<p class="calibre1">Duygularını belli etmemeye çalışarak arkasını döndü. </p>
<p class="calibre1">- Özel bir şey düşünmüyorum. Hava çok güzel, insanın canı dışarı çıkmak istiyor. </p>
<p class="calibre1">- Ben gider gitmez çıkarsın. Hatta, bu fırsattan yararlanıp, ailenle birkaç gün geçirebilirsin. </p>
<p class="calibre1">- Gidiyor musun ? </p>
<p class="calibre1">- Evet. Almanya ve İtalya'ya gidiyorum. Bizimkileri ziyaret etmek istiyorum. </p>
<p class="calibre1">Nerede hata yaptığımızı, ihanetin nerede yuvalandığını bilmek istiyorum. </p>
<p class="calibre1">- Bu tehlikeli olur. Gitmemelisin. </p>
<p class="calibre1">- Hepsini buraya getirtemem. Asıl bu tehlikeli olur. </p>
<p class="calibre1">-  İstanbul'da buluş onlarla. Şehir hep turist kaynıyor. Orada dikkat çekmezler. </p>
<p class="calibre1">-  Hepsi gelemez. Onları getirmektense, benim gitmem daha kolay. Kararımı verdim. Yarın yola çıkıyorum. </p>
<p class="calibre1">- Nasıl bir mazeret uyduracaksın ? </p>
<p class="calibre1">- Yorgun olduğumu, küçük bir tatile çıktığımı söyleyeceğim. Almanya ve İtalya'da dostlarım var. </p>
<p class="calibre1">- Ne kadar kalacaksın ? </p>
<p class="calibre1">- Bir hafta, on gün. Daha fazla değil. Sen de bu fırsattan yararlanıp dinlen. </p>
<p class="calibre1">Birkaç gün yok olmam sana iyi gelecektir. Son zamanlarda gergin ve bana karşı kızgın olduğunun farkındayım. Neden? </p>
<p class="calibre1">- Dürüst olacağım: şu feda ettiğin çocuklara üzülüyorum. Dünya değişti, ama sen her şeyin aynı devam etmesinde ısrar ediyorsun. Konuşurlar korkusuyla dili koparılmış delikanlıları ölüme yollamayı sürdüremezsin... </p>
<p class="calibre1">- Konuşurlarsa bizi yok ederler. Bizden öncekilerin fedakârlığı ve sessizliği sayesinde yirmi asırdır hayatta kaldık. Büyük fedakârlıklar talep ediyorum. </p>
<p class="calibre1">Doğru. Ben de hayatımı feda ettim. Hayatım asla bana ait olmadı, seninki de sana ait değil. Davamız adına ölmek bir şereftir, dilini feda etmek de öyle. Ben koparmıyorum dillerini; onlar bunu gönüllü yapıyorlar, çünkü zorunlu olduğunu biliyorlar. Böylelikle hepimizi ve kendilerini koruyorlar. </p>
<p class="calibre1">- Neden açığa çıkmıyoruz ? </p>
<p class="calibre1">- Delirdin mi ? Kim olduğumuzu söylersek hayatta kalabileceğimizi mi düşünüyorsun gerçekten ? Neler oluyor sana ? İçine şeytan mı girdi ? </p>
<p class="calibre1">- Bazen içine şeytan girenin sen olduğunu düşünüyorum. Sert ve acımasız biri haline geldin. Hiçbir şeye, hiç kimseye merhametin yok. Bu sertliğinle, olmak istemediğin biri olduğun için intikam aldığını düşünüyorum. </p>
<p class="calibre1">Konuşmadan, sabit gözlerle bakıştılar. Güner, söylemek istediğinden fazlasını söylediğini düşündü. Addaio ise bir kez daha, hiç ses çıkarmadan Güner'in tenkitlerini kabullenişine şaşırdı. Hayatları çaresizce birbirine dolanmıştı, ikisi de mutlu değildi. </p>
<p class="calibre1">Güner kendisine ihanet edebilir miydi ? Bu düşünceyi kafasından silip attı. </p>
<p class="calibre1">Hayır, etmezdi. Güner'e güveniyordu. Hayatını bile teslim etmişti ona. </p>
<p class="calibre1">- Yarın için bavulumu hazırla. </p>
<p class="calibre1">Güner yanıtlamadan arkasını döndü, pencereleri kapayarak oyalandı. Gerginlikten çenesini sıktığını hissediyordu. Addaio'nun kapadığı kapının hafif sesini duyduğunda derin bir nefes aldı. </p>
<p class="calibre1">Yerde, Addaio'nun yatağının yanında bir kâğıt olduğunu fark etti. Almak için eğildi. Türkçe yazılmış bir mektuptu. Kendini okumaktan alamadı. </p>
<p class="calibre1">Addaio bazen mektup ve belgeleri okumasına izin verir, fikrini sorardı. </p>
<p class="calibre1">Yaptığının doğru olmadığını biliyordu, ama yerde bulduğu bu mektubun içeriğini öğrenmeye karşı koyamadığı bir ihtiyaç hissediyordu. </p>
<p class="calibre1">Mektup imzasızdı. Yazan, Torino Cezaevi Değerlendirme Kuru-lu'nun, Mendiç'i salıvermeyi görüştüğünü söylüyor, adam çıktığında yapılacaklar hakkında talimat bekliyordu. </p>
<p class="calibre1">Addaio'nun bu kadar önemli bir mektubu neden gizlemediğini merak etti. Acaba bulmasını mı istiyordu ? Hainin o olduğunu mu düşünüyordu ? </p>
<p class="calibre1">Güner, elinde mektup, Addaio'nun ofisine yöneldi. Parmak bo-ğumlanyla kapıya hafifçe vurdu, pederin girmesine izin vermesini bekledi. </p>
<p class="calibre1">- Addaio, bu mektup yatağın yanında, yerdeydi. </p>
<p class="calibre1">Peder, kıpırdamadan Güner'e baktı, mektubu almak için elini uzattı. </p>
<p class="calibre1">- Okudum. Sanırım onu isteyerek düşürdün. Bulayım, okuyayım diye. Hain miyim öğrenmek için bana bir tuzak kurdun. Hayır, hain ben değilim. Bin kere ayrılmam gerektiğini söyledim kendime. Bin kere kim olduğumuzu, neler yaptığımızı dünyaya açıklamayı düşündüm. Ama yapmadım; annemin anısı adına da yapmayacağım. Ailem başı dik yaşamayı sürdürsün, yeğenlerimin hayatı benimkinden iyi olsun diye. </p>
<p class="calibre1">Bunu yapmıyorsam, onlar için yapmıyorum; bir de bana ne olacağını bilemediğimden. Ben zavallı bir adamım, yeni bir hayata başlamak için fazlasıyla yaşlıyım. Korkağım. Senin gibi. İkimiz de bu kaderi kabullenerek korkaklık yaptık. </p>
<p class="calibre1">Addaio, sessizce Güner'e bakıyor, adamın yüzünde bir kıpırtı, bir duygu, hâlâ kendisini sevdiğine dair bir işaret arıyordu. </p>
<p class="calibre1">- Yarın neden gittiğini şimdi anladım. Endişelisin. Mendiç'in başına gelebileceklerden korkuyorsun. Babasının bundan haberi var mı? </p>
<p class="calibre1">- Madem bana ihanet etmeyeceğinden bu kadar eminsin, beni endişelendirenin Mendiç'in salıverilmesi olduğunu söyleyeyim sana. Mektubu okuduysan, cezaevindeki adamımızın Kaçakçılık Masası şefinin bir keresinde Mendiç'i ziyaret ettiğini gördüğünü biliyorsundur. Cezaevi müdürünün bir şeyler karıştırdığından da şüpheleniyor. Risk alamayız. </p>
<p class="calibre1">- Ne yapacaksın ? </p>
<p class="calibre1">- Cemaatimizin hayatta kalması için ne gerekiyorsa onu. </p>
<p class="calibre1">- Buna Mendiç'i öldürtmek de dahil mi ? </p>
<p class="calibre1">- Bu sonuca varan ben miyim, sen misin ? </p>
<p class="calibre1">- Seni iyi tanırım. Neler yapabileceğini bilirim. </p>
<p class="calibre1">- Hayattaki tek dostum sen oldun. Senden asla bir şey gizlemedim; cemaatimizin tüm sırlarmı biliyorsun. Ama bana karşı en ufak bir şefkat beslemediğini, asla da beslememiş olduğunu anlıyorum. </p>
<p class="calibre1">- Yanılıyorsun Addaio, yanılıyorsun. Bana her zaman iyi dav-randın; on yaşımdayken evinize geldiğim ilk günden beri. Ebeveynimden ayrı olmaktan duydum acıyı anladın, onları sık sık görmem için imkânsızı basardın. Bana eve kadar eşlik edişini, ben akşamüstünü orada geçirirken, bizi varlığınla zor durumda bırakmamak için kırlarda dolanarak vakit öldürüşünü asla unutamam. Bana karşı davranışlarında tenkit edebileceğim bir şey yok. Tenkit ettiğim, dünyaya, cemaatimize karşı davranışların; neden olduğun büyük acılar. Sana şefkat besliyor muyum, beslemiyor muyum, bilmek istiyorsan, cevabı... evet; ama bazen, kaderine zincirlenmiş olduğun için sana karşı derin bir kin duyuyorum. Yine de seni endişelendiren şey buysa, sana ihanet etmeyeceğim. </p>
<p class="calibre1">-  Öyle. Aramızda bir hain olmasından endişeleniyorum. Her şeyden kuşku duymak da benim görevim. </p>
<p class="calibre1">- İzin verirsen, unutulmuş mektubun fazla bariz bir taktik olduğunu söyleyeyim. </p>
<p class="calibre1">- Eğer hain sensen, tetikte olman için bulmanı istiyordum belki de. Tek dostum, kaybetmek istemediğim tek insan sensin. </p>
<p class="calibre1">- İtalya'ya giderek tehlikeye atılıyorsun. </p>
<p class="calibre1">- Hiçbir şey yapmazsam, hepimizi tehlikeye atarım. </p>
<p class="calibre1">- Torino'da ne istersen yapacak adamlarımız var. Polis bir şeyler hazırlıyorsa, risk almamalısın. </p>
<p class="calibre1">- Neden polisin bir şeyler hazırladığını düşünüyorsun ? </p>
<p class="calibre1">- Mektupta ima ediliyor. Yoksa bu da bir tuzak mıydı ? </p>
<p class="calibre1">-  Önce Berlin'e sonra da Milano'ya ve Torino'ya gideceğim. Mendiç'in ailesine hürmet duyarım, sen de bilirsin, ama bir soruna dönüşmesine izin vermeyeceğim. </p>
<p class="calibre1">- Salınır salınmaz, Torino'dan götürebilirsin onu. </p>
<p class="calibre1">- Ya bir pusuysa? Ya onu takip etmek için salıyorlarsa? Ben olsam öyle yapardım. </p>
<p class="calibre1">Cemaati tehlikeye atmasına izin veremem, bunu çok iyi biliyorsun. Pek çok aileden sorumluyum, seninkin-den de. Bizi ezmelerini, elimizdekini almalarını mı istiyorsun? Atalanmızm bize bıraktığı mirasa ihanet etmemizi mi istiyorsun ? </p>
<p class="calibre1">Olmamız gereken neyse oyuz, olmak istediğimiz değil. </p>
<p class="calibre1">- Torino'ya gidersen tehlikede olursun. Bu büyük ihtiyatsızlık. </p>
<p class="calibre1">- İhtiyatsız biri değilim, sen de bilirsin. Ama mektupta bir tuzak kuruluyor olabileceği ima ediliyor. Yakalanmamamız için harekete geçmem gerek. </p>
<p class="calibre1">- Mendiç'in günleri sayılı. </p>
<p class="calibre1">- Hepimiz günlerimiz sayılı doğarız. Şimdi bırak da çalışayım. Talat geldiğinde haber ver. </p>
<p class="calibre1">Güner odadan çıkıp şapele yöneldi. Orada, diz çöktü; bıraktı, gözyaşlanyla yüzü smlsıklam olsun. Altara dayalı haçta acılanna bir yanıt aradı. </p>
</body>
</html>
