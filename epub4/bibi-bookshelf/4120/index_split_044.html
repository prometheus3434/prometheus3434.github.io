<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-07-17T17:42:43+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre3" id="calibre_pb_43">46</h2>
<p class="calibre1">Kilise tütsü kokuyordu. Ayin biteli çok olmamıştı. Addaio hızlı adımlarla, meraklı bakışlardan uzak bir girintide duran, altara en uzak günah çıkarma kabinine doğru gitti. </p>
<p class="calibre1">Peruk takmış, yakalık giyinmişti. Elinde bir dua kitabı taşıyordu. Adama saat yedide randevu vermişti. Daha yarım saat vardı, ama erken gelmeyi yeğlemişti. </p>
<p class="calibre1">Aslında iki saatten fazla zamandır etrafta dolanıyor, takip edildi mi, anlamaya çalışıyordu. </p>
<p class="calibre1">Günah çıkarma kabininde otururken Güner'i düşündü. Sinirli olduğunu fark etmişti. Addaio'dan da, kendisinden rahatsızdı Gü-ner. Aslında o da, onun gibi bıkmıştı; farkındaydı. </p>
<p class="calibre1">Kimse, Güner bile Milano'da olduğunu bilmiyordu. Peder Bak-kalbaşı'na, Mendiç'in hayatına son verecek operasyonu düzenlemek için açık ve kesin emirler verilmişti. Ama Addaio, çevresinden kimsenin haberi olmadan farklı bir operasyon yürütecekti. Beklediği adam bir katildi. Yalnız çalışan, asla faka basmayan bir profesyonel. En azından o güne dek hiç faka basmamıştı. </p>
<p class="calibre1">Urfalı birinden, birkaç sene önce günahlarını affettirmek için kendisine gelen bir cemaat üyesinden duymuştu adamı. Cemaat üyesi, önce Almanya'ya oradan da Amerika'ya göç etmişti. Dediğine göre şansı yaver gitmemiş, yoldan çıkmış, Avrupa sokaklarını eroine boğan, zengin bir uyuşturucu kaçakçısı olmuştu. Günah işlemişti, ama cemaatine asla ihanet etmemişti. Urfa'ya dönme sebebi kötü bir hastalıktı. Ölecekti, tanı apaçıktı: bir tümör iç organlarını kemiriyordu, artık ameliyat işe yaramazdı. Bu yüzden de, çocukluğuna dönmek, pederin affına sığınmak ve yüklü bir bağışla cemaatin ayakta kalmasını sağlamak için evine dönmüştü. Zenginler, ahretteki kurtuluşlarını parayla satın alabileceklerini düşünürler hep. </p>
<p class="calibre1">Cemaatin kutsal görevine yardım etmeyi teklif etmiş, ama Addaio reddetmişti. </p>
<p class="calibre1">İmansız bir adam, cemaatin üyesi de olsa, asla kutsal göreve katılamazdı. Yine de peder olarak görevi, hayatının son günlerinde adamı teselli etmekti. </p>
<p class="calibre1">Günah çıkarma sayılabilecek bu sohbetlerden birinde adam, üzerinde Rotterdam'daki bir posta kutusunun numarası yazan bir kâğıt verdi. Bir gün zor, imkânsız bir iş yapmak için birine ihtiyacı olursa, bu posta kutusuna mektup yollamasını söyledi. İşte Addaio da bunu yapmıştı. Bir kâğıtta, Frankfurt'a gelir gelmez satın aldığı cep telefonunun numarasını yollamıştı. İki gün sonra tanımadığı biri aradı. Addaio, nerede görüşeceklerine karar vermişti bile; adama söyledi. İşte oradaydı; günah çıkarma kabininde, katili bekliyordu. </p>
<p class="calibre1">- Selam sana Lekesiz Meryem. </p>
<p class="calibre1">Adamın sesiyle yerinden sıçradı. Birinin günah çıkarma kabininde diz çöktüğünü fark etmemişti. </p>
<p class="calibre1">- Sen ki günahsız yaratıldın. </p>
<p class="calibre1">- Daha dikkatli olmalısınız, dalmışsınız. </p>
<p class="calibre1">- Bir adam öldürmenizi istiyorum. </p>
<p class="calibre1">- Benim işim bu. Hakkında bir dosya getirdiniz mi? </p>
<p class="calibre1">- Hayır dosya da yok, fotoğraf da. Tek başınıza bulacaksınız. </p>
<p class="calibre1">- Bu işin fiyatını artırır. </p>
<p class="calibre1">Addaio on beş dakika boyunca katile kendisinden ne beklediğini anlattı. Sonra, adam kalktı, Kilisenin loşluğunda kayboldu. </p>
<p class="calibre1">Addaio günah çıkarma kabininden ayrılıp altarın karşısındaki sıralardan birine yöneldi. Orada, yüzünü elleriyle örttü, ağlamaya başladı. </p><p class="calibre1">
</p><p class="calibre2">*     *     *</p>
Bakkalbaşı kanepenin kenarına oturdu. Berlin'deki ev güvenliydi. Cemaat tarafından asla kullanılmamıştı. Ahmet, kızının bir arkadaşının olduğunu söylemişti; delikanlı Karayipler'de tatildeydi; ara sıra kedisine su ve yemek vermesi için anahtarları Ahmet'e bırakmıştı. 
<p class="calibre1"/>
<p class="calibre1">Ankara kedisi Bakkalbaşını miyavlayarak karşıladı. Kedilerden hoşlanmazdı; alerjisi vardı. Hemen öksürmeye başladı, tüm bedeninin kaşındığını hissediyordu. </p>
<p class="calibre1">Ama dayandı. Adamlar az sonra orada olurdu. </p>
<p class="calibre1">O adamları çocukluğundan beri tanırdı. Üç tanesi Urfalıydı, cemaattendi; Almanya'da çalışıyorlardı. Diğer ikisi, farklı yollardan Urfa'dan gelmişlerdi. Hepsi cemaattin sadık üyeleriydi. Geçmişte kardeşlerinin ve diğer akrabalarının yaptığı gibi onlar da gerekirse hayatlarını vermeye hazırdı. </p>
<p class="calibre1">Yerine getirmeleri gereken görev acı veriyordu: cemaatten biri ölecekti. Ama Bakkalbaşı, böyle olmazsa cemaatin keşfedileceğini söylemişti. Başka çıkış </p>
<p class="calibre1">yoktu. </p>
<p class="calibre1">Peder Bakkalbaşı, Mendiç'in babasının amcasının dilsize ölümcül bıçak darbesini vurmaya söz verdiğini anlattı. Adama bu fırsatı vereceklerdi, ama bunun gerçekleştirilmesinin sorumluluğu onlardaydı. Salıverilir salıverilmez Mendiç'i izleyebilmeleri, delikanlıyı cemaate ulaşmak amacıyla kullanıyorlar mı, anlamaları için bir tertibat hazırlamaları gerekiyordu. </p>
<p class="calibre1">Torino'daki cemaat üyeleri de yardım edecekti. Ama tutuklanmalarına yol açabilecek riskler almamaları gerekiyordu; görev, delikanlıyı gözden kaybetmemekti, o kadar. Tabiî çocuğu öldürebilecek durumdaysalar, hiç duraksamadan öldürmeliydiler, ama Bakkalbaşı'nın da altını çizdiği gibi, bu şeref, akrabasına ayrılmıştı. </p>
<p class="calibre1">Herkes Torino'ya kendi imkânlarıyla, tercihen arabayla gelmeliydi. Avrupa Birliği sayesinde sınırların kalkmış olması bir ülkeden diğerine iz bırakmadan geçebilmelerini sağlıyordu. Sonra To-rino Anıt Mezarlığı'na gidip 117 numaralı mezarı bulmaları gerekecekti. Giriş kapısının yanındaki bir saksıda gizlenmiş </p>
<p class="calibre1">küçük bir anahtarla anıtmezara girebileceklerdi. </p>
<p class="calibre1">İçeri girdikten sonra, lahitlerin altmda duran ve merdivenleri ortaya çıkaran gizli düzeneği harekete geçirmeli, onları katedrale, Turgut'un evine ulaştıracak yer altı tüneline girmeliydiler. To-rino'da bulundukları süre boyunca, yer altı tünelleri onların yaşama alanı olacaktı. Hiçbir otele kaydolmamalı, görünmez kalmalıydılar. Meraklı turistler barok lahitleri görmek için gelse de, mezarlık tenha bir yerdi. Bekçi cemaattendi. Babası Urfa'dan göçmüş, annesi İtalyan bir ihtiyardı; onlar gibi iyi bir Hıristiyan ve en yakın müteffikleriydi. </p>
<p class="calibre1">İhtiyar Turgut, İsmet'in yardımıyla yer altındaki salonu hazırlamıştı. Orada onları kimse bulamazdı, çünkü kimse mezarlıkta bir lahitte başlayıp katedrale ulaşan bu tünelin varlığından haberdar değildi. Bu gizli labirentin adı hiçbir haritada geçmiyordu. Mendiç'in cesedini oraya götüreceklerdi. Dilsiz, sonsuza dek Tori-no'da yatacaktı. </p>
</body>
</html>
