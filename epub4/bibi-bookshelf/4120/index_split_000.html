<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-07-17T17:42:43+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
Julia Navarro-Kutsal Kefen
<p class="calibre1">I</p>
<p class="calibre1">Fermın ve Alex'e... çünkü hayaller bazen gerçek olur Başka dünyalar da var ama hepsi bu dünyada. </p>
<p class="calibre1">Paul Eluard</p>
<p class="calibre1">Teşekkür</p>
<p class="calibre1">Torino tünellerini keşfetmemi sağlayan ve arkadaşları kendisine ihtiyaç duyduğunda hep "görev başında" bulunan Fernando Escribano'ya-Gian Maria Nicastro'ya da minnet borcum var çünkü şehrinin, Torino'nun sırlan içinde bana yol gösterdi, şehirdeki gözlerim oldu; üstelik istediğim her türlü bilgiyi eli açık ve hızlı bir şekilde temin etti. </p>
<p class="calibre1">Carmen Fernândez de Blas ve David Trîas romana inandılar. Teşekkürler. </p>
<p class="calibre1">Ve de Random House Mondadori'nin sevecen sesi Olga'ya. </p>
<p class="calibre1">Edessa Kralı Abgar, Kudüs'te ortaya çıkan iyi yürekli Kurtarıcı isa'yı selamlar. </p>
<p class="calibre1">Seninle ilgili, ne ilaç ne de ot gereken şifalarınla ilgili haberler geldi kulağıma</p>
<p class="calibre1">Dediklerine göre, körleri gördürüyor, sakatları yürütüyormuşsun; cüzamlıları iyileştiriyor, şeytanları ve murdar ruhları kovuyor, senelerdir hastalık çekenleri sağlığına kavuşturuyor, ölüleri diriltiyormuş-sun. </p>
<p class="calibre1">İşittiklerim, şu iki şeyi düşündürttü bana: ya bütün bunları gerçekleştirmeye bizzat göklerden inen Tanrı'sın ya da Tanrı'nın Oğlu olduğun için bu mucizeleri gerçekleştirebiliyorsun. </p>
<p class="calibre1">Beni yazmaya ve beni canımdan bezdiren hastalığın tedavisi için buraya kadar gelme zahmetine katlanmanı ricaya teşvik eden de bu oldu. </p>
<p class="calibre1">Yahudilerin arkandan iş çevirdiklerini, sana kötülük yapmaya niyetlendiklerini duydum. </p>
<p class="calibre1">Bil ki şehrim çok ufak, ama çok yüce gönüllüdür, ikimize de yeter.1</p>
<p class="calibre1">Kral, tüy kalemini bırakırken bakışlarını odanın diğer ucunda kıpırdamadan ve saygıyla bekleyen, genç adama dikti. </p>
<p class="calibre1">- Emin misin Hosar? </p>
<p class="calibre1">- Efendim, inanın ki... </p>
<p class="calibre1">Adam hızlı adımlarla yaklaştı, Abgar'ıri üzerinde yazı yazdığı masanın yakınında durdu. </p>
<p class="calibre1">- Sana inanıyorum Hosar, inanıyorum; en sadık arkadaşımsın, çocukluğumuzdan beri de öyle oldun. Beni asla hayal kırıklığına</p>
<p class="calibre1">I. Apokrif sayılan incil metinlerinden. </p>
<p class="calibre1">uğratmadın Hosar, ama bu Yahudi'yle ilgili öyle mucizeler anlatıyorsun ki, bana yardım etme arzunun seni kör etmiş olmasından korkuyorum... </p>
<p class="calibre1">- Bana inanın efendim, ancak o Yahudi'ye inanırsanız kurtulabilirsiniz. Kralım, İsa'nın bir körün feri sönmüş gözlerine yalnızca parmaklarını değdirerek görmesini sağladığına tanık oldum; zavallı bir felçlinin İsa'nm tuniğinin eteğine dokunduğuna ve İsa'nın, tatlı tatlı gülümseyerek, onu yürümeye zorladığına tanık oldum; adam, herkesin şaşkın bakışları altında ayağa kalktı; bacakları onu, sizinkilerin sizi taşıdığı gibi taşıyordu. Zavallı bir cüzamlının, sokağın karanlık köşelerinde gizlenerek Nasıralı'yı izleyişine; İsa'nın kadına yaklaşarak "İyileştin!" deyişine tanık oldum Kralım; kadın şaşkın, "Şifa buldum! Şifa buldum!" diye bağırdı. Gerçekten de yüzü bir insan yüzüne dönüşüyor, gizlediği elleri kusursuz görünüyordu... </p>
<p class="calibre1">i</p>
<p class="calibre1">İsa'nın ve müritlerinin peşinden giderken gözlerimle gördüm; akrabalarının ölümüne ağlayan yaslı bir aileyle karşılaştık. İsa eve girdi, ölüye kalkmasını buyurdu; Kralım sana yemin ederim ki Nasırah'nın sesi Tann'nın sesiydi, çünkü adam gözlerini açtı ve doğruldu; yaşıyor olmaktan o bile şaşkındı... </p>
<p class="calibre1">- Haklısın Hosar, şifa bulmak için inanmam gerek, ölüleri diril-tebildiğine göre gerçekten Tann'nın Oğlu olan Nasıralı İsa'ya inanmak istiyorum. Ama dünya nimetlerine tutsak olmuş bir kralı iyileştirmek ister mi ki ? </p>
<p class="calibre1">- Abgar, İsa yalnızca bedenleri değil, ruhlan da iyileştiriyor; bir daha günah işlemeden, saygın bir hayat sürme arzusunun ve pişmanlığın Tann tarafından bağışlanmaya yeteceğini vaat ediyor. Günahkârlar teselliyi Nasıralı'da buluyor... </p>
<p class="calibre1">- İnşallah öyle olur... Arda'ya duyduğum şehvet yüzünden ben bile kendimi affedemiyorum. Bu kadın hem bedenimi hem ruhumu hasta etti... </p>
<p class="calibre1"/>
<p class="calibre1">- Kadının hasta olduğunu, Tiro kralının hediyesinin bir tuzak olduğunu nereden bilecektiniz efendim! Size bulaştıracağı hastalığın tohumlanm taşıdığını nasıl tahmin edebilirdiniz ki ? Ania o güne dek gördüğümüz en güzel kadındı, kim olsa ona sahip olmak ister, aklı başından giderdi... </p>
<p class="calibre1">- Ama ben bir kralım Hosar; dansöz ne kadar güzel olursa olsun, aklım başımdan gitmemeliydi... Şimdi o, güzelliğine yanıyor çünkü hastalığın izleri yüzünün beyazlığını kemiriyor; bense Hosar, sürekli terliyorum, bulanık görüyorum; en çok da hastalığın tenimi çürütmesi korkutuyor beni... </p>
<p class="calibre1">Sessiz ayak sesleriyle irkildiler. Narin bedenli, siyah saçlı esmer bir kadın, gülümseyerek yaklaşıyordu. </p>
<p class="calibre1">Hosar kadına hayrandı. Evet; minik yüz hatlannın kusursuzluğuna, yüzünden eksik olmayan o neşeli gülümsemeye, krala duyduğu sadakate, kocasına bu korkunç hastalığı bulaştıran Kafkas dansöz Ania tarafından ikinci plana itildiğinde bile dudaklann-dan tek bir sitem dökülmeyişine hayrandı. </p>
<p class="calibre1">Abgar hastalığını başkalanna bulaştırmaktan korkuyor, kendine dokunulmasına izin vermiyordu. Halkın karşısına her geçen gün biraz daha az çıkıyordu. </p>
<p class="calibre1">Ama onunla bizzat ilgilenmek isteyen kraliçenin demir iradesine direnememişti; kadın bir yandan da, Hosar'ın anlattığı Nasıra-lı'mn mucizelerine inanması için onu cesaretlendiriyordu. </p>
<p class="calibre1">Kral kadına hüzünle baktı. </p>
<p class="calibre1">- Demek sensin... Nasıralı'dan söz ediyorduk. Hosar bir davet mektubu götürecek; krallığımı Nasıralı'yla paylaşacağım. </p>
<p class="calibre1">- Yolculuk sırasında başlanna bir şey gelmeden Nasıralı'yı yanında getirebilmesi için Hosar muhafızlarla seyahat etmeli. </p>
<p class="calibre1">- Üç dört adamla seyahat edeceğim; bu yeterli olur. Romalılar şüphecidir, bir tabur asker görmekten hoşlanmazlar. İsa'nm da hoşuna gitmez. Görevi yerine getirebilmeyi, İsa'yı benimle gelmeye ikna edebilmeyi umuyorum Hanımefendi. Bir de, Kudüs'e va-nr varmaz size haber ulaştırabilmemi sağlayacak hızlı atlar alacağım yanıma. </p>
<p class="calibre1">- Mektubu bitireceğim Hosar... </p>
<p class="calibre1">- Gün doğar doğmaz yola çıkarım Kralım. </p>
<p class="calibre1">Duman, nefı karanlığa boğarken, alevler dua sıralarını kemirmeye başlamıştı bile. Siyahlar içindeki dört siluet, telaşla yan şapellerden birine doğru ilerliyordu. Ana altara yakın kapılardan birinde, adamın biri ellerini ovuşturuyor, itfaiye sirenlerinin kulak tırmalayıcı sesi, gittikçe daha yakından duyuluyordu. İtfaiyecilerin, birkaç saniyede katedrale dalacak olmaları yeni bir başarısızlık demekti. </p>
<p class="calibre1">İşte gelmişlerdi bile. Adam, karaltılara, ona doğru koşmalarını söyleyerek hızla onlara doğru yöneldi. Karaltılardan biri ilerlemeye devam etti; korkmuş olan diğerleri, çevrelerini alevler sarınca geri çekildiler. Zamanlan kalmamıştı. </p>
<p class="calibre1">Yangın hesapladıklarından daha hızlı yayılmıştı. Yan şapele ulaşmaya çabalayan karaltı alevler tarafından kuşatıldığını fark etti. Yanmaya başlamıştı, ama yüzünü gizleyen kukuletayı çıkartabildi. Diğerleri yanına gitmeye yeltendiler-se de başaramadılar; alevler her yanı sarmıştı, katedralin kapısı itfaiyecilerin vuruşları altında çökmek üzereydi. Korkudan tir tir titreyerek onları yan kapılardan birinde bekleyen adama doğru hızla koştular. Hortumlardan katedrale su sıkılmaya başlanmıştı ki kaçtılar; o sırada, alevler içindeki karaltı bağıramadan yanıyordu. </p>
<p class="calibre1">Ama vaaz kürsülerinden birinin gölgesine saklanan ve onların her adımını dikkatle izleyen bir karaltıyı kaçaklar fark etmemişlerdi. Elinde henüz ateşlemediği susturuculu bir tabanca taşıyordu. </p>
<p class="calibre1">Siyahlı adamlar kaybolduğunda kürsüden indi, itfaiyecilere görünmeden duvardaki gizli yayı harekete geçirerek yok oldu. </p>
<p class="calibre1">Marco Valoni, boğazında yangının dumanıyla karışan sigara dumanını içine çekti. </p>
<p class="calibre1">İtfaiyeciler ana altann sağında hâlâ tüten</p>
<p class="calibre1">külleri söndürmek üzereyken hava almaya, dışarı çıkmıştı. </p>
<p class="calibre1">Meydan barikatlarla kapatılmıştı; karabinyereler katedralde neler olup bittiğini öğrenmek isteyen meraklıları engelliyordu. </p>
<p class="calibre1">Torino, akşamın o saatlerinde, Kutsal Kefen zarar gördü mü görmedi mi öğrenmek isteyen bir insan kalabalığıyla kaynıyordu. </p>
<p class="calibre1">Olayı aktarmaya gelmiş gazetecilerden insanlan sakinleştirmelerini istemişti: Sindone'ye2 hiçbir zarar gelmemişti. </p>
<p class="calibre1">Ama alevler arasında birinin öldüğü söylenmemişti. Henüz kim olduğu bilinmiyordu. </p>
<p class="calibre1">Bir yangın daha. Alevler eski katedralin peşini bırakmıyordu. Ama Marco Valoni rastlantılara inanmazdı, Torino Katedrali'nde fazlasıyla kaza oluyordu: soygun girişimleri, hatırlayabildiği kadarıyla da üç yangın. Büyük Savaş'tan sonra çıkan yangınlardan birinde alevlerin kömürleştirdiği iki ceset bulunmuştu. Yirmi beş yaş civarlarında oldukları ve ölümlerine sadece yangının değil, bir silahtan çıkan kurşunlann da yol açtığı otopsi sonucunda ortaya çıkmıştı. Son olarak da tüyler ürpertici bir bilgi: adamların dili yoktu, ameliyatla alınmıştı. Ama neden? Peki ateş edenler kimdi ? Kim oldukları bulunamamıştı. Çözümsüz bir vaka. </p>
<p class="calibre1">Ama inananların da, kamuoyunun da bilmediği bir şey vardı; Sindone, son yüzyıl boyunca uzun dönemler katedral dışında kalmıştı. Belki de bunca badireyi atlatabilmesi bu yüzdendi. </p>
<p class="calibre1">Millî Banka'daki bir kasa Sindone'ye sığınak olmuş, sadece sergilenmek üzere, sıkı güvenlik önlemleri altında çıkarılmıştı oradan. Ama sözü geçen güvenlik önlemlerine rağmen, Kefen zaman zaman tehlikelere, hatta büyük tehlikelere maruz kalmıştı. </p>
<p class="calibre1">12 nisan 1997'deki yangını hâlâ anımsıyordu. Nasıl unutabilirdi ki ? O gece Kaçakçılık Masası'ndan arkadaşlarıyla sarhoş olmakla meşguldü! </p>
<p class="calibre1">O sıralar elli yaşındaydı, kısa bir süre önce tehlikeli bir kalp ameliyatı geçirmişti. Hayatî tehlike taşıyan o ameliyata, hem doktoru hem de kayınbiraderi olan Giorgio Marchesi'nin onu ikna etmesine izin vermesine, iki kalp krizi yetmişti; ya dölce far niente'ye3 dal-malıydı ya da sakin, bir büro işi; hani şu vaktini gazete okuyarak geçirdiğin, günün ortalarına doğru çevredeki barlardan birinde lüç acele etmeden kapuçino içebildiğin işlerden bulmalıydı. </p>
<p class="calibre1">Karısının gözyaşlanna rağmen ikinci seçenekte karar kıldı. Pa-ola emekliye ayrılmasında ısrar ediyor, Kaçakçılık Masası'ndaki 2.  Santa Sindone: italyanların Kutsal Kefen'e verdikleri isim. (ç.n.) 3.  italyanca "hiçbir şey yapmamanın zevki." (ç.n.) en yüksek göreve -bölüm şefiydi- getirildiğini söyleyerek iltifat ediyor, parlak meslek hayatının zirvesine ulaştığım, artık hayatın tadını çıkarması gerektiğini söylüyordu. Marco yine de boyun eğmedi. Elli yaşında işe yaramaz bir emekliye dönüşmektense, her gün bir ofise, herhangi bir ofise gidebilmeyi yeğlerdi. Ancak Kaçakçılık Masası şefliğinden ayrılıyordu. O gece, Paola ve Gior-gio'nun itirazlarına rağmen iş arkadaşlarıyla yemek yiyip sarhoş olmaya çıktı. Bu insanlarla son yirmi yıl boyunca günde on dört, on beş saati birlikte geçirmiş, sanat eseri kaçıran mafyaları kovalamış, sahte eserleri ortaya çıkarmış, özetle İtalya'nın devasa kültürel mirasmı korumuştu. </p>
<p class="calibre1">Kaçakçılık Masası hem İçişleri Bakanlığı'na hem de Kültür Ba-kanlığı'na bağlı özel bir birimdi. </p>
<p class="calibre1">Hem polislerden -karabinyere- hem de arkeologlardan ve Ortaçağ sanatı, modern ve dinî sanat uzmanı tarihçilerden oluşuyordu... Marco Valoni hayatının en güzel yıllarını bu birime adamıştı. </p>
<p class="calibre1">Basan merdivenlerini tırmanması zor olmuştu. Babası bir benzin istasyonunda işçi, annesi ev kadınıydı. Kıt kanaat geçinirlerdi; burslarla okumak zorunda kalmış, sağlam bir iş bulmasını, devlet memuru olmasını isteyen annesinin isteklerine boyun eğmişti. İstasyondan sık sık benzin alan babasının arkadaşı bir polis, karabinyere birliğinin sınavlarına başvururken yardımcı olmuştu. </p>
<p class="calibre1">Başarılı oldu, ama gönlünde polislik yoktu; geceleri işten sonra ders çalışarak tarih diploması aldı ve Kaçakçılık Masası'na tayinini istedi. İki alanda uzmanlığı vardı, hem polis, hem tarihçiydi; çok çalışarak, biraz da şansın yardımıyla, yavaş yavaş basamakları tırmanıp zirveye ulaştı. Yurtiçinde yaptığı yolculuklardan nasıl da zevk almıştı! Yeni ülkeler tanımak ne kadar keyifliydi! </p>
<p class="calibre1">Roma Üniversitesi'nde Paola'yla tanıştı. Kız, Ortaçağ sanatı okuyordu; ilk görüşte âşık olup birkaç ay içinde evlendiler. Yirmi beş yıldır beraberlerdi, iki çocukları vardı, mutlu çift tanımına tıpatıp uyuyorlardı. </p>
<p class="calibre1">Paolo üniversitede ders veriyordu; kocasının evde az zaman geçirmesinden asla yakmmamıştı. Aralannda yalnızca bir kere büyük bir tatsızlık yaşanmıştı: 1997 </p>
<p class="calibre1">baharında Torino'dan dönüp kansına emekli olmayacağını, ama endişelenmemesini, artık yolculuk etmeyi, bir yerden bir yere koşuşturmayı düşünmediğini, yalnızca bir şef, bir bürokrat olacağını söylediğinde. Doktoru Gi-orgio, "Delirmişsin!" </p>
<p class="calibre1">demişti. Bu habere asıl sevinenler iş arka-daşlan olmuştu. Fikrini değiştirmesine yol açan şey, basma tam tersini söylemiş olsa da katedral yangınının bir rastlantı olmadı-</p>
<p class="calibre1">ğına yürekten inanıyor olmasıydı. </p>
<p class="calibre1"/>
<p class="calibre1">İşte bir kez daha Torino Katedrali'ndeydi, yeni bir yangını araş-tınyordu. </p>
<p class="calibre1">Soygun girişimini araştırmasının üzerinden henüz iki yıl bile geçmemişti. </p>
<p class="calibre1">Hırsızı bir rastlantı sonucu yakalamışlardı. Gerçi adamın üzerinden hiçbir şey çıkmamıştı, çalmaya vakti olmamıştı büyük olasılıkla. Katedralin yakınlarından geçen bir rahip, çanlardan bile yüksek ses çıkaran alarmın gürültüsünden ürkerek korkuyla uzaklaşan adamdan şüphelenmişti. Peşine takılıp "Hırsız var! Hırsız var!" diye bağırmış, oradan geçen iki delikanlının yardımıyla adamı, biraz debelendikten sonra tutmayı başarmışlar, ama hiçbir bilgiye ulaşamamışlardı. </p>
<p class="calibre1">Hırsızın dili yoktu, kesikti; parmak izi de yoktu: parmak uçlarında sadece yanık izleri vardı. Yani vatansız, isimsiz bir adamdı; şu sıralar Torino cezaevinde çürüyordu, ondan hiçbir bilgi elde edememişti. </p>
<p class="calibre1">Hayır, rastlantılara inanmazdı; Torino Katedrali'ni soyan "hırsızların" </p>
<p class="calibre1">dilsizliği ve parmak izlerinin yanmış olması bir rastlantı değildi. </p>
<p class="calibre1">Yangın Sindone'nin peşini bırakmıyordu. Bezin tarihini hatmetmiş, Savoia Hanedanı'nın eline geçtiğinden beri pek çok yangın atlattığını öğrenmişti. </p>
<p class="calibre1">Örneğin 1532'de, 3 aralığı 4 aralığa bağlayan gece, Savoia Hanedanı'nın Kefen'i sakladığı şapelin arka odası yanmaya başlamış; alevler, o sıralar Avusturyalı Margare-te'nin hediyesi olan gümüş bir mahfazada korunan kutsal emanete ulaşmıştı. </p>
<p class="calibre1">Bir asır sonra, bir başka yangın Kutsal Kefen'in saklandığı yere ulaşıyordu. İki adam yakalanmış, ikisi de çaresizlik içinde kendilerini ateşe atmış, ama o korkunç acıya rağmen ağızlanndan tek ses çıkmamıştı. Acaba dilleri mi yoktu ? </p>
<p class="calibre1">Asla bilemeyecekti. </p>
<p class="calibre1">Olaylar, Savoia Hanedam'nın Kutsal Kefen'i 1578'de Torino Ka-tedrali'ne yerleştirmesinden sonra da devam etmişti. Soygun girişiminin ya da yangının olmadığı bir yüzyıl geçmemiş, son yıllarda faillere her ulaşıldığında dilleri olmadığından sonuç hep hüsran olmuştu. </p>
<p class="calibre1">Morga kaldırdıkları cesedin dili var mıydı acaba ? </p>
<p class="calibre1">Bir sesle gerçeklere döndü:</p>
<p class="calibre1">-  Şefim, kardinal burada; az önce geldi, biliyorsunuz Roma'day di... Sizinle konuşmak istiyor, olanlardan çok etkilenmiş gibi görünüyor. </p>
<p class="calibre1">- Hiç şaşırmadım. Çok talihsiz biri; katedral yanalı daha altı yıl bile olmadı, soygun girişimiyse iki yıl önceydi, şimdi bir yangın daha. </p>
<p class="calibre1">- Tadilat yaptırmayı kabul ettiğine pişman; bu son olacak, yoksa yüzlerce yıldır ayakta kalan katedral, bunca tadilattan, eğreti işten yıkılacak, diyor. </p>
<p class="calibre1">Marco, üzerinde ofislerin orada olduğunu belirten bir yazı bulunan yan kapıdan içeri girdi. İçeride, telaşla oradan oraya koşuşturan birkaç rahip vardı; küçük bir ofiste aynı masayı paylaşan iki yaşlı kadın epey meşgul görünüyordu, Marco'nun emrinde çalışan birkaç polis memuru duvarları inceliyor, örnek topluyor, girip çıkıyorlardı. Genç, otuz yaşlarında bir rahip yanma geldi. Elini uzattı. Hararetli hararetli el sıkıştılar. </p>
<p class="calibre1">- Ben Peder Yves. </p>
<p class="calibre1">- Ben de Marco Valoni. </p>
<p class="calibre1">- Evet, biliyorum. Benimle gelin. Kardinal sizi bekliyor. Rahip oturma odasına açılan ağır kapıyı itti; değerli ahşaptan</p>
<p class="calibre1">bir çalışma masası, Rönesans tabloları vardı: bir Madonna, bir İsa, Son Yemek... </p>
<p class="calibre1">Masada gümüş bir haç duruyordu. Marco en azından üç yüzyıllık olduğunu hesapladı. Olup bitenler cana yakın bir adam olan kardinalin yüz ifadesini değiştirmişti. </p>
<p class="calibre1">- Oturun Bay Valoni. </p>
<p class="calibre1">- Teşekkür ederim Kardinal Hazretleri. </p>
<p class="calibre1">- Bana olup bitenleri anlatın, ölenin kimliği biliniyor mu? </p>
<p class="calibre1">- Henüz kesin olarak bilmiyoruz, Kardinal Hazretleri. Şimdilik tüm bulgular tadilatın yol açtığı kısadevrenin yangını başlattığı yönünde. </p>
<p class="calibre1">- Yine mi! </p>
<p class="calibre1">- Evet Kardinal Hazretleri, yine... ama izin verirseniz, araştırmaları derinleştirmek istiyoruz. Birkaç gün burada kalacağız; katedrali baştan aşağı gözden geçirmek, bakılmadık delik bırakmamak istiyorum; adamlarımla ben, son saatlerde ve son günlerde katedralde bulunmuş herkesle konuşacağız. Kardinal Hazretlerinden bu konuda bizimle işbirliği yapmasını arz ediyorum... </p>
<p class="calibre1">- Tabiî ki Valoni, tabiî ki; diğerlerinde de yapmıştım zaten; istediğiniz kadar araştırın. Bu olanlar bir felaket; bir ölü var, üstelik eşsiz sanat eserleri yandı; alevler neredeyse Kutsal Kefen'e ulaşıyordu; yansa ne olurdu, bilemiyorum. </p>
<p class="calibre1"/>
<p class="calibre1">- Kardinal Hazretleri, Kefen... </p>
<p class="calibre1">-  Biliyorum Valoni, ne söyleyeceğinizi biliyorum; karbon 14 testi bunun Efendimizin bedenini saran kumaş olamayacağı sonucuna vardı; ama karbon 14 ne derse desin, milyonlarca inanan için bu kefen gerçek ve Kilise ona tapınılmasına izin veriyor; üstelik bazı bilimadamları, Efendimizin olduğuna inandığımız o gö-</p>
<p class="calibre1">rüntüyü de açıklayamıyorlar, ayrıca... </p>
<p class="calibre1">-  Affedersiniz Kardinal Hazretleri, amacım Sindone'nin dinî değerini sorgulamak değildi. İlk gördüğümde ben de çok etkilenmiştim, Kefen'deki adamdan hâlâ etkilenirim. </p>
<p class="calibre1">- Sorun ne, o zaman? </p>
<p class="calibre1">- Size sormak istediğim şuydu; son günlerde, son aylarda garip bir şey, ne kadar önemsiz görünürse görünsün, dikkatinizi çeken bir şey oldu mu ? </p>
<p class="calibre1">- Doğrusu hayır, olmadı. O son telaştan, iki sene önce ana al-tarı soyma girişiminden beri rahattık. </p>
<p class="calibre1">- Düşünün Kardinal Hazretleri, düşünün. </p>
<p class="calibre1">- Ne düşünmemi istiyorsunuz? Torino'da olduğum zaman, her sabah sekizde katedralde ayin düzenlerim. Pazar günleriyse on ikide. Roma'da da vakit geçiririm; hatta bugün, yangın haberini aldığımda Vatikan'daydım. Sindone'yi görmeye dünyanın her yerinden hacılar gelir; iki hafta önce, tadilat henüz başlamadan, bir grup Fransız, İngiliz ve Amerikalı bilimadamı gelip birtakım deneyler yaptılar, sonra... </p>
<p class="calibre1">- Kimdi bunlar? </p>
<p class="calibre1">- Ah! Bir grup profesör, hepsi Katolik; araştırmalara ve karbon 14'ün kesin bulgularına rağmen Sindone'nin İsa'nın gerçek kefeni olduğuna inanıyorlar. </p>
<p class="calibre1">- Aralarından herhangi biri dikkatinizi çekti mi? </p>
<p class="calibre1">- Hayır, çekmedi doğrusu. Onları Piskoposluk Sarayı'ndaki ofisimde ağırladım, bir saat kadar konuştuk, hafif bir kahvaltı ikram ettim. Bana karbon 14 </p>
<p class="calibre1">metodunun güvenilmezliğine dair birtakım savlar anlattılar, o kadar. </p>
<p class="calibre1">- Bu profesörlerden dikkatinizi çeken oldu mu ? </p>
<p class="calibre1">- Bakın Bay Valoni, yıllardır Sindone'yi inceleyen bilimadamla-nnı ağırlarım; biliyorsunuz, Kilise buna açıktır, araştırılması için tüm kolaylıkları sağlar. </p>
<p class="calibre1">Bu profesörler çok cana yakındı; bir tek Doktor Bolard biraz mesafeliydi, arkadaşları kadar geveze değildi, çünkü katedraldeki tadilattan tedirgindi. </p>
<p class="calibre1">-Neden? </p>
<p class="calibre1">- Bu nasıl soru Bay Valdoni! Profesör Bolard yıllardır Sindone'nin muhafazası konusunda bizimle işbirliği yapar. Gereksiz yere riske atılmasından endişe duyuyor. Yıllardır tanırım, ciddi biridir, ilkeli bir bilimadamıdır, iyi bir Katolik'tir. </p>
<p class="calibre1">- Buraya kaç kere geldiğini hatırlıyor musunuz ? </p>
<p class="calibre1">- Sayısız kez; dedim ya, Sindone'nin muhafazası konusunda kiliseyle işbirliği yapar; o kadar ki, araştırmak için başka bilimadamlan geldiğinde, Kefen'in hiçbir şekilde yıpranmamasını sağlayacak önlemleri alması için onu çağırırız. Üstelik bizi ziyaret etmiş, Sindone'yi incelemiş tüm bilimadamlarmın ismi arşivlerimizde vardır, NASA'nm adamları, şu Rus, adı neydi? </p>
<p class="calibre1">Hatırlamıyorum... Neyse, bir de şu ünlü doktorlar; Barnet, Hynek, Tamburelli, Tite, Gonella, ne bileyim! Walter McCrone'u da unutamam; Sindone'nin Efendimiz İsa'nın kefeni olmadığında ısrar eden ilk bilimadamıydı, birkaç ay önce öldü, toprağı bol olsun. </p>
<p class="calibre1">Marco, Doktor Bolard'ı düşünüyordu. Neden olduğunu bilmiyordu, ama bu profesör hakkında daha çok şey öğrenmek istiyordu. </p>
<p class="calibre1">- Şu Doktor Bolard'ın buraya geldiği tarihleri söyleyin. </p>
<p class="calibre1">- Söylerim tabiî, ama neden ? Doktor Bolard saygıdeğer bir bi-limadamıdır, araştırmanızla nasıl bir ilgisi olduğunu anlayamadım... </p>
<p class="calibre1">Marco kardinale içgüdü ve önsezilerden söz edemeyeceğini anladı. Üstelik, bir adam sadece sessiz diye onun hakkında bilgi sahibi olmayı istemek, saçmalıktı büyük olasılıkla. Kardinalden son yıllarda Sindone'yi incelemiş tüm bilimadamlannı ve bunların hangi tarihlerde Torino'da bulunduklarım gösteren bir liste istemeye karar verdi. </p>
<p class="calibre1">- Ne kadar geriye gidilsin istiyorsunuz ? diye sordu kardinal. </p>
<p class="calibre1">- Mümkünse son yirmi sene. </p>
<p class="calibre1">- Bana ne aradığınızı söyler misiniz lütfen! </p>
<p class="calibre1">- Bilmiyorum Kardinal Hazretleri, bilmiyorum. </p>
<p class="calibre1">- Sindone'nin muhafaza edildiği katedraldeki yangınlar ile Sindone'yi incelemiş </p>
<p class="calibre1">bilimadamlan arasında ne gibi bir ilişki olduğunu bana anlatmalısınız. </p>
<p class="calibre1"/>
<p class="calibre1">Katedralin başına gelen kazalann asıl hedefinin Kutsal Kefen olduğunu iddia ediyorsunuz yıllardır; ama sevgili Marco, ben buna tam anlamıyla ikna olamadım bir türlü. Sindone'yi kim yok etmek isteyebilir? Neden? Soygun girişimlerine gelince, siz de biliyorsunuz, katedraldeki herhangi bir parça bir servet eder; Tann'nın evine bile saygısı olmayan bir sürü vicdansız var. Her ne kadar hırsızlık girişiminde bulunan bazı bahtsız zavallılar, beni kaygılandırıyorsa da... Onlar için dua etmemek elimden gelmiyor. </p>
<p class="calibre1">- Eminim siz haklısınız; ama bu sözde kazalann bazılanna, dili ve parmak izi olmayan adamların karışmasının pek normal olmadığını kabul edersiniz sanınm. </p>
<p class="calibre1">Listeyi verecek misiniz ? Rutin bir araştırma, amaç gözden kaçan bir şeyin olmaması. </p>
<p class="calibre1">- Hayır, tabiî ki normal değil ve bu konu Kilise'yi endişelendiriyor. İki yıl önce bizi soymaya çalışan o zavallıyı birkaç kere, gizliden gizliye ziyaret ettim. Dediklerimden hiçbir şey anlamıyordu sanki, kayıtsız bir halde karşımda oturuyordu. Neyse, sekreterime, size eşlik eden o genç rahibe söyleyeyim de bir an önce verileri bulup size teslim etsin. Peder Yves çok beceriklidir; eski yardımcım öldüğünden beri, yedi aydır yanımda; sayesinde rahata erdiğimi itiraf etmeliyim. Zeki, ketum, dindar biri, pek çok dil biliyor... </p>
<p class="calibre1">- Fransız mı ? </p>
<p class="calibre1">- Evet, Fransız, ama siz de fark etmişsinizdir İtalyancası kusursuz; aynı şekilde İngilizce, Almanca, İbranîce, Arapça ve Aramî-ce'ye de hâkim... </p>
<p class="calibre1">- Onu size kim tavsiye etti, Kardinal Hazretleri? </p>
<p class="calibre1">- Yakın arkadaşım, dışişleri bakan yardımcısının vekili, Mon-senyör Aubry; bambaşka biridir. </p>
<p class="calibre1">Marco, tanıdığı dinadamlannın çoğunun, özellikle de Vatikan'la bağlantılılann farklı insanlar olduğunu düşündü; konuşmadan inceden inceye kardinali gözledi; iyi bir adama benziyordu, göründüğünden daha kurnaz ve zekiydi, çok yetenekli bir diplomattı. </p>
<p class="calibre1">Kardinal telefonu kaldınp Peder Yves'i içeri yollamalanm söyledi. Gelmesi bir saniye bile sürmedi. </p>
<p class="calibre1">- İçeri gelin Peder, buyurun. Bay Valoni'yi tanıyorsunuz. Son yirmi yılda Sindone'yi görmeye gelmiş bütün delegasyonlann bir listesini istiyor. Hemen işe koyulun, çünkü dostum Marco'nun bunlara acilen ihtiyacı var. </p>
<p class="calibre1">Yves, Marco Valoni'ye bakıp sordu:</p>
<p class="calibre1">- Affedersiniz Bay Valoni, bana ne aradığınızı söyleyebilir misiniz ? </p>
<p class="calibre1">- Peder Yves, Bay Valoni bile ne aradığını bilmiyor, ama önemli olan şu: son yirmi yılda Sindone'yle kimlerin bağlantısı olduğunu bilmek istiyor, bizler de ona bu bilgiyi sağlayacağız. </p>
<p class="calibre1">- Elbette Kardinal Hazretleri, en kısa zamanda teslim etmeye çalışacağım, ama bu kargaşada arşivleri tarayacak zamanı bulmak kolay olmayacak; henüz bilgisayara geçmemiş pek çok şey var. </p>
<p class="calibre1">-  Telaşlanmayın Peder, diye cevap verdi Valoni. Birkaç gün bekleyebilirim, ama bilgi elime ne kadar erken geçerse o kadar iyi olur. </p>
<p class="calibre1">- Kardinal Hazretleri, yangının Sindone'yle ilgisinin ne olduğunu sorabilir miyim? </p>
<p class="calibre1">- Ah! Peder Yves, yıllardır başımıza gelen her felakette hedefin Sindone olduğunu niçin iddia ettiğini ben de Bay Valoni'ye soruyorum. </p>
<p class="calibre1">- Aman Tannm! Sindone! </p>
<p class="calibre1">Valoni, Peder Yves'i inceledi. Rahibe benzemiyordu, en azından kendi tanıdığı rahiplerin pek çoğundan -insan Roma'da yaşayınca, epey rahip tanırdı- farklıydı. </p>
<p class="calibre1">Spor yaptığı anlaşılan Peder Yves uzun boylu, yakışıklı, atletikti. Üstelik adamda, cinsel perhizin ve lezzetli yemeklerin ürünü olan ve rahipleri mahveden o pelteleşmeden en ufak bir iz yoktu. Peder Yves, yakalık takmasa, dış </p>
<p class="calibre1">görünüşüne önem veren ve spora zaman ayıran o yöneticilere benzeyecekti. </p>
<p class="calibre1">- Evet Peder, dedi kardinal. Sindone. Ama şükürler olsun ki, Yüce Efendimiz onu koruyor, asla zarar görmedi. </p>
<p class="calibre1">-  Katedralde meydana gelen sayısız vakayı araştınrken, gözden bir şey kaçırmamaya çalışıyorum sadece. Peder Yves, işte kartım, istediğim liste hazır olduğunda aramanız için cep numaramı da yazacağım; ayrıca, araştırmalarımızda işimize yarayacağını düşündüğünüz herhangi bir şey aklınıza gelirse, beni haberdar etmenizi rica ediyorum. </p>
<p class="calibre1">- Elbette Bay Valoni, sizi haberdar ederim. </p>
<p class="calibre1"/>
<p class="calibre1">Cep telefonu çaldı, Marco hemen cevapladı. Adlî tabip lafı dolandırmadan onu bilgilendirdi: katedralde yanan kişi erkekti, otuz yaş civarında olduğunu düşünüyordu; fazla uzun değildi, boyu 1,75 olmalıydı, inceydi. Hayır, dili yoktu. </p>
<p class="calibre1">- Emin misiniz Doktor? </p>
<p class="calibre1">- Kömüre dönmüş bir adam üzerinde çalışırken ne kadar emin olunabilirse, o kadar eminim. Cesedin dili yoktu; yangın yüzünden değil, dili kesilmiş olduğu için; ne zaman kesildiğini sormayın, cesedin bu haliyle anlaşılması çok zor. </p>
<p class="calibre1">- Başka bir şey var mı Doktor? </p>
<p class="calibre1">- Size raporu yollayacağım. Otopsiden çıkar çıkmaz aramamı istediğiniz için arıyorum. </p>
<p class="calibre1">- Sizi görmeye geleceğim Doktor, bir mahzuru var mı ? </p>
<p class="calibre1">- Hayır, kesinlikle yok. Bütün gün burada olacağım, istediğiniz zaman gelin. </p>
<p class="calibre1">- Marco, neyin var? -Hiç. </p>
<p class="calibre1">- Hadi Şefim, seni bilirim, sinirlerin bozuk. </p>
<p class="calibre1">- Evet Giuseppe, beni rahatsız eden bir şey var, ama ne olduğunu çıkaramıyorum. </p>
<p class="calibre1">- Ama ben biliyorum. Bir dilsiz daha bulmamız seni de bizim kadar etkiledi. </p>
<p class="calibre1">Minerva'ya, dillerini keserek hırsızlık yapan bir tarikat var mı, bilgisayarda araştırmasını söyledim. Saçma biliyorum, ama her olasılığı araştırmamız gerek; Minerva internette bir şey arama konusunda bir dâhi. </p>
<p class="calibre1">- Tamam; şimdi bana bulduklarınızı anlat. </p>
<p class="calibre1">- Önce şunu söyleyeyim, eksik bir şey yok. Çalmamışlar. Anto-nio ve Sofla hiçbir şey alınmadığından eminler: tablolar, şamdanlar, tahta heykeller... yani katedraldeki tüm şaheserler duruyor, ama kimisi yangından zarar görmüş. Alevler sağ taraftaki vaaz kürsüsünü mahvetmiş, dua sıralarını da; XVIII. yüzyıldan kalma ahşap Meryem heykelinden geriye bir tek küller kalmış. </p>
<p class="calibre1">- Bütün bunlar raporda var değil mi ? </p>
<p class="calibre1">- Evet Şefim, ama rapor daha tamamlanmadı. Pietro henüz katedralden dönmedi. </p>
<p class="calibre1">Yeni elektrik tesisatını döşeyen işçileri sorguya çekti; görünüşe göre yangın kısadevre yüzünden çıkmış. </p>
<p class="calibre1">- Bir kısadevre daha. </p>
<p class="calibre1">-  Evet Şefim, aynı 97'de olduğu gibi. Pietro tadilatı üstlenen şirketle de konuştu ve Minerva'ya firma sahipleri ve işçiler hakkında bilgisayarda ne bulabiliyorsa aramasını söyledi. İşçilerin kimi göçmen, onlar hakkında bilgi bulmak zor olacak. Bir de Pietro 'yla birlikte Piskoposluk'ta çalışanları da sorguladık. Yangın çıktığında katedralde kimse yokmuş. Öğleden sonra üçte hep kapalı olurmuş; işçiler bile çalışmıyormuş; tam yemek saati. </p>
<p class="calibre1">- Yalnızca bir adamın cesedi var. Suç ortağı var mıymış ? </p>
<p class="calibre1">- Bilmiyoruz, ama olabilir. Bir insanın Torino Katedrali'ni soymayı tek başına planlayıp uygulaması zor; tabiî sipariş üzerine gelmiş, belli bir sanat eserinin peşindeki bir soyguncu da olabilir, bu durumda kimseye ihtiyacı olmaz. Şimdilik bilmiyoruz. </p>
<p class="calibre1">- Ya yalnız değilse, suç ortakları nereye gitmiş, acaba? </p>
<p class="calibre1">Marco sustu. Midesinde hissettiği rahatsızlık endişe belirtisiydi. Paola sende Sindone takıntısı var, derdi, belki de haklıydı; dilsiz adamlar bir saplantı haline gelmişti. Bir şeyi gözden kaçırdıklarından emindi, bir yerlerde dikkat etmedikleri bir ipucu vardı; eğer bulup ucundan çekmeye başlasa, çözüme ulaşacaktı. Torino Cezaevi'ne gidip dilsizi görecekti. Kardinalin söylediği bir şey dikkatini çekmişti: ziyaretine gittiğinde, adam hiçbir şey anlamı-yormuş </p>
<p class="calibre1">gibi kayıtsız, oturmuştu. Bu bir işaret olabilirdi; belki de dilsiz İtalyan değildi, kendine söylenenleri anlamıyordu. İki yıl önce, dili olmadığından ve sorularına en ufak bir karşılık bile alamayacağından emin olduktan sonra adamı karabinyereye kendi elleriyle teslim etmişti. Evet, cezaevine gidecekti, tek ipucu dilsiz adamdı; onu göndermekle büyük salaklık etmişti. </p>
<p class="calibre1">Yeni bir sigara yakarken, Amerika Elçiliği Kültür Ataşesi John Barry'yi aramaya karar verdi. John, elçiliklerdeki tüm kültür ataşeleri gibi, gizli servis üyesiydi aslında. Hükümetler, yurtdışındaki casuslarına kamuflaj ararken pek yaratıcı değillerdi. </p>
<p class="calibre1">John, ClA'nm Çözümleme ve Değerlendirme Bölümü'nde çalışıyor olsa da, iyi bir adamdı. Sahada çalışmayı gerektiren bir casusluk işi değildi onunki: sahada çalışanların getirdiği bilgileri çözümler, yorumlar ve Washington'a yollardı. </p>
<p class="calibre1">Yıllardır arkadaştılar. Bu arkadaşlık iş aracılığıyla daha da sağlamlaşmıştı, çünkü mafyanın çaldığı pek çok sanat eserinin kaderi, zengin Amerikalılar tarafından satın alınmaktı; kimi o esere duyduğu hayranlık, kimi kibir, kimi de para kazanmak uğruna çalıntı mal almaktan rahatsızlık duymazdı. Soygunlar bazen sipariş üzerine yapılırdı. </p>
<p class="calibre1">John, tipik Amerikalılardan ve CİA tiplerinden farklı bir insandı. Onun gibi elli yaşlarmdaydı; Avrupa'ya hayrandı, Harvard'da sanat tarihi okumuştu. Çok tatlı bir İngiliz'le arkeolog Lisa'yla evlenmişti. Doğrusu fazla güzel sayılmazdı, ama o kadar hayat doluydu ki neşesini karşısındakine de bulaştırdığından insanın gözüne çekici görünürdü. Paola'yla arkadaş olmuşlardı; ara sıra dördü birlikte akşam yemeğine çıkarlardı, hatta Capri'de birlikte hafta sonu bile geçirmişlerdi. </p>
<p class="calibre1">Evet, Roma'ya döner dönmez John'u arayacaktı. Europol'ün İtalya'daki temsilcisi Santiago Jimenez'i de arayacaktı; Santiago becerikli, sempatik bir İspanyol'du, onunla da ilişkisi iyiydi. Belki soruşturmaya yardımcı olurlar, diye düşündü; ne aradığını o da çok iyi bilmiyordu. </p>
<p class="calibre1">Hosar bakışlarını Kudüs surlarına çevirdi. Doğan güneşin ışınlan, çöl kumu, gözleri kör eden yaldızlı bir balçık oluşturuncaya kadar taşlara nüfuz ediyordu. </p>
<p class="calibre1">Hosar, yanında dört adamla, bu saatlerde o civar köylülerinin, girmeye, kervanlann ise tuz aramak üzere çıkmaya başladığı Şam Kapısı'na yöneldi. </p>
<p class="calibre1">Romalı askerlerden oluşan bir yaya birliği, surların çevresinde devriye geziyordu. </p>
<p class="calibre1">İsa'yı görmeye can atıyordu. Adam, çevresine olağanüstü bir şeyler yayıyordu: güç, şefkat, kararlılık, merhamet. </p>
<p class="calibre1">İsa'ya ve onun Tann'nın Oğlu olduğuna inanmasının tek nedeni gerçekleştirdiğini gördüğü mucizeler değildi; çünkü üzerine çevirdiğinde içini okuduğunu, en gizli düşüncelerin bile gözünden kaçmadığını anladığı bakışlarının içine işlediğini hissediyordu. </p>
<p class="calibre1">Ama İsa, kendinden utanç duymana neden olmuyordu, bakış-lan anlayış ve bağışlama doluydu. </p>
<p class="calibre1">Hosar, kralı Abgar'ı severdi, çünkü ona hep bir kardeş gibi davranmıştı. Hosar, mevkiini ve servetini krala borçlu olsa da; İsa, Ab-gar'ın Edessa'ya davetini reddederse, Kudüs'e dönüp Nasıralı'nm ardından gitmek için kraldan izin isteyecekti. Evinden, servetinden ve refahından vazgeçmeye hazırdı. İsa'nın ardından gidip öğretilerine göre yaşamaya çalışacaktı. Evet, kararını vermişti. </p>
<p class="calibre1">Hosar, Samuel adlı bir adamın evine yöneldi; adam, birkaç akçe karşılığında orada uyumasına izin verecek, atlarla ilgilenecekti. Yerleşir yerleşmez de çıkıp İsa'yı arayacaktı. Markos'un ya da</p>
<p class="calibre1">i</p>
<p class="calibre1">Luka'nın evine gidecekti, onlar nerede olduğunu bilirlerdi. İsa'yı Edessa'ya gelmeye ikna etmek zor olacaktı ama o, Hosar, Nasıra-lı'ya yolculuğun kısa süreceğini ve oradan ayrılmaya karar verirse, efendisi iyileşir iyileşmez geri dönebileceğini anlatacaktı. </p>
<p class="calibre1">Hosar, Markos'a gitmek üzere Samuel'in evinden çıktıktan sonra zavallı bir topaldan iki elma satın aldı, adama Kudüs'teki son haberleri sordu:</p>
<p class="calibre1">- Ne anlatmamı bekliyorsun, yabancı? Güneş her gün şarktan doğup, garptan uzaklaşıyor. Romalılarsa... Sen de Romalı olma sakın ? Yok, yok, kıyafetin Romalıya benzemiyor, konuşman da onlarınki gibi değil. Romalılar, imparatorun canı öyle istediği için vergileri artırdı; Pilatus isyan çıkmasından korkuyor, Tapınak'ta-ki din adamlarının sevgisini kazanmaya çalışıyor. </p>
<p class="calibre1">- Nasıralı İsa hakkında ne biliyorsun? </p>
<p class="calibre1">- Ah, sen de mi onun hakkında bilgi almak istiyorsun! Casus musun yoksa? </p>
<p class="calibre1">- Hayır temiz yürekli adam, casus değilim; Nasıralı'nın gerçekleştirdiği mucizeleri bilen bir seyyahım yalnızca. </p>
<p class="calibre1">-  Hastaysan, o seni iyileştirebilir; Nasıralı'nın parmaklarının dokunuşuyla iyileştiğini anlatan pek çok insan var. </p>
<p class="calibre1">- Sen inanmıyor musun ? </p>
<p class="calibre1">-  Beyim, ben sabahtan akşama kadar çalışıyorum; bostanımı ekip, elmalarımı satıyorum. Bakmak zorunda olduğum bir karım ve iki kızım var. İyi bir Yahudi olmak için gereken her şeyi yapıyorum, Tann'ya inanıyorum. Nasıralı'nın söyledikleri gibi Mesih olduğunu söyleyemem, ama değildir de diyemem, çünkü bilmiyorum. Ama sana şu kadarını söyleyeyim yabancı: dinadamlan onun iyiliğini istemiyor, Romalılar da; çünkü İsa onların gücünden korkmuyor, hepsine meydan okuyor. İnsan Romalılara ve dinadamlan-na sataşırsa sonunun iyi olmayacağını bilir. Bu İsa'nın sonu kötü olacak. </p>
<p class="calibre1"/>
<p class="calibre1">- Nerede olduğunu biliyor musun? </p>
<p class="calibre1">- Müritleriyle oradan oraya dolanır, çölde uzun zaman geçirir. Ben bilmiyorum, ama şu köşedeki sucuya sorabilirsin. İsa'ya inananlardan biri; eskiden dilsizdi artık konuşuyor. Onu Nasıralı iyileştirdi. </p>
<p class="calibre1">Hosar, Markos'un evini bulana dek şehirde gezindi. Orada İsa'yı nerede bulabileceğini öğrendi; güney surlarının dibinde bir kalabalığa vaaz veriyordu. </p>
<p class="calibre1">Onu görmesi uzun sürmedi. Sade bir tunik giyinmiş Nasıralı, kararlı ama şefkatli bir sesle inananlarına sesleniyordu. </p>
<p class="calibre1">İsa'nın gözlerini üzerinde hissetti. Onu görmüştü; gülümsüyor, yaklaşması için yüreklendiriyordu. </p>
<p class="calibre1">İsa Hosar'a sarıldı, yanına oturmasını söyledi. Havarilerin en genci olan Yuhanna, Yol Gösterici'nin yanına oturabilmesi için çekildi. </p>
<p class="calibre1">Sabah böyle geçti; güneş tepe noktasına vardığında, İsa'nın müritlerinden Yahuda oradakilere ekmek, incir ve su dağıttı. Yemeklerini sessizlik ve huzur içinde yediler. Sonra, İsa gitmek üzere yerinden kalktı. </p>
<p class="calibre1">- Efendim, dedi Hosar, mırıldanarak. Sana kralım Edessalı Ab-gar'dan bir mektup getirdim. </p>
<p class="calibre1">- Abgar ne istiyormuş peki, benim iyi yürekli Hosarım ? </p>
<p class="calibre1">- O hasta efendim, yardım etmen için yalvarıyor; ben de yalvarıyorum çünkü o iyi bir insan ve iyi bir kral; tebaası da onu adil bilir. Edessa küçük bir şehir, ama Abgar orayı seninle paylaşmaya hazır. </p>
<p class="calibre1">İsa elini onunla beraber yürüyen Hosar'ın koluna dokundurdu. Hosar Tanrı'nın Oğlu olduğuna gerçekten inandığı adamın yakınında olduğu için kendini ayrıcalıklı hissediyordu. </p>
<p class="calibre1">- Mektubu okuyup, kralına cevap vereceğim. </p>
<p class="calibre1">Hosar o gece İsa ve müritleriyle yemek yedi; dinadamlannın gittikçe artan düşmanlığından endişeliydiler. Mecdelli Meryem adında bir kadın, dinadamlannın Romalılan İsa'yı tutuklamalan için zorladıklannı duymuştu pazarda; onu, Roma'mn gücüne karşı çıkan ayaklanmalann azmettiricisi olmakla suçluyorlardı. </p>
<p class="calibre1">İsa, sessizce dinliyor, sakin sakin yemeğini yiyordu. Sanki orada söylenen her şeyi zaten biliyormuş, sözü geçen haberlerin hiçbiri onun için yeni değilmiş </p>
<p class="calibre1">gibiydi. Sonra bağışlamadan, kötülük yapanları bağışlamak, onlara merhamet etmek gerektiğinden söz etti. Müritler, kötülüğü dokunan birini bağışlamanın, saldmlara karşılık vermemenin, kayıtsız kalmanın zorluğunu anlatıyorlardı. </p>
<p class="calibre1">İsa onlan dinliyor, bağışlamanın onuru kınlan kişinin ruhunu rahatlatacağım savunuyordu. </p>
<p class="calibre1">Yemek bittiğinde gözleriyle Hosar'ı aradı, bir mektup vereceğini, yaklaşmasını istedi. </p>
<p class="calibre1">- Hosar, işte Abgar'a cevabım. </p>
<p class="calibre1">- Efendim, benimle gelecek misin ? </p>
<p class="calibre1">- Hayır Hosar, seninle gelmeyeceğim, seninle gidemem, Babamın istediklerini yerine getirmem gerek. Müritlerimden birini</p>
<p class="calibre1">yollayacağım. Ama kralın beni Edessa'da görecek ve inanırsa iyileşecek. </p>
<p class="calibre1">-  Kimi yollayacaksın? Söylediklerin efendim, nasıl mümkün olacak burada kalacaksan, nasıl Abgar seni Edessa'da görecek? </p>
<p class="calibre1">İsa, Hosar'ı gözleriyle delip geçerek gülümsedi:</p>
<p class="calibre1">- Sen beni izlemiyor musun, beni dinlemiyor musun? Sen gideceksin Hosar ve kralın iyileşecek; bu dünyadan gittiğimde bile beni Edessa'da görecek. </p>
<p class="calibre1">Hosar, İsa'ya inandı. </p><p class="calibre1">
</p><p class="calibre2">*     *     *</p>
Hancı, Hosar'ın beraberindeki adamlara yemek dağıtırken, güneş genç adamın Abgar'a mektup yazmaya çabaladığı odanın dar penceresinden bir ışık seli halinde giriyordu. 
<p class="calibre1">Hosar'dan, Edessa Kralı Abgar'a, </p>
<p class="calibre1">Efendim, adamların sana Nasıralı'nın cevabını götürüyor. Senden inanmanı istiyorum efendim, İsa iyileşeceğini söylüyor. Mucize gerçekleşecek biliyorum; ama bana nerede ve ne zaman olacağını sorma. </p>
<p class="calibre1">Senden Kudüs'te, İsa'nın yanında kalmak için izin istiyorum. Kalbim burada kalmam gerektiğini söylüyor. Onu dinlemeli, sözlerini duymalı ve izin verirse, müritlerinin en alçakgönüllüsü olarak peşinden gitmeliyim. Neyim varsa bana sen verdin; bu yüzden Kralım, malvarlığını, evim, kölelerim senin olsun, ihtiyacı olanlara dağıt. Ben burada kalacağım, İsa'nın peşinden gitmek için hiçbir şeye ihtiyacım yok. Üstelik bir şeyler olacağını seziyorum; Tapınak'taki din adamları, hem Tann'nın Oğlu olduğunu söylediği hem de onlar bu yasalara uygun yaşamadığı halde Yahudi Yasaları'na göre yaşadığı için İsa'dan nefret ediyorlar. </p>
<p class="calibre1">Kralım, anlayış göstermen ve bana kaderimi yaşama izni vermen için yalvarıyorum sana. </p>
<p class="calibre1">Abgar, Hosar'ın mektubunu okuyunca, içini bir sıkıntı kapladı. Yahudi Edessa'ya gelmeyecek, Hosar Kudüs'te kalacaktı. </p>
<p class="calibre1">Hosar'ın beraberindeki adamlar, bu iki mektubu ona ulaştırmak için hiç dinlenmeden yolculuk etmişlerdi. Önce Hosar'ınkini okumuştu, şimdi de İsa'nınkini okuyacaktı, ama kalbindeki umut yok olmuş, Nasıralı'nın söyleyeceklerinin bir önemi kalmamıştı. </p>
<p class="calibre1">Kraliçe odaya girdi, endişeli bir dikkatle adama baktı. </p>
<p class="calibre1">- Hosar'dan haber geldiğini duydum. </p>
<p class="calibre1">- Doğru. Yahudi gelmeyecek. Hosar Kudüs'te kalmak için benden izin istiyor, nesi var nesi yoksa ihtiyacı olanlara dağıtmamı söylüyor. İsa'nın müridi olmuş. </p>
<p class="calibre1">- Demek o adam bu kadar olağanüstü ki Hosar peşinden gitmek için her şeyini bırakıyor. Onu tanımayı ne kadar isterdim. </p>
<p class="calibre1">- Sen de mi beni terk edeceksin? </p>
<p class="calibre1">- Efendim, biliyorsun ki seni terk etmem, ama İsa'nın Tanrı olduğuna da inanıyorum. Mektubunda ne diyor? </p>
<p class="calibre1">- Henüz mührünü kırmadım; bekle sana okuyayım. </p>
<p class="calibre1">Ne mutlu sana ki Abgar, beni tanımadan bana inanıyorsun. </p>
<p class="calibre1">Çünkü hakkımda yazan şudur: onu görenler ona inanmayacak ki göremeyenler inansın ve mutlu olsunlar. </p>
<p class="calibre1">Yanına gitmem için yakarmana gelince; yapmak üzere buraya yollandığım her şeyi yapmam ve yaptıktan sonra O'na dönmem gerek. </p>
<p class="calibre1">Ve O'na döndüğümde sana havarilerimden birini yollayacağım, hastalığını iyileştirmesi ve sana ve seninkilere mutluluğun yolunu iletmesi için.4</p>
<p class="calibre1">- Kralım, Yahudi seni iyileştirecek. </p>
<p class="calibre1">- Bundan nasıl bu kadar eminsin ? </p>
<p class="calibre1">- İnanman gerek, inanmamız ve beklememiz gerek. </p>
<p class="calibre1">- Beklemek... Hastalığın beni nasıl alt ettiğini görmüyor musun yoksa? Her geçen gün kendimi daha güçsüz hissediyorum, yakında senin karşına bile çıkamayacağım. </p>
<p class="calibre1">Tebaamın homurdandığını, düşmanlarımın pusuya yattığım biliyorum; hatta oğlumuz Man'nu'ya yakında kral olacağını fısıldıyorlar. </p>
<p class="calibre1">- Henüz ecelin gelmedi Abgar. Bundan eminim. </p>
<p class="calibre1">4. Apokrif sayılan incil metinlerinden. </p>
<p class="calibre1">Minerva'nın ahenkli sesi cep telefonundan kesik kesik geliyordu. </p>
<p class="calibre1">- Kapat, ben arayacağım, ofisteyiz. </p>
<p class="calibre1">Kaçakçılık Masası'nın, karabinyere karakolunda iki ofisi vardı; dolayısıyla da, Marco ve ekibi, Torino'ya geldiklerinde çalışabilecekleri bir yere sahiptiler. </p>
<p class="calibre1">- Anlat bakalım Minerva, diye sordu Sofia iş arkadaşına. Şef burada değil, erken kalkıp katedrale gitti. Sabahı orada geçirecekmiş. </p>
<p class="calibre1">- Cebini kapatmış, telesekreter çıkıyor. </p>
<p class="calibre1">- Garip biraz; biliyorsun yıllardır birilerinin Sindone'yi yok etmek istediğinde ısrar ediyor. Bazen haklı olduğunu düşünüyorum. İtalya'da onca katedral ve kilise varken her şey Torino Ka-tedrali'nin başına geliyor; hatırladığım kadarıyla altı kere soyuldu, irili ufaklı pek çok yangın atlattı; bu kadar olaydan kim olsa işkillenir; bir de şu dilsizler var; cesedi bulunan adamın dilinin ve parmak izlerinin olmamasının tüyler ürpertici olduğuna sen de katılırsın herhalde. Yani her zamanki gibi kimliksiz bir adam. </p>
<p class="calibre1">. - Marco, dil kesme âdeti olan bir tarikat var mı, araştırmamı istedi. Siz tarihçiymişsiniz, ama gözünüzden kaçan bir şeyler varmış, öyle dedi. Hiçbir şey bulamadım. Tek öğrenebildiğim, tadilatı gerçekleştiren şirketin yıllardır, kırk yıldan fazladır Torino'da faaliyet gösterdiği, işsizlik gibi bir sorunları da yok. En iyi müşterileri Kilise. Kırk yıldır bölgedeki manastır ve kiliselerin çoğunun elektrik sistemlerini değiştirmişler, hatta kardinalin evini bile yeniden tasarlamışlar. Şirket anonim, ama hisse sahiplerinden birinin kimyevî maddeler ve havacılıkla ilgili şirketlerin sahibi, önemli biri olduğunu öğrendim... Yani, bu tadilat şirketi adamın diğer işleriyle karşılaştırıldığında, solda sıfır kalır. </p>
<p class="calibre1">- Kimmiş ? </p>
<p class="calibre1">- Umberto D'Alaqua, ekonomi gazetelerinde sık sık çıkan biri. Tam bir fınans kurdu; tesadüfe bak ki şu kablo ve boru döşeyen şirkette de hissesi var. Bir tek bunla kalsa yine iyi; Torino Kated-rali'yle bir zamanlar bağlantılı, kimisi artık var olmayan bu tarz başka şirketlerde de hissesi varmış. Doksan yedi yangınından önce de yangınlar olduğunu hatırlıyorsundur; örneğin, seksen üç eylülünde, Savoia Hanedanı Kutsal Kefen'i Vatikan'a devretmeden birkaç ay önce. </p>
<p class="calibre1">O yaz katedralin cephesi temizlenmeye başlamış, kulenin etrafı iskelelerle çevriliymiş. Kimse nasıl olduğunu bilmiyor, ama bir yangın çıkmış. Umberto D'Alaqua'nın bu restorasyonu yapan şirkette de hissesi varmış. Katedral meydanında ve yan sokaklarda, taş döşeme çalışmaları yüzünden borular patlamıştı, hatırlıyor musun ? D'Alaqua'nın taşlan döşeyen şirkette de hissesi varmış. </p>
<p class="calibre1">- Nevrozluymuşsun gibi davranma. Bu adamın Torino'da faaliyet gösteren farklı şirketlerde hisse sahibi olması hiç de garip değil. Onun gibi bir sürü insan var. </p>
<p class="calibre1">- Nevrozluymuş gibi davranmıyorum. Sadece verileri sunuyorum. Marco her şeyi bilmek istiyor ve bu her şeyde Umberto D'Alaqua'mn adı pek çok kere geçiyor. Bu adamın Torino kardinali ve dolayısıyla da Vatikan'la çok iyi ilişkileri var herhalde. Aklıma gelmişken, adam bekâr. </p>
<p class="calibre1">- Peki, hepsini e-postayla yolla, Marco döndüğünde okur. </p>
<p class="calibre1">- Torino'da ne kadar daha kalıyorsunuz ? </p>
<p class="calibre1">- Bilmem. Marco bir şey söylemedi; yangın çıkmadan önce katedralde bulunmuş </p>
<p class="calibre1">insanlardan bazılarıyla bizzat konuşmak istiyor. Bir de şu dilsizle konuşmakta ısrar ediyor, hani şu iki sene önceki soygunda yakalanan; aynca işçilerle ve Piskoposluk çalışanlarıyla da. Üç ya da dört gün kalırız sanırım, merak etme ararız seni. </p>
<p class="calibre1">Sofıa, Marco'yla konuşmak üzere katedrale gitmeye karar verdi. Şefinin yalnız olmayı yeğleyeceğini biliyordu; öyle olmasa Pi-etro, Giuseppe ya da Antonio'dan kendisine eşlik etmelerini isterdi. Oysa her birine farklı bir görev vermişti. </p>
<p class="calibre1">Yıllardır onunla çalışıyorlardı. Dördü de Marco'nun onlara güvendiğini bilirdi. </p>
<p class="calibre1">Çok iyi iz süren, doğru yoldan aynlmaz karabinyereler Pietro ve Giuseppe; sanat tarihi doktoralı Antonio, o ve nette dolanan Minerva ekibin beynini oluşturuyorlardı. Başka iş arkadaşlan da</p>
</body>
</html>
