<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-07-17T17:42:43+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre3" id="calibre_pb_9">14</h2>
<p class="calibre1">- Hadi Marco, seni endişelendiren şey ne, anlat bize. Santiago Jimenez'in dolaysız sorusu Marco'yu hazırlıksız yakalamıştı. </p>
<p class="calibre1">- Endişeli olduğum bu kadar mı belli oluyor? </p>
<p class="calibre1">- Benim işim bu yahu! Bizi kandıramazsın! </p>
<p class="calibre1">Paola gülümsedi. Marco, Amerikan Büyükelçiliği'nin kültür ataşesi John'u ve Europol'ün Roma temsilcisi Santiago Jimenez'i yemeğe davet etmesini istemişti. </p>
<p class="calibre1">John, karısı Lisa'yla gelmişti. Santiago bekârdı, yemeklere hep geçici bir refakatçiyle gelir, onları şaşırtırdı. Bu kez yanında kız kardeşi Ana vardı. </p>
<p class="calibre1">Delidolu, esmer bir genç kadındı; gazeteciydi, Avrupa Birliği Hükümet Başkanları Zirvesi için Roma'da bulunuyordu. </p>
<p class="calibre1">- Torino Katedrali'nde bir kaza daha oldu, biliyorsunuz, diye açıkladı Marco. </p>
<p class="calibre1">- Kasıtlı olduğunu mu düşünüyorsun ? </p>
<p class="calibre1">- Evet John, öyle olduğunu düşünüyorum. Son yüzyıllarda katedralde meydana gelen kazaların tarihi çok etkileyici. Siz de biliyorsunuz, yangınlar, soygun girişimleri, su baskınları. Kefen'in atlattığı badireler de öyle. Bizim meslekte, rastlantılara şüpheyle yaklaşmak gerekir. </p>
<p class="calibre1">- Kefen'in hikâyesi, farklı dönemlerde ortaya çıkıp yok olması, maruz kaldığı tehlikeler çok ilginç. Sence biri Kutsal Kefen'e zarar mı vermek istiyor yoksa sadece çalmak mı? dedi Lisa. </p>
<p class="calibre1">- Çalmak mı ? Hayır, birinin Kefen'i çalmak istediğini asla düşünmedik. Yok etmek istiyorlar, başına gelen kazalar ona ölümcül zararlar verebilirdi. </p>
<p class="calibre1">- Savoia Hanedanı'nın kararından beri Kutsal Kefen Torino Katedrali'nde. O zamanlar Milano kardinali olan Carlos Borromeo, kenti kınp geçiren veba yok olursa, yaşadığı şehirden Cham-bery'ye kadar yürüyeceğine dair adakta bulunmuştu. Savoialar kardinalin merhametinden etkilenip, bu kadar uzun bir yolculuğu yapmaması için Kefen'i yarı yola, Torino'ya taşımaya karar verdiler. Hâlâ da orada. Katedralin başına bunca kaza geldi. Belli ki sen de rastlantılara inanmıyorsun. On beş gün önceki yangın ile geçen yüzyüdakini aynı kişinin çıkaramayacağı da apaçık, demek ki... </p>
<p class="calibre1">- Lisa, densizleşme, diyerek kadını azarladı John. Marco haklı, bu kadar çok kaza olağandışı olabilir. </p>
<p class="calibre1">- Öyle ama ben de, niçin diye soruyorum kendi kendime ve bir neden bulamıyorum. </p>
<p class="calibre1">Belki de Sindone'yi yok etmek isteyen bir deli vardır. </p>
<p class="calibre1">- Evet ama bu deli, son on, on beş, yirmi yılın kazalarına yol açmış olabilir ancak. Ya öncekiler? diye sordu Ana. Ne hikâyey-miş ama! Bunun hakkında bir şeyler yazmak isterdim... </p>
<p class="calibre1">- Ana, burada gazeteci olarak bulunmuyorsun! </p>
<p class="calibre1">- Rahat bırak kızı Santiago, rahat bırak! Gazeteci de olsa kız kardeşinin ağzı sıkılığına güvenebileceğimi biliyorum. Düşünmeme, bu bataktan çıkmama yardım etmenizi istiyorum. Ben ve adamlarım bu sorunun içine fazlaca dalmış, burnumuzun ucunu bile göremiyor olabiliriz, bilemiyorum; ama kazaların ardında bir amacın yattığını iddia ediyoruz, en azından ben öyle düşünüyorum. Bakarsın sadece bir rastlantılar silsilesidir. Sizden bir şey isteyeceğim. Son yüz sene boyunca katedralde ve Sindone'nin çevresinde olanlarla ilgili hazırladığım rapora bir göz atm. Biliyorum dostluğunuzu istismar ediyorum, hiç zamanınız da yok, ama okumanızı rica ediyorum. Bir sonuca vardığınızda da tekrar toplanırız. </p>
<p class="calibre1">- Elimden gelen her türlü yardımda bulunacağıma güvenebilirsin. Europol'ün arşivlerine göz atmak istersen sorun olmaz. </p>
<p class="calibre1">- Teşekkürler Santiago. </p>
<p class="calibre1">- Dostum, raporunu inceleyip sana dürüstçe fikrimi söyleyeceğim. İhtiyacın olan resmî, gayri resmî her konuda bana güvenebileceğini biliyorsun, dedi John. </p>
<p class="calibre1">- Raporu okumayı ben de istiyorum. </p>
<p class="calibre1">- Ana, sen polis değilsin, bu olaylarla da bir ilgin yok; dolayısıyla da Marco'nun sana resmî ve gizli bir raporu vermesi imkânsız. </p>
<p class="calibre1">- Üzgünüm Ana, diyerek özür dilemeye koyuldu Marco. </p>
<p class="calibre1">- Siz kaybedersiniz. İçgüdülerim, eğer bir şeyler varsa, güvenlik açısından değil tarihî açıdan yaklaşırsanız bunu bulabileceğinizi söylüyor bana. Ama siz bilirsiniz. </p>
<p class="calibre1">Bir hafta sonra akşam yemeği için buluşmaya karar verdiler. Lisa ev sahibeliği yapmayı önerdi. </p>
<p class="calibre1">- Biliyor musun sevgili ağabeyciğim, seninle birkaç gün daha kalmayı düşünüyorum. </p>
<p class="calibre1">- Ana, Marco'nun anlattıkları gazeten için iyi bir hikâye, biliyorum, ama o benim arkadaşım; üstelik kız kardeşimin, polis tarafından soruşturulan ve sadece benden öğrenebileceği konulan yayımladığı duyulursa başım, meslekî olarak da derde girer. Kariyerimi mahvedersin, bu kadar basit. </p>
<p class="calibre1">- Peki, işi melodrama dönüştürme. Tek bir satır bile yazmayacağım, söz. </p>
<p class="calibre1">- Beni oyuna getirmeyeceksin değil mi ? Off the record'a. bağlı kalacak mısın ? </p>
<p class="calibre1">- Hayır seni oyuna getirmeyeceğim, için rahat etsin, senin kız kardeşinim ben. </p>
<p class="calibre1">Aynca, bütün off the recorcflara da bağlıyımdır. Bu mesleğimin kurallarından biri. </p>
<p class="calibre1">- Neden gazeteci oldun ki! </p>
<p class="calibre1">- Sen de polis oldun, daha kötü. </p>
<p class="calibre1">- Gel seni içki içmeye götüreyim, çok moda bir yer, bayılacaksın. Barselona'ya döndüğünde hava atarsın. </p>
<p class="calibre1">- Tamam ama yine de bana güvenmem istiyorum. Size yardım edebileceğime inanıyorum ve söz veriyorum, bunu kimseye bir şey söylemeden, tek bir satır yazmadan yapacağım. Bu tarz hikâyelere bayılınm. </p>
<p class="calibre1">- Ana, bana değil, Kaçakçılık Masası'na ait olan bir soruşturmaya burnunu sokmana izin veremem. Başım belaya girer, kaç kere söyledim. </p>
<p class="calibre1">- Kimsenin haberi olmaz ki. Yemin ederim, lütfen bana güven. Politika yazmaktan, hükümet skandallannı deşmekten bıktım. Profesyonel hayatta çok şansım oldu, işlerim baştan beri iyi gitti, ama hâlâ büyük bir hikâye yakalayamadım ve bu, büyük bir hikâye olabilir. </p>
<p class="calibre1">- Bana güven, hiçbir şey söylemeyeceğim, yazmayacağım dememiş miydin az önce ? </p>
<p class="calibre1">- Yazmayacağım! </p>
<p class="calibre1">- O zaman şu büyük bir hikâye yakalayamadım meselesi de ne oluyor? </p>
<p class="calibre1">-  Gel seninle anlaşalım. Bırak, kimseye bir şey söylemeden ben kendim araştırayım. Öğrendiklerimi sadece sana anlatırım, bir şey bulabilirsem tabiî. Sonunda karşıma katedral kazalarının gizemini çözmeye yardımcı olacak bir ipucu ya da başka bir şey çıkar, Marco da olayı açıklığa kavuşturursa, o zaman her şeyi, en azından bir kısmını anlatmama izin verirsiniz. Tabiî olayın çözülmüş olması şartıyla. </p>
<p class="calibre1">- İmkânı yok. -Neden? </p>
<p class="calibre1">- Çünkü bu benim olayım değil; kimseyle anlaşma yapamam, yapmamalıyım. Hangi akla uydum da seni Marco'nun evine yemeğe götürdüm! </p>
<p class="calibre1">- Santiago, sinirlenme. Seni seviyorum ve asla sana zarar verecek bir şey yapmam. Gazeteciyim, işimi çok seviyorum ama önce sen gelirsin; gazetecilik asla insanlardan daha önemli olamaz. Hele bu insan sensen. </p>
<p class="calibre1">- Sana güvenmek istiyorum Ana, güvenmek istiyorum. Üstelik başka çarem de yok. </p>
<p class="calibre1">Ama yarın gidiyorsun, İspanya'ya dönüyorsun, burada kalmayacaksın. </p>
</body>
</html>
