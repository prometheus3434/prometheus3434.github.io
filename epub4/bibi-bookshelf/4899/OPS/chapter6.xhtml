<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sinek Kadar Kocam Olsun, Başımda Bulunsun</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
			<p><strong><span epub:type="pagebreak" title="20" id="page20"></span><st c="0">Ben bir kuryenin karısı olsaydım eğer...</st></strong><st c="41"> ayazın insanı dilim dilim doğradığı bir kış günü, şehrin en kalabalık meydanında, iki işlek cadde arasında bir tahta bankın kıyıcığına motorsikletini park eden; adeta güneşli güzel bir günde koca bir ceviz ağacının altındaki koyu gölgeliğe, hür bir adam sanarak kendini, kimseye aldırmadan, boylu boyunca uzanan kurye kocamın göreceği kısacık ve sıcacık düşün içerisinde olmak isterdim. </st><st c="429">Bu düşte güya o, bir devlet dairesinin kuru, miskin havasını soluyormuş gri, metal bacaklı bir masanın başında. </st><st c="541">Bir bardak demli çayın daha birkaç dakika önce buğusu yükseliyormuş floresan lambalara doğru; ancak kocam öylesine dalmış ki dosyalara, az önce fıkır fıkır bir genç kıza benzeyen çay geçen birkaç dakika içerisinde neşesini yitirmiş, canı sıkılmış, ölüme iyice yaklaşan bir ihtiyar gibi donuk halde duruyormuş masanın kıyıcığında.</st></p>
			<p><st c="870">Sağda solda birkaç masa daha varmış ve kocamınkine en yakın olanında çirkin, sarı saçlarını sabah yataktan kalkar kalkmaz sert spreyle dikleştiren, günboyu makyajını canlı tutmayı başarabilen, sandalyesini her defasında hışımla geri </st><span epub:type="pagebreak" title="21" id="page21"></span><st c="1104">iten ve ayağa kalkarken iri göğüslerinin kendisinden önce ayaklandığını gayet iyi bilen, eteğinin arka, ön, yan yırtmaçlarından etinin kaç santimini yalnızca erkeklere değil, etraftaki tüm nesnelere bahşettiğini bir uçak mühendisinin, bir kalp cerrahının hassasiyet ve sorumluluğuna benzer bir ciddiyetle hesaplayan, yaz kış teriyle karışan ağır parfüm kokusuyla erkeklerin hem midesini bulandıran ve hem de uyaran kadınlardan olduğunun gayet farkında olan ve işte şu en köşedeki demirbaş dolabın arkasında kocam tarafından pek yakında bir gün en güzel yerlerinin sıkıştırılacağını, hatta layıkıyla düzüleceğini sonuna kadar hak ettiğini düşünen bir kadın yaşıyormuş. </st><st c="1772">Aslında düş bu ya, benmişim o kadın; ama aynı zamanda memur kocamın evdeki gözünün feri uçmuş, cildi pörsümüş, kıçı içine kaçmış, zayıf ve hastalıklı karısı da benmişim.</st></p>
			<p><st c="1941">Her iki kadın olarak da biz, tozlu dosyalara gömülmüş, durup dinlenmeksizin evrakları tek tek paraflayan, yorulmak nedir bilmeden çalışan, çayını soğutacak kadar dalgın bu adamı seviyor olurmuşuz.</st></p>
			<p><st c="2138">Dairedeki sarışın, ben ve o dalgın, ayartılmaya hazır adam için zaman ilerlemiş; dairenin pencerelerini rüzgâr dövmüş, ağaç dalları bile camlara vurmuş zaman hızla ilerlesin diye, Trakya’yı kar basmış, yalnız yaşayan birkaç yaşlı kadın soğuktan donarak ölmüş; sırf zaman hızla geçsin diye... </st><st c="2431">Sonra bunlar bizim dairedeki radyonun hoparlöründen dağılan neşesiz bir spikerin sesi olmuş ve dünyadaki bu ani hareketliliğe bir anlam vermeye gerek duymayan, koskoca devletin bu daireyi sırf biz rahat rahat cilveleşebilelim diye tanzim ettiğine inanan bizler için, bir öğle tatilinde müdürün masası kasıklarımla öne öne itildiğinde zaman hakikaten geçmiş olurdu.</st></p>
			<p><st c="2795">Sonunda kurye kocam, ayazın orta yerinde neredeyse bir rezillik yaşamak üzereyken, göğsünün üzerine bıraktığı tel</st><span epub:type="pagebreak" title="22" id="page22"></span><st c="2909">sizden bile utanarak uyanırdı. </st><st c="2941">Müraacat ettiği masabaşı işlerden birinden olumlu bir yanıt alacağına yorardı muhakkak düşünde gördüğü devlet dairesini; ancak sokak ortasında kendisinden bile utanmasına sebep olan bu sarışın kadını neye yoracağını bir türlü anlayamaz, motoruna atladığı gibi plazalara koşar, dağıtırdı evrakları bir bir...</st></p>
		</section>
	<div id="charCountTotal" value="3248"></div></body>
</html>
