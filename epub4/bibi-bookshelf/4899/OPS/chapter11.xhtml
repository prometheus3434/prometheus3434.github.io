<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sinek Kadar Kocam Olsun, Başımda Bulunsun</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
			<p><strong><span epub:type="pagebreak" title="31" id="page31"></span><st c="0">Ben ince ruhlu bir adamın karısı olsaydım eğer...</st></strong><st c="50"> muhtemelen ben de hâli, tavrı, duruşu, oturuşu pek narin, pek ince bir kadın olurdum. </st><st c="137">Karşılıklı inceliklerle geçen ömrümüzün bir vaktinde onulmaz bir hastalığa tutulurdum ve ömrüm bedbaht bir kadınınkine benzerdi ansızın.</st></p>
			<p><st c="273">Karısının adını her daim ağzından bal damlarcasına anan kocam, olsa olsa günün birinde verem benzeri ince bir hastalıktan mustarip düşeceğimi, elimde kenarı pembe gülle işlenmiş ipek bir mendile kan tükürüp, terbiyeli öksürüklerle hayata gözlerimi yumacağımı düşünürdü en fazla. </st><st c="553">Hatta o kadar ki o halde bile: “Burhan bey kahvenizi nasıl istersiniz,” diye soracağıma şahadet getirirdi.</st></p>
			<p><st c="659">O, tuvalete yalnızca ellerimi sabunlamak için girdiğimi düşünür, asla ve kat’a büyük abdest yapmayacağım, bu aşağılık faaliyetle katiyen iştigal etmeyeceğim fikrine büyük bir sadakatle bağlı kalırdı. </st><st c="860">Tabii kabahatin çoğu bende olurdu; karşılaştığımız ve kalbimin kalbine çengelli iğneyle tutturulduğu o ilk günden ta bugüne kadar bir kere bile yanından kalkıp tuvalete gitmeyen, durmadan bağırsaklarını </st><span epub:type="pagebreak" title="32" id="page32"></span><st c="1063">sıkan, gitmek zorunda kalsa bile insan dışkısı değil de ne bileyim bir arının bal yapması gibi tertemiz, mis kokulu bir şey çıkardığıma artık her ikimizde de yer etmiş olan ortak inancı pekiştirmek için camları her daim açık tutarak havalandıran, türlü parfümlerle tuvaleti evin en nezih köşesi haline getiren ben olduğumdan, tabii olarak kabahat bende olurdu.</st></p>
			<p><st c="1423">Tatlı dilli, güleryüzlü bir kadının asla başına gelmemesi gereken, üstelik bu yaşta -ellili yaşların başında olurdum- en son hastalıktır basur. </st><st c="1568">Bu yaşların makul hastalıkları olsa olsa hafif kalp çarpıntıları, hava değişimlerini kuvvetle hissettiren romatizma ya da bir türlü geçmek bilmeyen baş ağrılarıdır.</st></p>
			<p><st c="1732">Neyse, bu mevzudan Burhan beye bahsetmez, lodosun kapıları zorladığı bir öğleden sonra, evde toz naftalin kalmadığını, Mısır Çarşısı’na kadar uzanacağımı, bir arzusu olup olmadığını sorardım; o da muhabbet kuşlarımızın yeminin azaldığını, Mısır Çarşısı’nda bunların en tazesinin bulunduğunu, zahmet olmazsa bir miktar almamı söyler, ben de sırtıma gül rengi yün şalımı alarak düşerdim yollara.</st></p>
			<p><st c="2126">Burhan beyin, en sevdiği taş plakları evire çevire dinleyip iki kadeh rakısıyla demlendiği sıralarda varırdım Beyazıt’taki sahaflara. </st><st c="2261">Kısa bir an bu sahaflarda bolca bulunan mübarek kitaplarla ilgileniyormuş gibi yaptıktan sonra sorardım:</st></p>
			<p><st c="2365">“Evladım siz de şifalı bitkiler kitabı bulunur mu acaba..”</st></p>
			<p><st c="2424">Meğer hemen önümde dururmuş kitap; işte burda deyip gözümün önündeki kitabı bir çırpıda uzatırdı tezgâhtar genç. </st><st c="2538">Utancımı gizlemek için olsa gerek, bir de hikâye kitabı satın alırdım hemen. </st><st c="2615">Ziya Osman Saba’nın eski baskı Mesut İnsanlar Fotoğrafhanesi’ni.</st></p>
			<p><st c="2679">Sonra, meydandaki büyük çınarın altında oturmuş Şifalı Bitkiler Kitabı’nın basur bölümünü meraklı garsondan, sağdaki soldaki meraklı bakışlardan gizlemeye çalışarak oku</st><span epub:type="pagebreak" title="33" id="page33"></span><st c="2848">yan yaşlı bir kadın olurdum. </st><st c="2878">Papatya çiçeği yazardı kitapta; bu derdin dermanı papatya çiçeğiymiş meğer. </st><st c="2954">Bir küçük çay kaşığı kurutulmuş papatya çiçeğini bardağa koyunuz, üzerine sıcak su dökünüz, şeker ya da tatlandırıcı ekleyiniz, günde birkaç defa içiniz, sabahları aç karnına almanız tavsiye edilir, yaralar veya basur memeleri bu demlenmiş su ile yıkanır ve pansuman yapılır; aynen böyle yazıyor olurdu kitapta.</st></p>
			<p><st c="3265">Birden kendimi iyi hissederdim; sırf ‘siz’ diye hitap ettiğinden kitabı kaleme alan zat. </st><st c="3355">Nezaketle hitap mühim meseledir; yap, et, iç, dök, ekle diye emir verircesine yazılmış olaydı, belki de aksileşir yapmayıverirdim, bazen böyle bir huysuzluk da peydah olurdu bende.</st></p>
			<p><st c="3535">Neyse, daha sonra Mahmutpaşa yokuşundan aşağı koşar adım Mısır Çarşısı’na iner, gerekli miktarlarda papatya çiçeği, toz naftalin ve kuş yemi alır, vapurda bol tarçınlı sıcak bir fincan salep içer, eve varırdım.</st></p>
			<p><st c="3746">Burhan beyi evden çıkarken bıraktığım koltukta bulurdum. </st><st c="3804">Pikabın iğnesi takılmış, şekerleme yapıyor olurdu. </st><st c="3855">Birkaç hafta kitaptaki tarifi münasip şekilde uygulayıp hâlâ bir netice alamamanın üzüntüsüyle erirken ben, bir akşamüstü doğallıkla açılırdı Burhan bey:</st></p>
			<p><st c="4008">“Munise hanımcım epeydir bir gariplik var bende üzerinize afiyet, büyük abdestimi yaparken, ayıptır söylemesi bir canım yanıyor ki...”</st></p>
			<p><st c="4143">Gülmemek için kendimi bir sıkardım ki akla ziyan.</st></p>
			<p><st c="4193">“Öyle mi,” derdim, “Hay Allah, isterseniz bir hekime görünün Burhan beycim.”</st></p>
			<p><st c="4270">“Yok katiyen olmaz Munise hanım, ölsem de görünmem bir hekime, yok mudur başkaca bir çaresi acep..”</st></p>
			<p><st c="4370">O vakit hızlıca komodinin alt çekmecesinde gizli bir evrakmışçasına duran kitabı alır, uzatırdım kendisine. </st><st c="4479">Yanında durmaz, mutfağa koşup akşam yemeği için ağızda dağı</st><span epub:type="pagebreak" title="34" id="page34"></span><st c="4538">lacak kıvamda yumuşacık bir sebzeyi tencereye koyar, ‘Papatya çiçeği gerekiyormuş, yarın Mısır Çarşısı’na kadar uzanırız, hem vapurla geçer deniz havası da alırız’ diyen sesini duyardım Burhan beyin. </st><st c="4739">Ancak ne o an, ne ertesi gün vapur güvertesinin rüzgâr almayan tarafında çaylarımızı yudumlarken, ne de geçen sefer alışveriş ettiğim aktarın yüz metre berisindeki bir başka aktarın önünde, her seferinde dilimin ucuna geldiği halde yutkunup vazgeçtiğim kendi derdimi, nasıl olsa bundan sonra güzelim papatya çiçeğinin evimizden eksik olmayacağını bildiğimden anlatmazdım.</st></p>
		</section>
	<div id="charCountTotal" value="5110"></div></body>
</html>
