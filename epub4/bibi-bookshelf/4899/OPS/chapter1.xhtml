<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sinek Kadar Kocam Olsun, Başımda Bulunsun</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
			<p><strong><span epub:type="pagebreak" title="7" id="page7"></span><st c="0">Ben bir ayyaşın karısı olsaydım eğer...</st></strong><st c="40"> yağmurlu bir gecede, pencerenin kenarındaki sandalyeye ilişmiş, oluklardan akan suların sesinden türlü nağmeler duyar ve Allahın belası kocamı beklerken kapı hızlı hızlı tokmaklanırdı.</st></p>
			<p><st c="225">“Komşu, sizin bey aşağıdaki parkta düşmüş kalmış...”</st></p>
			<p><st c="278">“Sağol komşu,” derdim, “İyi ki haber ettin!”</st></p>
			<p><st c="323">Böyle olurdu benim de kaderim ne yapalım. </st><st c="366">Bursa Pazarı’ndan satın aldığım kaymayan cinsten başörtüsünü kafama geçirdiğim gibi atardım kendimi sokağa. </st><st c="474">Alışkın olduğumdan, ağır ağır, görmüş geçirmiş kadınlar gibi yürürdüm yağmurun altında; oysa gencecik ve güzel olurdum mesela, komşular acırdı bana, “Zavallının kaderi kötü!” derlerdi; hadi uydurayım, mesela Ayvalık Güzeli seçilmişim evlenmeden önce, bu da katmerlendirirdi acımı eşin dostun gözünde.</st></p>
			<p><st c="774">Sokak lambasının dibinden parkı seçmeye çalışan gözlerim sonunda bir bankın arkasına düşmüş rezil kocamı görürdü. </st><st c="889">Kış başı olmasına karşın, üzerinde tiril tiril bir gömlekle o bar senin bu meyhane benim dolaşan ayyaş koca</st><span epub:type="pagebreak" title="8" id="page8"></span><st c="996">mın kollarının altından tutup kaldırmaya çalışırken beddualar ederdim. </st><st c="1068">Eteğim, yeleğim tozdan çamurdan lekelenir, yüzüm su içinde kalırken, o da beni yattığı yerden itelerdi:</st></p>
			<p><st c="1171">“Git Sevda, git, bırak da biraz uyuyayım...”</st></p>
			<p><st c="1216">Böyle söyleyince hemen olduğu yerde bırakıp onu, az önce kapımı yumruklayan komşumun evine yürürdüm, yine ağır ağır. </st><st c="1334">Az sonra yağmurun altında komşuyla yan yana, şimdi biraz daha hızlı yürüyor olurduk; komşuya karşı telaş ediyormuş gibi görünmek gerektiğinden, hızlı hızlı. </st><st c="1491">Kocamın mecalsiz kollarından birini komşunun, diğerini de benim omzuma koyar, başlardık sürüklemeye. </st><st c="1592">Ayyaş kocamın baygın gözleri, benim yeşili artık boza çalan gözlerimi bulurdu birkaç defa yol boyunca; “Sevda!” derdi, “Efendim,” derdim, “Sevda!” derdi yine, “Ne var..” derdim, o yine yalnız dertli dertli “Sevda!” derdi; ta ki onu holdeki kanepenin üzerine atana kadar. </st><st c="1863">Bir kuru teşekkürle gönderdiğim komşu kapıdan çıkar çıkmaz şahlanır, üzerime yürür, yardımsever komşumuzun dostum olduğu üzerine çirkin mi çirkin iftiralar atmaya başlar, yoksa gecenin bu saatinde evimizde ne işi olacağını ağzından tükürükler saçarak sorar, eline geçirdiği her şeyi duvarlara çarparak ve bana defalarca orospu diyerek ve nihayet sırılsıklam üstü başıyla kanepenin üzerinde sızar kalırdı. </st><st c="2268">İşte o vakit, evliliğimizin ilk zamanlarındaki gibi gardırobun alt çekmecesinden kuru ve ütülü iç çamaşırı çıkarıp, sızmış kocamın taş gibi ağırlaşan gövdesini, kenarını kızlığımda özene bezene işlediğim bembeyaz bir havluyla kurulayıp, ite kaka güçlükle giydirmeye çalışmazdım. </st><st c="2547">Bırakırdım düştüğü yerde uyuyadursun. </st><st c="2585">Sadece bir battaniye atardım üstüne. </st><st c="2622">“Uyuyana kar yağar” derler, bunu düşünürdüm. </st><st c="2667">Ve tam gecenin o saatinde cam kırıklarını temizlemek için elektrikli süpürgeyi açmaya yeltenmişken karşı dairedeki Adrina hanım açık kalmış sokak kapısından tertemiz bir koku gibi usulca süzülür gelirdi yanıma.</st></p>
			<p><span epub:type="pagebreak" title="9" id="page9"></span><st c="2877">“İyi misin kızım?” derdi. </st><st c="2904">Nedense ossaat süpürgenin hortumu elimden düşer, başlardım ağlamaya. </st><st c="2973">Öteki kadınlar gibi “Boşa bu adamı, dön babaevine, daha gençliğin güzelliğin yerindeyken dön, ne kısmetlerin çıkar,” demezdi Adrina hanım.</st></p>
			<p><st c="3111">Evliliğinden, kocasını gencecik yaşta yitirip yapayalnız, bir başına kaldığından, kadın kısmının hem yüreğinin hem de yatağının boş kalmasının şeytanı dürteceğinden uzun uzun bahseder, sonunda:</st></p>
			<p><st c="3305">“A kızım, sinek kadar kocan olsun, başında bulunsun; sinek kadar olsun ama olsun,” der, nihayet çeker giderdi.</st></p>
		</section>
	<div id="charCountTotal" value="3416"></div></body>
</html>
