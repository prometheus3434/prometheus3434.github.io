<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sinek Kadar Kocam Olsun, Başımda Bulunsun</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
			<p><strong><span epub:type="pagebreak" title="37" id="page37"></span><st c="0">Avare bir adamın karısı olsaydım ben...</st></strong><st c="40"> Bir zamanlar bir kenar mahallede yaşayan üç genç kız olurduk biz. </st><st c="107">Şükran, Melek ve ben. </st><st c="129">Üçümüz de on üç on dört yaşlarında olurduk; üçümüzün de babaevinden bir an önce kurtulmak gerektiğine inancı sonsuz olurdu ve üçümüz de kardeşlerimizin donlarını çitilemekten, sarhoş babalarımızdan korkmaktan, analarımızın orlon çilelerini tutmaktan, kapı önlerini sulayıp süpürmekten bıkmış usanmış olurduk.</st></p>
			<p><st c="437">Şükran ve Melek bu çok yerinde inanç doğrultusunda ilkokul beşten sonra rahat rahat çeyiz hazırlayarak olası kısmetlerine davetiye çıkarmak için çok doğru bir karar verirlerdi. </st><st c="615">Okumamak! </st><st c="625">Annem zorlamasa, onlarla akşama kadar kapı önünde oturup beni bundan sonraki hayatıma bağlayacağından emin olduğum kilometrelerce yastık yorgan kenarı örerdim ben de.</st></p>
			<p><st c="791">Neyse, biz üçümüz üç oğlanla konuşuyor olurduk zaten. </st><st c="846">Üç pazarcı kardeş. </st><st c="865">Elti olacağız diye kıkırdaşır, oğlanların soyisimlerinin en fazla hangimizin ismiyle uyumlu olacağını uzun uzun konuşarak birbirimizi kışkırtır, başörtüleri</st><span epub:type="pagebreak" title="38" id="page38"></span><st c="1021">mizi çenelerimizin altında sıktıktan sonra tutardık perşembe pazarının yolunu. </st><st c="1101">Sadece perşembe pazarı değil, onlar pazar pazar dolanıyor ya, biz de her gün ip, yün, tığ, şiş arama ve maalesef bir türlü aradığımız rengi ya da numarayı bulamama, çorap, don, atlet alma bahaneleriyle bütün pazarları dolanırdık. </st><st c="1331">Tezgâhlarına yaklaşınca içimizden biri müşteri gibi yaklaşır, geldiğimizi haber ederdi. </st><st c="1419">Sonra onlar sırayla, tezgâhı birbirlerine emanet ederek gelirler, bir saatliğine başlardık pazarın içinde gezinmeye. </st><st c="1536">Cemal, yani benimki, bazen pazarın ilerisindeki parka gitmeyi önerirdi; kısa yoldan reddederdim. </st><st c="1633">Çünkü ben pazarda, el değmemiş bir hayvanın ormanda dolaştığı kadar rahat hissederdim kendimi. </st><st c="1728">Omuzuma çarpan, ayağıma basan, kan ter içinde ne aradığını bilememenin sıkıntısıyla dolanan bu evli kadınlardan biri olabilmek umuduyla bir an önce, Cemal’in koluna daha bir sıkı sarılırdım.</st></p>
			<p><st c="1918">Kocaları işten, evlatları okuldan dönmeden önce şu kuş gibi kabaklardan, şu lokum gibi tatlı soğanlardan alıp bir koşu tencereye yetiştirmek gerektiğine söz bir Allah bir dercesine inanan, oğlunun okuldaki arkadaşlarına özenmemesi için siyah renkte adidas taklidi bir eşofman altı bulabilmek umuduyla ayaklarına kara sular inen, yan komşusunun doğum yapan geliniyle torununa onların kendi gelinine getirdikleri gibi ucuzundan ve baştan savma bir hediye -dört yumak petrol mavisi yün- değil de has bir tülbentle, şeker pembesi bir zıbın almak için dönen dolanan, görümcesine bıraktığı beş yaşındaki kızının çok sevdiği can eriği turfanda olduğu için kilosunu ateş pahasına satan pazarcılarla cenk edercesine pazarlığa girişen bu kadınlarla omuz omuza temas ettiğim için kendimi şanslı sayardım.</st></p>
			<p><st c="2712">Cemal’i kısa anlarla ama sık sık unuttuğum da olurdu; patateslerin sarısında, domateslerin kırmızısında, ıspanağın köklerinde, soğanın acısında, ayakkabıların topuklarında, </st><span epub:type="pagebreak" title="39" id="page39"></span><st c="2886">çantaların kulplarında, fermuarların, çamaşır mandallarının ve çengelli iğnelerin açılıp kapanmasında, don lastiklerinin uzayıp kısalmasında, pazarın uğultusunda, hırkaların düğme deliklerinde, çatalın dişinde, kaşığın sapında, dikiş iğnesinin deliğinde, toplu iğnenin başında hep Cemal’le birleşmemizi sağlayacak, sebep olacak bir sır saklı olduğunu bilir ve onu görebildiğim için şükrederdim Allah’a. </st><st c="3289">Şükran ve Melek’in hallerinden kuşkuluydum; onlar ne bugün ne de yarın kocalarıyla kendilerini çıtçıt gibi, kopça gibi, mıknatısla demir gibi, güneş ile ay gibi, alt ile üst gibi, doğu ile batı gibi birleştirecek sırra erememişler, böyle bir sır olduğundan bile haberdar değilmişler gibi gelirdi bana. </st><st c="3591">Cemal’imi askere uğurlarken ben, Şükran ve Melek park köşelerinde başka başka oğlanlarla ve kısa bir süre sonra kayınlarım olacak pazarcı oğlanlar da yine pazar tezgâhlarının arasında bambaşka kızlarla dolaşıp konuşuyor olurlardı.</st></p>
			<p><st c="3821">Cemal askerdeyken bir gün gençten bir adam çıkagelirdi bize. </st><st c="3883">Elinde on iki kırmızı gül. </st><st c="3910">Anlatır dururdu; bir çenebaz, bir laf ebesi ki o kadar olur; güya beni görmüş beğenmiş, niyeti ciddiymiş, evlenmek istiyormuş, lahmacun işiyle uğraşıyormuş. </st><st c="4067">Her fırsatta lafı evirip çevirip lahmacuna getirir, böylesi zor bir zamanda hiç de fena para kazanmadığından, zaten artık zamanın değiştiğinden dem vurur sonunda baklayı çıkarırdı ağzından; kızlar da çalışabiliyormuş, eğer karı koca çalışırsaymışız misler gibi geçinebilirmişiz, ve eğer Nur da çalışırsa... </st><st c="4374">HAYIR ÇALIŞMAM! </st><st c="4390">BENİM ADIM NUR! </st><st c="4406">BÜTÜN KADINLAR GİBİ BENİM DE HAKKIM KOCAMIN GETİRECEĞİ KADARIYLA EVİMİ GEÇİNDİRMENİN DOYUMSUZ HAZZINI YAŞAMAK, VE SEN PİS LAHMACUNCU BENİ BUNDAN ALIKOYAMAYACAKSIN! </st><st c="4570">diye geçirirdim içimden ama susardım; neyse ki bunca lafın sonunda bunun seyyar lahmacuncu olduğu anlaşıldığından ve zaten bu salak seyyardan başka herkes be</st><span epub:type="pagebreak" title="40" id="page40"></span><st c="4727">nim Cemal’imin yavuklusu olduğumu bildiğinden çeker giderdi.</st></p>
			<p><st c="4788">Cemal’e olanı biteni yazardım:</st></p>
			<p><st c="4819">3 6 16 1 15 12 16,</st></p>
			<p><st c="4838">5 26 172 6 17 122 12 211 5 1 1612 22 24 6 5 12.27 6 21 16 6 5 12 15 6 21 ...</st></p>
			<p><st c="4915">İşte böyle harfleri rakamlarla yazıyorduk ki hem benim her daim sarhoş babam, hem onun her daim uyanık komutanları rastgeldiklerinde bir şaka mektubu sanılsın. </st><st c="5076">Yani:</st></p>
			<p><st c="5081">“Cemal’im,</st></p>
			<p><st c="5092">Dün beni bir adam istedi. </st><st c="5119">Vermediler. </st><st c="5131">Lahmacuncu muymuş neymiş. </st><st c="5157">On iki kırmızı gülle çıktı geldi... </st><st c="5193">Annem çok kızdı ama okuldan ayrıldım, sevindin mi? </st><st c="5244">Sen neler yapıyorsun. </st><st c="5266">Biz iyiyiz Allah’a şükür. </st><st c="5292">Seni bekliyoruz hepimiz. </st><st c="5317">Bir an önce bitsin şu askerlik...”</st></p>
			<p><st c="5351">Sonra ondan cevap gelirdi:</st></p>
			<p><st c="5378">“Oraya gelince on iki kırmızı gülün sapını o lahmacuncunun götüne adam tutup sokturacam. </st><st c="5468">Bilmiyor mu lan senin kimin malı olduğunu...”</st></p>
			<p><st c="5513">Sevinçten uçardım.</st></p>
			<p><st c="5532">Asker dönüşü Cemal en büyük ağabeyiyle istetirdi beni. </st><st c="5588">Tehdidin kötü bir şey olduğunu bilir ama kocaevinin babaevinden bin kat rahat olacağına emin olduğumdan, annemi tehdit ederdim: “Vermezseniz bu evde bir çocuk doğururum!” Hemen yapardık düğünümüzü.</st></p>
			<p><st c="5785">Annem çok ağlardı nedense. </st><st c="5813">Ben kızardım, sanki evden cenaze çıkıyor gibi ne ağlıyorsun diye terslerdim düğün akşamı.</st></p>
			<p><st c="5902">Aynı akşam düğün teranesi bittikten sonra Cemal rakıdan sızar kalırdı. </st><st c="5974">Alırdı beni bir korku; gerdek gecesi uyuyakalan damadın yerine şeytan koşar gelir, gelinle birleşir; bunu adım gibi bildiğimden Cemal’i durmadan dürterdim. </st><st c="6130">“Cemal, Cemal uyan, Cemal’im uyan, bak sen uyanmazsan </st><span epub:type="pagebreak" title="41" id="page41"></span><st c="6184">sıradağların ardından alacak kokusunu körpe etimin şeytan ve sen gözünü açana kadar düşürecek dölünü içime, uyan...”</st></p>
			<p><st c="6300">Uyanmayınca sımsıkı sarılırdım leş gibi kokan vücuduna, çekerdim yorganı da üstümüze, sıkardım gözlerimi. </st><st c="6407">Daha uyu uyuyabilirsen, yorganı üstümüzden çekmeler, kiralık gelinliğimi yırtmalar, taze kocamın yanında üstüme çıkıp tepinmeler... </st><st c="6539">Bağırsan kimse duymaz. </st><st c="6562">Susar, dişlerimi sıkardım; gitmeden kulağıma bir emanet bırakırdı onlar da, “Kalk kendini boz!”</st></p>
			<p><st c="6657">Sabah Cemal’den önce uyandığım halde yerimden kıpırdamazdım. </st><st c="6719">Kirpiklerimin arasından bakıyor olurdum, şaşkınlıktan ne yapacağını bilemeden uyandırırdı beni.</st></p>
			<p><st c="6814">“Nur! </st><st c="6821">Bu ne hal!?”</st></p>
			<p><st c="6833">Yatağın ortasında doğrulup:</st></p>
			<p><st c="6861">“Ne var ki..” derdim. </st><st c="6884">“Sen koydun beni bu hale!”</st></p>
			<p><st c="6910">“Yok ya!” derdi bu sefer göğsünü kabarta kabarta.</st></p>
			<p><st c="6960">“Tabii” derken bakışlarımı döllenmiş karnıma diker, utanır gibi yapardım.</st></p>
			<p><st c="7034">“Tadın damağımda kalmıştır, gel bakayım” der, çekerdi yorgunluktan bitkin vücudumu altına.</st></p>
			<p><st c="7125">Bir zamanlar pazar kalabalıkları arasında kolkola dolaşırken ve o askerdeyken gördüğüm bütün kadınların kocalarının altında nasıl kıvrandıklarını düşünüp durmuş ve Cemalimle birleşeceğim an muhakkak arşa yükseleceğim fikrini bir çocuk gibi özene bezene, patiskalar, pamuklar içerisinde büyütmüş olurdum. </st><st c="7430">Cemalimin altındayken, o çocuk birden yaşlanırdı.</st></p>
			<p><st c="7479">Meğer sabah uykusunu çok severmiş Cemal; ağza alınmayacak küfürleri, akşama kadar kahvede okey oynayıp feneri birahanelerde, meyhanelerde arkadaşlarıyla söndürmeyi, karnı burnundaki karısına tekme tokat girişmeyi, dahası </st><span epub:type="pagebreak" title="42" id="page42"></span><st c="7701">çalışmamayı çok severmiş; anlardım geçen aylar içerisinde. </st><st c="7760">Oysa tek dileğim herkesin kocası gibi iş güç sahibi, evine ekmek almayı unutmadan gelen bir Cemal’di.</st></p>
			<p><st c="7861">Ben de onu cinlere havale ederdim. </st><st c="7897">Mutfak tezgâhının altında biriktirmeye başlardım çöpleri, atmazdım. </st><st c="7965">Kokusu evi sarardı. </st><st c="7985">İyi yürekli cinler bana yardımcı olmaya karar verdiklerini karnımdaki altı buçuk aylık, eli yüzü oturmuş koskoca kızı düşürdüğüm ve arka bahçede daima bulaşık suyunu camdan fırlattığım yeri ellerimle kazıp gömmeye çalışırken söylerlerdi. </st><st c="8223">Cemal, gece gece arka bahçeyi tırnaklarımla kazarken görünce beni, ite kaka eve sokardı. </st><st c="8312">Çocuğumuzu düşürdüğümü söylediğimde “Oğlan mıydı?” diye sorardı. </st><st c="8377">İnadına, “Oğlandı!” derdim ben de. </st><st c="8412">Bayağı üzülürdü.</st></p>
			<p><st c="8428">Bir kundak bezine sardığım kızımın ölüsünü bütün mahallenin karıları görür, korkar, tövbe çekerlerdi de Cemalim merak bile etmezdi niyeyse. </st><st c="8569">Ertesi gün sabah vakti otoyolun kenarındaki mezarlığa kadar hiç konuşmadan gider, küçük bir çukura gömerdik onu. </st><st c="8682">O günden sonraki birkaç akşam arkadaşlarının yanına gitmezdi Cemal. </st><st c="8750">Söylediğine göre günlerdir kendi kendime konuşuyor olurdum. </st><st c="8810">İşte iyi kalpli cinler o vakit iş başı yaparlardı. </st><st c="8861">İyi kalpli olmalarında benim payım büyük olurdu; eğer başına bir felaket gelmesini isteseydim kötü kalpli, inatçı, asla imana gelmez olanlarından gelirdi; oysa ben sadece ders almasını isterdim Cemal’in, biraz imana gelmesini, biraz işe güce sarılmasını, pazara tezgâhının başına gitmesini, eskisi gibi. </st><st c="9165">Gece uyurken derlerdi ki bana bu iyi kalpli olanları:</st></p>
			<p><st c="9218">“Yatağına avuç avuç kurt doldur, biz sana tezgâhın altında hazır ettik, sonra sen de yanına uzan.” Avuçlarımda bıcır bıcır eden kurtları kurtarıcımmış gibi sevgiyle bırakırdım kocamın göğsüne ve hemen dolanır usulsa bırakırdım kendimi yatağa. </st><st c="9462">Az biraz sonra yüzünde yürüyenlerden huylanıp uyandığında bağırıp çağırmaya başlardı.</st></p>
			<p><span epub:type="pagebreak" title="43" id="page43"></span><st c="9547">“Nur uyan, uyan, bak etraf kurt kaynıyor, nerden çıktı bu pislik hayvanlar!!”</st></p>
			<p><st c="9625">Çok derin uykulardaymışım, Cemal’in sesini çok zor duymuşum gibi, gözlerimi kanuykudan açamıyormuş gibi zorbela uyanırdım; bakardım kurt murt yok ortalıkta. </st><st c="9783">Tertemiz çarşaflar, sakız gibi kaynattığım yastık yüzleri, yalnız Cemal’in birkaç kara kılı düşmüş, hepsi o.</st></p>
			<p><st c="9891">“Aman be Cemal ne kurdu, varsa da Allah’ın kurdu işte, elinle it onu, düşsün aşağı..” derdim. </st><st c="9986">Ben böyle konuşurken mübarek hayvancıklardan birinin çıplak kolumun üzerinde sevinçle kıvrılıp durduğunu görürdüm.</st></p>
			<p><st c="10100">“Bak Nur bak, kolunda da var görmüyor musun!” derdi o.</st></p>
			<p><st c="10155">“Yok canım,” dedikten sonra kaynaşan kurtları iğrenerek sağa sola iten Cemal’i kısacık bir an seyreder, o an iyi kalplilere hayır duaları etmeye başlardım. </st><st c="10312">Sabah erkenden pazara gider, bütün gün çalışır diye düşünürdüm. </st><st c="10376">Sonra, hiç ilgilenmezsem huylanır diye kapının arkasından süpürgeyi kapar, mübarek hayvanları incitmeden başlardım süpürmeye; sanki onlar yokmuş da ben Cemal’i rahatlatmak için yapıyormuşum gibi havalara doğru savururdum süpürgeyi. </st><st c="10608">Sonunda:</st></p>
			<p><st c="10616">“Cemal’im sen huylandın galiba, bismillah de yat hadi” der, yatağın her zaman yattığım tarafına uzanırdım. </st><st c="10724">Tam uyumak üzereyken iyi kalpliler beni uyarırdı: “Kalk ortalığı sil süpür!”</st></p>
			<p><st c="10800">Kıyıda köşede kalmış kurtları tek tek saygıyla toplar, pencereden karanlığa doğru kanatlanacak birer iyilik meleği gibi bırakırdım. </st><st c="10933">Köşelere kuru ot koyardım. </st><st c="10960">Sabaha doğru uyuyakalır, rüyamda düşük yaptığım altı buçuk aylık, eli yüzü oturmuş kızımla karşılıklı bağdaş kurmuş oturmuş öyle bir gülüyor olurduk ki!</st></p>
			<p><st c="11112">Cemal, iyi kalplilerin kendisini korkuttuğu bu olaydan sonra da zerre değişmezdi. </st><st c="11195">İşte tam o ara annem her za</st><span epub:type="pagebreak" title="44" id="page44"></span><st c="11222">manki boşboğazlığıyla çalışabileceğimi, evleneli iki yıl geçtiğini, gençken, gücüm yerindeyken evlere temizliğe gidebileceğimi, toz bezinin elime yapışmayacağını, Cemal’den artık umudumu kesmem gerektiğini, tamam onun evinde karnımı doyuruyor olmamın hiçbir sakıncası olmadığını, -gücenmeyeymişim ama- hiç değilse haftada bir gün temizliğe gitseymişim haftalık pazar paramı çıkarabileceğimi anlatır dururdu.</st></p>
			<p><st c="11630">“Tamam anne tamam, kes, bu hamile halimle çalışmam mümkün değil herhalde” diyerek keserdim lafını, yoksa günlerce konuşurdu akılsız kadın. </st><st c="11770">Annem bu sefer sinirlenirdi nedense. </st><st c="11807">Bu çocuktan derhal kurtulmalıymışım, gençmişim ya, çocuk yapmadan bu Cemal’i bırakırsam yeniden evlenebilirmişim, çocuklu kadını kimse almazmış. </st><st c="11952">Kadının derdine bak! </st><st c="11973">Karnımdaki yavruyu boğazlayıp başka adama varmalıymışım. </st><st c="12030">Anneme, onun içine şeytan girdiğini, yoksa böyle konuşamayacağını, Cemal’imin yeniden hamile kaldığımı bilmediğini, öğrenir öğrenmez çalışmaya başlayacağına inandığımı söylerdim; o da benim delirdiğimi, bundan sonra annesi olmadığını bilmemi söyleyip vurup kapıyı giderdi.</st></p>
			<p><st c="12302">Hamileliğim boyunca aç kalırdım ben. </st><st c="12340">Allah’a sığınmam o ara olurdu işte. </st><st c="12376">Sabahtan akşama dua edip namaz kılardım. </st><st c="12417">Böyle yapınca konu komşu ilk zamanlar yemek getirir ama sonra onun da arkası kesilirdi. </st><st c="12505">Cemal artık eve uğramaz olurdu. </st><st c="12537">Komşu kadınlar Cemal’in başka kadınlarla gezdiğini kocalarının gördüğünü, başka şehirlerde başka kadınlarla da nikâh yaptığını, onlardan çoluk çocuk sahibi olduğunu anlatır dururlardı. </st><st c="12722">Ben de karnım burnumda atardım kendimi sokağa. </st><st c="12769">Evin aşağısındaki otoyol gişelerinin yanında oturmaya başlardım gün boyu. </st><st c="12843">Makinalar otomatik olduğundan in cin top oynuyor olurdu gişelerde. </st><st c="12910">Yukarı mahallelerden on yaşlarında birkaç oğlan yalnızca; su </st><span epub:type="pagebreak" title="45" id="page45"></span><st c="12971">satan, kâğıt helva satan. </st><st c="12997">Oğlancıklar sabahtan akşama kadar ağzına bir lokma girmeyen ve bir süre sonra karnı iyice şişmeye başlayan dilenci kılıklı bu kadına acıdıklarından yanlarında getirdikleri azıklarını paylaşmaya başlarlardı. </st><st c="13204">Bazen kâğıt helva bile verirlerdi, yani sermayeden. </st><st c="13256">Bazen de yol kenarında arabalarıyla durup dişlenmiş bir elmanın kalanını, yarısı yenmiş bir simidi uzatırdı gelip geçenler.</st></p>
			<p><st c="13379">Bir seferinde Allah’tan korkmayan bir şerefsiz, bir lokma peynir vereceğini söyleyerek beni iğfal ederdi. </st><st c="13486">Damarlarım çatlayana kadar bağırırdım; kimse duymazdı. </st><st c="13541">Sonra bu şerefsiz gider arkadaşlarına da söylerdi; onlar da gelir, utanıyormuş, sıkılıyormuş gibi yaparak para teklif ederlerdi. </st><st c="13670">Gece eve çağırırdım bazısını. </st><st c="13700">İyi kalplilerle önceden sözleşmiş olurdum. </st><st c="13743">Bir ikisi evden çıktıklarında kafalarından aşağı dökülen kaynar suyla haşlanırlardı bazen.</st></p>
			<p><st c="13833">Gişelerde annemi görünce şaşırırdım bir gün; eve dönmem gerektiğini, bu dağın başında ölüp kalırsam elin alemin onun ve babamın yüzüne tüküreceğini anlatırdı uzun uzun; ben para kazandığımı duyduğunu anlardım bu kaltağın, “Git!” derdim, “Git burdan, bende para yok!” Göğsüme saklamış olurdum oysa. </st><st c="14132">Doğumun yaklaştığı günlerde evden çıkmazdım. </st><st c="14177">Sancılar başlayınca dişlerimi sıkar, dudaklarımı kanatırdım bağırmamak için ama civardan komşular yetişirdi hızır gibi. </st><st c="14297">Herhalde iyi kalpliler haber vermiş olurdu. </st><st c="14341">Kızımı çula çaputa sarar, bana çay çorba hazırlar, gece albasmasın diye yastığımın altına keskin bir bıçak bırakıp giderlerdi evlerine, çalışkan kocalarının koynuna. </st><st c="14507">Kızım dört günlükken sapsarı kesilirdi. </st><st c="14547">Komşu kadınlar:</st></p>
			<p><st c="14562">“Bu çocuk su sarılığı olmuş, suya altın batırıp yıkayalım,” derlerdi. </st><st c="14633">Yıkardık. </st><st c="14643">O gece sabaha karşı kaskatı kesilirdi kızım, nedense. </st><st c="14697">“Soğuktandır” derdim koynumda tahta parçası gibi ağlamadan yatan kızıma; oysa yaz sonu olurdu. </st><st c="14792">Lime lime olmuş çarşaflara dolardım bunu, düşerdim hasta</st><span epub:type="pagebreak" title="46" id="page46"></span><st c="14848">nenin yollarına. </st><st c="14866">Sıra beklemek gerekirdi, beklemezdim, orda bir çıngar çıkarırdım; para vermek lazım gelirdi, orda bir güzel ağlardım, sonunda kızımı yoğun bakıma sokarlar, bana da:</st></p>
			<p><st c="15030">“Uzağa gitme, buralarda dolan, ara sıra gelip sütünü sağ, bebeğe verelim,” derdi hemşireler. </st><st c="15124">Hastane bahçesinde yatardım bir hafta. </st><st c="15163">Etraftan görüp acıyanlar önüme para koymaya başlarlardı. </st><st c="15220">Ben de koşup süt içer, sabahları sıcak simit yerdim; böylece bol bol süt verirdim kızıma. </st><st c="15310">Arada gidip cam bir kavanozun içinde çırılçıplak yatan kızıma bakardım.</st></p>
			<p><st c="15381">“Bundan sonra işimiz iş kızım” derdim ona, “Avare babandan kurtulduk, bundan sonra ikimiz de çok çalışacağız.” Bu arada iyi kalplilere yalvarıp yakarırdım, kızımı bir an önce kafasına örümcek gibi yapışmış o acayip elektrikli şeylerden kurtarmaları için. </st><st c="15637">Sonunda dileğim gerçekleşirdi; aynı getirdiğim gibi kaskatı verirlerdi kızımı kucağıma. </st><st c="15725">Hastanenin böyle çocuklar için özel bir kısmı varmış, oraya getirip jimnastik yaptırmam gerekiyormuş, yoksa ölene kadar böyle kaskatı kalırmış.</st></p>
			<p><st c="15868">Hastane bahçesinin kapısından çıkarken kucağımda tuttuğum kız yoğun bakıma bıraktığım kız olmazdı; aklı başında ve iyi kalpli bir genç kız gibi bakıyor olurdu bana. </st><st c="16034">Bir ara minik bir gülücük yakalardım dudağında ve kirpiklerinin arasında bir sır. </st><st c="16116">Sanki kaskatı kalmak ve annesinin kucağında şehrin her köşesinde önünde bir mendille oturmak istiyor olurdu.</st></p>
		</section>
	<div id="charCountTotal" value="16224"></div></body>
</html>
