<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sinek Kadar Kocam Olsun, Başımda Bulunsun</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
			<p><strong><span epub:type="pagebreak" title="35" id="page35"></span><st c="0">Ben bir işçinin karısı olsaydım eğer...</st></strong><st c="40"> iki yakamız bir araya gelmezdi bir türlü. </st><st c="83">Televizyonda, yılda birkaç defa polise karşı direniş eylemleriyle sokaklarının ekranda göründüğü bir mahallenin küçük, üflesen yıkılacak evlerinden birinde otururduk. </st><st c="250">O evlerde oturmak en azından bir çocuğunu, ihtimal oğlunu, faili meçhul denen kirli mecrada yitirmek demek olduğundan, keder dolu ama onurlu bir hayatımız olurdu. </st><st c="413">Daha iyi bir hayat için didinmeyenlerden olmadığımız için de haklı olmanın gizli keyfini iliklerimize kadar duyardık muhakkak. </st><st c="540">Geride, memlekette kalan yakın akrabalarımızın arada sırada gönderdikleri köy peyniri, tereyağı, bulgur, fasulye, kavurma da olmasa, tadını unutacağımız bu yiyeceklere hasret kalırdı çoluk çocuk.</st></p>
			<p><st c="735">Ortanca oğlan, bizden çok uzaklarda, bahçesinde ebruli hanımelilerin mis gibi koktuğu evlerde yaşayan mavi gözlü devlerden, mini minnacık kadınlardan bahsederdi; minibüs yolunun kenarına düşen bir evlek toprağımızda yeşermeye çalışan artık tozdan topraktan renkleri kaybolan bir iki kök patlıcan, domates, biberi toplarken ben eski bir leğene.</st></p>
			<p><span epub:type="pagebreak" title="36" id="page36"></span><st c="1079">O tam, “Her şey yoluna girecek anacım,” derken, bizim mavi gözlü dev bıyıklarını bura bura iğreti bahçe kapısını zorlardı gündüzün köründe; daha akşam yemeğini bile koymamışken küçük tüpün üzerine. </st><st c="1278">Bir gariplik olduğunu şıp diye anlar, sorardım:</st></p>
			<p><st c="1325">“N’oldu?!”</st></p>
			<p><st c="1336">“Bizi işten çıkardılar!” derdi, kıyıda, hurdaların arasında unutulmuş plastik sandalyeye yığılırken.</st></p>
			<p><st c="1437">Ben de domatesin, biberin, nanenin yanına bir bitki gibi bırakırdım kendimi. </st><st c="1515">Bağırıp çağırsan kime ne; bilir, üzerinde diz kırdığım toprak gibi suskunlaşır, dudağımı alırdım dişlerimin arasına; yol Allah yol, yol Allah yol, et komazdım dudağımda. </st><st c="1685">Bizim ortanca oğul o vakit ikimizin de yerine bir laf etmek için “Ben gidiyorum,” derdi. </st><st c="1774">Kocam da, ben de arkasından bakakalırdık; büyük oğlan gibi bu da yitip gidecek, bilir, bilir de taş gibi susar, gözgöze gelmemeye çalışırdık. </st><st c="1916">Ve işte tam o vakit, yani ortanca oğlanın tırısa kalkan bir at gibi şahlanıp derin derin soluduğu, ayaklarıyla sırtını döver gibi hızlı hızlı uzaklaştığı vakit, yüreğim hayata karşı nefret, öfke ve küçümsemeyle dolar, bu dünyada yaşayan bütün karabahtlı ezilmişlerin yanında olurdum. </st><st c="2200">Meğer ki hayat, ‘mavigözlüdev’ işçi kocam, ben ve çocuklarım, bir de bütün dünyanın karabahtlı ezilmişleri için sırt sırta oynanan hayatta ve ayakta kalabilme oyunuymuş bir tür; bunu bilir bunu söylerdim, bir işçinin karısı olsaydım eğer.</st></p>
		</section>
	<div id="charCountTotal" value="2438"></div></body>
</html>
