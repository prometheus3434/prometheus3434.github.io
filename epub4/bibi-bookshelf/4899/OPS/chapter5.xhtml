<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sinek Kadar Kocam Olsun, Başımda Bulunsun</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
			<p><strong><span epub:type="pagebreak" title="16" id="page16"></span><st c="0">Ben bir imamın karısı olsaydım eğer...</st></strong><st c="39"> ve imam kocam yeryüzünde yaşayan diğer ölümlü imamlar gibi dünya işlerine bir parça olsun kıymet verseydi eğer, ben de diğer imam karılarına benzer, gül gibi geçinir gider, şu üç günlük dünyanın tadını çıkarırdım; üstelik adım, ağızlarını tülbentlerinin ucuyla örterek fısıldaşan mahalle kadınları arasında “Bid’at Nurten”e çıkmaz, mahallenin ahlâktan yoksun çocukları arkamdan “yarım dünya koca elma” diye bağırarak alay etmezlerdi. </st><st c="474">Hoş, kadınlar bana taktıkları bu lakaptan bihaber olduğumu, çocuklar alaylarını ciddiye almadığımı düşünürlerdi. </st><st c="587">Ancak umursardım; üstelik üzülürdüm de.</st></p>
			<p><st c="626">Bazen caminin hemen yanındaki iki göz evimize doğru yürürken dünü ve bugünü aynı anda hisseder, hem dünü hem de bugünü aynı gözle bir süre seyreder, Allah’ın insanlara bahşettiği en büyük lüftun öncesiz ve sonrasız zaman olduğunu düşünürdüm... </st><st c="871">Yoksa nasıl dayanırdı insan, geçmişine ve geleceğine aynı anda kucak açsa... </st><st c="948">Geçmişine ve geleceğine aynı anda mukayyet olabilse... </st><st c="1003">Yoksa nasıl daya</st><span epub:type="pagebreak" title="17" id="page17"></span><st c="1019">nırdı bir kadın topu topu beş yıl içinde elli kiloyu birden alabildiğine... </st><st c="1096">Yoksa nasıl inanırdı insan, bir kadının kocasını (Ya Râb! </st><st c="1154">Affet beni!) Allah’ın şefkatinden kıskanabileceğine...</st></p>
			<p><st c="1208">Kocam Allah katında kulların en hayırlısı, inançlıların en hakikisi olduğunu o’na anlatabilmek için geceleri uykusundan uyanıp, gündüzleri uykulu namazlar kılıp dua ederek geçirirdi tüm zamanını. </st><st c="1405">Sofradan ölmeyecek kadar yemek yiyerek kalkan kocam günden güne zayıflar, en sonunda yalnızca günlük enerjisini alabileceği besinleri tercih eder, dolayısıyla sofrada pek az kalırdı. </st><st c="1588">Uyanır uyanmaz, yıkanır paklanır, en temiz giysilerini giyer, o’na koşardı.</st></p>
			<p><st c="1663">Sabah sabah, çocuklar da sağa sola dağılınca, yapayalnız kalırdım. </st><st c="1731">Biraz etrafı toplar, atardım kendimi sokağa. </st><st c="1776">Kapı önünde laflayan kadınlar beni görür görmez kendilerine çekidüzen verir, dağılmış başörtülerini derler toparlardı. </st><st c="1895">Davetli olduğum eve varınca başıma toplanır, sohbeti açmamı beklerlerdi.</st></p>
			<p><st c="1967">“Müslümanlık kıldan ince kılıçtan keskindir hanımlar!” diyerek konuşmaya başlayıp “Sapıklığa azgınlığa sakın ola düşmeyin!” diye bitirirken, benim için hazırlanmış sofrada ilk işim masanın üzerine dökülmüş ekmek kırıntılarını parmak ucumla toplayıp ağzıma atmak olurdu. </st><st c="2238">Bir yandan lezzet küpü patatesli börekleri atıştırırken bir yandan da “Televizyon bid’at hanımlar, öyle televizyona bakıp durmayın saatlerce... </st><st c="2382">Dua edin, namaz kılın!” derdim. </st><st c="2414">“Namaz tülbentlerinizi satın alırken dikkatli olun! </st><st c="2466">Bazı münafık ressamlar çiçeklerin tam ortasına artı işareti gibi bir şey çiziyor; görmüyoruz, fark etmiyoruz sanıyorlar, ancak farkındayız işte, siz de unutmayın, gizliden gizliye bize haç gösteriyorlar, bu tülbentlerle kılınan namaz bid’attır hanımlar, unutmayın!” Sonra dumanı tüten etli dolmaların buharını içime çeke çeke sıcak sıcak yerken devam ederdim: “Seccadelerinize çok </st><span epub:type="pagebreak" title="18" id="page18"></span><st c="2847">dikkat edin.. </st><st c="2861">Çiçekli, dallı, güllü olmasın.. </st><st c="2893">Göz, kadının en günahkâr organıdır.. </st><st c="2930">Allah kadınlara gözü sınamak için vermiştir, bir düşünün bakalım, eline beline diline sahip ol demişler ama göz görmezse el de, bel de, dil de uslu durur değil mi hanımlar.. </st><st c="3104">Aman gözünüze mukayyet olun, çiçeğe, böceğe, dala güle bir an takılsa gözünüz, bir an aklınız kaçsa ötelere, kaçar vallahi namazınız!”</st></p>
			<p><st c="3238">Sonra kadınların en sevdiği vakit gelirdi. </st><st c="3282">Bazısının, hatta çoğunun kocası bir günde birçok defa yatmak istermiş bu münasebetsiz kadınlarla, ne yapmaları Allah katında sevapmış, bunu sorarlardı mesela. </st><st c="3441">Bazısının, hatta çoğunun kocası bu şirret kadınlar hayız halindeyken yaklaşıp arkadan bellerine sarılırlarmış, bu durumda ne yapsınlar da hem kocalarını üzmesinler hem de günaha girmeyip hatta sevap kazansınlar, bunu da sorarlardı mesela. </st><st c="3680">Bir kısmı da “Hoca’nım kusura bakmayın ama kadın kadınayız işte...” diyerek kusurunu görmezden gelmemi yüzsüzce istedikten sonra, “Kocam avret yeri kıllarını kesmekte pek tembel, var mıdır acep bunun bir ölçüsü dinimizce!” dedikten sonra kızaran yüzümü fark eder, sonunda “Yoksa kocam imam efendiye mi sorsun!” diyerek kabahatinden dönmenin yolunu arardı. </st><st c="4036">Böyle uygunsuz soruların ardı arkası kesilmez, bazen kendimden yaşça pek büyük kadınların bu densiz soruları karşısında ne diyeceğimi bilemez, sonunda imam kocamın huşu içinde verdiği cuma vaazlarından birini verir gibi başlardım anlatmaya: “Hanımlar, kocalarınız cennetiniz ve cehenneminizdir. </st><st c="4331">Unutmayın ki hem cennetin ve hem de cehennemin kapılarında kocanız bekleyecek sizi! </st><st c="4415">Kocanız uygun bulursa cennete aksi takdirde cehenneme gideceksiniz! </st><st c="4483">Cennetlik kadınlardan olmak istiyorsanız doğurmak üzere bile olsanız kocanızın şehvetinden kaçınmamalısınız, ocak başında yemek pişiriyor olsanız bile kocanız sizi çağırdığında, bu çağrıya uymalısınız...”</st></p>
			<p><span epub:type="pagebreak" title="19" id="page19"></span><st c="4687">Anlatır dururken için için kocamı düşünürdüm.</st></p>
			<p><st c="4733">Hak’la haşır neşir.</st></p>
			<p><st c="4753">Hak’la sarmaş dolaş.</st></p>
			<p><st c="4774">Hak’ka benden yakın.</st></p>
		</section>
	<div id="charCountTotal" value="4795"></div></body>
</html>
