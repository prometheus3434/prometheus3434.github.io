<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sinek Kadar Kocam Olsun, Başımda Bulunsun</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
			<p><em><span epub:type="pagebreak" title="62" id="page62"></span><st c="0">Lüzumsuz Adam’a, Sait Faik’e</st></em></p>
			<p><strong><st c="29">Ben bir lüzumsuz adamın karısı olsaydım eğer...</st></strong><st c="77"> eski kadınların dediği gibi, üstüne fındık oturtulacak kadar yumuk yumuk elli, büyük memeli bir Yahudi kızı olurdum. </st><st c="195">Görenin bir daha, bir daha bakmak için kendisini zaptedemediği kızlardan hani, bilirsiniz. </st><st c="286">Yalnız bir kusurum olurdu benim de; gözümün tekinde tavukkarası denen lekeden olurdu. </st><st c="372">Bazen kapının önüne çıkar, elimde bir külâh çekirdek, çıtlata çıtlata gelen geçenle laflardım.</st></p>
			<p><st c="466">Daha on beşimde var yok olurdum ben bu lüzumsuz, bu hayta, bu işsiz güçsüz adamı pencereden gördüğümde. </st><st c="571">Kolunun altında daima bir mecmua taşıdığından herhalde, okuyan yazan birisi olduğunu bir çırpıda anlayıverirdim. </st><st c="684">Akşamüstü herkesin işte güçte olduğu saatlerde, kızgın kızgın, sanki bu sokaktan geçmeye mecbur kalmış gibi hızlı hızlı yürürdü; yalnız bu telaşlı adımların arasında kısa bir an pencereye bakmayı da ihmal etmezdi. </st><st c="898">Öylesine manasız, boş gözlerle bakardı ki bu anlarda, bir ara acaba polis mi yoksa bir dedektif mi diye şüpheye düşerdim.</st></p>
			<p><st c="1019">Böylece her akşam, onun geçeceği saatte dillere destan </st><span epub:type="pagebreak" title="63" id="page63"></span><st c="1075">gerdanımı göğsümü açıkta bırakan ferah bir entariyi sırtıma geçirir, kurulurdum çift kanatlı pencerenin önüne. </st><st c="1186">Başkaca zamanlarda elimi sürmediğim yırtığı söküğü mahir bir terzinin duruşuyla başlardım dikmeye. </st><st c="1285">Ben bizim lüzumsuz adam için bunları yapıyorum ya, karşıdaki uyuz marangoz bütün bu telaşı kendisine sanmasın mı! </st><st c="1399">Bir akşamüstü horozlanıp, </st><em><st c="1425">“Bana baksana, lop incir, bir daha buradan geçersen gözünü patlatırım senin!” </st></em><st c="1503">demesin mi.. </st><st c="1516">Benim lüzumsuz adamım da bu talihsiz olaydan sonra bizim sokağın yolunu unutmasın mı...</st></p>
			<p><st c="1603">İşte o vakit bende şafak atardı. </st><st c="1637">Doğruca kahveci madama koşardım. </st><st c="1670">Böyle, böyle derdim. </st><st c="1691">Bir keyiflenirdi ki sorma gitsin. </st><st c="1725">Kendisine devlet işi havale edilmiş gibi göğsü kabarır, “Merak etmeyesin!” derdi, bir de sıcak kapuçino içirirdi bana. </st><st c="1844">Üç gün sonra, bacağımda çıkan birkaç kara tüyü ağzımda iyice yumuşattığım sakızla yolduktan sonra, en sevdiğim menekşe moru çiçekli entarimi geçirirdim sırtıma. </st><st c="2005">Kapıyı bir daha geri dönmeyecekler gibi kapatır, pişmiş aşa su katmakta usta marangozun önünden salına salına, kıvırta kıvırta geçer, varırdım madamın kahvesine. </st><st c="2167">Madam beni gözlerden uzak, arka taraftaki kendi odasına alırdı. </st><st c="2231">Az sonra madamın işveli işveli, “Bonjur mösyö, komantelavu?” diyen sesini duyar duymaz başlardı kalbim yerinden oynamaya.</st></p>
			<p><st c="2352">Beni görünce ne olacak, sevinecek mi, şaşkınlıktan küçük dilini mi yutacak, yoksa “Ne yaptın kız!” diyerek, beni evime mi yollayacak, tabii böyle yapacak, “Ben koskoca adamım, hem işim gücüm de yok, avare avare dolaşırım sokakları, kapımı yedi senedir çalan yok, hem param pulum da yok sana bakacak, gençliğin güzelliğin solar elimde üzülürüm a kız!” diyerek gerisin geri gönderecek beni eve.</st></p>
			<p><st c="2745">Böyle olmazdı. </st><st c="2761">Madamın kıpkırmızı renkli yumuşacık koltuğunun dili olsa da anlatsa. </st><st c="2830">O, içeriye girer girmez ben üzerimde bir yaka iğnesi gibi iğreti taşıdığım aşkın insanı </st><span epub:type="pagebreak" title="64" id="page64"></span><st c="2918">utangaçlaştıran, hissileştiren, halsizleştiren hallerini bir kenara atar; şöyle bir sağa sola kıpırdanırdım olduğum yerde ve koca memelerim sanki tesadüfen vücuduma konuvermiş iki tombul kuş gibi başlarlardı çırpınmaya. </st><st c="3138">Bir müddet ayakta kalınca, dayanamaz:</st></p>
			<p><st c="3175">“Ne duruyorsunuz ayakta, gelsenize yanıma,” derdim arsız arsız. </st><st c="3240">O böyle körün gözü gibi susmaya devam ettikçe ben de durgunlaşır, bir kusur işlemiş bütün çocuklar gibi gözlerimi entarimin çiçeklerinden birine dikerdim; üç menekşe yaprağını kimbilir kaç defa saydıktan sonra nihayet “Kalk,” derdi, </st><em><st c="3473">“Kalk şurdaki işkembeciye gidelim, kar gibi bembeyazdır, tertemizdir işkembesi, kâseleri de antika üstelik...”</st></em></p>
			<p><st c="3583">Bol limonlu çorbalarımızı ekşi ekşi içtikten sonra yanındaki kızı okula yazdıracak adamlar gibi birkaç adım önümden başlardı yürümeye. </st><st c="3719">Yüksekkaldırım yokuşundan Karaköy’e kadar. </st><st c="3762">Yalnız Eminönü’nden vapura binerken “Kız bak pişman olmayasın!” derdi; kestirmeden “Olmam, olmam!” derdim. </st><st c="3869">Ada vapuru olduğunu ta adaya varıncaya kadar anlamazdım. </st><st c="3926">Yaşlı, mübarek bir kadının elini öperken bundan sonra kocam olacağını umut ettiğim adamın neredeyse üç ay boyunca bir daha bu eve uğramayacağını da.</st></p>
			<p><st c="4074">Kestirmeden söyleyeyim, böyle lüzumsuz adamın karısı olunur mu hiç, gençlik işte, okumuş yazmış adamdır, eli ekmek tutar, yalnız bir kadına ihtiyaç var zahir diye düşünmüştüm ben de. </st><st c="4258">Meğer adam kendinden geçmiş.</st></p>
			<p><st c="4286">Sanki üç ay değil de, üç günlüğüne Fatih’teki halamın yanına gitmişim gibi rahat dönerdim evime. </st><st c="4384">Uyuz marangoz dahil sorup soruşturanım da çok olmazdı. </st><st c="4439">Beni hevesle alır, nikâhı basar, marangozhanenin üst katına yerleştirirdi. </st><st c="4514">Ben bu sefer karşı pencereden bakardım sokağa, yine çekirdek çıtlatır, yine laflardım gelen geçenle ve şükrederdim Tanrı’ya beni böylesine lüzumsuz bir adamın karısı olmaktan son anda kurtardığı için.</st></p>
		</section>
	<div id="charCountTotal" value="4714"></div></body>
</html>
