<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sinek Kadar Kocam Olsun, Başımda Bulunsun</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
			<p><strong><span epub:type="pagebreak" title="10" id="page10"></span><st c="0">Ben bir apartman kapıcısının karısı olsaydım eğer...</st></strong><st c="53"> her akşam sarımsaklı yemekler pişirir, tüm apartmanı kokuya boğardım. </st><st c="124">Üst katlarda yaşayan hanımların çoğu çalışan kadınlar olduğundan, iş dönüşü, karmakarışık çantalarından binbir zahmet bulup çıkardıkları anahtarı apartman kapısının kilidine soktukları ve evde yemek namına bir lokma olmadığını hatırladıkları anda sarımsak kokusu onları karşılasın isterdim. </st><st c="415">Ellerinde kollarında hâl kalmamış bu komşularıma acıdığımdan yapardım bunu. </st><st c="491">Sarımsak kokusuyla ayılsınlar, kendilerine gelsinler diye yapardım. </st><st c="559">Buzlukları kuzu budu ve dondurulmuş sebzeyle dolu olan bu komşularım niye yaşadıklarını, şu üç günlük dünyada bunca eziyeti ne demeye kendilerine reva gördüklerini bir anda kavrayabilsinler diye yapardım. </st><st c="764">Oysa onlar benim bu gayretimden habersiz, gözlerine melâike görünen kocaları ve çocukları için elden ayaktan düşüp, dizlerinden aşağısı uyuşuncaya kadar dondurulmuş yiyecekleri çözerler, masa kurarlar, masa toplarlar, kirlileri bulaşık makinelerine doldururlar, sabah işe giderken çalıştırdıkları çamaşır makinesinin kapa</st><span epub:type="pagebreak" title="11" id="page11"></span><st c="1085">ğını açarlar, hiç şaşırmadan, hiç yadırgamadan kıç donuyla yastık yüzünü, erkek çorabıyla sütyeni aynı leğene yığar, avuç içi kadar balkonlarına asarlardı ve bu koşuşturmanın sonunda kocalarının yanıbaşında uyurken oğlanın gömlek yakasındaki pişmiş kir ile gece yağmasından korktukları yağmur el ele verip albastıya dönerdi rüyalarında. </st><st c="1423">Çok güvendikleri kocaları onları koruyamazdı bile.</st></p>
			<p><st c="1473">Apartman kapısından girer girmez içeriyle dışarının farkını bir iyice fark etsinler diye pişirirdim bol sarımsaklı yemekleri. </st><st c="1600">Birkaç diş sarımsak ikiye ayırır yakıcı kokusuyla hayatı, bunu bellesinler diye... </st><st c="1683">‘Yemek pişirirken kadın da ocak başında yemekle beraber pişmelidir’ lafını duysunlar isterdim. </st><st c="1778">Bir akşam yollarını şaşırıp bodrum kata insinler, mis gibi pişirdiğim etli kabak dolmasından ikişer üçer indirsinler kurumuş midelerine, böyle düşünürdüm sık sık.</st></p>
		</section>
	<div id="charCountTotal" value="1940"></div></body>
</html>
