<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sinek Kadar Kocam Olsun, Başımda Bulunsun</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
			<p><strong><span epub:type="pagebreak" title="87" id="page87"></span><st c="0">Ben yaşlı bir adamın karısı olsaydım eğer...</st></strong><st c="45"> ben de yaşlı olurdum ve günlerimiz pencere kenarında, karşılıklı iki eski koltukta oturmakla geçerdi. </st><st c="148">Artık bizsiz akan hayata, sokağa, gençlere, arabalara, alışverişten dönen huzursuz çiftlere, okul dönüşü birbirlerini iteleyen çocuklara bakardık. </st><st c="295">Şehrin uğultusunu dinler, uzaklardaki konuşmaları duymaya çalışmazdık. </st><st c="366">Bizsiz de oluyormuş anlar; anlar da birbirimize söylemeye korkardık yaşlı kocamla.</st></p>
			<p><st c="448">Yaşlanmaya başladığımızı ilk olarak fark ettiğim anı hatırlamaya çalışırdım bazen, gizli gizli.</st></p>
			<p><st c="544">Galiba otuzlu yaşların ortalarında olurduk. </st><st c="589">Bir kış sabahı daha gün ışımadan uyanır, akşam yorgunluktan ütüleyemediğim oğlanların gömleklerini ütüler, tostlarını hazırlar, çantalarını sırtlarına vurup kapıdan savmış olurdum. </st><st c="770">Her taraf her tarafta olurdu. </st><st c="800">Şimdi yaşlı olan kocam, o zamanki genç haliyle sıcacık yorgana sarılmış uyuyor olurdu. </st><st c="887">Ortalığı toparlamak yerine koynuna yavaşça bırakırdım kendimi. </st><st c="950">Uyanmazdı. </st><st c="961">Tek omuzunun üzerinde uyuyor olurdu. </st><st c="998">Bakardım ki, hayret, yüzünün yarısı yastığa akmış. </st><st c="1049">Yanağı </st><span epub:type="pagebreak" title="88" id="page88"></span><st c="1056">devrilmiş bembeyaz yastığın üzerine. </st><st c="1093">Fazla üzerinde durmazdım o an, soğuk aklımı başımdan almış olurdu zaten. </st><st c="1166">Uyurdum. </st><st c="1175">Uyandığımda hatırlar ama bir şey söylemez, o dakka geçiştirdiğim bu şey üzerine -yaşlanıyoruz- düşünmeye başlardım. </st><st c="1291">Birkaç gün banyoda, yatakta, televizyon karşısında kendimi seyrederdim. </st><st c="1363">Bakardım ki, hayret, daha birkaç yıl önce uzaktan akrabammış gibi duran yerlerimle bugün senli benli olmuşuz.</st></p>
			<p><st c="1472">Hayretle anlardım; yaşlılık, insanın etinin yerini öğrenmesiymiş. </st><st c="1539">Şimdi yaşlı olan kocama hiçbir şey söylemezdim o vakit. </st><st c="1595">Dur derdim kendi kendime, kendisi fark etsin, hem belki çoktan fark etmiştir o da, değince göbek katı kasıklarına tanışmıştır etiyle, değince gıdısı boynuna tanışmıştır etiyle, değince yumuşamaya yüz tutmuş kolları gövdesine tanımıştır etini belki de...</st></p>
			<p><st c="1848">O günlerde yaşlı kocam benden birkaç yaş büyük olduğundan ve ağır ameliyatlar atlattığından çayımızı çorbamızı yaşlı ellerim ve ben birlikte hazırlardık. </st><st c="2003">O da çorbasını yudumlayan yaşlı ağzıyla, eski muhitlerden birinde, bir apartmanın giriş katında, pencere kenarında, karşılıklı durup duran iki koltukta oturan iki yaşlı olarak doğmuş olurduk sanki biz hayata. </st><st c="2212">Şimdi her ikimiz de vücudunu, etini, yetmiş yıldır tanıyan iki yaşlı insan olarak oturuyor olurduk eski muhitlerden birinde, bir apartmanın giriş katında.</st></p>
		</section>
	<div id="charCountTotal" value="2366"></div></body>
</html>
