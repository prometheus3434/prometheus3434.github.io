<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sinek Kadar Kocam Olsun, Başımda Bulunsun</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
			<p><strong><span epub:type="pagebreak" title="49" id="page49"></span><st c="0">Ben bir demiryolcunun karısı olsaydım eğer...</st></strong><st c="46"> istasyon binasına bitişik kulübelerden birinde yaşıyor olurduk. </st><st c="111">Yaz boyunca gündüzleri kocam tek tük, vakitli vakitsiz uğrayan ve nerden gelip nereye gittiğini yalnızca kendisinin bildiği trenleri takip eder, birkaç yolcuya bilet keser, makas değiştirir, peron kapılarını açar kapardı. </st><st c="333">Yaz çok sıcak olurdu nedense, herhalde hikâye olsun diyedir. </st><st c="394">Günler sıcağın, ıssızlığın, sessizliğin içinde uzar, zaman el sürülecek kadar belirginleşirdi. </st><st c="489">Böyle uzayıp kullanışlı hale gelen zaman mevhumu, insanı ister istemez ayartıp işe yaramaz bir sürü şeyle meşgul ettirmeye yarar en çok. </st><st c="626">Mesela Cavit, -Cavitmiş kocamın adı- buharlı trenlere, çelik raylara tutkun bir adam olduğundan kimsenin bilmediği, duymadığı hikâyeler bilir anlatırdı akşamları, iğde kokulu çardakta kurduğum rakı sofrasının başında.</st></p>
			<p><st c="843">Bir cumhuriyet kadını olduğumdan dikkatle dinlerdim kocamın anlattıklarını. </st><st c="920">“Demiryolları bu ülke için çok ama çok önemli Perihan,” derdi, -Perihan’mış benim de adım- / “Doğru Cavit!” / “Sen de bir şey söyle Perihan!” / “Ne diye</st><span epub:type="pagebreak" title="50" id="page50"></span><st c="1072">yim Cavit, tabii ki önemli” / “Yüce Atatürk yurt gezisinde ilk trenle Malatya’ya gitmiştir Perihan!” / “Biliyorum Cavit,” / “Sahi biliyor musun Perihan!” / “Tabii biliyorum Cavit, tabii!” / “Yaptığı konuşmada ‘Demiryolları bir memleketin tüfekten, toptan daha mühim bir emniyet silahıdır, demiryolları Türk milletinin refah ve medeniyet yollarıdır!’ demiştir Perihan!” / “Ne kadar doğru bir laf etmiş vallahi,” / “Hele Sivas-Erzincan hattını teftiş ederken işçilerin ‘Paşam yol yapamıyoruz, kazmayla bu taşlar kırılmıyor’ demeleri üzerine..” / “Bir işçi günde bir mecidiye kadar taş kırıyorsa dahi, bu yol devam edecek! </st><st c="1693">diye cevap ve talimat vermiştir değil mi Cavit.” / “Doğru Perihan, dosdoğru! </st><st c="1770">Ama ne demek bu laf!” / “Ne demek.” / “Bunca emek, kararlılık ve azimle kurulan demiryolları son elli yıldır bilerek ve isteyerek geri bırakılmıştır demek” / “Evet!” / “Bak bunu iyi belle, çocuklara da bellet, okulda öğretmezler ama soyguncu otomobil tüccarlarının bu işte payı büyüktür!”</st></p>
			<p><st c="2058">Bu son sözleri söylerken kimsenin bilmediği bir sırrı karısı ve çocuklarıyla paylaşan ve bununla gurur duyan bir adam olur çıkardı Cavit. </st><st c="2197">İyice sarhoşlayıp sandalyesinde sızmadan önce karanlıkta saklambaç oynayan çocukları çağırır, iş güç için ayağa kalkmamam hususunda beni uyarır ve başlardı tuhaf hikâyelerine. </st><st c="2373">Artık gerçek mi uydurma mı bilmeden dinlerdik.</st></p>
			<p><st c="2419">1927’de demiryollarını yaygınlaştırmak için bir yarışma düzenlenmiş güya. </st><st c="2494">Sirkeci’den kalkan banliyö trenlerinden biriyle yarışmak üzere üç sporcu yerlerini almış. </st><st c="2584">Saat 5.30’muş. </st><st c="2599">Sirkeci Garı’nda nöbetçi hareket memuru trenin hareket emrini vermiş ve tren uzun uzun düdük çalarak hareket etmiş. </st><st c="2715">Aynı anda üç sporcu genç de yerlerinden yıldırım hızıyla fırlamışlar. </st><st c="2785">Yenikapı, Samatya, Yedikule, Kazlıçeşme ve Zeytinburnu trenyolu istikametinde biriken halk “Yaşa! </st><st c="2883">Bravo!” sesleriyle sporculara destek veriyormuş. </st><st c="2932">So</st><span epub:type="pagebreak" title="51" id="page51"></span><st c="2934">nunda birinci gelen atlet trenin Bakırköy’e varmasından yedi dakika sonra varabilmiş istasyona; fakat üçünün de boynuna devrin en üst makamı tarafından madalyaları takılmış. </st><st c="3109">Sanki, Cavit, ya o trenin makinistiymiş, ya o yarışmayı düzenleyen demiryolu makamında bir görevliymiş ya da hiç değilse güzergâhta biriken halk içerisindeymiş, olayı başından sonuna izlemiş gibi heyecanlanarak anlatırdı.</st></p>
			<p><st c="3330">Bazı akşamlar da durup dururken kederlenir, sonra kederini katmerlendirecek acıklı hikâyeler anlatırdı. </st><st c="3435">Demiryollarının yapımında, karın kışın soğuğunda yorgunluktan ölen demiryolu işçilerinden bahsederdi gözleri dolu dolu. </st><st c="3555">Bir grup işçi Anadolu’da yaktıkları büyük ateşin başında zeytin, peynir, yumurta, soğan ve ekmek yedikten ve akşamüstüne doğru en son trenin geçtiğine emin olduktan sonra vagonetin üzerine aletleri süratle yüklemişler. </st><st c="3774">Rampayı hızla inerken arkalarından gelen trenin tiz düdüğünden önce vagonetin raylara sürtünmesinden oluşan çelik sesinin tınısını duymuşlar en son... </st><st c="3925">derken gözündeki yaşlar tıpır tıpır boşalırdı. </st><st c="3972">Yavrusunun aç karnının gurultusunu bastırabilmek için kucağında bebesiyle kendisini koca trenin altına atan kadınlar ve onların isimlerinin verildiği istasyonlardan bahsederdi... </st><st c="4151">Evsiz barksız iki arkadaşın yıllar boyu trenlerle tüm yurdu dolaşarak yaşadıklarından, tüm demiryolcuların bu ikiliyi tanıyıp onları sahiplendiklerinden...</st></p>
			<p><st c="4306">Kocam bunca hikâyeyi istasyona düzenli olarak gelen ve demiryolcular tarafından çıkarılan dergilerden okur diye düşünürdüm. </st><st c="4431">Her cumhuriyet kadını gibi okuyup bilgilenmek için aynı dergilere ben de göz atardım. </st><st c="4517">En çok vefat edenler, nişanlananlar, evlenenler, yeni doğanlar... </st><st c="4583">Bir de şiirler. </st><st c="4599">Çoğu gar müdürü, hareket memuru, makasçı, makinist olanların gönderdiği duygu dolu şiirleri okurdum. </st><st c="4700">Hemen hepsi çelik raylar üzerinde gidip gelen lokomotiflere âşık, hemen hepsi yaptığı işten memnun insanlardı şiirle</st><span epub:type="pagebreak" title="52" id="page52"></span><st c="4816">rinden anladığım kadarıyla. </st><st c="4845">Fazla da karıştırmazdım. </st><st c="4870">Cavit, fazla yıpranmasını istemediğinden kapının arkasına üst üste yığardım. </st><st c="4947">Yalnız tam kapının arkasına bırakırken bir şey takılırdı aklıma. </st><st c="5012">Bunca aşka, bunca tutkuya bunca soğuk, bunca sıradan isimleri, dergilerin. </st><st c="5087">Yepyeni, olmayacak adlar gelirdi aklıma vakitli vakitsiz trenler gibi... </st><st c="5160">Eğer omuzumda siyah, yün bir şal varsa ve elimde de sıcak bir bardak çay, üstelik vakit akşama doğruysa şiirli adlar bulurdum: Kavaklı Peron, Uykulu İstasyon, Dalgın Makasçı, Işılışıl Tren, Rüzgârlı Lokomotif... </st><st c="5372">Eğer mutfaktaysam, soğumaya yüz tutmuş bulaşık suyunu eski bir dert yüzünden ısıtıyorsam birkaç damla gözyaşıyla şöyle isimler gelirdi aklıma: Zalim Vagon, Ayrılıkyok İstasyonu, Yüreksöken Ray... </st><st c="5568">Yok eğer, birkaç kilometre ötedeki istasyon şefinin Sivaslı karısı Nazife hanım misafirliğe gelmişse, o vakit aklımdan: Gönülden Gönüle Varan Tren, Yarkavuşturan Peron, Karlıdağları Aşan Tren, gibi isimler geçerdi. </st><st c="5783">Yok Cavit’in romatizmaları sızlamıyor da kıpır kıpır dönüyorsa yatakta, o vakitlerde de çocukluğumdan kalma bir tekerleme gelir takılırdı aklıma: Tren Tren Öpsün Seni Zeki Müren.</st></p>
			<p><st c="5961">Ben bir demiryolcunun karısı olsaydım eğer, rahmetli Atatürk’ün vagon penceresinden el salladığı o güzel, o iyi, o umutveren pozun aynısını çoluk çocuk, tek tek çektirmeyi, çerçeveletip oturma odasının duvarına asmayı isterdim en çok.</st></p>
			<p><st c="6196">Sırf çocuklarım bir iyice eğlensinler diye; sırf camdan sarkmanın kötü bir şey olmadığını anlasınlar diye.</st></p>
		</section>
	<div id="charCountTotal" value="6303"></div></body>
</html>
