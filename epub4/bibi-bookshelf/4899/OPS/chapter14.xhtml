<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sinek Kadar Kocam Olsun, Başımda Bulunsun</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
			<p><strong><span epub:type="pagebreak" title="47" id="page47"></span><st c="0">Ben bir adamın ikinci karısı olsaydım eğer...</st></strong><st c="46"> her şeyden önce ilk karısını, o ilk kadını karalamamak gerektiğini adım gibi bilirdim; yine şunu da iyi bilirdim ki ömür boyu rakibem olacak olan o kadını kötüledikçe pis bir lekeyi çitiler gibi konu dallanıp budaklanacak, üstüne üstlük kocam olacak adam da durmadan ‘acaba?’ kuşkusuyla onu düşünecek.</st></p>
			<p><st c="348">Kocam ilk karısından yanıp yakılsa bile, “Öyle söyleme Cenap,” derdim ona, -Cenapmış adı- “Kim ister çocuklarını ihmal etmeyi.. </st><st c="477">Hem kimbilir neden emzirmedi yavrucağı,” diyerek hiç tanımadığım o kadına saygı duyduğumu belli eder; kocamın da yaptığı hayati bir hatadan dolayı içini kemiren kurdun başını ezdiğimi sanırdım. </st><st c="671">İlk evliliğinin yalnızca bir yazgı olduğuna inandırırdım onu; yoksa yaşadıklarına yalnızca kendi aklının sebep olduğunu yüzüne vurarak ezim ezim ezilmesine dayanamazdım.</st></p>
			<p><st c="840">“Cenap,” derdim mesela, akşam rehaveti çökmüş, televizyonun karşısında uyuklarken, “Çok mu sevdin o kadını!!” Bu sorudan sonra dikkatle, bütün gün yeryüzünü anlamlı anlamsız seyreden gözlerim küçülür küçülür en alâsından </st><span epub:type="pagebreak" title="48" id="page48"></span><st c="1062">bir </st><em><st c="1066">zoom</st></em><st c="1070"> gibi onun üzerinde yoğunlaşırdı. </st><st c="1104">Eğer koltukta kıpraşır, dağılan yerlerini toplar, birkaç saniye düşünür ve hayır derse, o zaman değirmen taşı kadar bir köz düşerdi yüreciğime. </st><st c="1248">Yok, yattığı yerde kıçını sağa sola devirerek kıpırdamaya bile lüzum görmeden, “Üff be Melek, ne diyorsun sen alla’şkına, bırak da kestireyim şuracıkta,” der; bu lafları söylerken de birkaç cümleyi ağzında gevelediğinden dolayı tam olarak duyamazsam; gerçek olduğunu, artık geçmişinin onu bugün, şimdi o kadar da etkilemediğine inanır, içim huzur içerisinde, “Hadi Cenap hadi, kalk da yatağımıza gidelim,” diyerek yanına gider, orasını burasını dürterdim. </st><st c="1704">O gece huzur içerisinde uyusa bile, bir ikinci kadına ertesi gecenin huzur garantisini kimse veremez tabii, bilirdim.</st></p>
		</section>
	<div id="charCountTotal" value="1821"></div></body>
</html>
