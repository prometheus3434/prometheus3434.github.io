<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sinek Kadar Kocam Olsun, Başımda Bulunsun</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
			<p><strong><span epub:type="pagebreak" title="12" id="page12"></span><st c="0">Ben bir tornacının karısı olsaydım eğer...</st></strong><st c="43"> yatak yorgan, yastık çarşaf demir kokardı, soğuk soğuk. </st><st c="100">Evliliğimizin ilk yıllarında bir türlü alışamazdım bu cevhere. </st><st c="163">Tornacı kocam her gece kor haline gelmiş demirleri bünyemin en serin bölgesinde soğutmaya kalkıştığından bir kısmım buharlaşırdı zamanla. </st><st c="301">İçimde bir yerler demir bağlardı ve demirle dostluğumuz özellikle ilk çocuğumuza hamileyken ben, ayyuka çıkardı.</st></p>
			<p><st c="413">Bir sabah daha gün doğmadan kaynanamla düşerdik yollara. </st><st c="471">Sosyal Sigortalar Hastanesi’ndeki kadın-doğumcunun kapısının önünde ben hafif bir baygınlık geçirirdim; bunu kaynanam söylemiş olurdu, aksi takdirde sıranın bize gelmesi için öğleden sonrayı beklemek zorunda kalırız, böyle söylemiş olurdu. </st><st c="711">Doktor beyden utandığımdan, ultrason denen aletin maşasını sürdürtmezdim karnıma; kaynanam da başıyla usulca desteklerdi benim bu akıllıca ve çok yerinde kararımı; “Ne lüzumu var elin adamına kıçını başını göstermenin” derdi çıkışta...</st></p>
			<p><st c="946">Doktor bey gözümün alt kapağını aşağı doğru şöyle bir </st><span epub:type="pagebreak" title="13" id="page13"></span><st c="1001">çekince her şeyi bir çırpıda anlamış olurdu; “Sizde demir eksikliği var!” Şaşırıp kalırdım. </st><st c="1093">Bir tornacının karısında demir eksikliği mi olurmuş, böyle düşünürdüm. </st><st c="1164">Çarşafları silkelememeyi ilk o zaman akıl ederdim işte. </st><st c="1220">Kaynanama hiçbir şey söylemezdim. </st><st c="1254">Çünkü muhakkak söyleyeceğim her şey üzerine onun benden daha çok söyleyecek birşeyleri vardır ve ben bu defa onun karışmasını istemezdim.</st></p>
			<p><st c="1391">Tornacı kocamın uykusunda pulları arasından döktüğü, teriyle dışarı attığı birkaç gram demir tozunu hatırlardım mutlulukla, dönüş yolunda minibüsün en az sarsan koltuğunda. </st><st c="1565">Asıl bundan sonra başlardı benim de hikâyem. </st><st c="1610">Sabahları konu komşu laf etmesin, “Taze geline de bakın, ne çarşaf silkeliyor ne mendil!” demesinler diye, hurçtan çektiğim tertemiz bir çarşafı uzun uzun silkelerdim; ve üzerinde uyuduğumuz çarşaftan özenle sıyırdığım demir tozunu bir açgözlü gibi hemen yutmaz, değeri anlaşılmış birtakım tozlar gibi saklar, gün içerisinde gıdım gıdım tüketirdim onu. </st><st c="1963">Demirle harmanlanan bütün erkekler gibi tornacı kocam da mert, dürüst, sağlam bir adam olacağından muhakkak, yıllar boyu göz yumardı bu gizli alışkanlığıma.</st></p>
		</section>
	<div id="charCountTotal" value="2119"></div></body>
</html>
