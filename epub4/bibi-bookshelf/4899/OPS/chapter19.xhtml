<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sinek Kadar Kocam Olsun, Başımda Bulunsun</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
			<p><strong><span epub:type="pagebreak" title="59" id="page59"></span><st c="0">Ben bir oburun karısı olsaydım eğer...</st></strong><st c="39"> büyük olasılıkla çocuklarımız da obur olurdu; hatta geçirdiği mide ameliyatından sonra kendi evinde yapayalnız yaşayamayacağına, oğlunun evinde kimseye sıkıntı vermeden bir köşecikte kıvrılıp uyuyabileceğine kanaat getiren ve son iki yıldır bizimle yaşayan kayınvalidem, askerden altı ay önce terhis olan ve iş bulana kadar bizimle kalmayı uygun gören kaynım, anne ve babamın asla göz yummayacağını bildiği kaçamakları sayemde yaşayabildiği için bana müteşekkir kalan daha on altısındaki kızkardeşim, geçen yıl kurban kesemediği için kendini günahkâr sayan ve apartman kapısında önümüze zebellah gibi dikilip satın almayı düşündüğü kurbanlık için borç para isteyen ve sevabını paylaşacağımızı söyleyecek kadar çiğleşen, birkaç gün sonra koskoca ineğin arka bahçede paramparça edilip bağırsaklarının, bir gün olsun çiçek ya da maydonoz, nane türünden faydalı otları ekmeyi aklına getirmediği el kadar toprak parçasına gömülmesine göz yummamızı doğallıkla -sevabını paylaşacağımız için- bekleyen kapıcımız Vahit efendi, İstanbul’un taşının toprağının </st><span epub:type="pagebreak" title="60" id="page60"></span><st c="1089">altın olduğu haberine kanarak ta İran’ın Tahran’ından alt katımıza göç eden ve geçinebilmek için karı koca bir yığın ek işte çalışmak zorunda kalan yüksek eğitimli komşularımız Tiryak çifti, alışveriş ettiğimiz marketin kasiyerleri, bizim hatta çalışan dolmuşların şoförleri, nihayet ve maalesef bize gelen misafirlerin tümü, tümü obur olurdu...</st></p>
			<p><st c="1434">Obur kocamdan ve yaşayan tüm oburlardan kaçabilmek, iştahlı gözlerinden uzak kalabilmek için kendimi en güvenilir yer olduğuna inandığım mutfağa kilitlerdim.</st></p>
			<p><st c="1592">Oburların en sevmediği yerdir çünkü mutfak. </st><st c="1637">Haklıdırlar; çiğ otların, kanlı et parçalarının türlü işlemlere maruz kaldıktan sonra pişirilmesini izlemek, bilmek ne dayanılmazdır onlar için! </st><st c="1782">Ne lüzumu var, verin öylece yesinler! </st><st c="1820">Neyse...</st></p>
			<p><st c="1828">Ben mutfakta, onları en az görme ihtimalinin olduğu bu yerde yaşardım gece gündüz. </st><st c="1912">Hiç durmadan yemek pişirir ve pişirdiğim yemeğin içine kusmamak için dudaklarımı dişler, kanayan dudaklarımı iştahlarını kabartmamak için elimle örterdim.</st></p>
			<p><st c="2066">İçeriden, yemek masasından, doğurduğum yavrularımın seslerini duyardım:</st></p>
			<p><st c="2138">“Anne, bu ciğerler fazla pişmiş, kurumuşlar, biraz daha az pişir!”</st></p>
			<p><st c="2205">Bazen anahtar deliğine eğilir, masanın yarısından fazlasını kaplayan obur kocamın semirmekten tanımsız bir şekle girmiş gövdesinden başka bir şey göremezdim; nadiren görüntüye ağzı ve çenesi girer, böylece en çok üç çiğnemeden sonra midesine yuvarladığı lokmaları bir bir sayar, sırasıyla çatalları, kaşıkları, porselen tabakları, masayı nasıl iştahla sindirdiğini görür, sonunda annesi ve kardeşiyle bir olup ellerinden kurtulmaya çalışırlarken babalarının, babaannelerinin, amcalarının kolundan budundan bir parçacık olsun dişlemek isteyen masum yavrularımı yemeye kalkıştıkların</st><span epub:type="pagebreak" title="61" id="page61"></span><st c="2787">da, bu cehennemvari görüntüye dayanamaz; o anda sığınağımın kapısını sonuna kadar açar ve kendi ağırlığımın üç beş katı bir tencereyi önlerine fırlatırdım. </st><st c="2944">Kocam mutluluk ve şükran duygularını açıkça ifade edebilmek için parmak kalınlığındaki kolumdan tutup kendisine çeker ve şöyle derdi:</st></p>
			<p><st c="3077">“Öyle çok seviyorum ki seni tatlım, yiyebilirim...”</st></p>
		</section>
	<div id="charCountTotal" value="3129"></div></body>
</html>
