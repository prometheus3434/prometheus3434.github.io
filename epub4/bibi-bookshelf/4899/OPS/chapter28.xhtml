<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Sinek Kadar Kocam Olsun, Başımda Bulunsun</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
			<p><strong><span epub:type="pagebreak" title="89" id="page89"></span><st c="0">Ben bir garibanın karısı olsaydım eğer...</st></strong><st c="42"> eh, bir de çocukluğum, genç kızlığım varlık içerisinde geçmiş olsaydı; büyükbabam ata, babam ve batı tahsili görmüş amcam otomobilin en yeni modellerine tutkun olsalardı, evde uşaklar, dadılar dört dönseydi, sabahları bol kekikli zeytin, bol sucuk yeseydik; üzüm, pamuk, tütün tarlalarımız olsaydı uçsuz bucaksız, mesela Gediz ovasında; annem sanata düşkün hassas mizaçlı bir kadın olsaydı, Avrupa’dan ressamların tablolarını toplasaydı; evde kalmış kız kurusu iki büyük halam olsaydı, çok maharetli olsalardı, ellerine geçen her ipliği örümcek ustalığıyla dokusalardı; büyükannem Rus asıllı olsaydı, büyükbabayla evlendiğinde istemeye istemeye Müslümanlığı kabul etmiş olsaydı, dizinde battaniyesi uzun uzun anlatsaydı Rusya’daki yaşantısını, çok disiplinli olsaydı; güya ben üç yaşındayken daha, annem ölmüş olsaydı, hiç tanımamış olsaydım kendisini, ancak yine Avrupalı meşhur bir ressam tarafından yapılmış bir tablosu -ki dedikodu halinde dolaşsaydı bu ressamla annemin birbirlerine âşık oldukları- o öldükten sonra el sürülmemiş odasında </st><span epub:type="pagebreak" title="90" id="page90"></span><st c="1087">asılı dursaydı da ben öyle görmüş olsaydım onu, öyle güzel öyle güzel olsaydı ki bana hiç benzemeseydi mesela, benim gibi kara kara değil de sapsarı ipek gibi saçları olsaydı ve gözleri en derin denizlerin lacivertinden daha koyu olsaydı; ben on altımdan gün alır almaz büyükannem saçlarımı çeke çeke taradığı bir günün sıcak öğleden sonrasında odasına çekilmiş ve yatağında uyurken ölüvermiş olsaydı da beni İstanbul’daki Fuat amcamın konağına göndermiş olsalardı, ben de bahçıvanın oğlu olan gariban kocamı orada tanımış, gönül vermiş, kaçmış olsaydım ona...</st></p>
			<p><st c="1647">Ya da bunların hepsi acı bir yalan olsaydı. </st><st c="1692">Bir garibanın ve onun karısının hayallerinden başkaca zenginliği yoktur; bu yüzden geçmişimi bilmeyen herkese böyle bir hikâye uydururdum.</st></p>
		</section>
	<div id="charCountTotal" value="1830"></div></body>
</html>
