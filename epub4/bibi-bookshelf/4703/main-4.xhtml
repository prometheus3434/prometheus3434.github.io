<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p>—•&quot; - &#160;■—</p>
<p>dökük suratlarına bakınca onlardan çalıyor olmanın vicdan azabı biraz olsun dinmedi.</p>
<p>“Tuhafları görür görmez tanıyacağımızdan eminim,” dedi Emma kirli bluzlardan oluşan yığını elden geçirirken.</p>
<p>“Kim görse tanır,” dedi Addison. “Mütevazılık asla türümüzün güçlü yanlarından biri olmamıştır.”</p>
<p>Kan lekeli gömleğimin içinden sıyrıldım ve yerine bulabildiğim, daha az kirli başka bir gömlek geçirdim. Zımparadan daha pütürlü bir kumaştan dikilmiş, kollan birbirinden farklı uzunluktaki çizgili ve yakasız gömlek, toplama kamplarında dağıtılsa&#160;şaşkınlıkla karşılanmayacak türdendi. Ama üzerime olmuştu ve&#160;sandalyelerden birinin arkasına asılmış halde bulduğum basit,&#160;siyah kabanla birlikte düşünüldüğünde artık buranın sakinlerinden biri gibi görünüyordum.</p>
<p>Emma ayaklarının dibinde su birikintisi misali toplanan çuval gibi elbiseyi giyerken hepimiz arkamızı döndük. “Bununla koşmam mümkün değil,” diye homurdandı. Terzilerin masasındaki makası kapıp kasap titizliğiyle elbiseyi tadil etmeye koyuldu. Onca yırtılma ve makas sesinin ardından nihayet elbisenin&#160;eteklerini diz hizasına getirmeyi başarmıştı.</p>
<p>“İşte.” Beceriksiz el işçiliğini aynanın karşısında takdir etti. “Biraz pejmürde ama...”</p>
<p>Hiç düşünmeden, “Horace senin için daha güzelini yapabilir,” deyiverdim. Nasıl olduysa arkadaşlarımızın bizi bitişikteki odada beklemediğini unutmuştum. “Yani demek istiyorum ki... eğer&#160;onlan tekrar görebilirsek...”</p>
<p>“Yapma,” dedi Emma. Bir anlığına o kadar üzgün göründü ki kederin içinde kayboldu. Ama sonra döndü, makası masanın&#160;üstüne bıraktı ve kararlı adımlarla kapıya doğru yürümeye koyuldu. Bize bakmak için tekrar döndüğünde yüzündeki ifade taş&#160;kesilmişti. “Hadi. Zaten yeterince zaman kaybettik.”</p>
<p>Üzüntüyü öfkeye ve öfkeyi eyleme dönüştürmek konusunda baş döndürücü bir yeteneği vardı. Bu da hiçbir şeyin onun moralini uzun süre bozamayacağı anlamına geliyordu.</p>
<p>Böylece Addison, ben ve şu âna dek kiminle uğraştığının farkında olmadığından şüphelendiğim Sharon kapıdan çıkıp merdivenleri inmeye koyulduk.</p>
<p>Şeytanın Arka Bahçesi -en azından tuhafların yaşadığı kalbi- alt tarafı on ya da on iki blokluk alanı kaplıyordu. Küçük imalathaneden aşağı indikten sonra parmaklıklardaki levhalardan birini&#160;sökerek boğucu bir geçide sığıştık. Bu geçit daha az boğucu başka bir geçide, o da kendisinden biraz daha genişçe bir diğerine&#160;açıldı. Ondan sonraki ise Emma’yla yan yana yürüyebileceğimiz&#160;kadar genişti. Kalp krizinden sonra gevşeyen atardamarlar gibi&#160;genişlemeye devam ettiler; ta ki yolu ortadan ikiye bölen kırmızı&#160;tuğlaları ve yol kenarına döşenmiş kaldırım taşlarıyla sokak denilebilecek bir yere varana dek.</p>
<p>“Geride kalın,” diye mırıldandı Emma. Bir köşenin arkasına sığındık ve komandolar gibi başlarımızı uzatarak çevreyi gözledik.</p>
<p>“Ne yaptığınızı sanıyorsunuz?” dedi Sharon. Hâlâ sokağın or-tasındaydı ve bizim yüzümüzden utanç verici bir duruma düş-mektense ölmeyi yeğleyecekmiş gibi duruyordu.</p>
<p>“Pusu kurmaya en elverişli noktaları ve kaçış yollarını tespit etmeye çalışıyorum,” dedi Emma.</p>
<p>“Kimsenin kimseye pusu kurduğu yok,” diye yanıtladı Sharon. “Korsanların borusu yalnızca sahipsiz topraklarda öter. Burada peşimize döşemezler. Şu anda Gölgeli Yol’dayız.”</p>
<p>Gözüm, Sharon’ın söylediklerini haklı çıkarmak istercesine dikilmiş bir sokak tabelasına takıldı; bu, Şeytanın Arka Bahçe-si’ne geldiğimizden beri karşılaştığım ilk tabelaydı. Gölgeli Yol,&#160;yazıyordu süslü bir el yazısıyla. Burada korsanlık hoş karşılanmaz.</p>
<p>“Hoş karşılanmaz mı?” dedim. “O zaman cinayet için ne diyorlar? Uygun görülmez mi?”</p>
<p>“Sanırım cinayet için ‘bazı koşullara bağlı olarak müsamaha gösterilir’ deniyor.”</p>
<p>“Burada yasadışı olan bir şey var mı?” diye sordu Addison.</p>
<p>“Kütüphaneden aldığın kitabı zamanında teslim etmezsen ödeyeceğin bedel epeyce ağırdır. Her gün için on kırbaç yersin&#160;ve bu yalnızca karton kapaklı kitaplar için geçerli.”</p>
<p>“Burada kütüphane de mi var?”</p>
<p>“Hem de iki tane. Fakat kitaplarının hepsi insan derisiyle ciltlendiğinden ve çoğu paha biçilemez olduğundan bunlardan biri katiyen ödünç kitap vermez.”</p>
<p>Ayaklarımızı sürüye sürüye duvarın ardından çıktık ve şaşkın gözlerle etrafa bakındık. Sahipsiz topraklarda sanki her köşe başında ölüm bekliyordu ama Gölgeli Yol neresinden bakarsanız&#160;bakın kentsel düzenin sığınağıydı. Sokağın iki yanında tertipli&#160;küçük dükkânlar uzanıyordu. Dükkânların tabelaları ve vitrinleri yerli yerinde duruyor, üst katlarındaysa apartmanlar yükseliyordu. Göçük çatılardan ya da kırık camlardan eser yoktu.&#160;Dahası, sokaklarda insanlar vardı; kimi zaman dükkânlardan&#160;birine girmek kimi zaman da vitrinlere bakmak için ara sıra duraklayarak ya yalnız başlarına ya da çiftler halinde sallana sallana&#160;yürüyen insanlar. Kıyafetleri paçavraya benzemiyordu. Yüzleri&#160;temizdi. Buradaki her şey yeni ya da ışıltılı olmayabilirdi ama&#160;yıllanmış yüzeyler ve yamalı boyalar mekâna son derece çekici,&#160;hatta büyüleyici sayılabilecek ve eski günleri anımsatan samimi&#160;bir hava katıyordu. Eğer annem evimizdeki sehpanın üstünde&#160;duran, sayfaları karıştırılmış ama asla okunmamış seyahat dergilerinden birinde Gölgeli Yol’u görseydi ne kadar sevimli olduğunu mırıldanır durur ve ardından da babamla birlikte doğru&#160;düzgün bir Avrupa turuna çıkma fırsatını hiç yakalayamadıklarından şikâyet ederdi. Ah, Frank, hadi gidelim.</p>
<p>Emma açıkça hayal kırıklığına uğramış görünüyordu. “Biraz daha şeytani bir şeyler görmeyi bekliyordum.”</p>
<p>“Ben de,” dedim. “Cinayet yuvalarıyla kan sporu arenaları nerede?”</p>
<p>“İnsanların burada ne gibi işlerle uğraştığını düşündüğünüzü bilemiyorum,” dedi Sharon, “ama şimdiye dek hiç cinayet yuvası&#160;diye bir şey duymadım. Kan sporu arenalarına gelince... yalnızca&#160;bir tane var, o da Derek’inki. Balçık Sokağı’nın aşağısında. İyi&#160;adamdır. Bana bir beşlik borçlu...”</p><div><div><img src="main-81.png" alt=""/></div></div><div><div><img src="main-82.png" alt=""/></div></div><div></div><div><div><img src="main-83.png" alt=""/></div></div>
<p>“Ya hortlaklar?” dedi Emma. “Kaçırılan arkadaşlarımızdan ne haber?”</p>
<p>“Sesini yükseltme,” dedi Sharon dişlerinin arasından. “Kendi işimi halleder halletmez size yardımı dokunabilecek birini bulacağız. O zamana kadar sakın bunu başkasının yanında tekrarla-ma.</p>
<p>Emma, Sharon’ın canını sıkmaya kararlıydı. “O zaman bana bunu tekrarlatma. Her ne kadar yardımlarını ve uzmanlığını takdir etsek de arkadaşlarımızın ömürlerine birer son kullanma tarihi biçildi. Sırf birilerini kızdırmak istemediğin için oyalanacak&#160;ya da vakit kaybedecek değilim.”</p>
<p>Sharon kısa bir süreliğine sessizleşerek Emma’ya baktı. Sonra, “Hepimizin birer son kullanma tarihi var. Sizin yerinizde olsaydım kendiminkini öğrenmek için bu kadar acele etmezdim,” dedi.</p><div><div><img src="main-84.png" alt=""/></div></div><div><div><img src="main-85.png" alt=""/></div></div><div><img src="main-86.jpg" alt=""/></div>
<p>* « *</p>
<p>Sharon’ın avukatını bulmak için yola koyulduk ama çabucak öfkeleniverdi. “Ofisinin bu sokakta olduğuna yemin edebilirim,” dedi topuklarının üstünde dönerek. “Fakat onu görmeyeli uzun&#160;yıllar oldu. Belki de taşınmıştır.”</p>
<p>Sharon arayışını tek başına sürdürmeye karar verip bize yerimizden kımıldamamızı tembihledi. “Birkaç dakika içinde dönmüş olurum. Sakın kimseyle konuşmayın.”</p>
<p>Hızlı adımlarla uzaklaşarak bizi yalnız başımıza bıraktı. Ne yapacağımızı bilemeyerek kaldırımda rahatsızca kafa kafaya verdik. Yanımızdan geçip giden insanlar boş gözlerle bize bakıyorlardı.</p>
<p>“Bizi gerçekten oyuna getirdi, değil mi?” dedi Emma. “Burayı tıpkı bir suç yuvası gibi anlatıp durdu ama bana kalırsa diğer&#160;döngülerden pek farkı yok. Hatta buradaki insanlar, şu âna dek&#160;gördüğüm tüm tuhaflardan çok daha sıradan görünüyor. Sanki&#160;ayırt edici tüm özellikleri içlerinden sökülüp alınmış gibi. Burası&#160;düpedüz sıkıcı.”</p>
<p>“Şaka yapıyor olmalısın,” dedi Addison. “Ömrüm boyunca burası kadar sefil ya da mide bulandırıcı bir yer daha görmedim.”</p>
<p>İkimiz de şaşkınlık içinde ona baktık.</p>
<p>“Nasıl yani?” dedi Emma. “Burada şu küçük dükkânlardan başka bir şey yok.”</p>
<p>“Evet ama ne sattıklarına bakın.”</p>
<p>Şimdiye dek bakmamıştık. Hemen arkamızda bir vitrin vardı; vitrinin içindeyse mahzun bakışlı, kat kat sakallı, iyi giyimli bir&#160;adam dikiliyordu. Dikkatimizin ona yöneldiğini görünce başını&#160;hafifçe öne eğdi, cep saatini havaya kaldırdı ve saatin yan tarafındaki düğmeye dokundu. Fakat parmağı düğmeye değer değmez adam oracıkta donakaldı ve görüntüsü bulanıklaştı. Birkaç&#160;saniye sonra ise hareket etmeden yer değiştirmeye başladı; önce&#160;yok oluyor ve hemen ardından vitrinin diğer köşesinde tekrar&#160;beliriyordu.</p>
<p>“Vay canına,” dedim. “Ne hokkabazlık ama!”</p>
<p>Adam bir kez daha diğer köşeye ışınlanarak gösterisini tekrar etti. Ben büyülenmiş halde orada öylece dikilirken Emma ve Addison bir sonraki dükkânın vitrinine geçmişti. Onlara katıldığımda beni az öncekine benzer bir vitrin karşıladı; diğerinden&#160;tek farkı, buradaki camın öte yanında dikilen kişinin siyah elbiseli, tek elinden uzun bir ipe dizili boncuklar sarkan bir kadın&#160;oluşuydu.</p>
<p>Ona baktığımızı görünce gözlerini yumdu ve kollarını tıpkı bir uyurgezer gibi uzattı. Boncukları yavaşça döndürerek teker&#160;teker parmaklarının arasından geçirmeye koyuldu. Gözlerim&#160;boncuklara öylesine kilitlenmişti ki yüzüne bir şeyler olduğunu&#160;anlamam birkaç saniyemi aldı: Döndürdüğü her boncukla zarif&#160;bir biçimde değişiyordu. Boncuklardan biri turunu tamamlarken&#160;ten renginin aydınlanışına şahit oldum. Sonrakinde dudakları&#160;inceldi. Ardından saçları hafifçe kızıllaştı. Onlarca düzine boncuğun yolculuğunu tamamlamasıyla yüzü tamamen değişmiş;&#160;koyu tenli, yuvarlak hatlı bir büyükanneden genç ve okka burunlu bir kızıla dönüşmüştü. Bunu görmek hem büyüleyici hem&#160;de rahatsız ediciydi.</p>
<p>Kadının gösterisi sona erdiğinde Addison’a döndüm. “Anlamıyorum,” dedim. “Ne satıyorlar?”</p>
<p>Addison sorumu yanıtlayamadan on yaşlarında bir çocuk aceleyle yanımıza gelip elime bir çift kart tutuşturdu. “Bir alana&#160;bir bedava, yalnızca bugünlük!” diye şakıdı. “Hiçbir makul teklif&#160;reddedilmez!”</p>
<p>Elimdeki kartları döndürdüm. Birinin üzerinde, elinde sü-reölçer tutan bir adamın fotoğrafı vardı ve fotoğrafın arkasındaJ. Edwin Bragg, ikiyer erbabı yazıyordu. Diğer kart ise trans halindeki boncuklu kadına aitti ve fotoğrafın öteki yüzüne G. Fûnke,&#160;binbirsurat sözcükleri işlenmişti.</p><div><div><img src="main-87.png" alt=""/></div></div><div><div>
<p>118</p><img src="main-88.png" alt=""/></div></div><div><img src="main-89.jpg" alt=""/></div><div><img src="main-90.jpg" alt=""/></div>
<p>“Git başımızdan, hiçbir şey satın almayacağız,” dedi Emma. Çocuk, gözlerini kısıp meydan okurcasına Emma’ya baktıktan&#160;sonra hızlı adımlarla yanımızdan uzaklaştı.</p>
<p>“Ne sattıklarını sonunda anladın mı?” dedi Addison.</p>
<p>Gözlerimi sokağa diktim. Gölgeli Yol boyunca sıralanmış dükkân vitrinlerinin neredeyse hepsinde süreölçerli adam ve boncuklu kadın gibi insanlar, daha doğrusu bakışlarınız onlara kaydığı anda gösterilerini sergilemeye hazır bekleyen tuhaflar vardı.</p>
<p>Nihayet bir tahmin yürütmeye cesaret ettim. “Onlar... kendilerini mi satıyorlar?”</p>
<p>“Sonunda jetonun düştü,” dedi Addison.</p>
<p>“Ve bu kötü bir şey mi?” dedim tekrar akıl yürüterek.</p>
<p>“Evet,” dedi Addison pat diye. “Bu yaptıkları, tuhafların dünyasında kesinlikle yasadışıdır.”</p>
<p>“Bir kişinin tuhaflığı ona bahşedilmiş bir lütuftur,” dedi Emma. “Yeteneğimizi satmak, itibarımızı ayaklar altına almak&#160;demektir.”</p>
<p>Sanki küçük yaşlardan beri kafasına kazınmış basmakalıp laflan papağan gibi tekrar ediyordu.</p>
<p>“Hah,” dedim. “Pekâlâ.”</p>
<p>“İkna olmadın,” dedi Addison.</p>
<p>“Sanırım bunun ne zararı olacağını göremiyorum. Eğer görünmez birinin hizmetine ihtiyaç duyarsam ve o görünmez kişinin paraya ihtiyacı varsa, neden takas yapmayalım ki?”</p>
<p>“Ama senin güçlü ahlaki yargıların var ve bu da seni insanlığın yüzde doksan dokuzundan ayırıyor,” dedi Emma. “Kötü biri ya da ahlaki değerleri ortalamanın birazcık altındaki herhangi&#160;bir kimse görünmez bir tuhafın hizmetini satın almak isterse ne&#160;olacak?”</p>
<p>“Görünmez tuhaf onların teklifini reddetmeli.”</p>
<p>“Ama hiçbir şey sandığın kadar siyah beyaz değil,” dedi Emma, “ve kendini satmak ahlaki pusulanı yıpratır. Kısa zaman içinde,&#160;daha ne yaptığının farkına varamadan kendini gri bölgenin yanlış tarafında bulursun, karşılığında para almamış olsaydın asla&#160;yapmayacağın şeyleri yaparsın. Ve bahsettiğimiz kişi yeterince&#160;çaresizse, karşısındaki insanın asıl amacının ne olduğunu umursamadan kendini karşısına çıkan herkese satabilir.”</p>
<p>“Mesela bir hortlağa,” diye ekledi Addison manidar bir tavırla.</p>
<p>“Tamam, evet, bu kötü olurdu,” dedim. “Ama bir tuhafın dediğinizi gerçekten yapacağına inanıyor musunuz?”</p>
<p>“Aptal olma!” dedi Addison. “Sadece şuranın haline bak. Büyük olasılıkla hortlaklar tarafından yakılıp yıkılmayan Avrupa’daki tek döngü burasıdır! Bunun neden olduğunu sanıyorsun? Çünkü bir hayli işlerine geliyor. Çünkü ellerinde, pis işlerini yapmayı bekleyen muhbirlerden ve gönüllü döneklerden&#160;oluşan koca bir nüfus var.”</p>
<p>“Belki de sesini biraz alçaltmalısın,” dedim.</p>
<p>“Kulağa mantıklı geliyor. Tuhaf muhbirleri sayesinde döngülerimize sızmış olmalılar. Başka türlü nasıl bu kadar çok şey bilecekler ki? Döngülerin girişleri, savunmalarımız, zayıf noktalarımız... sırf bunlar gibi insanların yardımları yüzünden.” Yüzünde az önce, yanlışlıkla kesilmiş süt içmiş birinin ifadesiyle etrafa kin&#160;dolu bir bakış attı.</p>
<p>“Gerçekten de hiçbir makul teklifi reddetmiyorlar,” diye hırladı Addison. “Hepsi birer hain. Asılmaları gerek!”</p>
<p>“Sorunun nedir tatlım? Kötü bir gün mü geçiriyorsun?”</p>
<p>Arkamızı döndüğümüzde orada öylece dikilen bir kadınla karşılaştık. (Ne kadar zamandır buradaydı? Konuştuklarımızın&#160;ne kadarını duymuştu?) Üzerinde, 1950’li yıllarda ciddi görünümlü şık işkadınlarının giydiği türden diz hizasında bir etek&#160;ve alçak topuklu siyah ayakkabılar vardı ve tembelce sigarasını&#160;tüttürüyordu. Saçlarını arı kovanı gibi toplamıştı. Tekdüze aksa-nı nedeniyle Amerikalı olduğunu ve Orta Batı’daki düzlüklerde&#160;yetiştiğini tahmin ettim.</p>
<p>“Ben Lorraine,” dedi, “ve siz de kasabada yenisiniz.”</p>
<p>“Birini bekliyoruz,” dedi Emma. “Biz... tatildeyiz.”</p>
<p>“Hiç sorma!” dedi Lorraine. “Ben de tatildeyim. Hem de son elli senedir.” Rujla lekelenmiş dişlerini gözler önüne sererek güldü. “Eğer size yardımcı olabileceğim bir şey olursa hiç çekinmeden bana söyleyebilirsiniz. Gölgeli Yol’daki en iyi seçki Lorrai-ne’dedir. Kime sorsanız aynı şeyi söyler.”</p>
<p>“Hayır, teşekkürler,” dedim.</p>
<p>“Endişelenme tatlım. Seni ısırmazlar.”</p>
<p>“İlgilenmiyoruz.”</p>
<p>Lorraine omuzlarını silkti. “Sadece dost canlısı olmaya çalışıyordum. Biraz kaybolmuş gibi görünüyorsunuz, o kadar.”</p>
<p>Yanımızdan ayrılmak için hareketlendi ama söylediği bir şey Emma’nın ilgisini çekmişti.</p>
<p>“Ne seçkisi?”</p>
<p>Lorraine yüzünde vıcık vıcık bir gülümsemeyle bize döndü. “Yaşlılar, gençler. Her türden yetenekler. Müşterilerimden bazıları yalnızca iyi bir gösteri izlemek ister. Biz de onlara istediklerini&#160;veririz ama bazılarının özel ihtiyaçları olabiliyor. Bizde tüm müşterilerimizin memnuniyeti esastır.”</p>
<p>“Çocuk, istemediğini söyledi,” dedi Addison huysuzca. Tam da kadına defolup gitmesini söylemek üzereydi ki Emma öne çıkarak aralarına girdi ve “Görmeyi çok isterim,” dedi.</p>
<p>“Ne?” dedim.</p>
<p>“Görmek istiyorum,” dedi Emma. Heyecanı sinsice sesini istila ediyordu. “Göster bana.”</p>
<p>“Yalnızca ciddi tekliflere açığım,” dedi Lorraine.</p>
<p>“Ah, ben çok ciddiyim.”</p>
<p>Emma’nın ne dolaplar çevirdiğini bilmesem de planına ayak uyduracak kadar güveniyordum ona.</p>
<p>“Ya onlar?” dedi Lorraine şüpheli gözlerle Addison’la beni süzerek. “Her zaman bu kadar kaba mı davranırlar?”</p>
<p>“Evet. Ama onlara güvenebilirsin.”</p>
<p>Lorraine gerektiğinde bizi dükkânından zorla çıkarmanın nelere mâl olacağını düşünürcesine gözlerini kısarak bize baktı.</p>
<p>“Ne yapabiliyorsun?” diye sordu bana. “Yapabildiğin herhangi bir şey var mı?”</p><div><div><img src="main-91.png" alt=""/>
<p>123</p></div></div><div><div><img src="main-92.png" alt=""/></div></div>
<p>Emma boğazını temizledi, sonra gözlerini pörtleterek bana baktı. Bakışlarını görür görmez ne söylemek istediğini anladım:&#160;Yalan söyle!</p>
<p>“Eskiden kalemleri ve benzer nesneleri havaya kanırabiliyordum,” dedim, “ama artık tek ucu üstünde dik durmasını bile sağlayamıyorum. Sanırım... bende yolunda gitmeyen bir&#160;şeyler var.”</p>
<p>“En iyilerine bile olur.” Addison’a baktı. “Ya sen?”</p>
<p>Addison gözlerini devirdi. “Konuşabilen bir köpeğim?”</p>
<p>“Ve tek yapabildiğin bu mu? Yani konuşmak?”</p>
<p>“En azından bana bazen öyle geliyor,” deme isteğine direnemedim.</p>
<p>“Hanginize daha fazla kırılacağıma karar veremiyorum,” dedi Addison.</p>
<p>Lorraine son bir nefes çektiği sigarasını söndürdü. “Pekâlâ, sevimli şeyler. Beni takip edin.”</p>
<p>Kadın yürümeye koyuldu. Bir anlığına geride kalıp fısıldaşa-rak durumu değerlendirdik.</p>
<p>“Sharon ne olacak?” dedim. “Bize burada beklememizi söyledi.”</p>
<p>“Bu yalnızca bir dakikamızı alacak,” dedi Emma. “Ve bu kadının, hortlakların saklandıkları yer konusunda Sharon’dan daha çok şey bildiğine dair içimde güçlü bir his var.”</p>
<p>“Ve bu bilgiyi bizimle paylaşmaya gönüllü olacağını mı düşünüyorsun?” diye sordu Addison.</p>
<p>“Göreceğiz,” dedi Emma ve Lorraine’in peşinden gitmek için olduğu yerde döndü.</p>
<p>* « «</p>
<p>Lorraine’in dükkânının ne penceresi ne de tabelası vardı; bir zincirin ucuna tutturulmuş gümüş zilden başka hiçbir albenisi&#160;olmayan alelade bir kapıdan ibaretti. Lorraine zili çaldı. Kapının&#160;öte yanındaki çok sayıda sürgülü kilit teker teker açılırken dışa-nda bekledik. Derken kapı aralandı ve ışıl ışıl parlayan bir göz&#160;gölgelerin içinden bize baktı.</p><div><div><img src="main-93.png" alt=""/></div></div><div></div><div><div><img src="main-94.png" alt=""/></div></div>
<p>“Taze et mi?” dedi bir erkek sesi.</p>
<p>“Müşteriler,” diye yanıtladı Lorraine. “İçeri girmemize izin ver.”</p>
<p>Göz ortadan kaybolur kaybolmaz kapı ardına dek açıldı. Kendimizi, kapıcının bizi rahatlıkla süzebileceği resmi bir giriş salonunda bulduk. Yüksek yakalı, kocaman bir palto giyiyordu ve kafasında da geniş siperli, fötr bir şapka vardı; şapkayı o kadar&#160;indirmişti ki yüzüne baktığımızda tek görebildiğimiz, iğne deliği&#160;gibi iki göz ve burnunun ucuydu. Yolumuzu kapatıp küçümseyen bakışlarıyla hepimizi sırayla inceledi.</p><div><div><img src="main-95.png" alt=""/></div></div><div></div><div><div><img src="main-96.png" alt=""/></div></div><div><div><img src="main-97.png" alt=""/></div></div><div><img src="main-98.jpg" alt=""/></div><div><img src="main-99.jpg" alt=""/></div>
<p>“Eee?” dedi Lorraine.</p>
<p>Adam tehlike arz etmediğimize karar vermişe benziyordu. “Tamam,” dedi kenara çekilirken. Kapıyı arkamızdan kapatıp kilitledi ve ardından, Lorraine bizi uzun bir koridordan geçirirken&#160;peşimize takıldı.</p>
<p>Gaz lambalarının titrek ışığıyla aydınlatılmış loş bir salona girdik. Burası ihtişam sanrılarıyla görgüsüzce döşenmiş bayağı&#160;bir yerdi: Duvarlar altın işlemeli duvar kâğıtlarıyla ve mor perdelerle süslenmişti, kubbe şeklindeki tavana tunik giymiş, bronz&#160;tenli Yunan tanrıları resmedilmişti ve salonun girişinin iki yanından mermer sütunlar yükseliyordu.</p>
<p>Lorraine başıyla kapıcıya işaret etti. “Teşekkürler Carlos.”</p>
<p>Carlos süzülürcesine odanın arka tarafına çekildi. Lorraine perdeyle örtülmüş duvarlardan birinin önünde durarak ipe asıldı&#160;ve kenara kayan kumaş, sağlam ve geniş bir cam paneli gözler&#160;önüne serdi. İçeri bakmak için öne adım attık ve camın öteki yanındaki diğer odayı gördük. Burası, içinde bulunduğumuz odaya bir hayli benziyordu ama daha küçüktü. İnsanlar oturdukları&#160;sandalyelerde ya da kanepelerde tembellik ediyor, kimi bir şeyler&#160;okurken kimi kestiriyordu.</p>
<p>Sekiz kişi saydım. Bazıları diğerlerine göre biraz daha yaşlı-caydı, şakaklarındaki saçlar çoktan kırlaşmaya başlamıştı. On yaşından küçük bir oğlanla bir de kız vardı. Hepsinin birer tutsak olduğunu fark etmem pek uzun sürmedi.</p>
<p>Addison bir soru sormak üzereydi ki Lorraine sabırsızca araya girdi. “Lütfen soruları sonraya saklayalım.” Hızlı adımlarla cama doğru seğirtti, camın altındaki duvara göbek bağı misali&#160;tutturulmuş boruyu eline aldı ve borunun ucunu ağzına götürerek konuşmaya başladı. “On üç numara!”</p>
<p>Camın öte yanındaki en ufak oğlan çocuğu ayağa kalkıp sallana sahana öne çıktı. Elleri ve bacakları zincirlenmişti ve&#160;hapishane üniformasına benzer bir şey giyen tek tuhaftı: 13&#160;sayısı, çizgili takımının ve şapkasının üstüne kalın rakamlarla&#160;işlenmişti. Her ne kadar on yaşından büyük göstermiyor olsa da&#160;yüzündeki tüyler sanki yetişkin bir erkekten ödünç alınmış gibiydi: Üçgen şeklinde kesilmiş çalılara benzeyen bir keçi sakalı,&#160;balta girmemiş ormanlarda yaşayan tırtılları andıran kaşları ve&#160;kaşlarının altında soğuk ve ölçüp biçen gözleri vardı.</p>
<p>“Neden zincire vurulmuş?” dedim. “Yoksa tehlikeli biri mi?” “Göreceksiniz,” dedi Lorraine.</p>
<p>Oğlan gözlerini yumdu. Odaklanıyor gibi görünüyordu. Bir dakika kadar sonra saçları şapkasının kenarlarından uzamaya,&#160;alnına doğru sinsice sokulmaya başladı. Keçi sakalı da uzayarak&#160;büklüm büklüm kıvrıldı ve havada doğrularak büyülenmiş bir&#160;yılan misali iki yana salınmaya koyuldu.</p>
<p>“Yüce balıkçıllar aşkına,” dedi Addison. “Fevkalade acayip.”</p>
<p>“Şimdi dikkatli izleyin,” dedi Lorraine sırıtarak.</p>
<p>On üç numara prangaya vurulmuş ellerini kaldırdı. Büyülenmiş keçi sakalının sivri ucu kilide doğru yöneldi, anahtar deliğinin etrafını kokladı ve nihayet kıvrıla kıvrıla deliğe girdi. Oğlan, gözlerini açıp yüzünde bomboş bir ifadeyle ileri baktı. On saniye&#160;kadar sonra büklüm büklüm olmuş sakalı sertleşti ve titreyerek&#160;camın diğer tarafından bile duyabildiğimiz tiz bir ses çıkardı.</p>
<p>Asma kilit açılmıştı; bileğini saran zincirler ayaklarının dibine düştü.</p>
<p>Çocuk hafifçe öne eğilerek bizi selamladı. Onu alkışlama isteğimi güçlükle bastırabildim.</p>
<p>“Dünyadaki bütün kilitleri açabilir,” dedi Lorraine kibirli bir ses tonuyla.</p>
<p>Bu sırada oğlan çoktan sandalyesine ve dergisine dönmüştü.</p>
<p>Lorraine eliyle borunun ağzını kapattı. “Türünün tek örneğidir. Tıpkı diğerleri gibi. Biri düşünce okumak konusunda uzmandır. Diğeri omuz hizasına gelen tüm duvarların içinden geçebilir. Bu, düşündüğünüzden çok daha faydalı olabilir, inanın bana. Şuradaki küçük kız eğer yeterince üzüm sodası içerse uçabiliyor.”</p>
<p>“Öyle mi?” dedi Addison boğuk bir sesle.</p>
<p>“Gösterisini sergilemekten memnuniyet duyacaktır,” dedi Lorraine ve boruyu ağzına götürerek kızı pencerenin önüne çağırdı.</p>
<p>“Bu hiç gerekli değil,” dedi Emma birbirine bastırdığı dişlerinin arasından.</p>
<p>“İşleri bu,” dedi Lorraine. “Beş, öne çık!”</p>
<p>Küçük kız şişeleri istiflemek için kullanılan masanın yanına gidip mor sıvıyla dolu olanlardan birini seçti ve içeceğinden kocaman bir yudum aldı. Sodasını bitirdiğinde şişeyi masanın&#160;üzerine bıraktı, sevimli bir şekilde hıçkırdı ve sırt kısmı hasır&#160;örgülerle bezenmiş bir sandalyenin yanma gidip orada öylece dikildi. Bir dakika kadar sonra tekrar hıçkırdı ve ayakları yerden&#160;yükselmeye, başı aynı hizada kalırken bacakları yukarı doğru&#160;çark etmeye başladı. Üçüncü kez hıçkırana dek çoktan ayaklan&#160;yerden doksan derece kalkmıştı; artık, ensesini yasladığı sandalyenin sırt kısmından başka hiçbir yerden destek almadan sırtüstü uzanır vaziyette havada asılı duruyordu.</p>
<p>Sanırım Lorraine daha fazla tepki vermemizi bekliyordu ama gösteriden etkilenmiş olmamıza rağmen sessizlik içinde olan biteni izlemeyi sürdürdük. “Seyircilerimiz zorlu çıktı,” dedi Lorraine ve kızı yerine gönderdi.</p><div><div><img src="main-100.png" alt=""/></div></div><div><div><img src="main-101.png" alt=""/></div></div><div><img src="main-102.jpg" alt=""/></div><div><img src="main-103.jpg" alt=""/></div>
<p>“Şimdi,” dedi Lorraine boruyu yerine asıp bize dönerek. “Eğer hiçbiri ilginizi çekmediyse diğer ahırlarla çeşitli satış anlaşmaları&#160;yapmıştım. Seçenekleriniz kesinlikle burada gördüklerinizle kısıtlı değil.”</p>
<p>“Ahırlar,” dedi Emma. Sesi tekdüzeydi ama yüzeyin hemen altında fokur fokur kaynadığını görebiliyordum. “Yani onlara birer hayvan gibi davrandığını itiraf ediyorsun, öyle mi?”</p>
<p>Lorraine bir anlığına Emma’nın yüzünü inceledi ve gözleri, arkada beklemekte olan paltolu adama kaydı. “Tabii ki hayır,” dedi sonunda. “Bunlar yüksek performanslı mallar. Gayet güzel besleniyorlar, dinlenmelerine izin veriliyor, baskı altında&#160;bile kendilerinden isteneni yerine getirecek şekilde eğitiliyorlar&#160;ve kar tanesi kadar saflar. Çoğu hayatları boyunca nektarın tek&#160;damlasına bile dokunmadı. Ofisimde söylediklerimi kanıtlayacak belgelerim var ya da arzu ederseniz kendilerine de sorabilirsiniz. On üç numara! Altı numara!” diye bağırdı boruya. “Gelin&#160;de şu insanlara burada ne kadar mutlu olduğunuzu anlatın.”</p>
<p>Küçük oğlan ve kız ayağa kalkıp sallana sallana camın önüne geldiler. Boruyu eline ilk alan oğlan oldu. “Burayı çok seviyoruz,” dedi robot gibi bir sesle. “Hanımefendi bize gerçekten iyi&#160;davranıyor.”</p>
<p>Boruyu kıza uzattı. “İşimizi yapmayı seviyoruz. Biz...” Öğrendiği ama unuttuğu bir şeyi hatırlamaya çalışarak duraksadı. “Biz işimizi seviyoruz,” diye geveledi ağzında.</p>
<p>Lorraine sinirli bir şekilde ikisini de yerlerine yolladı. “İşte duydunuz. Şimdi, bir ya da iki tanesini daha denemenize izin&#160;verebilirim ama ondan sonrası için kaparo almam gerekiyor.”</p>
<p>“Şu belgeleri görmek istiyorum,” dedi Emma paltolu adamın bakışlarına karşılık verirken. “Ofisinizde durduğunu söylediğiniz şu belgeleri.” İki yanında yumruk yaptığı elleri kızarmaya&#160;başlamıştı. İşler çirkinleşmeden oradan ayrılmamız gerektiğinin&#160;farkındaydım. Bu kadının sahip olduğu bilgiler ne kadar önemli&#160;olursa olsun ölümüne dövüşmeye değmezdi. Tüm o çocukları&#160;kurtarmaya niyetlendiğini görebiliyordum fakat kulağa son derece acımasızca gelse de önce kendi arkadaşlarımızı kurtarmalıydık.</p>
<p>“Aslında bence buna gerek yok,” dedim ve hemen ardından öne eğilip Emma’nın kulağına, “Onlara yardım etmek için geri&#160;döneceğiz. Şimdilik önceliklerimizi sıraya koymalıyız,” diye fısıldadım.</p>
<p>“Belgeler,” dedi beni duymazdan gelerek.</p>
<p>“Hiç sorun değil,” diye yanıtladı Lorraine. “Ofisime gelin de asıl önemli kısımları orada konuşalım.”</p>
<p>Emma çoktan hareketlenmişti ve onu şüphe çekmeden durdurmanın hiçbir yolu kalmamıştı.</p>
<p>Lorraine’in ofisi, küçücük bir giyinme odasının içine sıkıştırılmış eski bir masadan ve sandalyeden ibaretti. Tam kapıyı ardımızdan kapatmıştı ki Emma kadının üstüne atılıp onu sertçe kapıya çarptı. Lorraine önceleri küfredip Carlos’a seslenmeye&#160;kalkışsa da Emma’nın fırına atılmış kömür misali kor gibi parlayan elini yüzüne yaklaştırdığını görünce sus pus oldu. Lorraine’in bluzunda, Emma’nın onu tutup ittirdiği yerde hâlâ dumanı&#160;tüten kararmış iki el izi vardı.</p>
<p>O sırada biri kapıyı yumruklayıp kapının öteki tarafından homurdandı.</p>
<p>“Ona her şeyin yolunda olduğunu söyle,” dedi Emma alçak ve zalimce bir ses tonuyla.</p>
<p>“Ben iyiyim!” dedi Lorraine sertçe.</p>
<p>Kadının sırtına yaslanan kapıdan hâlâ takırtılar geliyordu.</p>
<p>“Tekrar söyle.”</p>
<p>Lorraine bu kez biraz daha ikna edici bir tınıyla, “Kaybol! Burada iş yapmaya çalışıyorum!” dedi.</p>
<p>Bir homurdanma daha ve ardından uzaklaşan ayak sesleri.</p>
<p>“Çok aptalca davranıyorsunuz,” dedi Lorraine. “Şimdiye kadar benden çalan hiç kimse hayatta kalamadı.”</p>
<p>“Paranı istemiyoruz,” dedi Emma. “Sadece bazı sorulara cevap vereceksin.”</p>
<p>“Ne hakkında?”</p>
<p>“Buradaki insanlar hakkında. Onların sahibi olduğunu düşünüyorsun, değil mi?”</p>
<p>Lorraine kaşlarını çattı. “Bu da nereden çıktı?”</p>
<p>“O insanlar. O çocuklar. Onları satın aldın ve kendini onların sahibi olarak görüyorsun, haksız mıyım?”</p>
<p>“Ben kimseyi satın almadım.”</p>
<p>“Onları satın aldın ve şimdi de satıyorsun. Sen bir köle tacirisin.”</p>
<p>“Burada işler o şekilde yürümez. Kendi rızalarıyla bana geldiler. Ben onların menajeriyim.”</p>
<p>“Sen onların pezevengisin,” dedi Emma tükürürcesine.</p>
<p>“Ben olmasam açlıktan ölürlerdi. Ya da kaçırılırlardı.”</p>
<p>“Kimin tarafından kaçırılırlardı?”</p>
<p>“Kim olduğunu biliyorsun.”</p>
<p>“Senin söylediğini duymak istiyorum.”</p>
<p>Kadın güldü. “Bu pek iyi bir fikir sayılmaz.”</p>
<p>“Öyle mi?” dedim öne doğru bir adım atarak. “Nedenmiş?”</p>
<p>“Her yerde kulakları var ve kendilerinden bahsedilmesinden hoşlanmazlar.”</p>
<p>“Pek çok hortlak öldürdüm,” dedim. “Onlardan korkmuyorum.”</p>
<p>“O zaman aptalın tekisin.”</p>
<p>“Onu ısırabilir miyim?” dedi Addison. “Bu gerçekten çok hoşuma gider. Sadece birazcık.”</p>
<p>“İnsanları kaçırdıktan sonra ne yapıyorlar?” dedim onu duymazdan gelerek.</p>
<p>“Kimse bilmiyor,” dedi. “Öğrenmeye çalıştım ama...”</p>
<p>“Canla başla çalıştığına eminim,” dedi Emma.</p>
<p>“Bazen buraya gelirler,” dedi Lorraine. “Alışveriş yapmak için.”</p>
<p>“Alışveriş,” dedi Addison. “Ne kadar hoş bir kelime.”</p>
<p>“İnsanlarımdan faydalanmak için.” Etrafına bakındı. Sesi fısıltıya dönüştü. “Bundan nefret ediyorum. Kaç kişi isteyecekle-</p><div><img src="main-104.png" alt=""/></div>
<p>rinden ya da onları ne süreyle kullanacaklarından asla emin olamazsın. Ama onlara istediklerini vermek zorundasındır. Aslında şikâyet ederdim ama... yakınamazsın bile.”</p>
<p>“Bahse girerim ki aldığın ücretten hiç şikâyet etmiyorsun-dur,” dedi Emma aşağılayıcı bir tavırla.</p>
<p>“Onlara çektirdikleri cehennem azabı düşünüldüğünde az bile. Geldiklerini duyduğumda ufaklıkları saklamaya çalışıyorum çünkü onları hırpalanmış ve zihinleri silinmiş halde geri&#160;getiriyorlar. Onlara nereye götürüldüklerini, ne yapmaya zorlandıklarını soruyorum ama çocuklar hiçbir şey hatırlamıyor.” Başını iki yana salladı. “Ama durmadan kâbus görüyorlar. Korkunç&#160;kâbuslar. O andan sonra onları satmak bir hayli güçleşiyor.”</p>
<p>“Asıl seni satmalıyım,” dedi Emma öfkeden mosmor kesilmiş halde. Zangır zangır titriyordu. “Hiç kimsenin senin için çeyrek&#160;peni bile vereceğini sanmıyorum ya, neyse.”</p>
<p>Lorraine’e doğru uçmalarına engel olmak için yumruklarımı ceplerime soktum. Hâlâ ondan öğrenmemiz gereken bazı şeyler&#160;vardı. “Diğer döngülerden kaçırdıkları tuhaflara ne yapıyorlar?”&#160;diye sordum.</p>
<p>“Onları kamyonlarla buraya taşıyorlar. Eskiden nadiren olurdu. Ama son günlerde getirdikleri tuhafların ardı arkası kesilmiyor.”</p>
<p>“Bugünün erken saatlerinde gelen kamyon oldu mu?” diye sordum.</p>
<p>“Birkaç saat önce,” dedi. “Her yerde yolu kapatan silahlı muhafızları var. Yaptıkları her neyse pek abartılı davranıyorlar.”</p>
<p>“Genelde böyle davranmazlar mı?”</p>
<p>“Hayır. Sanırım burada kendilerini güvende hissediyorlar. Bu sevkiyat onlar için çok önemli olmalı.”</p>
<p>Onlardı, diye düşündüm. Vücudumu istila eden heyecan dalgasına rağmen Addison’ın Lorraine’e saldırmak üzere olduğunu görünce heyecanımı unutuverdim. “Burada kendilerini pek güvende hissettiklerinden eminim,” diye hırladı, “sizin gibi hainlerin arasında rahat ediyor olmalılar!”</p>
<p>135 &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;----</p>
<p>Onu tasmasından yakaladım ve geriye çektim. “Sakin ol!”</p>
<p>Addison benimle mücadeleye tutuştu. Bir an elimi kapacağını sandım ama sonra sakinleşti.</p>
<p>“Hayatta kalmak için ne gerekliyse onu yapıyoruz,” dedi Lor-raine dişlerinin arasından.</p>
<p>“Biz de öyle,” dedi Emma. “Şimdi bize o kamyonların nereye gittiğini söyle. Eğer yalan söylersen ya da bunun bir tuzak olduğu ortaya çıkarsa geri döner ve burun deliklerini öyle bir&#160;dağlarım ki bir daha nefes alamazsın.” Kor gibi parlayan parmaklarından birini Lorraine’in burnunun ucuna değdirecekmiş gibi&#160;havaya kaldırdı. “Anlaştık mı?”</p>
<p>Emma’yı söylediğini yaparken zihnimde canlandırabiliyor-dum. Daha önce hiç böylesine gözler önüne serildiğini görmediğim dipsiz bir nefret kuyusu ortaya çıkmıştı ve her ne kadar bu tür durumlarda avantaj sağlasa da aynı zamanda biraz korkutucuydu. Yeterince kışkırtılırsa yapabileceklerini düşünmek bile&#160;istemiyordum.</p>
<p>“Arka Bahçe’nin onlara ait kesimine gidiyorlar,” dedi Lorrai-ne, başını Emma’nın için için yanan parmağından uzaklaştırmaya çalışarak. “Köprünün öte yanına.”</p>
<p>“Hangi köprünün?” dedi Emma parmağını kadına yaklaştırarak.</p>
<p>“Dumanlı Sokak’ın sonundaki köprünün. Ama sakın köprüyü geçmeye kalkışmayın. Tabii eğer kafalarınızın kazığa oturtulmasını istemiyorsanız.”</p>
<p>Lorraine’den daha fazlasını öğrenemeyeceğimizi tahmin ediyordum. Şimdi ona ne yapacağımıza karar vermeliydik. Addison onu ısırma derdindeydi. Emma, ömrünün sonuna dek köle taciri&#160;damgasıyla yaşaması için sıcaktan bembeyaz kesilmiş parmağıyla kadının alnına bir T harfi çizmek istiyordu. Konuşarak ikisini&#160;de aksine ikna ettim ve kadını ısırmak ya da damgalamak yerine&#160;perdeden söktüğümüz kuşakla ağzını tıkayıp onu masanın ayaklarından birine bağladık. Onu orada öylece bırakmak üzereydik&#160;ki aklıma öğrenmek istediğim son bir şey geldi.</p>
<p>“Kaçırdıkları tuhaflar. Onlara ne yapıyorlar?”</p>
<p>“Mrrrf!”</p>
<p>Ağzındaki tıkacı çekiştirdim.</p>
<p>“Hiçbiri oradan kaçıp da başından geçenleri anlatamadı,” dedi. “Ama bazı dedikodular var.”</p>
<p>“Neyle ilgili?”</p>
<p>“Ölümden bile daha beter bir şeyle.” Pis pis sırıttı. “Ve sanınm bunun ne olduğunu öyle ya da böyle öğreneceksiniz, değil mi?”</p>
<p>* * *</p>
<p>Ofisin kapısını açtığımız anda paltolu adam elinde ağır bir şeyle salonun öteki tarafından bize doğru koşmaya başladı. Ama henüz bize ulaşamadan ofisten yükselen boğuk feryadı duyunca&#160;durdu ve Lorraine’e yardım etmek için yolunu değiştirdi. Adam&#160;ofisin eşiğinden adımını atar atmaz Emma kapıyı çarparak kapattı ve kapının kolunu işe yaramaz bir kömür parçasına dönüşene dek eritti.</p>
<p>Bu bize bir ya da iki dakika kazandırmıştı.</p>
<p>Addison’la birlikte çıkışa doğru koşmaya başladık ama yolu henüz yarılamıştık ki Emma’nın bizi takip etmediğini fark ettim.&#160;Tüm gücüyle esir tuhaflann kaldığı odanın camına vuruyordu.</p>
<p>“Kaçmanıza yardım edebiliriz! Bana kapının yerini gösterin!” Sandalyelere ve kanepelere yayılmış bedenler ona bakmak&#160;için agırkanlı bir şekilde döndüler.</p>
<p>“Kırmak için cama bir şeyler atın!” dedi Emma. “Çabuk olun!”</p>
<p>Hiçbiri kımıldamadı. Akılları karışmış gibi görünüyorlardı. Belki kurtarılabileceklerine dair hiçbir inanç kırıntısı beslemiyorlardı. Belki de kurtarılmak istemiyorlardı.</p>
<p>“Emma, daha fazla bekleyemeyiz,” dedim kolundan çekiştirerek.</p>
<p>Ama vazgeçmiyordu. “Lütfen!” diye bağırdı boruyu ağzına götürerek. “En azından çocukların çıkmasına izin verin!”</p><div>
<p>uı Lig</p></div><div></div><div><div><img src="main-105.png" alt=""/></div></div>
<p>Ofisten gelen öfke dolu, hırıltılı bağırışların ardından kapı menteşeleri üzerinde sarsıldı. Hüsrana uğrayan Emma yumruğunu cama indirdi.</p>
<p>“Bunların derdi ne?”</p>
<p>İrkilmiş bakışlar. Küçük oğlan ve kız ağlamaya başladı.</p>
<p>Addison dişlerini Emma’nın elbisesinin eteğine geçirip kızı çekiştirmeye koyuldu. “Gitmemiz gerek!”</p>
<p>Emma borunun yere düşmesine izin verip acı içinde arkasını döndü.</p>
<p>Koşarak kapıyı omuzladık ve kendimizi kaldırıma attık. Kapıyı açmamızla her şeyi pusa boğan ve sokağın bir yanını diğer yanından gizleyen yoğun ve sarı renkli kasvetin içeri doluşması bir oldu. Blokun sonuna doğru koşarken arkamızdan bağıran&#160;Lorraine’in sesini duyabiliyorduk ama kadın ortalıkta görünmüyordu; ondan kurtulana dek önce bir köşeyi, sonra bir diğerini&#160;döndük ve biraz soluklanmak için girdiğimiz ıssız sokaktaki, vitrini panellerle kapatılmış dükkânın önünde durduk.</p>
<p>“Buna Stockholm sendromu denir,” dedim. “İnsanlar onları tutsak alan kişiye anlayışla yaklaşmaya başlarlar.”</p>
<p>“Bence sadece korkuyorlar,” dedi Addison. “Nereye kaçacaklar ki? Buradaki hiçbir yerin hapishaneden farkı yok.”</p>
<p>“İkiniz de yanılıyorsunuz,” dedi Emma. “Onlara ilaç verilmişti.”</p>
<p>“Kendinden pek emin konuşuyorsun,” dedim.</p>
<p>Gözlerine dökülen siyah saçlarını geriye itti. “Ben sirkte çalışırken, yani evden kaçtıktan sonra ateş yuttuğum gösterilerimden birinin ardından yanıma bir kadın geldi. Benim ne olduğumu bildiğini, benim gibi başkalarını da tanıdığını ve eğer gidip onun için çalışırsam çok para kazanabileceğimi söyledi.”&#160;Emma’nın bakışları sokağa kaydı; koşmaktan yanakları pembeleşmişti. “Onunla gitmek istemediğimi söyledim ama ısrar ediyordu. Nihayet çekip gittiğinde öfkeden kuduruyordu. O gece&#160;ağzım tıkanmış ve ellerim kelepçeli bir halde at arabasının tekinde uyandım. Ne hareket edebiliyor ne de doğru düzgün düşünebiliyordum. Beni kurtaran Bayan Peregrine’di. Eğer ertesi gün&#160;atlarının nallarını değiştirmek için durduklarında beni bulmuş&#160;olmasaydı...” dedi az önce geldiğimiz yeri başıyla işaret ederek,&#160;“sonum onlar gibi olabilirdi.”</p><div><div><img src="main-106.png" alt=""/></div></div><div></div><div><div><img src="main-107.png" alt=""/></div></div>
<p>“Bana bundan hiç bahsetmemiştin,” dedim usulca.</p>
<p>“Hakkında konuşmayı sevdiğim bir konu değil.”</p>
<p>“Başına gelenlerden ötürü çok üzgünüm,” dedi Addison. “Az önceki kadın... seni kaçıran o muydu?”</p>
<p>Emma bir anlığına düşündü.</p>
<p>“Her şey o kadar uzun zaman önce oldu ki. Beni kaçıran kişinin yüzü de dâhil olmak üzere en korkunç anılarımı zihnimden uzaklaştırdım. Ama şunun farkındayım. Eğer beni o kadınla yalnız bırakırsanız canını almadan durabileceğimden emin değilim.”</p>
<p>“Hepimizin içinde icabına bakılması gereken iblisler var,” dedim.</p>
<p>Aniden üstüme çöken yorgunluk yüzünden, panelle kapatılmış camlardan birine yaslandım. Ne kadar zamandır uyanıktım? Caul’ün kendini açığa çıkarmasının üzerinden kaç saat geçmişti?&#160;Sanki aradan günler geçmiş gibi geliyordu ama on ya da on iki saatten fazla olamazdı. O dakikadan sonra geçen her an bitmek tükenmek bilmeyen uğraşlardan ve dehşetten beslenen bir kâbus,&#160;hatta savaşta olmak gibiydi. Bedenimin yavaş yavaş çöküşe yaklaştığını hissedebiliyordum. Beni ayakta tutan tek şey panikti ve&#160;ne zaman etkisini yitirmeye başlasa ben de güçten düşüyordum.</p>
<p>Saniyenin binde biri kadar kısacık bir süreliğine gözlerimin kapanmasına izin verdim. Bu incecik ve kapkara parantezin içinde bile beni dehşet verici şeyler bekliyordu. Büyükbabamın cesedinin başına çökmüş, etini didiklerken gözlerinden simsiyah yağlar&#160;akan sonsuz ölümün heyulası. Bataklığı andıran mezara gömülürken uluyan yaratığın bahçe makasının sivri uçlan saplanarak&#160;açılmışa benzeyen gözleri. Yüzü acıyla kasılmış, bağırsaktan dışan&#160;taşmış halde feryat figan taklalar atarak boşluğa düşen efendisi.&#160;Evet, iblislerimin icabına çoktan bakmıştım ama zaferler hızla&#160;geçmişte kalıyordu ve diğerleri onların yerini almak için çabucak&#160;mezarlarından çıkıp karşıma dikiliyordu.</p>
<p>Arkamdan, panellerle kapatılmış camın öteki yanından gelen ayak sesleri karşısında gözlerim aniden açıldı. Öne doğru sıçrayıp arkamı döndüm. Her ne kadar dükkân terk edilmiş gibi&#160;görünse de içeride birileri vardı ve dışarı çıkıyorlardı.</p>
<p>İşte geri dönmüştü: panik. Bir kez daha tamamen uyanıktım. Diğerleri de gürültüyü duymuşlardı. Sürü içgüdüsüyle hareket&#160;ederek yakınlardaki çıra yığınının ardına sığındık. Kütüklerin arasından dükkânın ön cephesini gözetliyor, kapının hemen üstünde&#160;asılı rengi solmuş tabelada yazanları okumaya çalışıyordum.</p>
<p>Munday, Dyson ve Strype, Hukuk Bürosu. 1666’dan beri nefret ve korku saçmaya devam ediyorlar.</p>
<p>Sürgüsü çekilen kapı yavaşça açıldı ve karşımıza tanıdık bir siyah başlık çıktı: Sharon. Etrafına bakındı, ortalığın süt liman&#160;olduğuna karar verdi, sonra dışarı süzülüp kapıyı arkasından&#160;kilitledi. Sharon telaşlı adımlarla Gölgeli Yol’a doğru yürürken&#160;fısıldayarak peşinden gidip gitmemeyi tartıştık. Ona hâlâ ihtiyacımız var mıydı? Ona güvenebilir miydik? İkisi de olabilirdi.&#160;Kepenkleri indirilmiş dükkânın tekinde ne işi vardı? Görüşmek&#160;istediğini söylediği avukat bu muydu? Peki, o zaman neden sinsi&#160;sinsi hareket ediyordu?</p>
<p>Aklımızda onunla ilgili çok sayıda soru ve çok sayıda belirsizlik vardı. Bunu kendi başımıza da başarabileceğimize karar verdik. Olduğumuz yerde kaldık ve kasvetin içinde önce bir hayalete dönüşmesini, sonra da yitip gitmesini izledik.</p>
<p>* * «</p>
<p>Dumanlı Sokak’a ve hortlakların köprüsüne doğru yola koyulduk. Başka bir kestirilemez rastlantının daha önüne geçmek için gideceğimiz yeri kimseye yol sormadan kendi başımıza bulmaya karar&#160;verdik. Arka Bahçe’nin en işe yaramaz yerlere gizlenmiş sokak&#160;tabelalarını -lamba direklerinden sallanan, ayakaltındaki aşınmış kaldırım taşlarına kazınmış ya da bankların arkasına saklanmış diz yüksekliğindeki tabelaları- keşfetmemizle birlikte işimiz&#160;biraz kolaylaştı ama onların yardımına rağmen defalarca yanlış&#160;yöne saptık. Görünüşe göre Arka Bahçe, içinde kısılıp kalanları delirtecek şekilde tasarlanmıştı. Bomboş duvarlarda son bulup&#160;alakasız bir yerde yeniden başlayan sokaklar vardı. Kimi sokaklar&#160;öyle keskin virajlıydı ki en nihayetinde spiraller çizerek kendisiyle birleşiyordu. Adı olmayan ya da iki veya üç adı olan sokaklar&#160;vardı. Hiçbiri, Lorraine’in mallarını görüp Emma’nın hikâyesini&#160;dinledikten sonra midemi altüst eden ve tuhafların kendilerini&#160;satışa çıkardıkları çarşıyı ziyaret edecek müşteriler için hoş bir ortam yaratmak amacıyla özel çaba sarf edildiği her yanından belli&#160;olan Gölgeli Yol kadar nizamlı ya da bakımlı değildi.</p>
<p>Biz amaçsızca dolaşırken Arka Bahçe’nin benzersiz coğrafyasını çözmeye başladım; blokları adlarıyla değil, karakterleriyle zihnime kazıyordum. Sokakların her biri kendine özgüydü ve&#160;sokaklardaki dükkânlar türlerine göre gruplanmıştı. Hüzün Sokağı iki cenaze levazımatçısı, medyumu, bilhassa “yeniden değerlendirilmiş tabutlar” konusunda uzmanlaşmış marangozu,&#160;hafta sonlarını dört sesten oluşmuş bir vokal grubu olarak geçiren profesyonel cenaze ağıtçıları ve vergi memuruyla hıncahınç&#160;doluydu. Balçık Sokağı pencere pervazlarından sarkan saksıları&#160;ve parlak renklere boyanmış evleriyle tuhaf bir şekilde neşe saçıyordu; sokağın en göze çarpan yapısı olan mezbaha bile cam-göbeğinin davetkâr bir tonuna boyanmıştı ve içeri girip gezme&#160;isteğimi bastırmak zorunda kaldım. Oysa Menekşe Sokağı lağım&#160;çukurunun tekiydi. Şarıl şarıl sokağın ortasından akan lağım saldırgan sinekler tarafından istila edilmiş, kaldırımlarsa kokuşmuş&#160;sebzelerle dolup taşmıştı; ucuzcu manavın tabelası, adamın tek&#160;bir öpücük karşılığında bütün sebzeleri tekrar taptaze kılabileceğini iddia ediyordu.</p><div><div><img src="main-108.png" alt=""/></div></div><div><div><img src="main-109.png" alt=""/></div></div>
<p>Güdük Bulvar yalnızca on beş metre uzunluğundaydı ve sadece tek bir işletmeye ev sahipliği yapıyordu: İki adam bir kızağın üstüne yerleştirdikleri atıştırmalıkları satıyorlardı. Çocuklar etrafına toplaşmış, paylanna düşeni kapmak için yaygara koparırlarken Addison yere düşenlerden aşırmak için o tarafa seğirtti. Tam arkasından seslenecektim ki adamlardan biri, “Kedi eti!&#160;Haşlanmış kedi eti var!” diye bağırınca kuyruğunu bacaklarının&#160;arasına kıstırıp, “Bir daha asla yemek yemeyeceğim, asla, bir&#160;daha asla...” diye sızlana sızlana kendiliğinden yanımıza döndü.</p><div><img src="main-110.png" alt=""/></div><div><img src="main-111.jpg" alt=""/></div>
<p>Yukarı Leke’den Dumanlı Sokak’a doğru ilerledik. Oraya yaklaştıkça sanki sokağın ta kendisi, sinsice yaklaşan ölüm yüzünden iltihaplanmışçasına çürüyor, dükkânlarının önü ıssızlaşıyor, kaldırımları boşalıyor, ayaklarımızın arasından akıp giden kül&#160;seli yüzünden asfaltı kararıyordu. Yolun sonunda sokak sertçe&#160;sağa doğru kıvrıldı ve dönemecin başında eski, ahşap bir ev olduğunu gördüm. En az ev kadar yaşlı bir adam, nöbet tutan bir&#160;muhafız edasıyla evin verandasında dikiliyordu. Fırça gibi bir&#160;süpürgeyle külleri süpürüyordu ama kül yığını, adamın yetişebileceğinden çok daha hızlı bir şekilde büyüyordu.</p>
<p>Neden zahmet ettiğini sordum. Aniden başını kaldırıp bana baktı; süpürgesini onu çalmamdan korkuyormuşçasına göğsüne&#160;bastırmıştı. Ayakları çıplak ve kapkaraydı, pantolonu ise diz hizasına dek kurumla kaplanmıştı. “Birinin yapması gerek,” dedi.&#160;“Buranın cehenneme dönmesine izin veremeyiz.”</p>
<p>Biz yanından geçerken yüzünde huysuz bir ifadeyle işinin başına döndü ama eklem iltihabından mustarip olduğu aşikâr elleri süpürgenin sapını güç bela kavrayabiliyordu. Adamın krallarm-kine benzer bir havası vardı; başkaldırısını takdir ediyordum.&#160;Nöbet yerini terk etmeyi reddeden bir direnişçiydi. Dünyanın&#160;ucundaki son nöbetçiydi.</p>
<p>Biz yolla birlikte dönerek yürüdükçe derilerini yılan misali arkalarında bırakan binalardan oluşan bir bölgeden geçtik: Önce boyalar yanıp tutuştu, sonra pencereler karardı ve patladı;&#160;ardından çatılarda çöküntüler belirmeye, yıkık duvarlarla karşılaşmaya başladık. Nihayet Dumanlı Sokak kavşağına vardığımızda geriye yalnızca kemikler kalmıştı: alazlanmış ve eğilip&#160;bükülmüş kerestelerin yarattığı kaos, son kez atan minik kalpler misali küllerin içinde parıldayan közler. Yıldırım çarpmışa&#160;dönmüş halde orada öylece dikilip etrafımıza bakındık. Arnavut&#160;kaldırımını yarıp geçen derin çatlaklardan sülfürlü dumanlar&#160;yükseliyordu. Yangının çırılçıplak bıraktığı ağaçlar yıkıntıların&#160;tepesinde birer korkuluk gibi dikiliyordu. Bazı yerlerde derinliği&#160;otuz santimi bulan kül yığını sokaktan aşağı akıyordu. İşte bu,&#160;kendimi içinde bulmayı beklediğim Cehennem’e en yakın şeydi.</p><div>
<p>&lt;■</p></div><div><div><img src="main-112.png" alt=""/></div></div><div><div><img src="main-113.png" alt=""/></div></div>
<p>“Demek hortlakların garaj yolu burası,” dedi Addison. “Ne kadar da onlara uygun.”</p>
<p>“Bence son derece gerçekdışı,” dedim kabanınım düğmelerini çözerken. Her yerden sauna sıcaklığı yükseliyor, ayakkabılarımın tabanlarından vücuduma yayılıyordu. “Sharon burası hakkında neler söylemişti?”</p>
<p>“Yeraltı yangını,” dedi Emma. “Yıllar sürebilir. Söndürmelerinin güçlüğüyle bilinirler.”</p>
<p>Devasa bir soda kutusu açılıyormuşçasına sağır edici bir ses duyuldu ve hemen ardından, en fazla üç metre ötemizdeki kaldırım çatlağından yabayı andıran uzun, turuncu alevler fışkırdı. İrkilip geriye doğru sıçradık ama sonra silkinip kendimize geldik.</p>
<p>“Burada gerekenden bir dakika bile fazla kalmayalım, ne dersiniz?” dedi Emma. “Hangi yoldan gideceğiz?”</p>
<p>Seçeneklerimiz arasında yalnızca sağ ve sol vardı. Dumanlı Sokak’m bir ucunun Hendek’te, diğer ucunun da hortlakların&#160;köprüsünde sona erdiğini biliyorduk ama hangisinin nereye çıktığına dair hiçbir fikrimiz yoktu ve rüzgârla savrulan onca dumanın, sisin ve külün içinde uzağı görebildiğimiz pek söylenemezdi. Rasgele seçim yapmak ise aynı tehlikeli yolu sil baştan&#160;katetmek ve zaman kaybı anlamına geliyordu.</p>
<p>Sisin içinden bize doğru süzülen cıvıltılı melodiyi duyduğumuz sırada çaresizliğe kapılmak üzereydik. Bir evin karbonlaşmış kaburgalarının arasına gizlenmek için yoldan ayrıldık. Şarkıyı söyleyenler bize yaklaşırken sesleri yükseldi ve nihayet garip şarkılarının sözlerini anlamayı becerdik:</p>
<p>Hırsız, gergin ipin ucunda sallanmadan önceki gece,</p>
<p>Geldi cellat yanı başına,</p>
<p>Geldim, dedi, sen ölmeden önce,</p>
<p>Bir uyarıyla.</p>
<p>Boğazına geçireceğim ipi ve göndereceğim seni Cehennem’e Keseceğim kolunu, sonra yakacağım canını&#160;Kavuracağım derini ve götüreceğim seni....</p><div><img src="main-114.png" alt=""/></div>
<p>Burada hepsi aynı anda soluklanmak için durdu ve, “YERİN YEDİ KAT ALTINA!” diyerek bitirdiler.</p>
<p>Sisin içinde belirmelerinden epeyce önce seslerin sahibinin kim olduğunu anlamıştım. Siluetler tepeden tırnağa siyahlara&#160;bürünmüş, sağlam siyah botlar giyen ve alet çantaları kaygısızca&#160;yanlarından sallanan adamlara dönüştü. Yorucu bir işgününün&#160;ardından bile yılmak bilmeyen darağacı ustaları avazları çıktığı&#160;kadar bağırarak şarkılarını söylüyorlardı.</p>
<p>“Tanrı ahenksiz ruhlarını kutsasın,” dedi Emma hafifçe gülerek.</p>
<p>Günün erken saatlerinde onları Dumanlı Sokak’ın Hendek tarafındaki girişinde çalışırken görmüştük; dolayısıyla geldikleri&#160;tarafın Hendek’e çıktığını varsaymak akıllıca görünüyordu. Bu&#160;da demekti ki köprüye doğru yürüyorlardı. Yola çıkıp peşlerine&#160;düşmeden önce adamların önümüzden geçerek sisin içinde gözden kaybolmalarını bekledik.</p>
<p>Her şeyin siyahlara bürünmesine neden olan kül birikintilerinin içinde güçlükle yürüdük. Pantolonumun paçaları, Em-ma’nın ayakkabıları ve çıplak bilekleri, Addison’ın bacakları tepeden tırnağa kapkaraydı. Yangının kasıp kavurduğu mahallede sesleri yankılanan ustalar uzaklarda bir yerlerde başka bir şarkıya geçtiler. Etrafımızda yıkıntılardan başka hiçbir şey yoktu. Sık&#160;sık tiz birfoşşş sesi duyuyor ve hemen ardından yerden püsküren&#160;alevleri görüyorduk. Daha sonrakilerin hiçbiri ilki kadar yakınımızda patlak vermedi. Şanslıydık; burada canlı canlı kızarmak&#160;kolaya kaçmak olurdu.</p>
<p>Ansızın başlayan rüzgâr, külleri ve sıcak közleri kapkara bir kar fırtınası misali gökyüzüne savurdu. Arkamızı dönüp nefes almaya çalışarak yüzlerimizi kapattık. Gömleğimin manşetini çekiştirerek ağzıma kapatmaya çalışsam da pek faydası dokunmadı ve öksürmeye başladım. Emma, Addison’ı kollarının arasına&#160;aldı ama o da öksürmeye başladı. Kabanımı yırtarcasına çıkarıp&#160;kafalarını örtecek şekilde üzerlerine atmaktan başka seçeneğim&#160;yoktu. Derken Emma’nın öksürükleri dinmeye başladı ve Ad-dison’ın boğuk sesinin kumaşın ardından, “Teşekkür ederim!”&#160;dediğini duydum.</p>
<p>Tek yapabildiğimiz orada birbirimize sokulup kül fırtınasının sona ermesini beklemekti. Yakınımızda bir şeyin hareket ettiğini&#160;duyduğum sırada gözlerim kapalıydı ve azıcık araladığım parmaklarımın ardından baktığımda gördüğüm şey burada, Şeytanın&#160;Arka Bahçesi’nde şahit olduğum şeylerle kıyaslandığında bile irkilmeme neden olacak türdendi: Ağzına bastırdığı mendili dışında hiçbir şeyden rahatsız olmamışçasına rahatlıkla yürüyen bir&#160;adam. Karanlıkta yolunu bulmakta hiç sorun yaşamıyordu çünkü&#160;göz yuvalarının ikisinden de güçlü ışık huzmeleri çıkıyordu.</p>
<p>“İyi akşamlar!” diye seslendi ışıklarını bana doğru çevirip şapkasını hafifçe öne eğerken. Yanıt vermeye çalıştım ama ağzım&#160;ve gözlerim külle doldu. Gözlerimi tekrar açtığımdaysa adam&#160;çoktan sırra kadem basmıştı.</p>
<p>Rüzgâr gücünü yitirmeye başlayınca tekrar iş görecek hale gelene dek öksürüp tıksırarak gözlerimizi ovuşturmaya koyulduk. Emma, Addison’ı yere bıraktı. “Eğer dikkatli olmazsak bu döngü&#160;bizi hortlaklardan önce öldürecek,” dedi köpek. Emma kabanı-mı uzatıp hava yeniden berraklaşana kadar bana sıkıca sarıldı.&#160;Bana sarıldığında kollarını bedenime öylesine doluyor ve başını&#160;göğsümdeki boşluğa öylesine güzel yerleştiriyordu ki aramızda&#160;boşluk kalmıyordu ve onu öpmek istiyordum. Hem de burada,&#160;tepeden tırnağa kurumla kaplanmış haldeyken bile.</p>
<p>Addison boğazını temizledi. “Bölmek istemezdim ama gerçekten yola devam etmemiz gerekiyor.”</p>
<p>Hafifçe utanmış halde birbirimizden ayrılıp yürümeye koyulduk. Kısa süre sonra sisin içinde yine solgun siluetler belirdi. Sokakta bir şeyler öğütüyor, yolun kenarını yara kabuğu misali&#160;kaplayan kulübeler arasında gidip geliyorlardı. Kim olduklarını&#160;bilememenin verdiği gerginlikle tereddüt etsek de köprüye giden&#160;başka yol yoktu.</p>
<p>“Başınızı kaldırın, sırtlar dik,” dedi Emma. “Korkutucu görünmeye çalışın.”</p>
<p>Saflan sıklaştırıp aralarına daldık. Sinsi bakışlı, vahşi görünüşlüydüler. Tepeden tırnağa kurumla kaplanmışlardı. Çöpten toplanmışa benzeyen döküntüler giyiyorlardı. Tehlikeli birini&#160;taklit etmek konusunda elimden geleni yaparak gözlerimi kıstım. Dayak yemiş köpekler gibi geri çekildiler.</p>
<p>Burası bir tür gecekondu mahallesiydi. Kümesi andıran evlerin duvarları yangına dayanıklı metal hurdalarından yapılmış, rüzgârdan uçmamaları için teneke çatıların üstüne kaya parçalan&#160;ve ağaç kütükleri yerleştirilmiş, kapı niyetine de branda bezinden dikili perdeler takılmıştı. Bunlar tıpkı bir mantar tabakası&#160;gibi artık neredeyse varlığı bile belli olmayan kavruk bir uygarlığın kemiklerinin üzerini kaplayan yaşam kırıntılarıydı.</p>
<p>Sokaklarda tavuklar koşturuyordu. Adamın teki dumanlan tüten bir deliğin yanma diz çökmüş, delikten yayılan kavurucu&#160;sıcakta yumurta pişiriyordu.</p>
<p>“Çok yaklaşmayın,” diye mırıldandı Addison. “Hasta gibi görünüyorlar.”</p>
<p>Onunla hemfikirdim. Kendilerini güçlükle taşıyorlarmış gibi sallana sahana yürüyorlardı, bakışları camsıydı. Hastalığın yiyip&#160;bitirdiği yüzlerini gizlemek ya da o meşum hastalığın bulaşmasını geciktirmek istercesine çoğunun yüzünde özensizce yapılmış&#160;maskeler ya da yalnızca gözleri görünecek şekilde kafalarına sarılmış çuvallar vardı.</p>
<p>“Bunlar kim?” diye sordum.</p>
<p>“Hiçbir fikrim yok,” dedi Emma, “ve soracak da değilim.”</p>
<p>“Bence hiçbir yerde hoş karşılanmayan tipler,” dedi Addison. “Dokunulmazlar, hastalık taşıyanlar, işledikleri suçlar Şeytanın&#160;Arka Bahçesi’nde bile affedilemeyecek türden caniler. Damgacından kaçanlar, en diptekiler, tuhafların dünyasının sınırında&#160;yaşayanlar. Dışlananlar tarafından bile dışlananlar.”</p>
<p>“Eğer sınır burasıysa,” dedi Emma, “o zaman hortlaklar çok uzakta olamaz.”</p>
<p>“Bu insanların tuhaf olduğundan emin miyiz?” diye sordum. Sefaletleri dışında hiçbir benzersiz özellikleri yok gibi görünüyorlardı. Belki kibrimdendi ama ne kadar yozlaşmış olurlarsa&#160;olsunlar hiçbir tuhafın böylesine ortaçağa özgü bir sefalet içinde&#160;yaşamayı kabul edeceğine inanmak istemiyordum.</p><div><div><img src="main-115.png" alt=""/>
<p>us</p></div></div><div><div><img src="main-116.png" alt=""/></div></div>
<p>“Bilmiyorum ve umursamıyorum da,” diye yanıtladı Emma. “Sadece yürüyün.”</p>
<p>Bu insanlann nezaketimize benzer şekilde karşılık vereceğini umarak başlarımızı önümüze eğip gözlerimizi yola diktik. Çoğu&#160;bizden uzak durdu ama bazıları peşimize takılıp dilenmeye koyuldu.</p>
<p>“Ne olursa, ne olursa. Bir damla, ufak bir şişe,” dedi biri gözlerini işaret ederek.</p>
<p>“Lütfen,” diye yalvardı bir diğeri. “Günlerdir tek bir damla yüzü bile görmedik.”</p>
<p>Yanaklan sanki gözlerinden yaş değil de asit geliyormuş gibi çukurlarla ve yara izleriyle bezeliydi. Yüzlerine güçlükle bakabiliyordum.</p>
<p>“Her ne istiyorsanız bizde yok,” dedi Emma onları kovalayarak.</p>
<p>Dilenciler geride kalıp yolun kenarında dikildiler ve gözlerinde karanlık birer ifadeyle bizi izlediler. Aralarından biri yüksek ama hırıltılı bir ses tonuyla seslendi. “Hey sen! Oğlan!”</p>
<p>“Duymazdan gel,” diye mırıldandı Emma.</p>
<p>Başımı döndürmeden göz ucuyla sesin geldiği yere baktım. Paçavralar içindeki adam duvarın dibine çömelmiş, titreyen eliyle bana işaret ediyordu.</p>
<p>“Sen o musun? Oğlan! Sen osun, değil mi?” Gözlüğünün üstüne taktığı göz bandını beni süzmek için kaldırdı. “Eveeeeet.” Alçak sesle ıslık çalıp çürük dişlerini gözler önüne sererek gülümsedi. “Seni bekliyorlar.”</p>
<p>“Kim?”</p>
<p>Daha fazla dayanamadım. Adamın önünde duruverdim. Emma sabırsızca iç geçirdi.</p>
<p>Dilencinin gülümsemesi iyiden iyiye yüzüne yayıldı ve delice bir hal aldı. “Kocakarılar ve şarlatanlar! Lanetli kütüphaneciler&#160;ve kutsanmış haritacılar! Kimler yok ki kimler!” Adam kollarını&#160;kaldırıp alaycı bir tavırla tapınırcasına önümde eğilirken burnuma kesif bir koku çalındı. “Uzuuuuuuun zamandır bekliyorlar.”&#160;“Ne için?”</p>
<p>“Hadi,” dedi Emma, “kaçığın teki olduğu ortada.”</p>
<p>“Büyük gösteri, en büyük gösteri,” dedi dilenci karnaval çı-ğırtkanlarmınki gibi alçalıp yükselen sesiyle. “En büyük, en iyi, en heyecanlı, en son gösteri! Azzzzzzz sonra...”</p>
<p>Vücudumu tuhaf bir ürperti kapladı. “Seni tanımıyorum ve kalıbımı basarım ki sen de beni tanımıyorsun.” Arkamı döndüm&#160;ve yürümeye başladım.</p>
<p>“Tabii ki tanıyorum,” dediğini duydum adamın. “Sen gölgelerle konuşan oğlansın.”</p>
<p>Donakaldım. Emma ve Addison solukları kesilmiş halde bana döndüler.</p>
<p>Koşarak adamın karşısına dikildim. “Kimsin sen?” Artık suratına bağırıyordum. “Bunu sana kim söyledi?”</p>
<p>Ama adam güldü, yalnızca güldü ve ondan daha başka bir şey öğrenemedim.</p><div><img src="main-117.jpg" alt=""/></div>
<p>Kalabalık toplanmaya başladığı sırada oradan sıvıştık.</p>
<p>“Arkanıza bakmayın,” diye uyardı Addison.</p>
<p>“Unut onu,” dedi Emma. “O adam delinin teki.”</p>
<p>Sanırım hepimiz adamın çok daha fazlası olduğunu biliyorduk ama aynı zamanda, bildiğimiz tek şey de buydu. Cevapsız sorularla uğuldayan beyinlerimize rağmen paranoyak bir sessizlik içinde hızlı adımlarla yürüdük. Kimse dilencinin söylediği&#160;acayip şeylerden bahsetmedi ki bunun için onlara minnettardım.&#160;Söylediklerinin ne anlama geldiği hakkında hiçbir fikrim yoktu&#160;ve akıl yürütemeyecek kadar da yorgundum. Emma’nın ve Ad-dison’ın ayaklannı sürüye sürüye yürüdüklerini görünce onlann&#160;da zayıf düştüğünü tahmin ettim. O konuda da konuşmadık. Bitkinlik yeni düşmanımızdı ve adını koymak yalnızca onu güçlendirmeye yarayacaktı.</p>
<p>Önümüzdeki yol görüşü engelleyen sis çanağına doğru inerken hortlakların köprüsüne dair herhangi bir iz görmeyi bekleyerek etrafımıza bakındık. O sırada Lorraine’in bize yalan söylemiş olabileceği kafama dank etti. Belki de ortalıkta köprü falan yoktu. Belki de mahalle sakinlerinin üçümüzü canlı canlı mideye&#160;indirmesi umuduyla bizi bu lağım çukuruna göndermişti. Eğer&#160;Lorraine’i de yanımızda getirmiş olsaydık güç kullanarak onu&#160;konuşturabilirdik.</p>
<p>“İşte burada!” diye bağırdı Addison dosdoğru karşıyı gösteren bir ok şeklini almış vücuduyla.</p>
<p>Onun gördüğünü görmeye çalıştık. Gözlükleriyle bile Addi-son’ın görüşü bizimkinden daha keskindi. Ancak birkaç düzine daha adım attıktan sonra yolun daralıp genişçe bir yay çizerek&#160;derin bir yarığın üstünden geçtiğini hayal meyal fark edebildik.</p>
<p>“Köprü!” diye bağırdı Emma.</p>
<p>Yorgunluğumuzu kısa süreliğine unutarak koşmaya başladık. Ayaklarımız yerdeki siyah tozları havalandırıyordu. Birkaç dakika sonra soluklanmak için durduğumuzda manzara netleşti.</p>
<p>Yarığın üstündeki gökyüzü, yeşilimsi pusu kefen gibi giymişti. Pusun öte tarafında beyaz taşlardan inşa edilmiş uzun bir duvar,&#160;onun ardında da tepesi alçak bulutlar arasında kaybolmuş yüksek, soluk renkli bir kule yükseliyordu.</p>
<p>Sonunda hortlakların kalesi karşımızdaydı. Burası, yüz hatları silinmiş bir suratı andıran rahatsız edici bir boşluğa sahipti. Ayrıca yerleşiminde de bir yanlışlık vardı: Muazzam boyutlardaki bembeyaz yapı ve kusursuz hatları, Dumanlı Sokak’ın küle&#160;dönmüş çöplüğüyle büyük bir zıtlık içindeydi. Sanki modern&#160;bir alışveriş merkezi Agincourt Savaşı’nın orta yerine bırakılmış&#160;gibiydi. Yapıya bakmak bile içimi dehşet ve kararlılıkla dolduruyordu; aptal ve dağınık hayatımın eşi benzeri olmayan tüm&#160;parçalarının, o duvarların ardında gizlenen tek bir noktaya doğru birleştiğini hissediyordum. Her şey burada olup bitecekti: Ya&#160;başaracaktım ya da savaşırken can verecektim. Ödemem gereken&#160;borç buydu. Bunun uğruna, şimdiye kadarki hayatım boyunca&#160;tattığım tüm zevkler ve yaşadığım her korku bir giriş müziğinden öteye geçememişti. Eğer her şeyin bir nedeni varsa, benim&#160;nedenim duvarın öteki tarafındaydı.</p>
<p>Yanımda Emma gülüyordu. Şaşkın şaşkın ona baktığımı görünce kendini toparladı.</p>
<p>“Burada mı saklanıyorlarmış?” dedi aklından geçenleri açıklamak istercesine.</p>
<p>“Öyle görünüyor,” dedi Addison. “Bunun neresi komik?”</p>
<p>“Neredeyse tüm hayatım boyunca hortlaklardan korktum ve nefret ettim. Tüm o yıllar boyunca nihayet onların gizli sığınağını, inini bulduğum ânı kaç defa hayal ettiğimi bilemezsiniz. En&#160;azından meşum bir kale görmeyi bekliyordum. Duvarlarından&#160;kanlar akacak, kalenin orta yerindeki yağ gölü fokur fokur kaynayacaktı. Ama hayır.”</p>
<p>“Yani hayal kırıklığına uğradın, öyle mi?” dedim.</p>
<p>“Evet, biraz.” Suçlarcasına kaleye işaret etti. “Yapabildiklerinin en iyisi bu mu?”</p><div><img src="main-118.png" alt=""/></div>
<p>“Ben de hayal kırıklığına uğradım,” dedi Addison. “En azından yanımızda bir ordu olmasını beklerdim. Ama görünüşe bakılırsa orduya ihtiyacımız olmayabilir.”</p>
<p>“Bundan kuşkuluyum,” dedim. “Şu duvarın öte tarafında bizi her şey bekliyor olabilir.”</p>
<p>“O zaman biz de her şeye hazırlıklı oluruz,” dedi Emma. “Bize şimdiye dek görmediğimiz neyle saldırabilirler ki? Kurşunları,&#160;bombaları, gölgeleri atlattık... Mevzu şu ki sonunda buradayız.&#160;Onlarca yıldır tuzakları hep onlar kurdular. Düşünsene... nihayet savaşı onların evine taşıyoruz.”</p>
<p>“Korkudan ödlerinin patladığından eminim,” dedim.</p>
<p>“Caul’ü bulacağım,” diyerek konuşmayı sürdürdü Emma. “Onu bulacağım ve annesini sayıklayan çocuklar gibi ağlatacağım. Beş para etmez hayatı için yalvaracak ama sonra iki elimi de&#160;boğazına dolayıp kafası eriyene kadar sıkacağım...”</p>
<p>“Aceleci davranmayalım,” dedim. “Onunla aramızda onlarca engel olduğundan eminim. Her yerde hortlaklar olacak. Ve muhtemelen silahlı muhafızlar da.”</p>
<p>“Hatta belki gölgeler bile,” dedi Addison.</p>
<p>“Şüphesiz gölgelerle karşılaşacağız,” dedi Emma. Bu fikir karşısında belli belirsiz bir heyecan duyuyor gibiydi.</p>
<p>“Hazır konusu açılmışken,” dedim, “diğer tarafta bizi neler beklediğini öğrenmeden kapılara hücum etmememiz gerektiğini&#160;düşünüyorum. Tek bir şansımız olabilir ve onu da öylece çarçur&#160;etmek istemiyorum.”</p>
<p>“Tamam,” dedi Emma. “Önerin nedir?”</p>
<p>“Addison’u gizlice içeri sokmanın yolunu bulalım. Aramızda dikkat çekme ihtimali en düşük olan o. Ayrıca her yere saklanabilecek kadar küçük ve burnu çok iyi koku alıyor. Keşif yapıp&#160;tekrar gizlice dışarı çıkar ve öğrendiklerini bize anlatır. İşte bu&#160;kadar. Tabii kabul ederse.”</p>
<p>“Ya geri dönmezsem?” dedi Addison.</p>
<p>“O zaman peşinden geliriz,” dedim.</p><div></div><div><div><img src="main-119.png" alt=""/></div></div>
<p>Köpek bir anlığına durumu değerlendirdi ama yalnızca bir anlığına. “Kabul ediyorum ama bir şartım var,” dedi.</p>
<p>“Ne istersen,” dedim.</p>
<p>“Zaferimizin ardından hakkımızda anlatılacak hikâyelerde Korkusuz Addison olarak anılmak istiyorum.”</p>
<p>“Öyle olacak,” dedi Emma.</p>
<p>“Şunu Aşın Korkusuz yapalım,” dedi Addison. “Ve Yakışıklı.” “Tamamdır,” dedim.</p>
<p>“Harika,” dedi Addison. “İşe koyulmanın zamanı geldi. Şu dünyada önem verdiğimiz herkes köprünün diğer ucunda. Bu tarafta geçirdiğim her dakika zaman kaybından başka bir şey değil. ”</p>
<p>Köprüye kadar Addison’a eşlik edip sonra dönüşünü bekleyecektik. Yavaş tempoyla yokuş aşağı koşmaya başladık; biz koştukça etrafımızı saran gecekondu mahallesi de kalabalıklaştı.&#160;Geriye hiç boşluk kalmayana dek kulübeler birbirlerine yaklaştı;&#160;manzaranın bütünü, pas tarafından kemirilmiş metaller birleştirilerek dikilmiş biteviye bir kırkyama gibi görünüyordu. Sonra&#160;kulübeler ve onlara yaslanmış binalar ansızın sona erdi ve Dumanlı Sokak’ın geriye kalan son yüz metresi delik deşik duvarlardan ve kararmış kerestelerden oluşan ıssız bir çöle dönüştü.&#160;Burası büyük olasılıkla hortlaklar tarafından tampon bölge olarak kullanılıyordu. Nihayet köprüye ulaştık; köprünün ağzında&#160;birkaç düzine insan itişip kakışıyordu. Hâlâ giysilerinin durumunu seçemeyeceğimiz kadar uzaktayken Addison, “Bakın. Bir&#160;ordu karargâhını kurmuş, kaleyi kuşatma altına alıyor. Onlara&#160;karşı gelenlerin yalnızca biz olmadığımızı biliyordum...” dedi.</p>
<p>Fakat yakından bakınca bu insanların askerden başka her şey olabileceğini fark ettik. Hayal kırıklığı kokan üfleyip püflemele-rin ardından Addison’ın parlak umut kırıntıları sönüverdi.</p>
<p>“Kaleyi kuşatma altına aldıkları falan yok,” dedim. “Sadece... yatıyorlar.”</p>
<p>Şimdiye dek gördüğümüz gecekonducular arasında en perişan haldekiler bunlardı; küllerin içine yığılmış bedenleri öylesine hareketsiz duruyordu ki oturanları bile bir anlığına ölü sandım.</p>
<p>&lt; ---&gt; ■</p>
<p>Saçlan ve vücutları hem külden hem de yağdan simsiyah olmuştu. Yüzleri o kadar çok yara iziyle ve çukurla doluydu ki cüzzamlı&#160;olup olmadıklarını merak ettim. Aralarından geçerken birkaç tanesi halsizce kafasını kaldırıp bize baktı ama eğer bir şey bekliyor-lardıysa bile bizi beklemedikleri ortadaydı. Başlan tekrar önlerine&#160;düştü. Uyuyanların arasında sinsice dolaşarak ceplerini karıştıran,&#160;kafasına kepçe kulaklı bir avcı şapkası takmış olan oğlan çocuğu ayaktaki tek kişiydi. Uyananlar ona vurdu ama kimse çocuğun&#160;peşine düşmeye zahmet etmedi. En nihayetinde çalınmaya değer&#160;hiçbir şeyleri yoktu.</p>
<p>Tam onları arkamızda bırakmak üzereydik ki biri bağırdı. “Öleceksiniz!”</p>
<p>Emma durdu ve meydan okurcasına döndü. “Ne dedin sen?” “Öleceksiniz.”</p>
<p>Konuşan adam bir karton parçasının üstünde oturuyor, san gözleri kuş yuvasına dönmüş simsiyah saçlarının arasından sinsice etrafı gözetliyordu. “Kimse onların izni olmadan köprüden&#160;geçemez.”</p>
<p>“Er ya da geç geçeceğiz. Eğer dikkat etmemiz gereken bir şeyler biliyorsanız şimdi konuşun!”</p>
<p>Aylak adam kahkahasını güçlükle bastırdı. Diğerlerinin sesi çıkmıyordu.</p>
<p>Emma bakışlarını kalabalığın üstünde gezdirdi. “Aranızda bize yardım edecek kimse yok mu?”</p>
<p>Adamlardan biri, “Dikkat etmeniz gereken şey...” derken başka biri araya girip adamı susturdu.</p>
<p>“Bırakın gitsinler. Birkaç güne damlaları elimizde olur!” Gecekondu mahallesi sakinleri buram buram acı kokan bir&#160;arzuyla hep bir ağızdan inledi.</p>
<p>“Ah, küçücük bir şişesi için neler vermezdim,” dedi ayağımın dibindeki kadın.</p>
<p>“Yalnızca bir damla, bir damla için!” diye şakıdı kalça kemiklerinin üstünde zıplayan bir adam. “Şunların damlalarından yalnızca bir damla!”</p>
<p>“Yeter, hepimize işkence ediyorsunuz!” diye sızlandı bir diğeri. “Şundan bahsetmeyi kesin artık!”</p>
<p>“Hepinizin canı cehenneme!” diye bağırdı Emma. “Hadi, karşıya geçelim Korkusuz Addison.”</p>
<p>Tiksintiyle onlara arkamızı döndük.</p>
<p>* * «</p>
<p>Köprü daracıktı ve orta yerinden yay gibi bükülüyordu; öylesine saf ve pürüzsüz bir mermerden inşa edilmişti ki sokağın külü bile&#160;üzerinden geçmeye kıyamıyor gibiydi. Addison köprünün kenarına gelmeden hemen önce bizi durdurdu. “Durun, burada bir şey&#160;var,” dedi ve kristal küresini okuyan bir kâhin edasıyla gözlerini&#160;yumup havayı koklarken gergin bir şekilde onu bekledik.</p>
<p>Emma, “Hemen karşıya geçmemiz gerek. Burada savunmasızız,” diye mırıldansa da Addison bambaşka dünyalardaydı; aynca şu anda pek tehlikedeymişiz gibi de görünmüyordu. Ne köprüde&#160;dolanan ne de diğer taraftaki demir parmaklıklı kapıyı koruyan&#160;birileri vardı. Tüfekli ve dürbünlü askerleri nöbet tutarken görmeyi beklediğiniz uzun beyaz duvarın tepesi de benzer şekilde&#160;bomboştu. Duvarlar dışında kalenin yegâne savunma mekanizması, etrafını kale hendeği misali çepeçevre saran derin yarık gibi&#160;görünüyordu; soluduğumuz havaya asılı kalan sülfürlü yeşil buharın kaynağıysa yarığın dibinde fokur fokur çağıldayan nehirdi.&#160;Köprü görebildiğim kadarıyla karşıya geçmenin tek yoluydu.</p>
<p>“Hâlâ hayal kırıklığına uğramış vaziyette misin?” diye sordum Emma’ya.</p>
<p>“Alenen hakarete uğramış gibi hissediyorum,” diye yanıtladı. “Bizi dışarıda tutmaya bile çalışmıyor gibiler.”</p>
<p>“Evet, beni endişelendiren de bu.”</p>
<p>Addison soluğunu tuttu ve gözleri aniden fal taşı gibi açıldı. Gözbebekleri elektrikli pırıltılar saçıyordu.</p>
<p>“Ne oldu?” dedi Emma soluksuz halde.</p>
<p>“İzler çok silik ama Balenciaga Wren’in kokusunu her yerden alırım.”</p>
<p>“Ya diğerleri?”</p>
<p>Addison tekrar kokladı. “Yanında bizim türümüzden birileri daha varmış. Tam olarak kim ya da kaç kişi olduklarını söylemem mümkün değil. İz son derece bulanık. Son zamanlarda buradan çok sayıda tuhaf geçmiş ama kesinlikle şunları kastetmiyorum,” dedi zehirli bakışlarıyla arkamızdaki gecekonduculara&#160;işaret ederek. “Onların tuhaf özleri çok zayıf, yok gibi.”</p>
<p>“O zaman sorguladığımız kadın doğruyu söylüyordu,” dedim. “Hortlakların tutsaklarını getirdikleri yer burası. Arkadaşlarımız burada.”</p>
<p>Kaçırıldıkları andan beri feci ve boğucu bir çaresizlik kalbimi sıkıştırıyordu ama şimdi, az da olsa kavrayışı gevşemişti. Saatlerdir&#160;ilk kez umuttan ve tahminden başka bir şeye dayanarak hareket&#160;ediyorduk. Bizi hiç de hoş karşılamayan düşmanca bir bölgede&#160;arkadaşlarımızın izini sürmüş, hortlakların kapısının eşiğine dek&#160;gelmiştik. Başlı başına bu bile ufak bir zafer sayılırdı ve bir anlığına dahi olsa her şeyin mümkün olduğuna inanmamı sağlıyordu.</p>
<p>“O zaman kimsenin burayı korumuyor olması daha da garip,” dedi Emma kasvetli bir tavırla. “Bundan hiç hoşlanmadım.”</p>
<p>“Ben de,” dedim. “Ama karşıya geçmenin başka bir yolunu göremiyorum.”</p>
<p>“Şu işi yapıp da kurtulsak ne iyi olur,” dedi Addison.</p>
<p>“Gelebildiğimiz yere kadar sana eşlik edeceğiz,” dedi Emma.</p>
<p>“Minnettar olurum,” diye yanıtladı Addison. Sesi hiç de aşırı korkusuz biri gibi çıkmıyordu.</p>
<p>Köprüyü koşarak bir dakikadan kısa süre içinde kat edebileceğimizi düşündüm ama niye koşacaktık ki? Çünkü, diye düşündüm Tolkien’in cümlelerinden biri zihnimde canlanırken, kimse Mordor’a öylece elini kolunu sallayarak giremez-</p>
<p>Peşimizi bırakmayan mırıltılar ve boğuk kahkahalar eşliğinde rüzgâr gibi koşmaya başladık. Arkamı dönüp gecekonduculara baktım. Bizi bekleyen korkunç sondan emin halde kıpırdanıyor, olan biteni daha iyi görmek için yerlerini değiştiriyorlardı. Tek eksikleri patlamış mısırdı. Geri dönüp hepsini</p><div><img src="main-120.png" alt=""/></div>
<p>teker teker fokurdayarak kaynayan nehre atmayı istiyordum.</p>
<p>Birkaç güne damlaları elimizde olur. Bunun ne anlama geldiğini bilmiyordum ve öğrenmeye de niyetim yoktu.</p>
<p>Köprü dikleşmeye başladı. Sinsice içimize işleyen paranoya kalbimin iki katı hızla çarpmasına neden oluyordu. Bir şeylerin&#160;aniden üstümüze çullanacağından ve kaçacak hiçbir yerimiz olmayacağından emin gibiydim. Kendimi tuzağa doğru koşan bir&#160;fare gibi hissediyordum.</p>
<p>Fısıldayarak planımızı son defa gözden geçirdik: Addison’ı kapıdan geçirip gecekondu mahallesine dönecek ve beklemek&#160;için dikkat çekmeyen bir yer bulacaktık. Eğer üç saat içinde dönmezse, Emma’yla birlikte içeri girmenin bir yolunu bulacaktık.</p>
<p>Köprünün en yüksek noktasına yaklaşıyorduk ve şimdiye dek gözlerden gizlenen inişi biraz olsun görebiliyordum. Derken sokak lambaları bağırmaya başladı.</p>
<p>“Dur!”</p>
<p>“Oradaki kim?”</p>
<p>“Kimse buradan geçemez!”</p>
<p>Olduğumuz yerde donakalıp fal taşı gibi açılmış gözlerle onlara baktık; sokak lambası değil de sivri uçlu uzun kargılara&#160;saplanmış kesik başlar olduklarını görmek üçümüzü de serseme&#160;çevirdi. Grileşen derileri çekilmiş, dilleri ağızlarından sarkıyordu. Korkunç görünüyorlardı ama yine de vücutlarından ayrılmış&#160;olmaları kafalardan üçünün az önce bizimle konuşmasına mani&#160;olmamıştı. Toplamda sekiz taneydiler ve çiftler halinde köprünün iki yanma dikilmişlerdi.</p>
<p>Sadece Addison şaşırmamış görünüyordu. “Sakın daha önce hiç köprü kafası görmediğinizi söylemeyin,” dedi.</p>
<p>“Orada kal!” dedi solumuzdaki kafa. “İzinsiz geçenleri orada ölümün beklediğine neredeyse eminim!”</p>
<p>“Belki de kesinlikle eminim demelisin,” dedi sağımızdaki kafa. “Neredeyse kulağa çok yavan geliyor.”</p>
<p>“İznimiz var,” dedim bir yalan uydurmaya çalışarak. “Ben bir hortlağım ve esir aldığım bu iki tuhafı Caul’e götürüyorum.”</p>
<p>“Kimse bize haber vermedi,” dedi soldaki kafa durumdan rahatsız olmuş bir halde.</p>
<p>“Sence esir alınmış gibi görünüyorlar mı Richard?” dedi sağdaki.</p>
<p>“Bu konuda hiçbir şey söyleyemem,” dedi soldaki. “Kuzgunlar haftalar önce gözlerimi oydu.”</p>
<p>“Seninkileri de mi?” dedi sağdaki. “Vah vah.”</p>
<p>“Sesi tanıdığım hortlaklarınkine benzemiyor,” dedi soldaki. “Adın ne, aşağılık şey?”</p>
<p>“Smith,” dedim.</p>
<p>“Ha! Buralarda hiç Smith yok!” dedi sağdaki.</p>
<p>“Yeni katıldım.”</p>
<p>“İyi denemeydi. Hayır, geçmenize izin vereceğimizi hiç sanmıyorum.”</p>
<p>“Peki, bizi kim durduracak?” dedim.</p>
<p>“Bizim durdurmayacağımız ortada,” dedi soldaki. “Biz sadece uyarmak için buradayız.”</p>
<p>“Ve içeri haber vermek için,” dedi sağdaki. “Müze çalışmaları konusunda yüksek lisans yaptığımı biliyor muydunuz? Köprü&#160;kafası olmayı hiç istememiştim...”</p>
<p>“Kimse köprü kafası olmayı istemez,&quot; diye çıkıştı soldaki. “Hiçbir çocuk gece gündüz demeden insanları uyaran, gözleri kuzgunlar tarafından oyulmuş lanet olasıca bir köprü kafası&#160;olma hayaliyle büyümez. Ama hayat ayaklarımızın altına daima&#160;gül yaprakları sermez, öyle değil mi?”</p>
<p>“Hadi, gidelim,” diye mırıldandı Emma. “Tek yapabildikleri gevezelik etmek.”</p>
<p>Onlara aldırış etmeden köprüde ilerlemeye koyulduk; yanından geçtiğimiz her kafa nöbetleşe uyarılar yağdırıyordu.</p>
<p>“Bir adım daha atmayın!” diye bağırdı dördüncü.</p>
<p>“Kendinizi tehlikeye atmak istiyorsanız devam edin!” diye figan etti beşinci.</p>
<p>“Bizi dinlediklerini sanmıyorum,” dedi altıncı.</p>
<p>“Ah, siz bilirsiniz,” dedi yedinci bizi hafife alırcasına. “Sonra sakın sizi uyarmadığımızı söylemeyin.”</p>
<p>Sekizinci yalnızca şişmiş, yeşil dilini çıkarmakla yetindi. Derken onları ardımızda bırakıp köprünün en yüksek noktasına tırmanmaya koyulduk ama köprü aniden bitiverdi; taşların olması gereken yerde yaklaşık altı metre genişliğinde derin ve geniş bir boşluk vardı ve az kalsın boşluğa adım atacaktım. Kollarımı&#160;pervane gibi döndürerek arkaya doğru yalpaladığım sırada beni&#160;yakalayan Emma oldu.</p>
<p>“Kahrolası köprüyü bitirmemişler!” dedim. Yanaklarım adrenalinden ve utançtan pembeleşmişti. Kafaların, onların arkasında da gecekondu mahallesi sakinlerinin bana güldüğünü duyabiliyordum.</p>
<p>Eğer hâlâ koşuyor olsaydık zamanında duramaz ve uçurumdan aşağı düşüverirdik.</p>
<p>“İyi misin?” diye sordu Emma.</p>
<p>“Ben iyiyim,” dedim, “ama biz değiliz. Şimdi Addison’ı nasıl karşıya geçireceğiz?”</p>
<p>“Bu çok can sıkıcı,” dedi Addison kenar boyunca gidip gelirken. “Atlayabileceğimizi sanmıyorum, haksız mıyım?”</p>
<p>“Mümkün değil,” dedim. “Koşarak gelip atlasak bile aradaki mesafe çok uzun. Sırıkla bile atlayamayız.”</p>
<p>“Hah,” dedi Emma. Arkamıza bakıyordu. “Az önce bana bir fikir verdin. Bir dakika.”</p>
<p>Addison ve ben meraklı gözlerle izlerken hızlı adımlarda geldiğimiz yol boyunca ilerlemeye koyuldu. İlk kafayla aynı hizaya geldiğinde durdu ve ellerini kafanın tutturulduğu sivri uçlu kargıya dolayıp asıldı.</p>
<p>Kargı kolaylıkla yerinden çıktı. Kafalar yaygara kopararak isyan ederken kargıyı yere yatırdı, ayağını adamın suratının ortasına yerleştirdi ve tüm gücüyle çekti. Kargının kurtulmasıyla kafa öfkeyle&#160;uluyarak köprü boyunca yuvarlanmaya başladı. Emma yüzünde&#160;muzaffer bir ifadeyle yanımıza dönüp elinde kargıyla uçurumun</p><div><img src="main-121.png" alt=""/></div>
<p>kenarında dikildi ve kargının sağır edici metalik bir takırtıyla devrilerek köprünün karşı yakasına yaslanmasına izin verdi.</p>
<p>Emma kargıya bakıp kaşlarını çattı. “Londra Köprüsü’ne benzemediğini kabul ediyorum.” Altı metre uzunluğunda, üç santim genişliğinde ve ortasından hafifçe eğrilmiş haliyle yalnızca sirk&#160;akrobatlarının üstünde durabileceği bir şeye benziyordu.</p>
<p>“Birkaç tane daha getirmeye ne dersiniz?” diye öneride bulundum.</p>
<p>İleri geri koşup kargıları yerlerinden sökerek boşluğu kapatmaya başladık. Kafalar tükürüyor, küfrediyor ve boş tehditler savuruyordu. Sonuncusu da yerinden fırlayıp köprüden yuvarlanırken kabaca otuz santim genişliğinde, kafalardan akan vıcık&#160;vıcık madde yüzünden kayganlaşmış ve küllü esintide sallanan&#160;küçük, metal bir köprümüz olmuştu.</p>
<p>“İngiltere için!” dedi Addison ve kazıkların üstüne adımını attığı sırada şimi dansı yaparcasına yalpaladı.</p>
<p>“Bayan Peregrine için,” dedim onu takip ederek.</p>
<p>“Kuşlar aşkına, yalnızca yürüyün,” dedi Emma ve o da arkamdan derme çatma köprümüze çıktı.</p>
<p>Addison bizi fena halde yavaşlatıyordu. Kısa bacakları kargıların arasına giriyor ve kargıların makara gibi yuvarlanmasıyla mideme sancılar saplanmasına neden oluyordu. Kargıların arasından yarığın dibini görmemeye çalışarak yalnızca adımımı nereye atacağıma odaklanmaya uğraşıyordum ama bu imkânsızdı;&#160;fokur fokur kaynayan nehir bir mıknatıs gibi bakışlarımı çekiyordu. Kendimi, düşmem halinde başlı başına uçurumun beni&#160;öldürmeye yetecek kadar yüksek olup olmadığını ya da boğularak can verdiğimi hissedecek kadar hayatta kalıp kalmayacağımı&#160;düşünürken buldum. Bu sırada Addison yürümekten vazgeçmiş&#160;ve yere yatıp tıpkı bir sümüklü böcek gibi kargıların üstünde&#160;sürünmeye başlamıştı. Her santimde gururumuzu ayaklar altına&#160;alarak yolun yarısına kadar gelmiştik ki midemdeki sızı keskinleşti ve bambaşka bir şeye dönüştü: artık çok yakından tanıdığım&#160;o düğümlenme hissine.</p><div><div><img src="main-122.png" alt=""/></div></div><div><div>
<p>162</p><img src="main-123.png" alt=""/></div></div>
<p>Gölge. Bunu yüksek sesle söylemek istedim ama dilim damağım kupkuruydu ve ben yutkunup da baklayı ağzımdan çıkarana dek midemdeki sancı on katına çıkmıştı.</p>
<p>“Ne kötü şans,” dedi Addison. “Önümüzde mi, arkamızda mı?”</p>
<p>Hemen cevap veremedim; yerini tam olarak saptamadan önce hissettiğim şeyi el yordamıyla yoklamalıydım.</p>
<p>“Jacob! Önümüzde mi, arkamızda mı?” diye bağırdı Emma kulağıma.</p>
<p>Önümüzde. Midemdeki pusula kendinden pek emin olsa da bu çok mantıksızdı: Köprünün aşağı doğru eğim kazanarak kaleye doğru uzanan kısmını artık kapıya dek görebiliyorduk ve&#160;tamamen ıssızdı. Burada hiçbir şey yoktu.</p>
<p>“Bilmiyorum!” dedim.</p>
<p>“O zaman yürümeye devam et!” diye yanıtladı Emma.</p>
<p>Boşluğun karşı tarafına, başladığımız noktaya olduğumuzdan daha yakındık ve eğer öne doğru ilerlemeye devam edersek kargılardan daha çabuk kurtulmuş olacaktık. Korkumu bastırıp&#160;eğildim, Addison’ı kucağıma aldım ve dengesiz kargılar üstünde&#160;kayıp yalpalayarak koşmaya başladım. Gölgeyi dokunabileceğim kadar yakınımda hissediyordum ve artık sesini de duyabiliyordum; ileride, henüz göremediğim bir yerden homurdanarak üstümüze geliyordu. Gözlerim sesi takip ederek önümüzde&#160;kalan ama ayaklarımızın altındaki bir noktaya; taşa çok sayıda&#160;uzun ve dar açıklığın oyulduğu, köprünün budanmış yüzeyine&#160;odaklandı.</p>
<p>İşte oradaydı. Köprünün içi boştu ve köprünün içinde bir gölge vardı. Her ne kadar gövdesini taştaki açıklıklardan geçirmesi mümkün olmasa da dilleri kolaylıkla aradan sıyrılabilirdi.</p>
<p>Kargıları geçip köprünün sert ve sağlam yüzeyine adımımı attığım anda Emma’nın feryat ettiğini duydum. Addison’ı yere&#160;bırakıp arkamı döndüğümde gördüğüm şey Emma’nın gölgenin&#160;dilinin ucunda havada savrulduğuydu; gölge, dillerinden birini&#160;kızın beline dolamıştı.</p><div></div><div><div><img src="main-124.png" alt=""/></div></div>
<p>O benim adımı haykırırken ben de onunkini haykırdım. Dil Emma’yı tepetaklak çeviriyor, oradan oraya savuruyordu. Bir kez&#160;daha çığlık attı. Hayatım boyunca bundan daha korkunç bir ses&#160;duymamıştım.</p>
<p>Gölge dillerinden bir diğeriyle kargılara alttan vurunca derme çatma köprümüz havalanarak tangırtılar eşliğinde darmadağın&#160;oldu ve kargılar tıpkı birer kibrit çöpü gibi aşağıda bekleyen gediğe yuvarlandı. İkinci dil Addison’ın üstüne atılırken üçüncüsü&#160;göğsüme sert bir darbe indirdi.</p>
<p>Ciğerlerimdeki hava tamamen boşalmış halde yere serildim. Ben nefes almaya çalışırken dil sürünerek belime dolandı ve beni&#160;de havaya kaldırdı. Diğeri Addison’ı arka ayaklarından yakalamıştı. Bir anlığına hepimiz havada tepetaklak asılı kaldık.</p>
<p>Kan beynime hücum ederken gözlerim karardı. Addison’ın havladığını ve dili kemirmeye çalıştığını duyabiliyordum.</p>
<p>“Yapma, seni düşürecek!” diye bağırdım ama sözümü dinlemedi.</p>
<p>Emma da çaresiz durumdaydı; beline dolanan dili yakarsa gölge onu da boşluğa bırakacaktı.</p>
<p>“Konuş onunla, Jacob!” diye bağırdı Emma. “Durdur onu!”</p>
<p>Dillerinin güç bela sığdığı daracık açıklıklara doğru döndüm. Dişleri taştan oyulmuş parmaklıkları kemiriyordu. Kapkara gözleri açlıkla pörtlemişti. Kalın, siyah asma dallarının ucundaki&#160;meyveler gibi görünüyorduk; aşağıdaki yarık ise ağzını açmış,&#160;bizi bekliyordu.</p>
<p>Onun dilini konuşmaya çalıştım. “BİZİ YERE İNDİR!” diye bağırdım ama ağzımdan çıkan kelimeler İngilizceydi.</p>
<p>“Tekrar dene!” dedi Addison.</p>
<p>Gözlerimi kapattım ve gölgenin emrettiğim şeyi yaptığını hayal ederek tekrar denedim.</p>
<p>“Bizi köprüye bırak!”</p>
<p>Yine İngilizce. Bu tanıdığım, buzun içine hapsolmuş haldeyken saatlerce iletişim kurduğum gölge değildi. Bu yeniydi, yabancıydı ve onunla aramdaki iletişim hem kırılgan hem de zayıftı. Zihnine sızmak için beceriksizce kilidi açmaya çalıştığımı hissetmiş olacak ki hepimizi aniden havaya savurdu. Bizi yarığa&#160;fırlatmak için geriniyordu. Onunla bağlantı kurmalıydım, bir şekilde, hem de hemen...</p>
<p>“DUR!” diye bağırdım avazım çıkarcasına. Bu defa genizden gelen tiz bir hırıltıyı andıran gölge dilinde konuşmuştum.</p>
<p>Havada sarsılarak durduk. Bir anlığına, rüzgârla dalgalanan yeni yıkanmış çamaşırlar gibi orada öylece asılı kaldık. Dudaklarımdan dökülen sözcükler faydalı olmuştu ama yeterli değildi.&#160;Yalnızca aklını karıştırmayı başarmıştım.</p>
<p>“Nefes alamıyorum,” dedi Emma kurbağalannkini andıran sesiyle. Beline dolanan dil onu posasını çıkarmak istercesine sıkıyordu, kızın yüzü mosmor kesilmişti.</p>
<p>“Bizi köprüye bırak,” dedim. Hem de yine gölge dilinde! Sözcükler boğazımdan yükselirken gırtlağımı tırmaladılar. Gölge dilinde ağzımdan çıkan her kelimede boğazıma takılan zımbaları öksürerek çıkarmaya çalışıyor gibi hissediyordum.</p>
<p>Gölgeden kararsız bir hırıltı yükseldi. İyimserliğime yenik düştüğüm kısacık bir süreliğine ondan istediğim şeyi hakikaten&#160;yapacağını sandım. Ama sonra sanki havlu silkeliyormuşçasına&#160;sert ve hızlı bir şekilde beni aşağı yukarı savurmaya başladı.</p>
<p>Her şey bulanıklaştı ve karardı. Tekrar kendime geldiğimde dilim hissizdi ve ağzımda kan tadı vardı.</p>
<p>“Şuna bizi indirmesini söyle!” diye bağırıyordu Addison. Ama artık konuşmayı bile beceremiyordum.</p>
<p>“Deniyoğum,” diye geveledim. Öksürerek bir ağız dolusu kan tükürdüm. “Biği yeğe indiğ,” dedim bozuk İngilizcemle. “Biği</p><div><div><img src="main-125.png" alt=""/></div></div>
<p>Durdum ve zihnimi toparladım. Derin bir nefes aldım.</p>
<p>“Bizi köprüye indir,” dedim kulağa çıtır çıtır gelen gölge dilinde.</p>
<p>Gölgenin sürüngenlerinkini andıran beyin kıvrımlarına sızmasını umarak bunu üç kere daha tekrar ettim. “Bizi köprüye indir. Bizi köprüye indir. Bizi köprüye...”</p><div><div><img src="main-126.png" alt=""/></div></div><div><div><img src="main-127.png" alt=""/></div></div>
<p>Aniden, kemiklerimi zangır zangır titreten hüsran dolu bir kükremeyle beni sıkışıp kaldığı açıklığa çekti ve yüzüme simsiyah tükürükler saçarak bir kez daha kükredi. Sonra hepimizi&#160;tekrar havaya kaldırıp gerisin geriye geldiğimiz yere fırlattı.</p>
<p>Bana upuzun gelen bir süre boyunca havada taklalar attık. Artık düşüyorduk, bundan emindim. Kıyametimize doğru havada geniş bir yay çiziyorduk. Ama sonra omzum köprünün sert&#160;yüzeyine temas etti ve köprünün eğimli yüzeyinde kayıp yuvarlanarak en dibe kadar indik.</p>
<p>* * *</p>
<p>Mucize eseri hayattaydık. Canımıza okunmuştu ama en azından hepimizin bilinci yerindeydi ve hâlâ tek parça halindeydik. Pürüzsüz mermer köprüde taklalar atıp nihayet köprünün en dibindeki kafa yığınını darmaduman ederek durduk. Dört bir yana&#160;saçılan kafalar, kendimize çekidüzen vermeye çalışırken bizimle&#160;alay etmeye başladılar.</p>
<p>“Tekrar hoşgeldiniz!” dedi bana en yakın olan. “Korku dolu çığlıklarınızdan pek tat aldık. Ne kadar güçlü ciğerleriniz var!”</p>
<p>“Neden o kahrolası köprünün içinde gölgenin tekinin beklediğini bize söylemediniz?” dedim olduğum yerde doğrulup oturarak. Bütün vücudum sızlıyordu; derisi soyulmuş ellerim, sıyrılmış dizlerim ve muhtemelen yerinden çıktığı için zonklayan omzum alev alev yanıyordu.</p>
<p>“Söylesek ne eğlencesi olacaktı? Sürprizler çok daha iyidir.” “Gıdı Gıdı’nın size kanı kaynamış olmalı,” dedi diğeri. “En&#160;son ziyaretçinin bacaklarını koparıp çiğnemişti.”</p>
<p>“O da bir şey mi?” dedi korsanlannkini andıran parlak, halka küpeli kafa. “Bir keresinde onun, tuhafın tekini halatla bağlayıp&#160;beş dakikalığına nehre batırdığına ve sonra yukarı çekip yediğine&#160;şahit olmuştum.”</p>
<p>“Tuhaf Al Dente,” dedi üçüncü etkilenmiş halde. “Gıdı Gı-dı’mız tam bir gurme.”</p>
<p>Ayağa kalkmaya pek hazır olmadığımdan birkaç metre emekleyerek Emma’yla Addison’ın yanına gittim. Emma oturmuş, kafasını ovuştururken Addison yaralanan patisinin ağırlığını taşıyıp taşımayacağını test ediyordu.</p><div><div><img src="main-128.png" alt=""/></div></div><div><div><img src="main-129.png" alt=""/></div></div>
<p>“İyi misiniz?” diye sordum.</p>
<p>“Kafamı fena çarptım,” diye yanıtladı Emma ve başından süzülen kanların nereden geldiğini görmek için saçlarını araladığım sırada acıyla irkildi.</p>
<p>Addison sarkık patisini kaldırdı. “Korkarım kırıldı. Canavardan bizi nazikçe yere bırakmasını isteyemez miydin?”</p>
<p>“Çok komik,” dedim. “Düşündüm de neden tüm hortlakları öldürüp arkadaşlarımızı da kurtarmıyorum, öyle değil mi?”</p>
<p>“Aslında ben de aynı şeyi düşünüyordum,” dedi Emma.</p>
<p>“Şaka yapıyordum.”</p>
<p>“Ama ben ciddiyim,” dedi. O sırada gömleğimin manşetiyle hafifçe dokunarak yarasını siliyordum. Derin bir nefes alıp elimi&#160;ittirdi. “Neden böyle oldu?”</p>
<p>“Sanırım gölge söylediklerimi anladı ama emirlerime uymasını sağlayamadım. Bu gölgeyle aramdaki bağ, diğeriyle olan kadar güçlü değildi.”</p>
<p>Diğeri köprünün altında kalmış ve büyük olasılıkla boğularak ölmüştü ve şimdi ölümü yüzünden kendimi biraz olsun üzgün&#160;hissediyordum.</p>
<p>“İlkiyle nasıl bağ kurdun?” diye sordu Addison.</p>
<p>Onu göz çukurlarına dek buza gömülü halde bulduğum ve başımı ellerimin arasına almış halde kendi kendime konuşarak&#160;kafasına sızmayı becerdiğim geceyi kısaca anlattım.</p>
<p>“Diyelim ki köprüdeki gölgeyle hiçbir bağın yok,” dedi Addison, “o zaman neden hayatlarımızı bağışladı?”</p>
<p>“Belki aklını karıştırmışımdır, olamaz mı?”</p>
<p>“Bu konuda becerilerini geliştirmen gerek,” dedi Emma dobra dobra. “Addison’u karşıya geçirmeliyiz.”</p>
<p>“Geliştirmek mi? Ne yapayım, ders mi alayım? Bir kere daha yanına yaklaşırsak o şey bizi öldürecek. Karşıya geçmek için başka bir yol bulmalıyız.”</p>
<p>“Jacob, başka yol yok.” Emma yüzüne dökülen karman çor-man saçları geriye itip gözlerini benimkilere dikti. “Senden başka yol yok.”</p>
<p>Kendimden pek de emin olmayan bir tavırla iddiasını çürütmeye girişecektim ki arka tarafımda keskin bir acı duyup sıçrayarak ayağa kalktım. Kafalardan biri beni kıçımdan ısırmıştı.</p>
<p>“Hey!” diye bağırdım ısırdığı yeri ovalayarak.</p>
<p>“Bizi nasıl bulduysanız öyle kargılarımıza geçirin, sizi barbarlar!” dedi.</p>
<p>Onu tüm gücümle tekmeleyerek gecekondu mahallesi sakinlerinin arasına gönderdim. Tüm kafalar bağırıp küfürler savurmaya, çenelerini hareket ettirerek acayip bir şekilde ortalıkta yuvarlanmaya başladılar. Ben de onlara küfrettim ve hepsi öksürüp aksırmaya başlayana dek külleri tekmeleyerek o kayış gibi olmuş&#160;korkunç suratlarını kurum içinde bıraktım. O sırada küçük, ıslak ve yuvarlak bir şey havada uçarak gelip sırtıma isabet etti.</p>
<p>Bu çürük bir elmaydı. Gecekonduculara bakmak için arkamı döndüm. “Kim attı bunu?”</p>
<p>Uyuşturucu müptelaları gibi kıs kıs güldüler.</p>
<p>“Geldiğiniz yere geri dönün!” diye bağırdı aralarından biri.</p>
<p>Bunun pek de kötü bir fikir olmadığını düşünmeye başlıyordum.</p>
<p>“Nasıl cüret ederler,” diyerek hırladı Addison.</p>
<p>“Unut gitsin,” dedim ona. Öfkem çoktan dinmeye başlamıştı. “Sadece...”</p>
<p>Yüzü öfkeden mosmor kesilmiş halde onlara hitap etmek için arka ayaklarının üzerine kalkan Addison, “Nasıl cüret edersiniz!”&#160;diye bağırdı tekrar. “Siz tuhaf değil misiniz? Hiç utanmanız yok&#160;mu? Size yardım etmeye çalışıyoruz!”</p>
<p>“Ya bize küçük bir şişe ver ya da geber de içini doldursunlar!” dedi hırpani görünüşlü bir kadın.</p>
<p>Addison öfkeden zangır zangır titriyordu. “Size yardım etmeye çalışıyoruz,” dedi tekrar, “ama ne yaparsın ki bizim insanlarımız öldürülürken, döngülerimiz tepeden tırnağa yağmalanırken siz burada durmuş, düşmanın kapısının önünde uyuyorsunuz!&#160;Bunun için kendinizden utanmalısınız!” Yaralı patisiyle onlara&#160;işaret etti. “Hepiniz hainsiniz. Yemin ederim, günün birinde hepinizin teker teker Ymbryneler Konseyi’nin önüne çıkarılıp cezalandırılmanızı sağlayacağım!”</p><div><div><img src="main-130.png" alt=""/></div></div><div><div><img src="main-131.png" alt=""/></div></div><div></div>
<p>“Tamam, tamam, enerjini boş yere harcama,” dedi Emma yalpalayarak ayağa kalkarken. Ama sonra çürük bir lahana omuzundan sekip mide bulandırıcı bir şapırtıyla yere çarptı.</p>
<p>İşte o anda Emma’nın tepesi attı.</p>
<p>“Pekâlâ, anlaşılan birilerinin yüzü eriyecek!” diye bağırdı alevler içindeki elini gecekonduculara doğru sallayarak.</p>
<p>Addison’un konuşması sırasında entrika peşinde gibi görünen birkaç kişi kendi aralarında mırıldanmaya başlamıştı. Şimdiyse ellerinde uyduruk silahlarıyla öne çıkıyorlardı. Ucu sivriltilmiş bir dal. Uzun bir boru parçası. Sahne hızla çirkinleşiyordu.</p>
<p>Yara bere içindeki bir adam, “Bıktık sizden,” dedi sözcükleri uzatarak. “Sizi nehre atacağız.”</p>
<p>“Sıkıysa deneyin,” dedi Emma.</p>
<p>“Sana katıldığımı söyleyemeyeceğim,” dedim. “Bence artık gitmeliyiz.”</p>
<p>Altıya karşı üç kişiydik ve kötü durumdaydık: Addison topallıyordu, Emma’nın yüzünden kanlar akıyordu ve sakatlanan omzum yüzünden sağ kolumu güçlükle kaldırabiliyordum. Bu&#160;sırada adamlar etrafımızı sararak yaklaşıyorlardı. Amaçları bizi&#160;köşeye kıstırıp yarığa atmaktı.</p>
<p>Emma arkasını dönerek önce köprüye, sonra bana baktı. “Hadi. Bizi karşıya geçirebileceğini biliyorum. Bir kere daha deneyelim.”</p>
<p>“Yapamam, Em. Yapamam. Dalga geçtiğim falan yok.”</p>
<p>Gerçekten de dalga geçmiyordum. O gölgeye hükmedecek güce sahip değildim. En azından şimdilik. Ve bunun farkındaydım.</p>
<p>“Oğlan yapamayacağını söylüyorsa, ona inanmayacak değilim,” dedi Addison. “Bu işin içinden çıkmak için başka bir çare bulmalıyız.”</p><div><div><img src="main-132.png" alt=""/></div></div><div></div><div><div><img src="main-133.png" alt=""/></div></div>
<p>Emma somurttu. “Ne gibi?” Addison’a baktı. “Koşabilir misin?” Bana baktı. “Dövüşebilir misin?”</p>
<p>İkimizin yanıtı da hayırdı. Ne demek istediğini anlamıştım: Seçeneklerimiz hızla daralıyordu.</p>
<p>“Bunun gibi anlarda,” dedi Addison amirane bir tavırla, “benim türüm dövüşmez. Nutuk çeker!” Adamlara dönerek yüksek sesle konuşmaya başladı. “Tuhaf dostlarım, mantıklı davranın!&#160;Birkaç kelam etmeme izin verin!”</p>
<p>Kimsenin ona aldırdığı yoktu. Adamlar kaçış yollarımızı kapatarak üzerimize geldikçe geri geri köprüye doğru çekildik. Emma gücünün yettiği en büyük alev topunu yapmaya çalışırken&#160;Addison orman hayvanlarının nasıl da kusursuz bir ahenk içinde&#160;yaşadığından ve aynı şeyi niçin bizim de yapamayacağımızdan&#160;dem vuruyordu. “Alelade bir kirpiyi ve sincap komşusunu ele&#160;alalım... ortak düşmanlarıyla, yani kış mevsimiyle karşı karşıya&#160;kaldıklarında enerjilerini birbirlerini yarığın tekine atmaya çalışarak mı harcıyorlar? Hayır!”</p>
<p>“Kafayı iyice üşüttü,” dedi Emma. “Çeneni kapat ve şunlardan birini ısır! ”</p>
<p>Silah olarak kullanabileceğim bir şeyler bulmak umuduyla etrafıma bakındım. Ulaşabileceğim kadar yakında yalnızca kafalar vardı. Onlardan birini, geriye kalan son birkaç tel saçından tutarak havaya kaldırdım.</p>
<p>“Karşıya geçmenin başka yolu var mı?” diye bağırdım suratına. “Çabuk cevap ver, yoksa seni nehre atanm!”</p>
<p>Tükürürcesine, “Cehennem’in dibine kadar yolun var!” deyip dişleriyle beni ısırmaya çalıştı.</p>
<p>Kafayı adamlara fırlattım ama sol kolumu kullandığım için yakma düştü. Başka bir kafa daha bulmak için ortalığın altını&#160;üstüne getirdikten sonra onu da havaya kaldırıp sorumu tekrarladım.</p>
<p>“Tabii ki var,” dedi alayla gülümseyerek. “Apsâne aracının arkasında! Yine de sizin yerinizde olsam şansımı köprüdeki gölgeyle denerdim...”</p><div><div><img src="main-134.png" alt=""/></div></div><div><div>
<p>170</p><img src="main-135.png" alt=""/></div></div>
<p>“Apsâne aracı da nedir? Çabuk söyle, yoksa seni de fırlatırım!”</p>
<p>“Birinin altında kalmak üzeresin,” diye yanıtladı ve hemen ardından, uzakta üç el silah sesi yankılandı. Pat, pat, pat. Tıpkı bir ikaz gibi yavaş ve ölçülüydü. Üzerimize yürüyen adamlar, sesi duyar duymaz durdular ve herkes yola bakmak için başını çevirdi.</p>
<p>Türbülanslı kül bulutunun içinden kutuya benzer, devasa bir şey tangırdaya tangırdaya üstümüze geliyordu. Ardından, ancak&#160;büyük motorlar vites küçültürken duyabileceğiniz bir gürleme&#160;duyuldu ve karanlığın içinde bir kamyon belirdi. Perçinleri, takviyeleri ve insan boyundaki tekerlekleriyle askerlerin kullandığı türden modern bir araçtı. Kasası ise penceresiz bir kutudan&#160;ibaretti. Kurşungeçirmez yelek giymiş iki hortlak, ellerinde makineli tüfekleriyle kamyonun marşpiyelerinin tepesinde nöbet&#160;tutuyordu.</p>
<p>Karanlığın içinde belirdiği anda gecekonducular acayip bir coşkuya kapıldılar; neşe içinde gülüp oynuyor, mahsur kaldıkları gemi enkazından kurtulup civardan geçen uçağa el sallayan&#160;kazazedeler gibi kollarını havaya kaldırıp el çırpıyorlardı. Birdenbire unutulup gitmiştik. Elimize altın bir fırsat geçmişti ve&#160;onu boşa harcayacak değildik. Kafayı yana fırlatıp Addison’ı sol&#160;kolumun altına aldım ve Emma’nın peşinden yoldan uzaklaştım.&#160;Yürümeye devam edebilirdik; Dumanlı Sokak’tan tüyüp Şeytanın&#160;Arka Bahçesi’nin biraz daha güvenli bir yerine sığınabilirdik ama&#160;nihayet düşmanımız bizzat karşımızdaydı ve olan biten ya da olmak üzere olan şeyler son derece önemliydi. Yol kenarından pek&#160;de uzak sayılamayacak bir yerde durup alazlanmış birkaç ağacın&#160;ardına saklanarak izlemeye koyulduk.</p>
<p>Kalabalık, yavaşlayan kamyonun etrafına üşüştü, dilenerek hortlakların dizlerine kapanıyorlardı. Küçücük bir şişe, bir damlacık nektar, sadece tadımlık, birazcık, lütfen efendim, lütfen. Bu&#160;kasaplara böylesine tapınmaları mide bulandırıcıydı; askerlerin&#160;üniformalarını ve ayakkabılarını elliyor, karşılığında da adamların&#160;çelik burunlu botlan tarafından tekmeleniyorlardı. Bana kalırsa&#160;hortlakların kalabalığın üstüne ateş açması ya da motoru kökle-yip kamyonla köprü arasında duracak kadar aptal olanları ezip&#160;geçmesi an meselesiydi. Oysa kamyon durdu ve hortlaklara çeşitli talimatlar yağdırmaya başladı. Sıra olun, burada, düzgün durun,&#160;yoksa hiçbir şey alamazsınız! Kalabalık, ekmek sırasına giren muhtaçlar gibi tek sıra oldu; hem korkuyor hem de az sonra alacakları&#160;şeyin beklentisiyle huzursuzca yerlerinde kıpırdanıyorlardı.</p>
<p>Addison hiçbir ikazda bulunmadan yere bırakılmak için kıvranmaya başladı. Ona sorunun ne olduğunu sordum ama yalnızca inledi ve daha sert mücadele etmeye başladı; yüzünde sanki az önce önemli bir koku almışçasına çaresiz bir ifade vardı. Emma&#160;onu çimdikleyince o trans halinden bir anlığına kurtulup, “Bu&#160;o, bu o... bu Bayan Wren,” demeyi başardı. O sırada apsâne aracının, hapishane aracı olduğunu anladım ve hortlakların devasa&#160;kamyonun kasasında taşıdıkları şeyin de insan olduğundan neredeyse adım gibi emindim.</p>
<p>Ama sonra Addison beni ısırdı. Acıyla ciyaklayıp onu bırakıverdim ve göz açıp kapayıncaya dek canını dişine takarak koşturmaya başladı. Emma küfrederken, ben de “Addison, yapma!” diye bağırdım. Ama bunun hiçbir faydası dokunmadı; içgüdüleriyle hareket ediyordu. Ona bunu yaptıran, efendisini korumaya&#160;çalışan sadık bir köpeğin zapt edilemez refleksiydi. Ona doğru&#160;atıldım ama ellerimin arasından sıyrılıverdi. Ayaklarından yalnızca üçünü kullanabilen bir yaratığa göre şaşırtıcı derecede hızlıydı. Emma’nın beni çekiştirmesiyle saklandığımız yerden çıkıp&#160;sokağa dalarak Addison’ın peşine düştük.</p>
<p>Bir anlığına, gerçekten kısacık bir anlığına onu yakalamayı başaracağımızı, askerlerin ve kalabalığın bizi fark edemeyecek&#160;kadar meşgul olduğunu düşündüm. Ve Emma yolun orta yerinde fikrini değiştirip gözlerini kamyonun arkasındaki kapılara&#160;dikmeseydi, hayal ettiğim gibi de olabilirdi. Kilitlerini eritebileceğim kapılar, savrularak açılabilecek kapılar, diye düşünmüş&#160;olacak ki -böyle düşündüğünü umutla aydınlanan yüzündeki&#160;ifadeden çıkarmak işten bile değildi- ona doğru uzanmaya bile&#160;kalkışmadan Addison’ın yanından geçip gitti ve güçlükle kamyonun tamponuna tırmandı.</p>
<p>Muhafızlar bağrışmaya başladılar. Bir kez daha Addison’ı yakalamaya çalıştım ama kamyonun altına girdi. Emma kapılardan birinin kolunu eritmeye başlamıştı ki muhafızlardan ilki silahını&#160;beysbol sopası gibi savurdu. Silah Emma’nın kafasına çarpıp kızı&#160;taklalar atarak yere serdi. İyi durumdaki tek kolum yettiğince&#160;muhafıza saldırmaya hazırlanarak adama doğru koşturdum ama&#160;ayaklarım yerden kesildi ve az önce sakatladığım omzumun üstüne düştüm. O anda sanki bütün vücudumda şimşekler çaktı.</p>
<p>Muhafızın çığlık attığını duyunca başımı kaldırdım ve adamın önce silahsız halde yaralı elini havada salladığını ve ardından tökezleyerek çalkantılı bir denizi andıran bedenlerin arasına düştüğünü gördüm. Gecekonducular adamın etrafına üşüştüler&#160;ama artık yalnızca dilenmiyorlardı; deliye dönmüş halde adamı&#160;hırpalıyor, tehdit ediyorlardı. Ve şimdi, adamın silahı onlardan&#160;birinin elindeydi. Panik içindeki adam, beni buradan kurtar, der-cesine havaya kaldırdığı kollarını sallayarak diğer hortlağın dikkatini çekmeye çalışıyordu.</p>
<p>Güçlükle ayağa kalkıp Emma’ya koştum. Bu sırada diğer hortlak çoktan kalabalığın içine dalıp ateş açmaya başlamıştı.&#160;Yoldaşını kalabalığın elinden aldı ve kamyona döndüler. Ayaklarını marşpiyelere basar basmaz kamyonun yan tarafına vurdular&#160;ve motor kükredi. Canavarları andıran tekerlekleri etrafa çakıl&#160;taşı ve kül saçarak köprüye doğru harekete geçtikleri sırada Emma’ya ulaşmayı başardım.</p>
<p>Hâlâ tek parça olduğundan emin olmak istercesine koluna yapıştım. “Kanaman var,” dedim, “hem de çok.” Bunu böylesine&#160;beceriksizce dile getirmemem gerekirdi ama canının yandığını,&#160;topalladığını, kafa derisindeki derin yaradan saçlarına kanlar aktığını görmek kendimi öylesine berbat hissetmeme neden oluyordu ki söyleyebileceğimin en iyisi buydu.</p><div><div><img src="main-136.png" alt=""/></div></div><div><div><img src="main-137.png" alt=""/></div></div>
<p>“Addison nerede?” dedi. Ama, “Bilmiyorum,” kelimesi dudaklarımı henüz terk etmişti ki araya giriverdi. “Peşinden gitmemiz gerek. Bu son şansımız olabilir!”</p>
<p>Kamyon köprüye yaklaşırken başlarımızı kaldırıp muhafızın, kamyonu takip eden iki gecekonducuyu vurduğunu gördük.&#160;Adamlar kıvranarak yere devrilirken Emma’nın yanıldığını biliyordum: Ne kamyonu takip etmemiz ne de köprüyü geçmemiz mümkündü. Umutsuz haldeydik ve artık gecekonducular&#160;da bunun farkındaydı. Arkadaşları son nefeslerini verirken çaresizliklerinin öfkeye dönüştüğünü hissedebiliyordum ve yalnızca&#160;birkaç saniye içinde öfkelerinin hedefi haline geldik.</p>
<p>Koşup kaçmaya çalıştık ama dört yanımızı sarmışlardı. Kalabalık bağırıp çağırarak tehditler yağdırıyor, işlerini mahvettiğimiz için ölmeyi hak ettiğimizi ve kellelerimizi keseceklerini söylüyordu. Derken her yandan üstümüze darbeler yağmaya&#160;başladı; tokatlar, yumruklar, saçlarımızı ve giysilerimizi çekiştiren eller. Emma’yı korumaya çalıştım ama beni koruyan o oldu.&#160;En azından birkaç dakikalığına. Ellerini sağa sola savuruyor, dokunabildiği herkesi yakıyordu. Ateşi bile gecekonducuları bizden uzak tutmaya yeterli değildi ve dört yandan darbeler inmeye devam etti. Ta ki ikimiz de önce dizlerimizin üstüne çöküp,&#160;ardından kollarımızla yüzlerimizi koruyarak yerde tostoparlak&#160;olana dek. Çepeçevre acıyla kuşatılmıştık.</p>
<p>Ölmek üzere olduğumdan ya da hayal gördüğümden neredeyse emindim çünkü o anda binlerinin şarkı söylediğini duydum. Birileri son derece gürültücü ve enerjik bir şekilde, “Çekiçlerin&#160;tıngırtısına kulak ver, çivilerin çınlamasına kulak ver!” diye topluca şarkı söylüyordu ama her dizeye, ete inen darbe sesleriyle&#160;onları takip eden ciyaklamalar eşlik ediyordu: “Darağacı kurmak&#160;(PAT!) güzeldir, hastalıklı her şeye (KÜT!) son verecektir!”</p>
<p>Birkaç dize ve birkaç pat kütten sonra yumruk yağmuru kesildi ve kalabalık temkinli bir halde homurdanarak geri çekildi. Alet çantaları bellerinden sarkan, ellerindeki çekiçleri havaya&#160;kaldırmış iri kıyım beş darağacı ustasını kan ve kumdan oluşan&#160;sis perdesinin ardından hayal meyal de olsa gördüm. Kalabalığı&#160;yarıp etrafımızı sarmışlardı ve şimdi de sanki ağlarında bulmayı beklemedikleri türden tuhaf bir balık türüymüşüz gibi şüphe&#160;dolu gözlerle bizi süzüyorlardı.</p>
<p>“Bunlar onlar mı?” dediğini duydum aralarından birinin. “Pek iyi görünmüyorlar kuzen.”</p>
<p>“Tabii ki onlar!” dedi bir diğeri. Sesi tıpkı bir sis düdüğü gibi derin ve tanıdıktı.</p>
<p>“Bu Sharon!” diye bağırdı Emma.</p>
<p>Elimi yalnızca gözlerimden birindeki kanı silerek temizleyecek kadar hareket ettirebildim. İki küsur metrelik, siyah pelerinli vücuduyla karşımızda öylece dikiliyordu. Güldüğümü, daha doğrusu gülmeye çalıştığımı hissettim: Böylesine çirkin birini&#160;gördüğüme daha önce hiç bu kadar memnun olmamıştım. Cebinden bir şey çıkarmaya uğraşıyordu. Sonra birkaç küçük şişeyi başının üstüne kaldırıp bağırdı. “İSTEDİĞİNİZ ŞEY BENDE,&#160;SİZİ HASTA MAYMUN SÜRÜSÜ! ALIN ŞUNLARI DA BU ÇOCUKLARI RAHAT BIRAKIN!”</p>
<p>Döndü ve küçük şişeleri yolun aşağısına doğru fırlattı. Kalabalık soluk soluğa ve feryat figan, hatta sel gibi peşlerinden aktı; şişelere ulaşmak için birbirlerini paramparça etmeye hazır&#160;oldukları her hallerinden belliydi. Ve böylece başımızda yalnızca&#160;darağacı ustaları kaldı; itiş kakış yüzünden hafifçe hırpalanmış&#160;olsalar da burunları bile kanamamıştı ve işleri biten çekiçlerini&#160;kemerlerine takıyorlardı. Sharon ölü gibi solgun ellerinden tekini öne uzatmış halde hızlı adımlarla söylene söylene bize doğru&#160;yürümeye koyuldu. “Öyle çekip giderken aklınızdan ne geçiyordu? Az kalsın meraktan ölecektim!”</p>
<p>“Doğru söylüyor,” dedi ustalardan biri. “Aklı başından gitmişti. Bize her yerde sizi arattı.”</p>
<p>Oturmayı denedim ama beceremedim. Sharon tepemizde dikilmiş, arabanın tekinin altında kalmış birer hayvan leşiymişiz gibi bize bakıyordu.</p>
<p>“Hâlâ tek parça halinde misiniz? Yürüyebilir misiniz? Şeytan aşkına, şu sefiller size ne yapmış böyle?” Ses tonu öfkeli eğitim&#160;çavuşuyla endişeli baba arasında gidip geliyordu.</p>
<p>“Jacob yaralandı,” dediğini duydum Emma’nın. Sesi çatlıyordu. “Sen de öyle,” demeye çalıştım ama dilim dönmedi. Görünüşe göre haklıydı: Kafam taş gibi ağırlaşmıştı ve görüşüm durmadan kesilen uydu sinyalleri gibiydi, bir gelip bir gidiyordu. Sharon beni kaldırıp kollarında taşımaya koyuldu. Göründüğünden çok daha güçlüydü. Ama o anda aklımdan, yüksek sesle söylemeye çalıştığım bir düşünce geçti:</p>
</body>
</html>