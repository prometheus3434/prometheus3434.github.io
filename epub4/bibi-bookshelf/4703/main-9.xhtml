<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p>------ - &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;•'M»<sup>1</sup>&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;- ------</p>
<p>“Evet, lütfen!” diye bağırdım.</p>
<p>“PT, delikanlıyı duydun!” dedi Bentham. “ÖLDÜR!”</p>
<p>Ayı devasa pençelerini savurup hortlakları lobut gibi sağa sola devirerek kargaşanın tam ortasına daldı. Hortlaklardan biri&#160;koşup PT’yi küçük bir tabancayla yakın mesafeden göğsünden&#160;vurdu. Bu ayıyı birazcık sinirlendirmiş olacak ki hortlağı tuttuğu&#160;gibi havaya kaldırıp fırlattı. Gölgem ve Bentham’m kediayısı birlikte çalışmaya başlayınca kısa süre içinde hortlaklar savunmaya&#160;geçti. Yeterince hortlağın icabına baktığımız zaman sayıca onlardan üstün olduğumuzu ve saflarında en fazla on kişinin kaldığını&#160;fark edip canlarını kurtarmak için koşmaya koyuldular.</p>
<p>“Kaçmalarına izin vermeyin!” diye bağırdı Emma.</p>
<p>Koşarak, uçarak, ayı sırtında ve gölge sırtında hortlakların peşine düştük. Papağanhanenin dumanı tüten yıkıntılarının&#160;arasında, Sharon’ın ayaklanması sırasında mancınıkla fırlatılan&#160;kemirgenler yüzünden benek benek olmuş topraklar boyunca,&#160;kalenin heybetli dış duvarına oyulmuş kemerli kapıya doğru&#160;uzanan yolda onları takip ettik.</p>
<p>Bayan Peregrine tepemizde çığlıklar atıyor, kaçan hortlakları bombardımana tutuyordu. Ensesinden yakaladığı hortlaklardan&#160;birinin ayaklarını yerden kesmeyi başardı ama Bayan Peregrine’in ve Hugh’nun arılarının saldırıları geriye kalan on hortlağı&#160;hızlandırmaktan başka işe yaramadı. Arayı açıyorlardı ve gölgem&#160;siyah sıvının oluk oluk aktığı yarım düzine yarasından ötürü&#160;güçsüz düşmüştü.</p>
<p>Hortlaklar can havliyle koşarak kapıya yaklaştıkça demir kale kapısı da peyderpey yükselmeye başladı.</p>
<p>“Durdurun onları!” diye bağırdım kapının öte yanındaki Sha-ron’ın ve azılı kalabalığın sesimi duymasını umarak.</p>
<p>Ama sonra kafama dank etti: köprü! Geriye tek bir gölge kalmıştı. Köprünün içindeki. Eğer ona zamanında hükmedebilir-sem belki de hortlakların kaçmasına mani olabilirdim.</p>
<p>Ama hayır. Çoktan kapıdan geçmiş ve koşarak köprüyü tırmanmaya başlamışlardı. Ümitsiz bir şekilde gerideydim. Ben kapıdan geçene dek köprünün içindeki gölge çoktan beş tanesini alıp köprünün Dumanlı Sokak tarafında kalan kısmına geçirmişti. Köprünün başında oyalanıp duran nektar bağımlılarından&#160;oluşan kalabalık da epeyce seyrelmiş, sayıları onları durdurmaya yetmeyecek kadar azalmıştı. Henüz öte yana geçememiş olan&#160;dört hortlak köprüdeki boşluğun kenarında kapana kısılmıştı ve&#160;panik içinde sıranın kendilerine gelmesini bekliyorlardı.</p>
<p>Gölgemle birlikte köprüye adımımızı attığımız anda köprünün içindeki gölgenin zihnimde çevrimiçi olduğunu hissettim. O sırada dört hortlaktan üçünü havaya kaldırmıştı.</p>
<p>Dur, dedim gölge dilinde olabildiğince yüksek sesle.</p>
<p>Daha doğrusu söylediğimi sandığım şey buydu; ya dudaklarımdan dökülen kelime çeviride kaybolmuştu ya da dur gölge dilinde bırak anlamına geliyordu çünkü ne dilleri havada asılı&#160;kaldı ne de korku içinde boşluğa tekmeler savuran hortlakları&#160;köprünün bizim olduğumuz tarafına koydu. Tek yaptığı onları&#160;öylece uçurumdan aşağı bırakıvermekti. (Ne garip!)</p>
<p>Bizim tarafımızdaki tuhaflar ve diğer taraftaki müptelaları hortlakların düşüşünü seyretmek için boşluğun kenarında toplaştı ve kükürt yeşili pus tabakasını yararcasına uluyup çırpınarak düşen hortlakların cuuup diye fokurdayan nehre dalıp gözden kayboluşunu izledi.</p>
<p>İki yakadan da sevinç çığlıkları yükselirken yakından tanıdığım hırıltılı bir ses, “Hak ettikleri cezayı buldular. Zaten rezil tiplerdi!” dedi.</p>
<p>Bu ses, kargısından çıkarılmamış iki köprü kafasından birine aitti. “Daha önce hiç annen tok kamına yüzmemeni söylemedi&#160;mi?” dedi diğeri. “YİRMİ DAKİKA BEKLEMELİSİN!”</p>
<p>Bizim tarafımızda kalan yegâne hortlak silahını yere atıp teslim olurcasına ellerini havaya kaldırırken karşıya geçmeyi beceren beş hortlak rüzgârın savurduğu kül bulutunun içinde çabucak gözden kayboldu.</p>
<p>Orada öylece dikilip gidişlerini izledik. Artık onları yakalamamız mümkün değildi.</p><div><div><img src="main-341.png" alt=""/></div></div><div><div><img src="main-342.png" alt=""/></div></div><div><div><img src="main-343.png" alt=""/></div></div>
<p>“Şansımıza küselim,” dedi Bentham. “Bir avuç dolusu hortlak bile önümüzdeki yıllarda ortalığı kasıp kavurabilir.”</p>
<p>“Katılıyorum, kardeşim. Ama şunu da söylemeliyim ki geri kalanımızın başına gelenleri bir baştankara kadar bile umursamadığını sanıyordum.” Arkamıza döndüğümüzde, insan suretine geri dönen Bayan Peregrine’in mütevazı bir şekilde omuzlarına örttüğü şalıyla bize doğru yürüdüğünü gördük. Gözleri&#160;Bentham’a kilitlenmişti. Yüzünde son derece nahoş ve düşmanca&#160;bir ifade vardı.</p>
<p>“Merhaba Alma! Seni görmek olağanüstü!” dedi Bentham abartılı bir neşeyle. “Ve tabii ki geri kalanımızın başına gelenleri&#160;bir...” Beceriksizce boğazını temizledi. “Neden öyle diyorsun? Şu&#160;anda hapishane parmaklıklarının ardında değilseniz bunu bana&#160;borçlusunuz! Hadi çocuklar, anlatın onlara!”</p>
<p>Kardeşler arasındaki ağız dalaşma müdahale etmeyi hiç istemesem de, “Bay Bentham bize çok yardımcı oldu,” diye itiraf ettim.</p>
<p>“O halde her şey için teşekkürler,” dedi Bayan Peregrine soğuk bir tavırla. “Ymbryneler Konseyi’nin burada oynadığın önemli&#160;rolle ilgili bilgilendirilmesini sağlayacağımdan emin olabilirsin.&#160;Büyük olasılıkla cezanı hafifletmeyi uygun göreceklerdir.”</p>
<p>“Ceza mı?” dedi Emma sertçe Bentham’a bakarak. “Ne cezası?”</p>
<p>Adamın dudakları çarpıldı. “Sürgün. Başka bir yerde hoş kar-şılansam bu çukurda yaşamaya devam edeceğimi mi sanıyordunuz? Bana komplo kuruldu, haksız yere suçlandım hem de...”</p>
<p>“İhtilafla,” dedi Bayan Peregrine. “Düşmanla işbirliği yapmakla. İhanet üstüne ihanetle.”</p>
<p>“Casusluk yapıyordum, Alma, kardeşimden bilgi almaya çalışıyordum. Bunu daha önce sana açıkladım!” Avuçlarını dilenci gibi açmış halde mızmızlanıyordu. “Jack’ten nefret etmek için bir&#160;sürü nedenim olduğunu biliyorsun!”</p>
<p>Bayan Peregrine adamı durdurmak için elini havaya kaldırdı. Bu hikâyeyi daha önce dinlemişti ve bir kez daha dinlemeye istekli değildi. “Büyükbabana ihaneti,” dedi bana dönüp, “bardağı&#160;taşıran son damlaydı.”</p>
<p>“O bir kazaydı” dedi Bentham gücenmişçesine geri çekilerek. “Peki ondan aldığın ruha ne oldu?” dedi Bayan Peregrine.&#160;“Deneklere enjekte edildi!”</p>
<p>Bayan Peregrine başını iki yana salladı. “Deneyinin aşamalarını geriye doğru takip ettik. Onlara enjekte ettiğin ruh, çiftlik hayvanlarına aitmiş. Bunun da tek bir anlamı olabilir. Abe’inkini&#160;kendine sakladın.”</p>
<p>“Ne ipe sapa gelmez bir iddia!” diye feryat etti. “Konseye de böyle mi söyledin? Beni bu yüzden mi burada çürümeye terk&#160;ettiniz?” Gerçekten şaşırıp şaşırmadığını ya da rol yapıp yapmadığını anlayamıyordum. “Zihin gücüm ve üstün liderlik becerimden ötürü kendini tehdit altında hissettiğini biliyorum. Fakat&#160;beni yolundan çekmek için böyle yalanlar uydurmana inanamıyorum... Nektar belasının kullanımına kökten son vermek için&#160;kaç yıldır mücadele ettiğimi biliyor musun? O zavallı adamın&#160;ruhundan ne istemiş olabilirim ki?”</p>
<p>“Kardeşimizin genç Bay Portman’dan istediği şeyin aynısını,” dedi Bayan Peregrine.</p>
<p>“Bu suçlamayı reddetmek bile onu onurlandırmak anlamına gelir. Tek dileğim gözünü kör eden önyargılardan kurtulup hakikati görmen: ben sizin tarafınızdayım Alma ve her zaman da&#160;öyle oldum.”</p>
<p>“Sen o sırada çıkarlarına kim hizmet ediyorsa onun yanında olursun.”</p>
<p>Bentham iç geçirdi ve Emma’yla bana halinden perişan bir bakış attı. “Hoşçakalın, çocuklar. Sizinle tanışmak büyük zevkti.&#160;Şimdi eve geri döneceğim; hepinizin hayatını kurtarmak bu yaşlı&#160;adamın vücudunu çok yordu. Ama umarım günün birinde, müdireniz hatasını anladığında tekrar görüşürüz.”</p>
<p>Şapkasını hafifçe öne eğdikten sonra ayısıyla birlikte kalabalığın içinden geçip kuleye doğru yürümeye koyuldu.</p>
<p>“Kendini acındırmakta üstüne yok,” diye mırıldandım ama haline biraz olsun acımadığımı söyleyemezdim.</p>
<p>“Ymbryneler!” diye seslendi Bayan Peregrine. “Gözünüzü onun üzerinden ayırmayın!”</p>
<p>“Abe’in ruhunu gerçekten çaldı mı?” diye sordu Emma.</p>
<p>“Kanıt olmadan emin olamayız,” diye yanıtladı Bayan Peregrine. “Ama diğer suçları bile onun ömür boyu sürgüne gönderilmesine yeter de artardı.” Bentham’m gidişini izlerken Bayan Peregrine’in yüzündeki sert ifade azar azar yumuşadı. “Erkek&#160;kardeşlerim bana iyi bir ders verdi. Kimse sevdiğiniz insanlar kadar canınızı yakamaz.”</p>
<p>* * *</p>
<p>Rüzgâr yön değiştirdi ve hortlakların kaçmasına yardım eden kül bulutunu üzerimize savurdu. Her şey o kadar çabuk olup bitmişti&#160;ki tepki bile veremedik. Etrafımızdaki hava uğulduyor, tenimize&#160;iğnelerin batmasına neden oluyor ve gün ışığını zayıflatıyordu.&#160;Ymbryneler suret değiştirip fırtınanın üstünden uçmaya başladığı sırada tiz bir kanat çırpma sesi duyuldu. Gölgem dizlerinin&#160;üstüne çöküp başını öne eğerek serbest haldeki iki dilini yüzüne&#160;siper etti. O kül fırtınalarına alışkındı ama arkadaşlarımız değildi. Karanlığın içinde paniğe kapıldıklarını duyabiliyordum.</p>
<p>“Olduğunuz yerde kalın!” diye bağırdım. “Az sonra dinecek!” “Hepiniz gömleklerinizin içinden nefes alıp verin!” dedi&#160;Emma.</p>
<p>Fırtına yavaştan dinmeye başlayınca köprünün öte yanından ensemdeki tüylerin diken diken olmasına neden olan bir ses&#160;duydum. Üç bariton, her dizesi pat küt sesleriyle ve inlemelerle&#160;son bulan bir şarkı tutturmuştu.</p>
<p>“Çekiçlerin tıngırtısına kulak ver...”</p>
<p>Pat!</p>
<p>“Çivilerin çınlamasına kulak ver!”</p>
<p>“Aaah, bacaklarım! ”</p>
<p>“Darağacı kurmak ne güzeldir...”</p>
<p>“Bırakın gideyim, bırakın gideyim!”</p><div></div><div>
<h6>■&gt;---</h6></div>
<p>“...hastalıklı her şeye son verecektir!”</p>
<p>“Lüt/en durun! Teslim oluyorum!”</p>
<p>Ve ardından, havadaki küller çökmeye başladığında Sharon ve çam yarması kuzenlerinden üçü göründü. Her biri suspus olmuş birer hortlağı beraberinde sürüklüyordu. “Hepinize günaydın!” diye seslendi Sharon. “Bir şey mi kaybetmiştiniz?”</p>
<p>Gözlerindeki külleri ovuşturan arkadaşlarımız adamların yaptığı şeyi görünce sevinç çığlıklarına boğuldu.</p>
<p>“Sharon, seni muhteşem adam!” diye bağırdı Emma.</p>
<p>Dört bir yanımızda ymbryneler yere konuyor ve insan suretine bürünüyorlardı. Yere bıraktıkları giysilerini çabucak üstlerine geçirirken onlara duyduğumuz saygıdan hepimiz gözlerimizi hortlaklara diktik.</p>
<p>Aniden hortlaklardan biri onu esir alan darağacı ustasının elinden kurtuldu ve kaçmaya başladı. Fakat adam hortlağın peşine düşmek yerine istifini hiç bozmadan alet kemerinden küçük bir çekiç seçti, ayaklarını yere sağlamca bastı ve çekici fırlatıverdi. Çekiç havada taklalar atarak hortlağın kafasına doğru&#160;ilerlerken kusursuz bir tuşla sonuçlanabilecek hamlesi hortlağın&#160;aniden eğilmesiyle heba oldu. Hortlak yolun kenarındaki keşmekeşin içine doğru hızla koştu. Fakat iki gecekondunun arasında&#160;gözden kaybolmak üzereydi ki yolda aniden bir çatlak belirdi ve&#160;hortlak çatlaktan püsküren sarı alevlerin ortasında kaldı.</p>
<p>Her ne kadar tüyler ürpertici bir manzara olsa da herkes tezahüratlara boğulup sevinç çığlıkları attı.</p>
<p>“Görüyorsunuz ya!” dedi Sharon. “Arka Bahçe’nin kendisi bile onlardan kurtulmak istiyor.”</p>
<p>“Bu harika,” dedim, “ama Caul’den haber var mı?”</p>
<p>“Katılıyorum,” dedi Emma. “Eğer onu yakalayamazsak küçük zaferlerimiz hiçbir anlam ifade etmeyecek. Haksız mıyım, Bayan P?”</p>
<p>Etrafıma bakındım ama onu göremedim. Emma da aynısını yapıyor, gözleriyle kalabalığı tarıyordu.</p>
<p>“Bayan Peregrine?” dedi. Panik sinsice sesini ele geçiriyordu. Etrafı iyice kolaçan edebilmek için gölgemi ayağa kaldırdım.&#160;“Bayan Peregrine’i gören var mı?” diye bağırdım. Artık herkes sağına soluna bakınıyordu. Kuş suretinden çıkmamış olması ihtimaline karşı gökyüzünü, yere konmuş ama henüz insan suretine&#160;bürünmemiş olması ihtimali karşı da yerleri kontrol ediyorduk.</p>
<p>Ama ansızın arkamızdan gelen tiz ve neşeli ses kendi aramızdaki aptalca konuşmalarımıza son verdi.</p>
<p>“Daha fazla aramayın, çocuklar!” Bir anlığına sesi tanıyamadım. O sırada aynı ses bir kez daha duyuldu. “Dediğimi yaparsanız ona zarar vermem!”</p>
<p>İşte o anda, hortlakların kapısının iç tarafında kalan ve küller yüzünden kapkara kesilmiş küçük ağacın dallarının ardından tanıdık bir siluetin çıktığını gördüm.</p>
<p>Caul. Ne elinde silahı ne de yanında koruması olan dal gibi bir adam. Suratı solgundu ve çarpık yüz hatlarına yapmacık bir&#160;sırıtış yerleşmiş, gözleri şişe dibi gibi güneş gözlüklerinin ardına gizlenmişti. Kabanının, pelerininin, altın halkalarıyla bezeli&#160;mücevherlerinin ve kabarık ipek kravatının içinde jilet gibi görünüyordu. Havalı bir çılgınlığı vardı; tıpkı gotik kurgulardan&#160;fırlamış, kendisi üstünde deney yapmayı biraz abartmış çılgın&#160;bir doktor gibi görünüyordu. Ve sanırım bizi adamın üstüne atılıp onu parçalarına ayırmaktan alıkoyan tek şey bariz deliliği ve&#160;belki de kötülüğün en saf halini yapmaya kadir olduğunu adımız&#160;gibi bilmemizdi. Caul gibi biri asla göründüğü kadar savunmasız&#160;olamazdı.</p><div><img src="main-344.png" alt=""/></div><div><img src="main-345.jpg" alt=""/></div>
<p>“Bayan Peregrine nerede?” diye bağırdım arkamdaki ymbrynelerin ve tuhafların da koro halinde aynı soruyu sormasına neden olarak.</p>
<p>“Ait olduğu yerde,” dedi Caul. “Ailesinin yanında.”</p>
<p>Son kül bulutu da kuvvetli bir rüzgârla adamın arkasındaki tesisi terk ederken Bentham’ı ve Bentham’ın ayısının kollarının&#160;arasında tutsak alınmış insan suretindeki Bayan Peregrine’i gördük. Bayan Peregrine gözlerinde öfke dolu şimşekler çakıyor olduğu halde sivri pençeli ve asabi kediayıyla mücadele etmemesi&#160;gerektiğinin farkındaydı.</p>
<p>Bu, lanetlenerek tekrar tekrar görmeye mahkûm edildiğimiz bir kâbus gibiydi: Bayan Peregrine kaçırılmıştı ama bu defa Bentham tarafından. Adam, sanki bakışlarımıza karşılık vermekten&#160;utanırcasına gözlerini yere dikmiş halde ayının biraz arkasında&#160;duruyordu.</p>
<p>Tuhaflarla ymbrynelerden şaşkınlık nidaları ve öfke dolu haykırışlar yükseldi.</p>
<p>“Bentham!” diye bağırdım. “Bırak onu, gitsin!”</p>
<p>“Seni hain pislik!” diye haykırdı Emma.</p>
<p>Bentham bize bakmak için başını kaldırdı. “Henüz on dakika önce,” dedi tiz ve buyurgan bir ses tonuyla, “sizin tarafınız-daydım. Erkek kardeşime günler önce ihanet edebilirdim ama yapmadım.” Gözlerini kısarak Bayan Peregrine’e baktı. “Seni seçtim, Alma çünkü sana ve vesayetin altındaki çocuklara yardım&#160;edersem beni ne kadar haksız yere yargıladığını göreceğine, geçmişteki fikir ayrılıklarını mazide bırakacağına ve geçmişe sünger&#160;çekeceğine inandım ama görünüşe bakılırsa aptallık etmişim.”</p>
<p>“Bu yaptığın için Merhametsiz Topraklar’a gönderileceksin!” diye bağırdı Bayan Peregrine.</p>
<p>“Artık o küçük konseyinizden korkmuyorum!” dedi Bentham. “Bana daha fazla zulüm edemeyeceksiniz!” Bastonunu&#160;yere vurdu. “PT, sustur şunu!”</p>
<p>Ayı, pençesini Bayan Peregrine’in yüzüne bastırdı.</p><div><div><img src="main-346.png" alt=""/></div></div><div>
<p>403 -$&lt;$&gt;-</p></div><div><div><img src="main-347.png" alt=""/></div></div>
<p>Caul kollarını iki yana açmış halde uzun adımlarla kız kardeşiyle erkek kardeşine doğru yürüdü. Gülümsemesi gitgide bütün yüzüne yayılıyordu. “Benny nihayet kendini savunmayı tercih&#160;etti ve onu bilhassa bu seçiminden ötürü kutluyorum! Ailenin&#160;yeniden bir araya gelmesi gibisi yok!”</p>
<p>Bentham aniden görünmeyen bir güç tarafından geriye doğru çekildi. Boğazında bir bıçak parıldadı. “Ayıya Bayan Peregrine’i&#160;bırakmasını söyle yoksa...” diye bağırdı tanıdık bir ses.</p>
<p>“Millard!” dedi biri soluk soluğa. Onu diğerlerinden yükselen fısıltılar izledi.</p>
<p>Bu, elbiselerinden kurtulup görünmez olan Millard’dı. Bent-ham’ın ödü kopsa da Caul yalnızca biraz rahatsız olmuş görünüyordu. Kabanmm derin ceplerinden birinden antika bir cep tabancası çıkarıp Bentham’m başına doğrulttu. “Alma’yı bırak,&#160;yoksa seni ben öldürürüm kardeşim.”</p>
<p>“Bir anlaşma yapmıştık!” diye karşı çıktı Bentham.</p>
<p>“Ama elinde kör bir bıçak tutan çıplak bir oğlanın taleplerine boyun eğmen de anlaşmanın bozulması anlamına gelecek.” Caul&#160;silahı kaldırdı ve silahın namlusu Bentham’m şakağına dayanana&#160;dek ileri doğru yürüdü. Ardından Millard’a döndü. “Eğer beni&#160;kardeşimi öldürmek zorunda bırakırsan ymbryneni öldü bil.”</p>
<p>Millard bir an için tereddüt etti, sonra bıçağı bırakıp koşmaya başladı. Caul onu yakalamak için öne doğru atılsa da ıskaladı ve&#160;Millard’ın ayak izleri çukurların etrafından dolaşarak az ileride&#160;yitip gitti.</p>
<p>Bentham kendini toparlayıp buruşan gömleğine çekidüzen verdi. Espri anlayışını yitirmişe benzeyen Caul ise elindeki silahı&#160;Bayan Peregrine’e doğrulttu.</p>
<p>“Şimdi beni dinleyin!” diye bağırdı havlarcasına. “Siz, köprünün diğer tarafındakiler! Muhafızları serbest bırakın!”</p>
<p>Kendilerinden isteneni yapmak dışında pek bir seçenekleri yoktu. Sharon ve kuzenleri yakasına yapıştıkları hortlakları serbest bırakıp geri çekildi. Köprünün bizim olduğumuz tarafında&#160;kalan hortlak ise ellerini indirdi ve silahını yerden aldı. Sadece&#160;birkaç saniye içinde güç dengeleri tamamen tersine dönmüştü;&#160;artık bize ve Bayan Peregrine’e doğrultulmuş dört silah vardı.&#160;Caul canı ne isterse yapabilirdi.</p><div><div><img src="main-348.png" alt=""/></div></div><div></div><div><div><img src="main-349.png" alt=""/></div></div>
<p>“Oğlan!” dedi bana işaret ederek. “O hortlağı yarığa at!” Kulak tırmalayıcı sesi kulak zarıma iğneler batırılmış gibi hissetmeme neden oluyordu.</p>
<p>Gölgemi yarığın kenarına dek getirdim.</p>
<p>“Şimdi aşağı!”</p>
<p>Görünüşe göre başka seçeneğim yoktu. Bu feci bir kayıp olacaktı ama belki de doğrusu buydu: gölge ıstırap içindeydi ve yaralarından akan siyah kan ayaklarının dibinde birikiyordu. Hayatta kalması mümkün değil gibi görünüyordu.</p>
<p>Belimdeki dilini çözüp sırtından indim. Gücümün kendi başıma ayakta durmama yetecek kadarını yeniden kazanmıştım ama gölgeninki hızla tükeniyordu. Sırtından indiğim anda usulca böğürdü, dillerini ağzının içine çekti ve kurban edilmeye istekli bir&#160;halde dizlerinin üstüne çöktü.</p>
<p>“Her kimdiysen sana teşekkür ederim,” dedim. “Eğer günün birinde hortlağa dönüşme şansın olsaydı diğerleri kadar şeytani&#160;olmazdın.”</p>
<p>Ayağımı sırtına dayayıp ittirdim. Gölge öne doğru takla atıp sessizce puslu boşluğa yuvarlandı. Birkaç saniye sonra gölgenin&#160;bilincinin zihnimden silinip gittiğini hissettim.</p>
<p>Müdahale edersem Bayan Peregrine’i öldüreceklerini söyleyerek beni tehdit ettikten sonra köprünün öte yakasındaki hortlaklar gölgenin dilleri üzerinde bizim tarafımıza geçtiler. Olive bir hışımla gökyüzünden indirildi. Muhafızlar bizi hayvan sürüsü misali güderek kolaylıkla kontrol edebilecekleri, sıkışık bir&#160;küme halinde toplanmaya zorladılar. Sonra Caul benim adımı&#160;bağırdı ve muhafızlardan biri aramıza dalıp beni sürükleyerek&#160;kalabalıktan çıkardı.</p>
<p>“Canlı ihtiyacımız olan tek kişi o,” dedi Caul muhafızlarına.</p><div><img src="main-350.png" alt=""/></div>
<p>“Onu vurmak zorunda kalırsanız dizlerine nişan alın. Geri kalanına gelince...” Caul silahını sıkışık haldeki kalabalığa doğru savurup tetiğe bastı. Kalabalık dalgalanırken arkadaşlarımdan çığlıklar yükseldi. “Onlan canınızın istediği yerden vurabilirsiniz!”</p>
<p>Güldü ve kollarını çömelmiş bir balerinin bacakları gibi açarak kendi etrafında döndü. Sonrasında başıma gelecekleri&#160;umursamadan koşarak üstüne atlayıp gözlerini çıplak ellerimle&#160;oymaya hazırlanıyordum ki görüş alanımın orta yerinde uzun&#160;namlulu bir tabanca belirdi.</p>
<p>“Sakın,” diye homurdandı geniş omuzlu ve parlak kel kafalı bir hortlak.</p>
<p>Caul silahını gökyüzüne doğru ateşleyip, “Sessizlik!” diye bağırınca vurduğu kişi her kimse onun inlemeleri dışında bütün sesler kesildi.</p>
<p>“Ağlamayın, sizin için bir sürprizim var,” dedi kalabalığa hitap ederek. “Bugün tarihi bir gün. Erkek kardeşim ve ben tuhafların dünyasının ikiz kralları olarak taç giyip hayatımız boyunca verdiğimiz mücadeleyi ve yaptığımız yenilikleri doruk noktasına&#160;taşıyacağız. Ama taç giyme töreni seyircisiz olmaz. Bu yüzden&#160;sizi de yanımızda götüreceğiz. Eğer uslu olursanız bin yıldır&#160;kimsenin görmediği bir şeye şahit olacaksınız: Ruhlar Kütüpha-nesi’ne hükmedildiğine!”</p>
<p>“Bana bir söz vermek zorundasın, yoksa sana yardım etmem,” dedim Caul’e. Elimde pazarlık yapmaya yetecek pek bir koz yoktu ama bana ihtiyacı olduğuna inanıyordu ve bu kesinlikle hiç&#160;yoktan iyiydi. “İstediğin şeyi elde ettikten sonra Bayan Peregri-ne’i serbest bırakacaksın.”</p>
<p>“Korkarım bu mümkün değil,” dedi Caul, “ama yaşamasına izin vereceğim. Tuhafların dünyası kız kardeşime de hükmedebileceğim haliyle çok daha eğlenceli olacak. Kanatlarını kestikten&#160;sonra seni özel kölem yapacağım, Alma. Buna ne dersin?”</p>
<p>Bayan Peregrine yanıt vermeye çalıştı ama sözcükler ayının etli pençesinin altında kayboldu.</p><div><div><img src="main-351.png" alt=""/></div></div><div><div><img src="main-352.png" alt=""/></div></div>
<p>Caul duyamıyormuş gibi elini kulağının arkasına dayayıp güldü. “Ne dedin? Seni duyamıyorum!” Sonra döndü ve kuleye&#160;doğru yürümeye başladı.</p>
<p>“Hadi gidelim!” diye bağırdı muhafızlardan biri. Böylece ayaklarımızı sürüye sürüye adamın peşi sıra yürümeye koyulduk.</p><div><img src="main-353.jpg" alt=""/>
<p>&amp;<sup>1</sup>*ÖLÜM DOKUZ</p></div>
<p>Yorucu bir hızla solgun renkli kuleye doğru götürüldük. Hortlaklar tutsaklarını itip kakarak sürünün geri kalanına ayak uydurmaya zorluyordu. Gölgem olmadan kimi zaman topallayarak kimi zaman aksayarak yürüyen bir et yığınından ibarettim: Gövdemin çeşitli yerlerinde feci ısırık yaralan vardı ve onların acısını hissetmemi önleyen tozun etkisi geçmeye başlamıştı. Ama&#160;kendimi yola devam etmeye zorladım; zihnim her biri bir öncekinden mantıksız kaçış yolları üretmeye çalışıyordu. Gölgelerim&#160;olmadan ne yaparsak yapalım, hortlaklar ve silahlan tuhaf güçlerimize baskın çıkacaktı.</p>
<p>Gölgelerimin öldüğü viran haldeki binanın yanından, papağanların ve hortlakların kanıyla benek benek olmuş tuğlaların üzerinden geçtik. Etrafı duvarlarla çevrili avluyu boylu boyunca&#160;arşınladıktan sonra kulenin kapısından girip birbirinin aynı siyah kapıları birer birer arkamızda bırakarak kıvrıla kıvrıla yükselen koridoru tırmanmaya koyulduk. Caul geçit törenine katılmış&#160;meczup bir bando lideri gibi önümüzden gidiyordu; kâh kollarını&#160;savurarak koca koca adımlar atıyor kâh bize korkunç hakaretler&#160;yağdırmak için arkasını dönüyordu. Hemen arkasından, kollarından birinin altına aldığı Bentham ve diğer omuzundan sarkan Bayan Peregrine’le sarsak sarsak yürüyen kediayı geliyordu.</p>
<p>Bayan Peregrine yaptıkları şeyi yeniden düşünmeleri için erkek kardeşlerine yalvardı.</p><div><div><img src="main-354.png" alt=""/></div></div><div><div><img src="main-355.png" alt=""/></div></div>
<p>“Abaton’a ve kütüphanenin ruhlarını çalan tuhafları bekleyen korkunç sona dair anlatılan eski masalları hatırlayın! Kütüphanenin gücü lanetlidir!”</p>
<p>“Artık çocuk değilim, Alma. Ayrıca ymbrynelerin anlatıp durduğu o eski masallardan da korkmuyorum,” diye çıkıştı Caul. “Şimdi dilini tut. Tabii dilin yerinde kalsın istiyorsan!”</p>
<p>Kısa süre sonra onları ikna etmeye çalışmaktan vazgeçti ve ayının omuzunun üzerinden sessizce bize bakmaya koyuldu;&#160;yüzü metanetini yansıtıyordu. Korkmayın, diyordu sanki. Bunu&#160;da atlatacağız.</p>
<p>Aramızda, kulenin tepesine doğru uzanan yolculuğumuzu bile atlatamayacaklar olduğundan endişeleniyordum. Arkama&#160;dönüp vurulanın kim olduğunu görmeye çalıştım. Peşim sıra&#160;gelen sıkış tepiş grubun ortasında yürüyen Bronwyn’in kollarının arasında hareketsiz yatan biri -sanırım Bayan Avocet- vardı.&#160;Ama o anda etli bir el enseme tokadı yapıştırıverdi.</p>
<p>“Önüne bak, yoksa diz kapaklarından birine veda etmek zorunda kalırsın,” diye hırladı.</p>
<p>Nihayet kulenin tepesine ve son kapısına vardık. Koridorun ötesinde solgun gün ışığı kıvrımlı duvara vuruyordu. Tepemizde&#160;açık bir güverte vardı; gelecekte bize faydası dokunabileceği düşüncesiyle bunu zihnimin bir köşesine not ettim.</p>
<p>Caul sevinçle parlayan yüzüyle kapının önünde durdu. “Perp-lexus!” diye seslendi. “Signor Anomalous, evet, sen! Arkadaki! Bu keşfimi kısmen de olsa senin keşif gezilerine ve sıkı çalışmana&#160;borçlu olduğum için -şimdi hakkını vermek lazım!- bence kapıyı açma şerefine de sen nail olmalısın.”</p>
<p>“Hadi ama, merasime zamanımız yok,” dedi Bentham. “Tesisini savunmasız halde bıraktık...”</p>
<p>“O kadar da mızmızlanma,” dedi Caul. “Uzun sürmeyecek.”</p>
<p>Muhafızlardan biri Perplexus’u sürükleyerek kalabalıktan ayırdı ve kapının önüne getirdi. Onu son gördüğümden beri&#160;saçları ve sakalı bembeyaz olmuş, omurgası kamburlaşmış ve&#160;yüzünde derin kırışıklıklar belirmişti. Çok uzun süredir döngüsünden uzaktaydı ve gerçek yaşı aradaki yılları kapatmaya&#160;başlamıştı. Perplexus tam kapıyı açacaktı ki öksürüğe boğuldu.&#160;Tekrar nefes almayı becerdiğinde Caul’e döndü, burnundan aldığı havayla ciğerlerini doldurdu ve adamın kabanma pırıl pırıl&#160;parlayan, koca bir ağız dolusu balgam attı.</p>
<p>“Cahil domuzun tekisin!” diye bağırdı Perplexus.</p>
<p>Caul tabancasını Perplexus’un kafasına doğrulttu ve tetiğe bastı. O anda çığlıklar duyuldu. “Jack, yapma!” diye bağırdı Bentham. Ve Perplexus ellerini havaya kaldırarak yana doğru savruldu ama silahtan gelen tek ses kuru bir tetik sesiydi.</p>
<p>Caul silahının içini açtı, mermi yatağına baktı ve sonra omuzlarını silkti. “Bu da senin gibi antikanın teki,” dedi Perplexus’a. Ardından silahın kabzasıyla ceketindeki salyaya hafifçe vurdu.&#160;“Sanırım kader senin namına dizginleri eline almış. Öyle olsun.&#160;Kan kaybından öldüğünü görmek yerine yavaş yavaş toza dönüşmeni izlemeyi tercih ederim.”</p>
<p>Perplexus’u alıp götürmeleri için muhafızlara işaret etti. Caul’e İtalyanca hakaretler yağdıran Perplexus bir kez daha sürüklenerek gruba katıldı.</p>
<p>Caul kapıya doğru döndü. “Ah, canı cehenneme,” diye mırıldandı ve kapıyı açtı. “İçeri girin, hepiniz!”</p>
<p>Burası gri duvarlı o tanıdık odalardan biriydi fakat bu defa, yerinde yeller esen dördüncü duvar yerine uzun ve karanlık bir&#160;koridor uzanıyordu. Muhafızların itip kakmalarıyla hızla koridorda yürümeye koyulduk. Pürüzsüz duvarlar kaba saba ve engebeli bir hal aldı ve ardından genişleyerek güneş ışığıyla aydınlanan ilkel bir odaya dönüştü. Oda kayadan ve kilden yapılmıştı.&#160;Dikdörtgen şeklindeki kapısı ve iki penceresi olmasaydı, buraya&#160;rahatlıkla mağara diyebilirdim. Biri o kapıyı ve pencereleri, hatta&#160;odanın kendisini yumuşak kayadan oymuştu.</p>
<p>Sürü misali güdülerek dışarıya, sıcak ve kuru bir güne adım attık. Manzara baş döndürücü bir şekilde gözlerimizin önüne serildi. Yabancı bir dünyaya ait olabilecek türden bir coğrafyaya&#160;tepeden bakıyorduk: Bir yanımızda yükselen ve diğer yanımızda&#160;vadiye doğru inen alan boyunca etrafımız, hepsinin üzerine göz&#160;göz ilkel pencere ve kapıların oyulmuş olduğu, acayip kırmızımsı taş tümsekleriyle ve çıkıntılarla çepeçevre sanlıydı. Bunların&#160;arasından dur durak bilmeyen bir rüzgâr esiyor, kulağa insana&#160;aitmiş gibi gelse de kolaylıkla toprağın kendisinden yayıldığını&#160;zannedebileceğiniz türden iniltiler çıkarıyordu. Güneşin batmasına daha epeyce zaman olsa da gökyüzü, kıyamet ufkun diğer&#160;tarafında mayalanıyormuş da az sonra kopacakmış gibi turuncuya boyanmıştı. Vadi boyunca uzanan medeniyetin izlerine&#160;rağmen ortalıkta bizden başka kimse görünmüyordu. Sanki bulunmamamız gereken bir yere izinsiz girmişiz gibi izlendiğimize&#160;dair boğucu bir his vardı üzerimde.</p><div><img src="main-356.png" alt=""/></div><div><img src="main-357.jpg" alt=""/></div>
<p>Bentham ayısından indi ve huşu içinde şapkasını çıkardı. “Demek burasıymış,” dedi bakışlarını tepelerde dolaştırarak.</p>
<p>Caul bir ağabey şefkatiyle kolunu kardeşinin omuzuna attı. “Bugünün geleceğini sana söylemiştim. Fakat şu noktaya gelene&#160;dek birbirimize çektirmediğimiz cehennem azabı kalmadı, öyle&#160;değil mi?”</p>
<p>“Öyle,” diyerek ona katıldı Bentham.</p>
<p>“Ama sonu iyi bittiğinden benim için sorun yok çünkü nihayet şunu yapabiliyorum.” Caul bize bakmak için döndü. “Dostlar! Ymbryneler! Tuhaf çocuklar!” Sesinin rüzgârla inleyen o garip kanyonlarda yankılanmasına izin verdi. “Bugün adımız tarihe altın harflerle yazılacak. Abaton’a hoşgeldiniz!”</p>
<p>Alkışları duymayı bekleyerek durdu ama hiçbirimizden çıt çıkmadı.</p>
<p>“Bir zamanlar Ruhlar Kütüphanesi’ne ev sahipliği yapmış olan o kadim şehrin topraklarmdasmız. Ne dört yüz yıldır onu&#160;gören oldu ne de bin yıldır fetheden. Ta ki benim tarafımdan&#160;keşfedilene dek! Şimdi sizlerin huzurunda...”</p>
<p>Durdu, bir anlığına bakışlarını yere kaydırdı ve ardından kahkahalara boğuldu. “Neden nefesimi boşa harcıyorum ki? Siz kör cahiller asla başarımın önemini takdir etmeyeceksiniz. Şu halinize bakın. Şistine Şapeli’ni seyre dalan eşekler gibisiniz!” Hafifçe Bentham’ın omuzuna vurdu. “Hadi kardeşim. Gidip bize ait&#160;olanı alalım.”</p>
<p>“Bizimkileri de! ” dedi arkamdan gelen bir ses. Konuşan, muhafızlardan biriydi. “Bizi unutmayacaksınız, öyle değil mi efendim?”</p>
<p>“Elbette unutmayacağım,” dedi Caul, kendini zorlaşa da gülümsemeyi beceremedi. Herkesin önünde kendisine meydan okunmuş olması karşısında hissettiği rahatsızlığı gizleyemiyor-du. “Sadakatinizin karşılığını ziyadesiyle alacaksınız.”</p>
<p>Bentham’la birlikte döndü ve muhafızlar bizi onların arkasından iteklerken patikadan inmeye koyuldu.</p><div><div><img src="main-358.png" alt=""/></div></div><div><div>
<p>II</p><img src="main-359.png" alt=""/></div></div>
<p>Güneşin yakıp kavurduğu patika, sivri tepelere doğru uzanıp diğer patikalarla birleşen kollara ayrılarak sayısız kez çatallandı. Hiç şüphesiz Perplexus’u tehdit ederek yerini öğrendiği ve son&#160;zamanlarda defalarca arşınladığı o yolu takip eden Caul, attığı&#160;her adımda etrafına sömürgecilere özgü bir küstahlık saçarak&#160;kendinden emin bir şekilde bizi böğürtlen çalılarının istila ettiği, gözlerden uzak keçi yollarından geçiriyordu. Üzerime çöken,&#160;izlendiğimize dair o his gittikçe güçlenmişti. Kayaya açılmış eğri&#160;büğrü delikler taşın içine hapsolmuş kadim bir varlığın bin yıllık&#160;uykusundan yavaşça uyanırken araladığı gözleri gibiydi.</p>
<p>Birbirine çelme takıp duran düşüncelerim yüzünden kaygıdan aklımı kaçıracak haldeydim. Bundan sonra olacaklar bana bağlıydı. Sonuçta hortlakların bana ihtiyacı vardı. Onlar adına&#160;ruhlara el sürmeyi reddedersem ne olurdu? Peki ya onları kandırmanın bir yolunu bulursam?</p>
<p>Aslında ne olacağını biliyordum. Caul, Bayan Peregrine’i öldürürdü. Sonra sıra diğer ymbrynelere gelirdi ve ben ona istediğini verene dek onları teker teker öldürmeye devam ederdi. Ona istediğini vermezsem sonunda Emma’yı öldürürdü.</p>
<p>Yeterince güçlü değildim. Ona zarar vermelerine mani olmak için her şeyi göze alacağımın farkındaydım. O muazzam gücün&#160;anahtarlarını Caul’e kendi ellerimle bile teslim ederdim.</p>
<p>Sonra korkudan ödümü patlatan bir düşünce geçti aklımdan: ya beceremezsem! Ya Caul yanılıyorsa? Ya ruh kavanozlarını göremez ya da görsem bile onlara el süremezsem? Bana inanmazdı.&#160;Yalan söylediğimi düşünürdü. Teker teker arkadaşlarımı katletmeye başlardı. Ve onu söylediklerimin doğruluğuna bir şekilde&#160;ikna etmeye başarsam bile öylesine aklını kaçırırdı ki önüne çıkaran herkesi öldürürdü.</p>
<p>Sessizce büyükbabama dua ettim. Ölü insanlara dua edebilir miydik? Her neyse. Ben ettim. Ve ondan, beni izliyorsa, bunu&#160;başarmama yardım etmesini ve beni tıpkı bir zamanlar onun&#160;olduğu kadar dirayetli ve güçlü kılmasını istedim. Büyükbaba Portman, dedim, bunun kulağa delice geldiğini biliyorum ama&#160;Emma ve arkadaşlarım benim için dünyalar kadar değerli ve onların hayatlarını kurtarmak pahasına o dünyaları seve seve Caul’ün&#160;ayaklan altına sererim. Bu beni kötü biri mi yapar? Bilmiyorum&#160;ama beni anlayabileceğini sanıyorum. Ne olur.</p><div><div><img src="main-360.png" alt=""/></div></div><div><div><img src="main-361.png" alt=""/></div></div>
<p>»</p>
<p>Başımı kaldırdığımda Bayan Peregrine’in ayının omzundan beni izlemekte olduğunu görüp şaşırdım. Bakışlarımız buluştuğu anda gözlerini kaçırdı. Solgun yanaklarına bulaşan kiri yarıp&#160;geçen gözyaşlarını fark etmemek elde değildi. Sanki duamı işit-mişti.</p>
<p>Yolumuz hilal şeklinde yıpranmış basamaklarıyla tepelere tırmanan merdivenlerden ve dolambaçlı patikalardan oluşan kadim bir labirentin içinden geçiyordu sanki. Bazı yerlerde patika otlar&#160;tarafından yutulup hepten gözden kayboluyordu. Perplexus’un&#160;Ruhlar Kütüphanesi’ne giden yolu çözmesinin yıllar sürdüğünü&#160;ve şimdi de bu nankör hırsızın saygısızca onu ayaklar altına aldığını -ne korkunç bir hakaretti bu böyle!- söyleyerek şikâyet&#160;ettiğini duydum.</p>
<p>Ama sonra Olive, “Neden kimse bize kütüphanenin gerçek olduğunu söylemedi?” diye sordu.</p>
<p>“Çünkü tatlım,” diye yanıtladı ymbrynelerden biri, “buna izin yoktu. Kütüphanenin yalnızca...”</p>
<p>Ymbryne soluklanmak için duraksadı.</p>
<p>“...bir masaldan ibaret olduğunu söylemek daha güvenliydi.”</p>
<p>Yalnızca bir masal. Onları kâğıt ve mürekkepten ibaret yassı ve iki boyutlu hapishanelerinde zapt etmek için elimden geleni&#160;yapsam da kitapların içinde kısılıp kalmayı reddeden masalların&#160;hep var olacağını anladığım an, hayatımın dönüm noktalarından&#160;biri oldu. Bu hiçbir zaman yalnızca bir masaldan ibaret olmamıştı. Bunu en iyi ben bilirdim: Bütün hayatımı yutan yine bir&#160;masaldı.</p>
<p>Caul elini kaldırıp durmamız için bağırdığında, uzun süredir rüzgârın kâh alçalıp kâh yükselen o tekinsiz iniltisi eşliğinde alelade görünümlü bir duvarın dibinden yürüyorduk.</p><div><img src="main-362.png" alt=""/></div>
<p>“Çok mu gittik?” dedi. “Mağaranın girişinin buralarda bir yerlerde olduğuna yemin edebilirim. Haritacı nerede?”</p>
<p>Perplexus bir kez daha sürüklenerek kalabalıktan koparıldı.</p>
<p>“Onu vurmadığına memnun değil misin?” diye mırıldandı Bentham.</p>
<p>Caul onu duymazdan geldi. Perplexus’un karşısına dikilip, “Mağaranın girişi nerede?” diye sordu buyurgan bir tavırla.</p>
<p>“Belki de kendisini sizden gizlemiştir,” diye alay etti Perplexus.</p>
<p>“Beni sınamaya kalkma,” diye yanıtladı Caul. “O pek övündüğün Günler Haritası’nın bütün nüshalarını yakarım. Önümüzdeki seneye dek adın çoktan unutulmuş olur.”</p>
<p>Perplexus parmaklarını birbiriyle kavuşturup iç geçirdi. “Şurada,” dedi arkamıza işaret ederek.</p>
<p>Girişi geçmiştik.</p>
<p>Caul ayaklarını yere vura vura duvarın sarmaşıklarla kaplı olduğu yere doğru yürüdü. Açıklık o kadar mütevazıydı ve o kadar iyi gizlenmişti ki kim olsa onu kolaylıkla gözünden kaçırabilirdi;&#160;kapı şöyle dursun, deliğe bile benzemiyordu. Sarmaşıkları kenara itip başını içeri soktu. “Evet!” dediğini duydum ve sonra&#160;başını tekrar dışarı çıkarıp emirler yağdırmaya başladı.</p>
<p>“Bu noktadan sonra yalnızca gerekli kişiler yola devam edecek. Kardeşlerim.” Bentham’a ve Bayan Peregrine’e işaret etti. “Oğlan.” Bana işaret etti. “İki muhafız. Ve...” Gözleriyle kalabalığı taradı. “İçerisi pek karanlık. Fenere ihtiyacımız olacak. Hey&#160;sen! Kız!” Emma’ya işaret etti.</p>
<p>Midem düğümlenirken Emma’yı yakasından tutup çekerek gruptan ayırdılar.</p>
<p>“Diğerleri canınızı sıkarsa,” dedi Caul muhafızlara, “ne yapmanız gerektiğini biliyorsunuz.” Caul silahını kalabalığa doğrulttu. Hepsinin çığlık atıp başlarını öne eğdiğini görünce Caul ulumasına bir kahkaha attı.</p>
<p>Emma’nın muhafızı kızı delikten içeri itti. Oysa Bentham’ın ayısının delikten sığması mümkün değildi. Böylece Bayan Pere-</p>
<p>grine yere indirildi ve benim muhafızıma hem ona hem de bana göz kulak olma görevi verildi.</p>
<p>En küçük çocuklar ağlamaya başladı. Bayan Peregrine’i tekrar görüp göremeyeceklerini kim bilebilirdi ki? “Cesur olun, çocuklar!” diye seslendi Bayan Peregrine onlara. “Geri döneceğim!”</p>
<p>“Doğruyu söylüyor, çocuklar!” diye şakıdı Caul alay edercesine. “Müdirenizi dinleyin! Ymbryneler her şeyin en iyisini bilir!”</p>
<p>Bayan Peregrine ve beni aynı anda delikten içeri iteklediler ve her nasılsa sarmaşıklara dolandığımız sırada kimseye fark ettirmeden ona fısıldayabilme fırsatını yakaladım.</p>
<p>“İçeri girdiğimizde ne yapmalıyım?”</p>
<p>“Ne isterse onu,” diye fısıldadı. “Onu öfkelendirmezsek hayatta kalabiliriz.”</p>
<p>Hayatta kalmak, evet. Ama ne pahasına?</p>
<p>Ve sonra sarmaşıkları aralayıp tökezleyerek acayip bir yere girdik: gökyüzüne açılan taştan bir odaya. Karşıdaki duvardan&#160;bize bakan o devasa, o şekilsiz surat yüzünden öylesine dehşete&#160;düşmüştüm ki, bir anlığına nefesim kesildi. Bu bir duvardı -altı&#160;üstü bir duvardı- ama ağız yerine geçen açık kapısı, göze benzeyen çarpık pencereleri, burun deliklerini anımsatan bir çift deliği&#160;ve karman çorman bir sakal misali uzamış çimleriyle tıpkı bir&#160;yüzü andırıyordu. İnleyen rüzgâr burada diğer yerlerden daha&#160;• kuvvetliydi. Ağız şeklindeki kapı, bir hafta boyunca yankılanacak sesli harflerden oluşan kadim bir dilde bizi uyararak buradan&#160;uzaklaştırmaya çalışıyor gibiydi.</p><div><img src="main-363.png" alt=""/></div><div><img src="main-364.jpg" alt=""/></div>
<p>Caul kapıya işaret etti. “Kütüphane bizi bekliyor.”</p>
<p>Bentham şapkasını çıkardı. “Fevkalade,” dedi boğuk ve saygılı bir ses tonuyla. “Bizim için şarkı söylüyor gibi görünüyor. Sanki burada dinlenen tüm ruhlar bizi hoşça karşılamak için yavaş yavaş uyanıyor.”</p>
<p>“Hoşça karşılamak,” dedi Emma. “Bundan şüpheliyim.”</p>
<p>Muhafızlar bizi kapıya doğru itekledi. Eğilerek alçak eşikten geçip mağarayı andıran başka bir odaya girdik. Abaton’da gördüklerimiz gibi bu da çok uzun yıllar önce yumuşak kayaya&#160;elle oyulmuştu. Tavanı alçak ve çıplaktı; içeride yerlere saçılmış&#160;saman ve kınk çömlek parçalanndan başka bir şey yoktu. En&#160;benzersiz yanı, içlerine onlarca küçük kovuk oyulmuş duvarlarıydı. Üst kısımları oval, alt kısımları ise dümdüz olan kovuklar&#160;bir şişe ya da mum koyulabilecek büyüklükteydi. Odanın arka&#160;tarafında karanlığa doğru çatallanan birkaç kapı vardı.</p>
<p>“Evet, çocuk?” dedi Caul. “Görebiliyor musun?”</p>
<p>Etrafıma bakındım. “Neyi görebiliyor muyum?”</p>
<p>“Beni hafife almaya kalkma. Ruh kavanozlanndan bahsediyorum.” Duvarın yanma gitti ve elini kovuklardan birinin içine soktu. “Gidip kavanozlardan birini al.”</p>
<p>Gözlerimle duvarlan tarayarak yavaşça kendi etrafımda döndüm. Bütün kovuklar boş gibi görünüyordu. “Hiçbir şey görmüyorum,” dedim. “Belki de hiç kavanoz yoktur.”</p>
<p>“Yalan söylüyorsun.”</p>
<p>Caul başıyla muhafızıma işaret etti ve muhafız mideme sert bir yumruk geçirdi.</p>
<p>Ben inleyerek dizlerimin üstüne çökerken Emma ve Bayan Peregrine bağırdılar. Başımı öne eğip göğsüme bakınca gömleğimden süzülen kan damlalarını gördüm. Yumruğun değil, gölgenin ısırığının neden olduğu kan damlalarını.</p>
<p>“Lütfen Jack!” diye yalvardı Bayan Peregrine. “O sadece bir çocuk!”</p>
<p>“Bir çocuk, bir çocuk!” dedi Caul alay edercesine. “Sorunun can alıcı noktası da bu! Onları erkek gibi cezalandırmak ve biraz&#160;kanla sulamaksın. Bir de bakmışsın ki sürgünler kıvrıla kıvrıla&#160;uzamaya, bitki de büyümeye başlamış.” Garip görünüşlü antika&#160;tabancasının kabzasını havada döndürerek uzun adımlarla bana&#160;doğru yürüdü. “Bacağını uzat. Dizine temiz bir atış yapmak istiyorum.”</p>
<p>Muhafızım beni yere itekledi ve baldırımı sıkıca kavradı. Yanağımı toprağa bastırıp yüzümü duvara çevirdi.</p>
<p>Silahın horozunun çekildiğini duydum. Ve ardından, kadınlar Caul’den merhamet dilenirken duvardaki kovuklardan birinde bir şey gördüm. Daha önce farkına varmadığım bir şekil...</p>
<p>“Bekle!” diye bağırdım. “Bir şey görüyorum!”</p>
<p>Muhafız beni döndürdü.</p>
<p>“Aklın başına geldi, değil mi?” Caul gözlerini bana dikmiş, tepemde dikiliyordu. “Ne görüyorsun?”</p>
<p>Gözlerimi kırpıştırarak tekrar baktım. Kendimi sakinleşmeye, gözlerimi ise odaklanmaya zorladım.</p>
<p>Duvarın içinde, taştan bir kavanozun tıpkı Polaroid bir fotoğraf gibi yavaş yavaş ortaya çıkan belli belirsiz imgesi gözüküyordu. Alelade ve süssüzdü. Boyun kısmına doğru daralan bir silindir şeklindeydi, ağzı bir mantarla kapatılmıştı ve oyulduğu&#160;taş, Abaton’un garip tepeleriyle aynı kırmızımsı renkteydi.</p><div><div><img src="main-365.png" alt=""/></div></div><div>
<p>421</p></div><div><div><img src="main-366.png" alt=""/></div></div><div><img src="main-367.jpg" alt=""/></div>
<p>“Bu bir kavanoz,” dedim. “Yalnızca bir tane. Yan devrilmiş. O yüzden şimdiye dek fark etmemişim.”</p>
<p>“Ayağa kalk,” dedi Caul. “Onu aldığını görmek istiyorum.”</p>
<p>Dizlerimi göğsüme çektim, hafifçe öne arkaya sallanarak ayağa kalktım ve kamıma yayılan acıya rağmen ayakta durmaya çalıştım.&#160;Ayaklarımı yere sürüye sürüye odanın diğer tarafına dek yürüdüm&#160;ve elimi yavaşça kovuğun içine uzattım. Parmaklarımı kavanozun&#160;etrafına doladığım anda şaşkınlık içinde elimi çekiverdim.</p>
<p>“Ne oldu?” dedi Caul.</p>
<p>“Dondurucu,” diye yanıtladım. “Bunu beklemiyordum.”</p>
<p>“Büyüleyici,” diye mırıldandı Bentham. Tüm bu hummalı uğraşları son kez gözden geçiriyormuşçasına kapının yanında dolanıp duruyordu ama şimdi bize bir adım daha yaklaşmıştı.</p>
<p>Bu defa kendimi soğuğa hazırlayarak elimi tekrar kovuğa uzattım ve kavanozu aldım.</p>
<p>“Bu yanlış,” dedi Bayan Peregrine. “Onun içinde bir tuhafın ruhu var ve saygılı bir muamele görmeyi hak ediyor.”</p>
<p>“Benim tarafımdan yenmek, bir ruha bahşedilebilecek en büyük onurdur,” dedi Caul. Gelip yanımda durdu. “Kavanozu&#160;tarif et.”</p>
<p>“Çok sade bir şey. Taştan yapılmış.” Sağ elim donmaya başlayınca kavanozu sol elime geçirdim ve tam o esnada, kavanozun arkasına uzun ve zarif harflerle bir kelimenin yazılmış olduğunu&#160;gördüm.</p>
<p>Aswindan.</p>
<p>Bundan bahsetmeye niyetli değildim ama Caul beni göz hapsinde tutuyordu ve bir şeyleri fark ettiğimi görmüştü. “Ne var?” diye sordu buyurgan bir tavırla. “Benden hiçbir şey saklamamanı&#160;tavsiye ederim.”</p>
<p>“Bu bir sözcük,” dedim. “Aswindan.”</p>
<p>“Harflerini teker teker söyle.”</p>
<p>“ A-s-w-i-n-d-a-n. ”</p>
<p>“Aswindan,” dedi Caul kaşlarını büzüştürerek. “Bu Kadim Tuhaf dilinde, öyle değil mi?”</p>
<p>—--423 &#160;&#160;&#160;&#160;&#160;&#160;&#160;&#160;----</p>
<p>“Görünüşe göre öyle,” dedi Bentham. “Derste öğrendiklerini hatırlamıyor musun?”</p>
<p>“Tabii ki hatırlıyorum! Senden daha çalışkandım, unuttun mu? Aswindan. Kelimenin kökü wind, yani rüzgâr. Ama havayla&#160;hiçbir ilgisi yok; zindeliği temsil ediyor. Hızlanmadaki, güçlenmedeki, dirilişteki gibi.”</p>
<p>“Bundan o kadar da emin değilim, kardeşim.”</p>
<p>“Ah, değil misin,” dedi Caul alaycı bir tavırla. “Bence bunu kendine saklamak istiyorsun.”</p>
<p>Caul uzandı ve elimdeki kavanozu kapmaya çalıştı. Parmaklarını ona dolamayı başardı ama kavanoz benim elimden çıkar çıkmaz parmakları sanki elindeki şey aniden yok olmuşçasına&#160;kapanıverdi ve kavanoz yere düşüp kırıldı.</p>
<p>Pırıl pırıl parlayan mavi renkli sıvı ayaklarımızın dibinde küçücük bir birikinti halini alırken Caul küfredip şaşkına dönmüş halde yere baktı.</p>
<p>“Artık onu görebiliyorum!” dedi heyecan içinde mavi renkli birikintiye işaret ederek. “Bunu görebiliyorum!”</p>
<p>“Evet... evet, ben de,” dedi Bentham. Muhafızlar da onlarla aynı durumdaydı. Hepsi sıvıyı görebiliyordu ama kimse sıvının&#160;içinde durduğu, onu koruyan kavanozları görmüyordu.</p>
<p>Muhafızlardan biri parmağını mavi renkli sıvıya daldırmak için öne eğildi. Fakat sıvıya dokunduğu anda haykırıp o maddeden kurtulmak için elini sallayarak geriye doğru sıçradı. Kavanoz o denli dondurucuysa mavi zımbırtının ne kadar soğuk&#160;olduğunu tahmin bile edemiyordum.</p>
<p>“Ne yazık,” dedi Caul. “Bunu seçeceğim diğer ruhlarla karıştırmak çok hoşuma giderdi.”</p>
<p>“Aswindan,” diye tekrarladı Bentham. “Kelimenin kökü swind. Yani büzüşmek. Onu kullanmadığına sevinmelisin, kardeşim.”</p>
<p>Caul kaşlarını çattı. “Hayır. Hayır, haklı olduğumdan eminim.”</p>
<p>“Yanılıyordun,” dedi Bayan Peregrine.</p><div><img src="main-368.png" alt=""/></div>
<p>Adamın paranoyak bakışları ikisinin arasında gidip geldi. Kendisine karşı birlik olup olmadıklarını tartıyor gibiydi. Ama&#160;sonra gevşedi. “Bu yalnızca ilk odaydı,” dedi. “Daha iyi ruhların&#160;kütüphanenin derinliklerinde olduğundan eminim.”</p>
<p>“Katılıyorum,” dedi Bentham. “Kütüphanede ilerledikçe daha yaşlı ruhlarla karşılaşacağız ve ruhlar yaşlandıkça daha güçlü&#160;olacaklar.”</p>
<p>“O zaman bu dağın kalbine inelim,” dedi Caul, “ve onu yiyelim.”</p>
<p>* * *</p>
<p>Silahlarının namlularını kaburgalarımıza dayayıp bizi siyah kapılardan birinden geçirdiler. Sonraki oda, duvarlarını bal peteği misali kaplayan kovukları ve karanlığa açılan kapılarıyla ilkine&#160;çok benziyordu. Ama burada pencere yoktu. Akşamüstü güneşi&#160;tek bir ışık huzmesi halinde tozlu zemine düşüyordu. Gün ışığını arkamızda bırakıyorduk.</p>
<p>Caul, Emma’ya ateş yakmasını emretti. Bana ise duvardaki kavanozların envanterini çıkarmamı buyurdu. Tüm dürüstlüğümle üç kavanoz gördüğümü söyledim ama benim sözüme güvenecek değildi; tırnağımla kavanozlara teker teker vurmaya ve boş&#160;olduğunu söylediğim düzinelerce kovuğa tek tek elimi sokarak&#160;gerçekten de boş olduklarını kanıtlamaya zorladı beni.</p>
<p>Sonra bana kavanozların üstünde yazan sözcükleri okuttu. Heolstor. Unge-sewen. Meagan-wundor. Sözcükler benim için hiçbir anlam ifade etmiyordu, Caul ise tatmin olmamış gibi görünüyordu. “Önemsiz kölelerin ruhları,” diye şikâyet etti Bentham’a.&#160;“Kral olacaksak kralların ruhuna ihtiyacımız olacak.”</p>
<p>“O zaman yola devam edelim,” dedi Bentham.</p>
<p>Sonsuzluğa uzanıyormuş gibi görünen şaşırtıcı mağaralardan oluşmuş labirentin içlerine doğru ilerledik; sürekli aşağı doğru&#160;inen zemini takip ettikçe gün ışığı bizim için sadece bir anıya&#160;dönüştü. Hava gitgide soğuyordu. Karanlık geçitler damar gibi&#160;dallandı. Caul yolunu altıncı hissiyle buluyormuş gibi görünüyor, kendinden emin bir şekilde sağa sola dönüyordu. O delinin&#160;tekiydi, deli olduğu açıkça belliydi ve bize yönümüzü kaybettirmekte o kadar başarılıydı ki ondan kaçmayı becersek bile sonsuza kadar bu mağaralarda kısılıp kalacağımızdan emindim.</p><div><div><img src="main-369.png" alt=""/></div></div><div><div><img src="main-370.png" alt=""/></div></div>
<p>Abaton’un tepeleriyle vadileri arasında çarpışıp duran o kadim ve muazzam ruhlar uğruna verilmiş savaşları hayal etmeye çalıştım ama akıl alacak gibi değildi. Tek düşünebildiğim, burada hiçbir ışık olmaksızın kapana kısılmanın ne kadar korkutucu&#160;olacağıydı.</p>
<p>Derinlere indikçe duvarlardaki kavanozların sayısı da arttı; sanki soyguncular uzun zaman önce dıştaki odaları yağmalamış&#160;ama bir şey -belki de akıllıca bir hayatta kalma içgüdüsü- onları daha da ileri gitmekten alıkoymuştu. Caul gördüklerimi ona&#160;anlatmam için bağırdı ama sonra durup hangi kovukların dolu,&#160;hangilerinin boş olduğunu kanıtlamamı istedi ve ara sıra da birkaç kavanozun üstündeki yazıyı yüksek sesle okuttu. Daha büyük bir avın peşinde olduğundan kütüphanenin bu bölümüyle&#160;uğraşmamaya karar vermiş gibiydi.</p>
<p>Sessizce ilerlemeye devam ettik. Üstünkörü oyulmuş odalar gitgide büyüyüp haşmetli bir hal aldı; tavanları yükseldi ve duvarları genişledi. Artık kavanozlar her yerdeydi; her kovuğun içi&#160;doluydu. Totemleri andıran sütunlar halinde odaların köşelerinde istiflenmiş, çatlaklara ve yarıklara sıkıştırılmışlardı. Sızdırdıkları hava odayı soğutuyordu. Titreyerek kollarımı bedenime&#160;yaklaştırdım. Nefesim dudaklarımı terk ettiği anda bembeyaz bir&#160;buluta dönüşüyor ve daha önce de bana musallat olan o izlenme&#160;hissi geri dönüyordu. Bu kütüphane denen yer aslında koca bir&#160;ölüler diyarı, bir yeraltı mezarlığı ve geçtiğimiz yüzyılın başına&#160;dek yaşamış tüm tuhafların -hem de yüz binlercesinin- ikinci&#160;ruhlarının saklandığı yerdi. Etrafımdaki ruh sayısının aniden artışı, sanki suyun derinliklerine batıyormuşum gibi başımdaki ve&#160;ciğerlerimdeki hava basıncını acayip bir şekilde artırdı.</p>
<p>Böyle hisseden yalnızca ben değildim. Muhafızlar bile ürkek-</p><div><img src="main-371.png" alt=""/></div>
<p>leşmişti; en ufak bir seste irkiliyorlar ve durmadan omuzlarının üstünden bakarak arkalarını kolluyorlardı.</p>
<p>“Şunu duydun mu?” dedi benimki.</p>
<p>“Sesleri mi?” dedi diğeri.</p>
<p>“Hayır, su sesi gibi, akarsu sesi...”</p>
<p>Onlar konuşurken göz ucuyla Bayan Peregrine’e baktım. Korkuyor muydu? Hayır. Etrafında olup biteni izleyerek bekliyor, doğru zamanı kolluyor gibi görünüyordu. Biraz olsun bununla&#160;avundum çünkü uzun zaman önce kuş suretine bürünüp muhafızların elinden kaçıp kurtulabilirdi ama yapmamıştı. Emma ve&#160;ben tutsak olduğumuz sürece o da esarete boyun eğecekti. Belki&#160;de bunun nedeni yalnızca koruma içgüdüsü değildi. Belki de bir&#160;planı vardı.</p>
<p>Hava iyiden iyiye serinledi; ensemdeki ter damlacıkları buz kesmeye başlamıştı. Ağır ağır geçtiğimiz oda o kadar çok kavanozla doluydu ki hiçbirini devirmemek için sek sek oynar gibi ilerlemek zorunda kaldım; gerçi diğerlerinin ayaklan onların içinden&#160;geçip gidiyordu. Adeta ölüm tarafından boğuluyordum. Sanki bir&#160;metro istasyonunun iş çıkış saatindeki ya da Times Meydam’mn&#160;yılbaşı kutlaması esnasındaki hali gibi yalnızca ayakta durmaya&#160;yetecek kadar yer vardı ve alandaki hiç kimse bizi gördüğüne&#160;memnun olmamıştı. (Onları göremesem de asık suratlarını hissedebiliyordum.) Nihayet Bentham bile cesaretini yitirdi.</p>
<p>Caul’ü durdurmak için, “Kardeşim, bekle biraz,” dedi soluk soluğa. “Sence de yeterince ilerlemedik mi?”</p>
<p>Caul yavaşça dönerek ona baktı. Yüzünün yarısı alevlerin ışığında, diğer yarısıysa karanlıkta kalıyordu. “Hayır,” dedi.</p>
<p>“Ama buradaki ruhların yeterince...”</p>
<p>“Onu henüz bulmadık.” Sesi bıçak gibi keskindi.</p>
<p>“Neyi bulamadık, efendim?” diye sormaya cesaret etti muhafızlardan biri.</p>
<p>“Onu gördüğümde anlayacağım!” diye çıkıştı Caul.</p>
<p>Sonra duyduğu heyecanın etkisiyle gerildi ve koşturarak karanlığa daldı.</p><div><img src="main-372.png" alt=""/></div>
<p>“Efendim! Bekleyin!” diye bağırdı muhafızlar bizi Caul’ün ardından iteklerken.</p>
<p>Caul kısacık bir anlığına gözden kaybolarak mavi renkli, solgun bir ışıkla aydınlanan odanın diğer ucunda yeniden belirdi. Gözleri bir şeye takılmış, hipnotize olmuş gibiydi. Onu yakalayıp köşeyi döndüğümüzde nereye baktığını gördük: gök mavisi&#160;ışıkla parıldayan uzun bir tünele. Tünelin diğer ucundaki kare&#160;şeklindeki açıklık masmavi ışıltılar saçıyordu. Akan suyun sesini&#160;andıran belli belirsiz bir ses de duyuyordum.</p>
<p>Caul ellerini çırpıp sevinçten bağırdı. “Yaklaştık! Tanrı’ya şükürler olsun!”</p>
<p>Çılgına dönmüş halde koşarak koridora daldı. Biz de düşe kalka peşinden koşmaya zorlandık. Koridorun sonuna vardığımızda bizi sarıp sarmalayan ışık öylesine baş döndürücüydü ki&#160;hepimiz bocalayarak durmak zorunda kaldık. Işık nereye gittiğimizi göremeyeceğimiz kadar kör ediciydi.</p>
<p>Emma elindeki alevleri söndürdü. Burada onlara ihtiyacımız yoktu. Parmaklarımın arasından baktığımda karşımdaki mekân&#160;yavaş yavaş gözlerimin önüne serildi. Dalgalanan perdeleri andıran puslu mavi ışıkla yıkanmış alan, şimdiye dek gördüğümüz&#160;en büyük mağaraydı; otuz metre çapındaki yuvarlak zemini ve&#160;birkaç kat üstümüzdeki tek bir noktada birleşen duvarlarıyla burası kocaman bir arı kovanına benziyordu. Her yüzeyi, her kovuk ve sayıları binleri bulan her kavanoz buz kristalleriyle kaplanmıştı. Kavanozlar duvarları süsleyen çiçekler gibi inanılmaz&#160;yüksekliklere tırmanıyordu.</p>
<p>Kırağıya rağmen buradaki su serbestçe akıyordu; doğan kafası şeklinde bir kaynaktan doğuyor, duvarların dibini takip ederek bütün odayı çepeçevre dolaşan küçük bir kanala akıyor ve odanın karşı tarafında pürüzsüz siyah taşların etrafını sardığı, sığ&#160;bir havuza boşalıyordu. Mağaradaki tanrısal ışığın kaynağı da bu&#160;suydu. Ruh kavanozlarının içindeki madde gibi o da mavi ışıltılar saçıyor ve soluk alıyormuşçasına düzenli aralıklarla parlayıp&#160;solgunlaşıyordu. Suyun huzur verici şırıltılarının bastırmayı beceremediği ve insana ait olduğundan neredeyse emin olduğum&#160;iniltileri duymasaydım bunu son derece yatıştırıcı bulabilirdim.&#160;Bu dışarıda duyduğumuz, rüzgârın kapılardan geçerken çıkardığını düşünerek önemsemediğim iniltinin aynısıydı ama burada ne rüzgâr vardı ne de rüzgârın sesini duyma ihtimalimiz. Bu&#160;bambaşka bir şeydi.</p><div><div><img src="main-373.png" alt=""/></div></div><div><div><img src="main-374.png" alt=""/></div></div>
<p>Topallayarak yürüdüğünden mağaraya son giren Bentham oldu; o şaşkınlıktan küçük dilini yutmuş halde ellerini gözlerine&#160;siper etmeye çalışırken Caul uzun adımlarla odanın ortasına dek&#160;yürüdü. “ZAFER!” diye haykırdı. Görünüşe göre sesinin dört bir&#160;yanımızda heybetle yükselen duvarların arasında yankılanmasından çok hoşlanmıştı. “İşte bu! Hazine evimiz! Taht odamız!”</p>
<p>Kardeşine katılmak için aksayarak yürürken, “Bu olağanüstü,” dedi Bentham halsizce. “Neden pek çoklarının bu uğurda savaşırken canlarını vermeye istekli olduğunu şimdi anlıyorum...”</p>
<p>“Korkunç bir hata yapıyorsunuz,” dedi Bayan Peregrine. “Bu kutsal mekâna saygısızlık etmemelisiniz.”</p>
<p>Caul abartılı bir şekilde iç geçirdi. “Her ânımızı ahlak konusunda nutuk atıp duran ilkokul öğretmenleri gibi berbat etmek zorunda mısın? Yoksa kıskanıyor musun? Daha kabiliyetli kız&#160;kardeş olarak saltanatının sona ermesinin yasını mı tutuyorsun?&#160;Bana bakın, uçabiliyorum, zaman döngüleri yapabiliyorum! Bir&#160;sonraki nesilde kimse ymbryne denen aptal yaratığın varlığını&#160;bile hatırlamayacak!”</p>
<p>“Yanılıyorsun!” diye bağırdı dilini daha fazla tutamayan Emma. “Asıl unutulacak olan sizlersiniz! Siz ikiniz!”</p>
<p>Emma’nın muhafızı ona vurmak için hareketlendiyse de Caul onu rahat bırakmasını söyledi. “Bırak konuşsun,” dedi. “Bu konuşmak için son fırsatı olabilir.”</p>
<p>“Aslında unutulmayacaksınız,” dedi Emma. “Masallara sizin hakkınızda yeni bir bölüm ekleyeceğiz. Adını da Açgözlü Kardeşler koyacağız ya da Hak Ettiklerini Bulan Korkunç Rezil Hainler.”</p>
<p>“Hmm, kulağa biraz tekdüze geliyor,” dedi Caul. “Bence Önyargıları Yıkarak Tuhafların Dünyasının Tanrı-Kralları Olan&#160;Muhteşem Kardeşler ya da benzer etkiye sahip bir şey olabilir. Ve&#160;şu anda neşem yerinde olduğu için pek şanslısın, kız.”</p>
<p>Dikkati bana yöneldi. “Çocuk! Hemen bana buradaki kavanozlardan bahset ve ne kadar önemsiz görünürse görünsün hiçbir detayı atlama.” Teferruatlı bir tarif istedi. Ben de istediğini yapıp uzun ve zarif bir el yazısıyla etiketlerin üzerine yazılmış&#160;düzinelerce kelimeyi yüksek sesle okudum. Kadim Tuhaf dilini&#160;konuşabiliyor olsaydım etiketlerin üzerinde yazanlar konusunda yalan söyleyerek Caul’ü oyuna getirebilirdim. Onu zayıf ve&#160;gülünç bir ruhu alması için kandırabilirdim. Ama kusursuz bir&#160;maşaydım: Beceriyle kutsanmış, cehaletle lanetlenmiştim. Yapabileceğim tek şey, dikkatini dağıtarak onu en ümit verici kavanozlardan uzaklaştırmaya çalışmaktı.</p>
<p>Her ne kadar çoğu düz ve sade olsa da bazıları büyük ve süslüydü, ağırdı. Kimi kum saati şeklindeydi, kiminin iki tane&#160;sapı vardı, kiminin yüzeyine değerli taşların renginde kanatlar&#160;işlenmişti; bunların güçlü ve önemli (ya da kendini beğenmiş)&#160;tuhafların ruhlarına ev sahipliği yaptığı ortadaydı. Gerçi yerleştirildikleri kovukların büyüklüğü onları ele veriyordu ve Caul&#160;işaretparmağımın eklem yeriyle onlara tıklatmamı istediğinde&#160;diğerlerine kıyasla daha derin ve yüksek sesler çıkarıyorlardı.</p>
<p>Başka numaram kalmamıştı. Caul istediğini alacaktı ve benim ona mani olmak için yapabileceğim hiçbir şey yoktu. Ama sonra&#160;herkesi şaşırtan bir şey yaptı. Hiç değilse başlangıçta garip bir biçimde cömert görünen bir şey. Muhafızlarına döndü ve, “Şimdi!&#160;Bunun tadına ilk kim bakmak ister?” dedi.</p>
<p>Muhafızlar akılları karışmış halde birbirlerine baktılar.</p>
<p>“Ne demek istiyorsun?” dedi Bentham panik içinde kardeşine doğru topallayarak. “Ruhların tadına ilk bakanlar sen ve ben olmayacak mıyız? O kadar uzun zamandır uğraşıyoruz ki...”</p>
<p>“Açgözlü olma, kardeşim. Onlara sadakatlerinin karşılığını alacaklarını söylemedim mi?” Bir yarışma programı sunucusu&#160;gibi sırıtarak tekrar muhafızlara baktı. “Eee, hanginiz tadacaksınız?”</p><div></div><div><div><img src="main-375.png" alt=""/></div></div>
<p>İkisinin de elleri havaya kalktı.</p>
<p>“Ben, efendim! Ben!”</p>
<p>“Ben de isterim!”</p>
<p>Caul benim başımda dikilen muhafıza işaret etti. “Sen!” dedi. “Gayretin çok hoşuma gidiyor. Gel buraya!”</p>
<p>“Teşekkür ederim, efendim. Teşekkür ederim!”</p>
<p>Caul silahını bana doğrultup muhafızı ona verdiği görevden azat etti. “Şimdi, sence şu ruhlardan hangisi tam sana göre?” Ona&#160;tarif ettiğim belirli kavanozların yerlerini hatırladı ve sırasıyla&#160;onlara işaret etmeye koyuldu. “Yeth-Faru. Suyla, akışkanlıkla&#160;ilgili bir şey. Daha önce sualtında yaşamanın hayalini kurduysan hoşuna gidecektir. Wolsenwyrsend. Yanılmıyorsam bulutları&#160;kontrol eden, sentor benzeri, yarı at yan insan bir yaratık olmalı.&#160;Ben, kulağına tanıdık geliyor mu?”</p>
<p>Bentham yanıt olarak bir şeyler mırıldandı ama Caul’ün ona kulak astığı yoktu.</p>
<p>“Styl-hyde. Bu en iyilerden biriydi. Metal deri. Kendini yağlamak zorunda kalıp kalmayacağını bilmiyorum ama kavga sırasında faydalı olabilir...”</p>
<p>“Efendim, umarım sormamın sakıncası yoktur,” dedi muhafız süklüm püklüm, “daha büyük küplerden birine ne dersiniz?”</p>
<p>Caul parmağını salladı. “Hırslı insanları severim ama onlar kardeşim ve benim için.”</p>
<p>“Elbette, efendim. Elbette,” dedi muhafız. “O zaman... şey... başka seçeneğim var mı?”</p>
<p>“Sana en iyi seçenekleri sundum,” dedi Caul sabrının taşmak üzere olduğunu gösteren bir ses tonuyla. “Şimdi seç.”</p>
<p>“Evet, evet, üzgünüm efendim...” Muhafız ıstırap çekiyordu. “Yeth-faru'yu seçiyorum.”</p>
<p>“Harika!” diye gürledi Caul. “Oğlan, kavanozu getir.”</p>
<p>Caul’ün gösterdiği kovuğa uzanıp kavanozu aldım. O kadar soğuktu ki ceketimin kolunu çekiştirip eldiven gibi kullanmama rağmen sanki kavanoz vücudumdaki bütün sıcaklığı çalıyor&#160;gibiydi.</p>
<p>---» &#160;&#160;-&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;431&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;----</p>
<p>Muhafız boş gözlerle elime baktı. “Bununla ne yapacağım?” dedi. “Nektar gibi mi kullanacağım?”</p>
<p>“Emin değilim,” dedi Caul. “Sen ne diyorsun, kardeşim?”</p>
<p>“Ben de pek emin değilim,” dedi Bentham. “Eski metinlerin hiçbirinde bundan bahsedilmiyor.”</p>
<p>Caul çenesini kaşıdı. “Bence... evet, sanırım nektar gibi kullanacaksın.” Aniden kendinden emin bir tavra bürünerek başını aşağı yukarı salladı. “Evet, tam da ihtiyacın olan şey! Tıpkı nektar gibi.”</p>
<p>“Emin misiniz?” diye sordu muhafız.</p>
<p>“Kesinlikle yüzde yüz eminim,” dedi Caul. “Kaygılanmana gerek yok. Adın tarihe altın harflerle yazılacak. Çığır açacaksın!”</p>
<p>Muhafız gözlerini benimkilere dikti. “Numara yapmak yok,” dedi.</p>
<p>“Numaraya yapmak yok,” dedim.</p>
<p>Kavanozun tapasını açtığım anda içindeki sıvı etrafa mavi ışıltılar saçmaya başladı. Muhafız elini benimkinin üstüne koydu ve kavanozu elimle birlikte başının üstüne götürüp kafasını&#160;arkaya yatırdı.</p>
<p>Uzun ve titrek bir nefesin ardından, “Hadi bakalım,” diye mırıldandı ve elimdeki kavanozu yüzüne doğru eğdi.</p>
<p>Sıvı kavanozdan yavaşça akmaya başladı. Gözlerine ulaştığı anda adamın eli benimkilere öylesine sertçe kenetlendi ki parmaklarımın kırılacağını sandım. Elimi kurtarıp geriye doğru sıçradım ve kavanoz yere düşüp paramparça oldu.</p>
<p>Muhafızın yüzünden dumanlar çıkıyor, teni masmavi kesiliyordu. Feryat figan dizlerinin üstüne düştü; vücudu tir tir titriyordu. Sonra öne doğru devrildi. Kafası yere çarptığı anda sanki camdan yapılmış gibi tuzla buz oldu. Donuk kafatasının parçaları ayaklarımın etrafına saçıldı. Ve bir daha da sesi çıkmadı; ölmüştü.</p>
<p>“Ah, aman Tanrım!” diye haykırdı Bentham.</p>
<p>Caul sanki biri kadehindeki pahalı şarabı dökmüş gibi dilini şaklattı. “Pekâlâ, lanet olsun,” dedi. “Anlaşılan nektar kullanmaya benzemiyormuş.” Bakışları odada dolaştı. “Şimdi başka birinin denemesi gerekecek...”</p>
<p>“Ben oldukça meşgulüm, lordum!” diye ciyakladı silahını hem Emma’ya hem de Bayan Peregrine’e doğrultmuş olan diğer&#160;muhafız.</p>
<p>“Evet, elinin epey dolu olduğunu görüyorum Jones. Şu halde belki konuklarımızdan biri şansını denemek ister, ne dersin?”&#160;Emma’ya baktı. “Kız, bunu benim için yaparsan seni kralın soytarısı yaparım!”</p>
<p>“Canın cehenneme!” diye hırladı Emma.</p>
<p>“Bu ayarlanabilir,” dedi Caul benzer şekilde hırlayarak.</p>
<p>Derken yüksek sesli bir tıslama ve odanın köşesinde bir ışık parlaması oldu. Herkes neler olduğuna bakmak için o yana döndü. Kınlan vazonun içindeki sıvı duvardan süzülerek kanala&#160;damlıyor ve suyla mavi renkli sıvının karıştığı yerde bir tepkime&#160;meydana geliyordu. Köpüren suda baloncuklar oluşuyor ve her&#160;zamankinden fazla parlıyordu.</p>
<p>Caul’ün neşesi yerine gelmişti. “Şuna bakın!” diye bağırdı topuklarının üstüne ileri geri sallanarak.</p>
<p>Hızla akan kanal, köpüren parlak suyu odanın kenarları boyunca taşıdı. Suyun hareketini izleyerek onunla birlikte döndük; ta ki odanın karşı köşesindeki sığ, etrafı taşlarla çevrili havuza&#160;ulaşana dek. Sonra havuzun içindeki su da köpürüp ışıltılar saçmaya başladı ve nihayet havuzun ortasından, tavana dek ulaşan&#160;güçlü bir mavi ışık sütunu yükseldi.</p>
<p>“Bunun ne olduğunu biliyorum!” dedi Bentham titrek bir sesle. “Buna ruh havuzu denir. Çok eski zamanlarda ölüleri çağırıp onlarla iletişim kurmak için kullanılırdı.”</p>
<p>Işık sütununun içinde kalan suyun yüzeyinde hayaleti andıran beyaz bir su buharı dans ediyor, yavaş yavaş bir erkek suretine bürünüyordu.</p>
<p>“Ama ruh çağırma seansı sırasında yaşayan biri havuza girecek olursa...”</p>
<p>“Çağrılan ruhu özümser,” dedi Caul. “Aradığımız yanıtı nihayet bulduğumuza inanıyorum!”</p>
<p>Ruh hareketsiz bir şekilde havada asılı kalmış haldeydi. Pullarla kaplı tenini ve sırt yüzgecini gözler önüne seren alelade bir tunik giyiyordu. Bu Yeth-Juru’nun, yani muhafız tarafından seçilen denizadamının ruhuydu. Işık sütunu, ruhun kaçmasının&#160;mümkün olmadığı bir tür hapishane görevini görüyor gibiydi.</p>
<p>“Evet?” dedi Bentham başıyla havuza işaret ederek. “Gidiyor musun?”</p>
<p>“Başka birinin artıklarıyla ilgilenmiyorum,” dedi Caul. “Ben şunu istiyorum.” Az önce onun isteği üzerine hafifçe vurduğum&#160;kavanoza, daha doğrusu kavanozların en büyüğüne işaret etti.&#160;“Onu suya dök, oğlan.” Silahını kafama doğrulttu. “Şimdi.”</p>
<p>Bana söyleneni yaptım. Büyük kovuğa uzanıp küpü iki sapından tuttum ve sıçrayıp yüzümü mahvetmemesi için dikkatle kendime doğru devirdim.</p>
<p>Parlak mavi sıvı duvardan süzülerek kanala aktı. O anda su çılgına döndü; tıslıyor ve kabarcıklar çıkarıyordu. Etrafa saçtığı&#160;ışık o kadar parlaktı ki gözlerimi kısmak zorunda kaldım. Küpün&#160;içindeki sıvı ruh havuzuna doğru odayı boylu boyunca kat ederken bakışlarım Bayan Peregrine’e ve Emma’ya kaydı. Bu, Caul’ü&#160;durdurmak için son şansımızdı. Geriye tek bir muhafız kalmıştı&#160;ama ne gözlerini ne de silahını kadınların üstünden ayırıyordu.&#160;Caul’ün silahıysa hâlâ başıma doğrultulmuş vaziyetteydi. Onların merhametine kalmıştık.</p>
<p>Büyük küpün içindeki sıvı ruh havuzuna ulaştı. Havuz deniz yaratıklarından biri yüzeye çıkacakmış gibi köpürüp kabardı. Suyun yüzeyinden yükselen ışık sütununun parıltısı gittikçe kuvvetlenirken Yeth-faru buharlaşarak hiçliğe karıştı.</p>
<p>Gözlerimizin önünde, az öncekinden çok daha büyük bir su buharı oluşmaya başladı. Eğer bu bir erkeğin şeklini alacaksa&#160;bile bürüneceği suret, en az iki katımız uzunluğunda ve iriliğinde bir dev olmalıydı. Ellerinin yerinde birer pençe vardı ve&#160;muazzam ama korkunç bir gücü yansıtmak istercesine avuçları&#160;yukarı bakacak şekilde havaya kaldırılmıştı.</p>
<p>Caul karşımızdaki şeye baktı ve gülümsedi. “Ve işte beklediğim işaret.” Boş elini kabanının cebine daldırdı, katlanmış bir kâğıt parçası çıkardı ve kâğıdı sallayarak açtı. “Fakat sosyal statümü resmi olarak değiştirmeden önce söylemek istediğim bir&#160;iki şey var.”</p>
<p>Bentham topallayarak Caul’e doğru yürüdü. “Kardeşim, daha fazla oyalanmasak...”</p>
<p>“İnanamıyorum!” diye bağırdı Caul. “Kimse zaferimin tadını çıkarmama izin vermeyecek mi?”</p>
<p>“Dinle!” dedi Bentham dişlerinin arasından.</p>
<p>Hepimiz kulak kesildik. Bir anlığına kulağıma hiçbir şey çalınmadı ama sonra, uzaklardan gelen o tiz ve yüksek sesi işittim. Em-ma’nın gerildiğini ve gözlerinin fal taşı gibi açıldığını fark ettim.</p>
<p>Caul kaşlarını çattı. “Bu bir... köpek mi?”</p>
<p>Evet! Bir köpek! Bu uzaklardan gelen ve yankıların içinde kaybolan bir köpek havlamasıydı.</p>
<p>“Tuhafların yanında bir de köpek vardı,” dedi Bentham. “Kokumuzu takip ediyorsa yalnız olduğunu hiç sanmıyorum.”</p>
<p>Bunun tek bir anlamı olabilirdi: Arkadaşlarımız muhafızları tepelemiş ve Addison’ın öncülüğünde izimizi takip etmişlerdi.&#160;Evet! Lanet olasıca süvariler sonunda geliyordu! Ama Caul’ün&#160;peşinde olduğu gücü ele geçirmesi yalnızca an meselesiydi ve bu&#160;mağaralarda yankılanan seslerin ne kadar uzaktan duyulduğunu&#160;kim bilebilirdi ki? Bizden hâlâ dakikalarca uzakta olabilirlerdi ve&#160;o zamana kadar iş işten geçmiş olurdu.</p>
<p>“Pekâlâ o zaman,” dedi Caul, “sanırım açıklamalarımın beklemesi gerekecek.” Kâğıdı tekrar kabanının cebine tıkıştırdı. Pek acelesi varmış gibi görünmüyordu ve ağırdan alan hali Bentham’ı&#160;deliye döndürüyordu.</p>
<p>“Hadi Jack! Ruhunu al. Sonra ben de benimkini alacağım!”</p>
<p>Caul iç çekti. “O konuya gelince. Biliyorsun. Biraz düşündüm de böylesi bir güçle başa çıkabileceğinden emin değilim. Zayıfsın.</p>
<p>Söylemek istediğim şey zeki olmadığın değil. Aksine benden daha zekisin! Ama zayıf bir insan gibi düşünüyorsun. İraden zayıf. Senin de kabul edeceğin üzere zeki olmak yeterli değildir. Tehlikeli&#160;olmalısın!”</p>
<p>“Hayır, kardeşim! Bunu yapma!” diye yalvardı Bentham. “İkinci adamın, sağ kolun... ne olmamı istiyorsan o olurum...”</p>
<p>Hak ettiğinizi bulacaksınız, diye düşündüm. Konuşmaya devam edin...</p>
<p>“İşte tam olarak bu rezilliği kastediyorum,” dedi Caul başını iki yana sallayarak. “Bu yalnızca senin gibi iradesiz insanların&#160;fikrini değiştirecek türden bir davranış. Böylesi duygusal yakarışlara kanacak biri olduğumu sanıyorsan yanılıyorsun.”</p>
<p>“Hayır, hâlâ benden intikam alıyorsun,” dedi Bentham kederli bir halde. “Sanki bacaklarımı kırıp beni yıllarca tutsak ettiğin yetmemiş gibi.”</p>
<p>“Ah, aslına bakarsan yetti,” dedi Caul. “Haklısın, hepimizi gölgelere çevirdiğin için sana dargındım ama sonraları, canımın&#160;istediğini yaptırabileceğim canavarlardan oluşan bir ordunun&#160;epey işime yaradığını fark ettim. Doğruyu söylemek gerekirse&#160;bunun senin zayıf karakterinle bile bir nebze olsun ilgisi yok.&#160;Asıl sorun... sanırım benim bir kardeş olarak başarısız olmam.&#160;Alma da benimle hemfikir olacaktır. Paylaşmaktan hiç hoşlanmam.”</p>
<p>“O zaman yap hadi,” dedi Bentham tükürürcesine. “Beni vur da bitir şu işi!”</p>
<p>“Dediğini yapabilirdim,” dedi Caul. “Ama sanırım en etkili çözüm seni değil... onu vurmak olacak.”</p>
<p>Ve silahını göğsüme doğrultup tetiği çekti.</p>
<p>* • •</p>
<p>Silahın kükremesini duymadan önce kurşunun tesirini hissettim. Bu devasa, görünmez bir yumruk gibiydi. Ayaklanm yerden kesildi ve arkaya doğru devrildim. Ondan sonrası hayal meyaldi. Gö-</p>
<p>rüşüm toplu iğne başı kadar olurken gözlerimi tavana diktim. Biri adımı haykırıyordu. Silah bir kez daha patladı, sonra bir kez daha.</p>
<p>Çığlıklar.</p>
<p>Vücudumun korkunç bir acıyla kıvrandığının belli belirsiz de olsa farkındaydım. Ölüyordum.</p>
<p>Sonra Emma ve Bayan Peregrine acı içinde bağrışarak yanı başıma diz çöktüler; muhafız görüş alanımdan tamamen çıkmıştı. Sanki kulaklarım suyun altında katmışçasına dediklerini anlaya-mıyordum. Beni hareket ettirmeye, omuzlarımdan kapıya doğru&#160;sürüklemeye çalışıyorlardı ama vücudum hem hareketsiz hem de&#160;külçe gibi ağırdı. Derken ruh havuzunun olduğu taraftan kasırga&#160;rüzgârlarını andıran bir uluma yükseldi. Öyle ki bedenimi esir&#160;alan dayanılmaz acıya rağmen başımı çevirip bakmayı becerdim.</p>
<p>Caul baldırlarına dek gelen suya girmiş, kollarını iki yana açıp başını geriye atmıştı. Su buharı, onu ele geçirirken sanki felç&#160;geçirmiş gibi duruyordu. Su buharı yüzündeki tüm açıklıklardan&#160;içeri doluyor; ağaç kökünü andıran filizler boğazından aşağı kayıyor, iplik iplik burnundan giriyor, bulutlar halinde gözlerine&#160;ve kulaklarına yerleşiyordu. Sonra, yalnızca birkaç saniye içinde&#160;yok oldu. Mağaranın dört bir yanında parlayan mavi ışık, sanki&#160;gücünün yansı Caul tarafından emilmiş gibi solgunlaştı.</p>
<p>Bayan Peregrine’in bağırdığını duyabiliyordum. Emma muhafızlardan birinin silahını aldı ve Caul’ün üzerine boşalttı. Adam uzakta değildi, Emma da iyi bir nişancıydı. Onu vurmuş olmalıydı ama Caul irkilmedi bile. Yere serilmek yerine tam tersini yapıyor gibi görünüyordu: Büyüyordu. Çarçabuk büyüyor, sadece&#160;birkaç saniye içinde eni de boyu da ikiye katlanıyordu. Teni sayısız kez yırtılıp iyileşirken vahşi hayvanlarınkini andıran çığlıklar&#160;attı. Uzun zamandır beslediği o eski boşluğu nihayet çalıntı bir&#160;ruhla doldurarak kısa sürede açık yarayı andıran pembe etleri,&#160;yırtık pırtık elbiseleri ve meneviş mavisi kocaman gözleri olan&#160;bir deve dönüştü. Ama en kötüsü elleriydi. Devasa, yamru yumru şeyler haline gelmişlerdi; ağaç kökü gibi kalın ve budaklıydılar. Her birinde de onar parmağı vardı.</p>
<p>---- &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;437&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;---</p>
<p>Emma ve Bayan Peregrine beni kapıya doğru sürüklemeyi denediler ama artık Caul peşimizdeydi. Ruh havuzundan çıkıp&#160;kemiklerimizin titremesine neden olacak kadar gür bir sesle,&#160;“ALMA, ÇABUK BURAYA GEL!” diye bağırdı.</p>
<p>Caul o korkunç ellerini havaya kaldırdı ve görünmez bir güç, Bayan Peregrine ile Emma’yı benden kopanp aldı. Ansızın havalanıp Caul yeniden ellerini indirene dek yerden üç metre yüksekte&#160;asılı kaldılar ve ardından, zıplayan bir top hızıyla yere çarptılar.</p>
<p>“SENİ DİŞLERİMİN ARASINDA EZECEĞİM!” diye kükredi Caul ve mağarayı onlara doğru arşınlamaya koyuldu. Her adımı&#160;depremler yaratıyordu.</p>
<p>Sanırım adrenalin sayesinde görüşüm netleşmeye ve işitme kabiliyetim geri gelmeye başlamıştı. Bundan daha acımasız bir&#160;ölüm cezasına çarptırılmayı hayal edemiyordum: Son anlarımda&#160;sevdiğim kadınların parçalarına ayrıldığına tanıklık edecektim.&#160;Derken bir köpeğin havladığını duydum ve o anda aklıma çok&#160;daha korkunç bir şey geldi: Arkadaşlarımın ölümüne de şahit&#160;olacaktım.</p>
<p>Emma ve Bayan Peregrine kaçmaya çalıştı. Başka seçenekleri yoktu. Benim için geri dönmeleri artık mümkün değildi.</p>
<p>Diğerleri koridordan odaya akın etmeye başladılar. Çocuklar ve ymbryneler. Hatta Sharon ve darağacı ustaları da. Addison&#160;onları buraya dek getirmiş olmalıydı. Onlara önderlik ederken&#160;dişlerinin arasında tuttuğu fener sağa sola sallanıyordu.</p>
<p>Neyle karşı karşıya olduklarına dair hiçbir fikirleri yoktu. Onları uyarabilmiş olmayı diledim -onunla mücadele etmeye kalkışmayın, sadece kaçın- ama beni dinlemezlerdi. Devasa canavarı&#160;gördüler ve varlarını yoklarım ortaya koyarak onunla savaşmaya&#160;giriştiler. Darağacı ustaları çekiçlerini fırlatıyorlardı. Bronwyn&#160;yanında getirdiği duvar parçasını gerinerek güç alıp gülle misali&#160;savurdu. Çocuklardan bazılarının ellerinde, hortlaklardan aldıkları silahlar vardı. Hiç düşünmeden Caul’e ateş etmeye başladılar. Ymbryneler kuş suretine bürünüp canavarın kafasına üşüşerek bulabildikleri her yeri gagaladılar.</p>
<p>Hiçbirinin Caul üstünde azıcık bile etkisi olmadı. Kurşunlar göğsünden sekti. Tek bir hamlede duvar parçasını savuşturdu.&#160;Devasa dişleriyle yakaladığı çekiçleri tükürüverdi. Tatarcık sürüsü muamelesi yaptığı ymbryneler onu biraz daha kızdırmaktan başka hiçbir işe yaramadı. Sonra kollarını ve boğum boğum&#160;parmaklarını açtı. Parmaklarından sarkan küçük kökler, elektrik&#160;yüklü teller gibi dans ediyordu. Ve nihayet, yavaşça avuçlarını&#160;birleştirdi. O anda, başının etrafında uçup duran ymbryneler sağa&#160;sola savrulurken bütün tuhaflar tarumar halde yere yığıldılar.</p>
<p>Avuçlarını birleştirdi ve sanki bir kâğıt parçasını buruşturmak istercesine ellerini ovuşturdu. Ymbryneler ve tuhaflar, uzuvlardan ve kanatlardan oluşan koskoca bir düğüm halinde yerden&#160;kalktılar. Tek başıma kalmıştım (Bentham dışında; sahi, Bentham neredeydi?) ve doğrulmaya, ayağa kalkıp bir şeyler yapmaya çalıştım ama tek becerebildiğim başımı kaldırmaktı. Tanrım,&#160;onları un ufak edecekti. Korku dolu çığlıkları duvarların arasında yankılanıyordu. Sonumuzun geldiğini düşündüm. Bana kalırsa kanlarının sıkılmış bir meyve suyu misali akması an mese-lesiydi ama sonra, Caul ellerinden birini havaya kaldırdı ve bir&#160;şeyi savuşturmak istercesine suratının önünde sallamaya başladı.</p>
<p>Onu rahatsız eden arılardı. Hugh’nun arılarından birkaçı düğümden kurtulmayı başarmıştı ve şimdi de Caul’ün gözlerine saldırıyor, canavar sağır edici bir kükremeyle onlara karşı koymaya çalışırken onu sokuyorlardı. Ymbryneler ve tuhaflar yere&#160;düştü; bir araya gelerek oluşturdukları düğüm açılıverdi ve her&#160;biri başka yana savruldu. Tanrı’ya şükürler olsun ki un ufak edilmemişlerdi.</p>
<p>Kuş suretinde ciyaklayıp kanat çırpan Bayan Peregrine, herkesi tekrar ayağa kaldırıp koridora doğru sürdü. Koşun. Koşun. Gidin!</p>
<p>Sonra Caul’e saldırmak için geri döndü. Canavar anlarla başa çıkmayı becermişti ve bu defa herkesi havaya kaldırıp duvara&#160;çarpmak için kollarını yeniden iki yana açıyordu. Ama henüz&#160;ellerini birleştirmeyi başaramadan Bayan Peregrine pençeleriyle</p>
<p>—«3» &#160;&#160;&#160;&#160;&#160;&#160;&#160;&#160;&#160;&#160;&#160;&#160;&gt;—&#160;onu bombardımana tuttu ve yüzünde derin kesikler açtı. Caul&#160;kendi etrafında dönüp Bayan Peregrine’e öylesine sert bir darbe&#160;vurdu ki kadın odanın öte yanma dek savrulup duvardan sektikten sonra yere düştü ve orada öylece hareketsiz kaldı.</p>
<p>Caul diğerlerinin icabına bakmak için arkasını dönene dek çoktan koridorda gözden kaybolmuşlardı. Caul avucunu onlara&#160;doğru uzattı, elini yumruk yaptı ve kendine doğru çekti ama görünüşe göre canavarın telekinezi gücünün erişemeyeceği kadar&#160;uzaklaşmışlardı. Canavar hüsran içinde haykırarak onların arkasından koşturdu, sonra yüzüstü yatıp peşleri sıra koridora sığışmaya çalıştı. Nihayet zar zor da olsa koridora sığmayı becerdi.</p>
<p>İşte, nihayet Bentham’ı gördüğüm an o andı. Gizlenmek için su kanalına yuvarlanmıştı ve şimdi kanaldan çıkıyordu. Tepe&#160;tırnağa sırılsıklam olsa da az önceki arbededen etkilenmemişti.&#160;Arkası bana dönük vaziyette eğilmiş, göremediğim bir şeyle uğraşıyordu.</p>
<p>Yeniden hayata dönüyormuşum gibi hissettim. Göğsümdeki acı diniyordu. Kollarımı hareket ettirmeye çalıştım ve ikisini de&#160;oynatabildiğimi keşfettim, oysa bu yalnızca bir denemeydi. Birkaç kurşun deliği ve çokça kan bulmayı bekleyerek ellerimi vücudumda, göğsümün üstünde gezdirdim. Ama kupkuruydum.&#160;Ellerim delikler yerine, bozuk para gibi dümdüz olmuş bir metal parçasına denk geldi. Parmaklarımı ona dolayıp ne olduğuna&#160;bakmak için havaya kaldırdım.</p>
<p>Bu bir kurşundu. Vücudumu delip geçmemişti. Ölmüyordum. Kurşun atkıma gömülmüştü.</p>
<p>Horace’ın benim için ördüğü atkıya.</p>
<p>Her nasılsa bunların olacağını önceden görmüş ve tuhaf ko-yunların yününden bana bu atkıyı örmüştü. Tanrı Horace’tan razı olsun...</p>
<p>Odanın karşı tarafında bir şeyin parlayıp söndüğünü fark edince başımı kaldırdım -artık daha rahat hareket edebiliyordum- ve Bentham’ın alev saçan gözleriyle orada dikildiğini&#160;gördüm. Gözlerinden kor gibi beyaz ışık huzmeleri fışkırıyordu. Elindeki şeyi düşürdüğü anda yere çarpan camın tıngırtısını&#160;duydum.</p><div><div><img src="main-376.png" alt=""/></div></div><div><div><img src="main-377.png" alt=""/></div></div>
<p>Bir şişe dolusu nektar kullanmıştı.</p>
<p>Yan dönüp iki büklüm olduktan sonra olduğum yerde doğrulmak için tüm gücümü kullanmam gerekti. Bentham çabuk adımlarla duvar boyunca ilerliyor, kavanozlara bakıyordu. Her&#160;birini teker teker dikkatle inceliyordu.</p>
<p>Sanki onları görebiliyormuş gibi.</p>
<p>İşte o anda Bentham’ın ne yaptığını, az önce gözlerine boca ettiği şeyin ne olduğunu anladım. Büyükbabamdan çaldığı ruhu&#160;onca yıldır saklamış ve az önce kullanmıştı.</p>
<p>Kavanozları görebiliyordu. Benim yaptığımı yapabiliyordu.</p>
<p>Dizlerimin üstündeydim. Avuçlarım yerdeydi. Ayaklarımdan birini altıma çekip kendimi ayağa kalkmaya zorladım. Ölümden&#160;geri dönmüştüm.</p>
<p>O âna dek Caul koridorda solucan gibi kıvrıla kıvrıla yolu yarılamıştı. Arkadaşlarımın koridorun diğer ucundan yankılanan seslerini duyabiliyordum. Henüz kaçmayı başaramamışlardı. Muhtemelen Bayan Peregrine’i (ya da beni) arkada bırakmayı&#160;reddetmişlerdi. Devle savaşmaya devam ediyorlardı.</p>
<p>Bentham artık bacaklarının durumu el verdiğince koşuyordu. Diğer büyük küpü gözüne kestirmiş, ona doğru ilerliyordu. Topallayarak Bentham’a doğru birkaç adım attım. Ama küpe ulaştı ve onu devirdi. Küpün içindeki mavi sıvı tıslamalar eşliğinde&#160;kanaldaki suya karışıp ruh havuzuna doğru yol almaya başladı.</p>
<p>Bentham o sırada arkasını döndü ve beni gördü.</p>
<p>O topallaya topallaya havuza doğru ilerliyor, bense ağır aksak adımlarla ona yetişmeye çalışıyordum. Küpün içindeki sıvı havuza ulaşır ulaşmaz havuzun suyu köpürmeye başladı ve kör&#160;edici bir ışık sütunu tavana dek yükseldi.</p>
<p>“RUHLARIMI KİM ALIYOR!” diye kükredi Caul koridordan. Solucan gibi kıvrıla kıvrıla odaya dönmeye uğraşıyordu.</p>
<p>Bentham’ı alaşağı ettim. Ya da üstüne düştüm; artık siz hangisini tercih ederseniz. Zayıf düşmüştüm ve başım dönüyordu;</p>
<p>——<sup>1,1</sup> —</p>
<p>Bentham ise yaşlı ve kırılgandı. Anlayacağınız birbirimize pek uygunduk. Biraz boğuştuk ve onu yere mıhladığım belli olunca&#160;mücadele etmekten vazgeçti.</p>
<p>“Beni dinle,” dedi. “Bunu yapmak zorundayım. Tek umudunuz benim.”</p>
<p>“Kapat çeneni!” dedim sağa sola savurduğu ellerini yakalayarak. “Yalanlarını daha fazla dinleyecek değilim.”</p>
<p>“Gitmeme izin vermezsen hepimizi öldürecek!”</p>
<p>“Sen aklını mı kaçırdın? Gitmene izin verirsem ona yardım edersin!” Nihayet bileklerini kavradım. Cebinden bir şey çıkarmaya çalışıyordu.</p>
<p>“Hayır, etmeyeceğim!” diye haykırdı. “Çok sayıda hata yaptım... ama sana yardım etmeme izin verirsen her şeyi düzeltebilirim.”</p>
<p>“Bana yardım etmene mi?”</p>
<p>“Cebime bak!”</p>
<p>Caul ruhları hakkında kükremekten bir an olsun vazgeçmeden yavaşça koridordan geri geri çıkıyordu.</p>
<p>“Yeleğimin cebine!” diye bağırdı Bentham. “Orada bir kâğıt bulacaksın. Her ihtimale karşı yanımdan hiç ayırmam.”</p>
<p>Ellerinden yalnızca birini bırakıp cebine uzandım. Elime gelen katlanmış küçük kâğıt parçasını yırtarcasına açtım.</p>
<p>“Bu da ne?” dedim. Kadim Tuhaf dilinde yazılmış olduğundan tek kelimesini bile okuyamıyordum.</p>
<p>“Bu bir formül. Bunu ymbrynelere göster. Onlar ne yapacaklarını bilirler.”</p>
<p>Omzumun üzerinden bir el uzandı ve kâğıdı parmaklarıfnın arasından kaptı. Bir hışımla arkamı döndüğümde feci halde olsa&#160;da insan suretine bürünmüş olan Bayan Peregrine’le karşılaştım.</p>
<p>Kâğıtta yazanları okudu. Gözleri Bentham’a bakarken ışık saçıyordu. “Bunun işe yarayacağından emin misin?”</p>
<p>“Bir keresinde işe yaramıştı,” dedi. “Bir kez daha işe yaramaması için hiçbir neden göremiyorum. Ve elimizde daha fazla ymbryne olduğu düşünüldüğünde...”</p><div>
<p>. ULUT</p><img src="main-378.png" alt=""/></div>
<p>Bayan Peregrine, “Bırak onu,” dedi bana.</p>
<p>Az kalsın şaşkınlıktan küçük dilimi yutacaktım. “Ne? Ama o...” Elini omuzuma koydu. “Biliyorum.”</p>
<p>“Büyükbabamın ruhunu çaldı! Onu kullandı... şu anda içinde!”</p>
<p>“Biliyorum Jacob.” Başını eğip yüzüme baktı; suratında nazik ama kararlı bir ifade vardı. “Söylediklerinin hepsi doğru, hatta&#160;durum bundan da kötü. Ve onu yakalaman da çok iyi oldu. Ama&#160;şimdi onu bırakmalısın.”</p>
<p>Böylece elini serbest bırakıp Bayan Peregrine’in yardımıyla ayağa kalktım. Sonra Bentham da ayaklandı; büyükbabamın ruhundan aldığı o ışıltılı siyah sıvıyı damarlarında taşıyan kederli ve sırtı kamburlaşmış yaşlı bir adamdan ibaretti. Bir anlığına&#160;gözlerinde Abe’i gördüğümü sandım; ruhunun minicik bir parçası karşımda dikilmiş, bana bakıyordu.</p>
<p>Bentham döndü ve ışık sütunuyla ruh havuzuna doğru koşturdu. Su buharı, Caul boyutlarında ama kanatlı bir devin suretine bürünüyordu. Bentham havuza zamanında ulaşmayı başarırsa Caul karşısında dişine göre bir rakip bulacaktı.</p>
<p>Caul hemen hemen koridordan çıkmayı başarmıştı ve öfkeden köpürüyordu. “SEN NE YAPTIN!” diye haykırdı. “SENİ GEBERTECEĞİM!”</p>
<p>Bayan Peregrine beni itekleyerek yere yüzüstü yatırdı ve kendisi de yanıma uzandı. “Saklanmaya zamanımız yok,” dedi. “Ölü taklidi yap.”</p>
<p>Bentham düşe kalka havuza girer girmez su buharı adamın içine akmaya başladı. Caul sonunda koridordan çıkmayı başarmıştı. Ağır hareketlerle ayağa kalktı ve ardından Bentham’a&#160;doğru koşturdu. Az kalsın başlarımızdan pek de uzağa inmeyen&#160;devasa ayaklarından birinin altında kalıyorduk ama Caul havuza&#160;vardığında, Bentham çoktan o küpün içindeki kadim ve kudretli&#160;ruh her neyse onunla kaynaşmıştı. Bayan Peregrine’in zayıf ve&#160;küçük erkek kardeşinin boyu daha şimdiden iki misline çıkmıştı.</p>
<p>Bayan Peregrine’le birbirimize yardım ettik. Arkamızda Caul ve Bentham çarpışmaya başlamıştı. Çıkardıkları sesler patlayan&#160;bombaları andırıyordu. Kimsenin bana kaçmamı söylemesine&#160;gerek yoktu.</p>
<p>Emma ve Bronwyn koşarak bizi karşıladıklarında koridoru yarılamıştık. Bizi kollarımızdan yakalayıp zayıf düşmüş, viran&#160;haldeki bedenlerimizin tek başına kaldıramayacağı bir hızla kurtuluşa doğru sürüklediler. Konuşmadık. Koşmak dışında hiçbir&#160;şeye zamanımız yoktu. Duyulabilecek kadar yüksek sesle bağırmam da mümkün değildi. Fakat hâlâ hayatta olduğumu görünce&#160;Emma’nın yüzünde beliren hem hayret hem de rahatlama yüklü&#160;ifade her şeyi anlatıyordu.</p>
<p>Karanlık tünel bizi sarıp sarmaladı. Başarmıştık. Arkamızda patlak veren kargaşaya son defa bakmak için arkamı döndüm.&#160;Tozdan ve su buharından oluşan sis perdesinin ardında birbirlerini öldürmeye çalışan, apartman yüksekliğinde iki yaratık&#160;gördüm: Caul pençeye benzeyen ellerinden biriyle Bentham’ın&#160;boğazını sıkıyor, diğeriyle de adamın gözlerini oyuyordu. Daha&#160;oyulacak binlerce gözü olan böcek kafalı Bentham ise uzun ve&#160;esnek çenesiyle Caul’ün boynundan besleniyor ve kayış gibi kanatlarıyla kardeşini pataklıyordu. Kördüğüm olmuş halde birbirlerini duvardan duvara çarparak çevrelerindeki her şeyi yıktılar&#160;ve kırdıkları sayısız ruh kavanozunun içindekilerin parlak bir&#160;yağmur gibi etrafa saçılmasına neden oldular.</p>
<p>Böylelikle beynime kazman yepyeni kâbuslarla Emma’nın beni karanlığa çekmesine izin verdim.</p>
<p>Addison’un ağzındaki fenerin gitgide zayıflayan parıltısından başka ışık kaynağı olmayan arkadaşlarımızı, karanlık tarafından&#160;yutulmuş sonraki odada bulduk. Emma ateşini yakınca, bitap&#160;düşmüş halde olsak da onlara doğru koşturduğumuzu gören arkadaşlarımızdan sevinç çığlıkları yükseldi. Emma’nın elinden</p><div><img src="main-379.png" alt=""/></div>
<p>yayılan ışıkta onlan gördüğüm anda irkildim. Caul tarafından duvardan duvara çarpıldıkları için onlar da pek iyi durumda sayılmazdı; çoğu kan içindeydi, vücutlarının her yerinde morluklar vardı ve birkaç tanesi incinmiş ya da kırık bacaklarına rağmen ayakta durmaya çalışıyordu.</p>
<p>Mağaradan gelen patlama sesleri yüzünden anlık bir sessizlik yaşandı ama ardından Emma beni kollarının arasına aldı. “Seni&#160;vurduğunu gördüm! Hâlâ hayatta olman bir mucize!”</p>
<p>“Tuhaf koyunların yününün ve Horace’ın rüyalarının mucizesi!” dedim ve ardından Emma’yı öpüp Horace’ı bulmak için kalabalığın içine daldım. Onu bulduğumda ona öylesine sıkı sarıldım ki rugan ayakkabıların içindeki ayakları yerden kesildi.&#160;“Umarım günün birinde sana olan borcumu ödeyebilirim,” dedim atkımı çekiştirerek.</p>
<p>“İşe yaradığına çok sevindim,” dedi yüzünde ışıltılar saçan bir gülümsemeyle.</p>
<p>Muazzam, hatta inanılmaz sesler eşliğinde yıkım devam ediyordu. Kara parçalan koridor boyunca yuvarlanarak üzerimize doğru geldi. Caul ve Bentham bulundukları yerden bize ulaşamayacak olsalar bile kütüphaneyi tepemize yıkabilirlerdi. Önce&#160;kütüphaneden, sonra da bu döngüden bir an evvel çıkmalıydık.</p>
<p>Geldiğimiz yolu takip ederek koşturduk; yarımız fena halde topallıyordu, diğerleri ise koltuk değneği vazifesi görüyordu. Addison burnuyla bize önderlik ederek labirentten çıkıp geldiğimiz&#160;yolu bulmamızı sağladı. Caul ile Bentham’ın savaşının sesleri&#160;peşimizi bırakmıyor gibi görünüyordu; sanki büyümeye devam&#160;ediyorlarmış gibi her adımımızda sesleri de yükseliyordu. Daha&#160;ne kadar büyüyüp ne denli güçlenebilirlerdi ki? Tahminimce kırdıkları kavanozlardaki ruhlar yağmur misali havuza yağmış ve&#160;onları besleyerek çok daha korkunç yaratıklara dönüşmelerine&#160;neden olmuştu.</p>
<p>Ruhlar Kütüphanesi onları gömecek miydi? Burası hem mezarları hem de hapishaneleri mi olacaktı? Yoksa yumurta kabuğu</p><div><img src="main-380.png" alt=""/></div>
<p>misali kırılacak ve içinde barındırdığı kötülükleri dünyaya mı saçacaktı?</p>
<p>Yeraltı odasındaki çıkışa ulaştık ve kendimizi bir kez daha turuncu gün ışığının altına attık. Arkamızda bıraktığımız gümbürtü tepelerde yankılanan biteviye bir sarsıntıya dönüşmüştü.</p>
<p>“Yola devam etmeliyiz!” diye bağırdı Bayan Peregrine. “Döngünün çıkışına doğru! ”</p>
<p>Düşe kalka bir açıklıktan geçerek yolu yarıladığımız sırada altımızdaki toprak öylesine şiddetli sarsıldı ki hepimizin ayakları yerden kesildi. Daha önce hiç volkan patlamasına şahit olmamıştım ama arkamızdaki alçak tepelerden yankılanan ve gök gürültüsünü&#160;andıran bu gümbürtüden daha korkutucu olabileceğini sanmıyordum. Dehşete kapılmış halde arkamıza döndüğümüzde dönüm-lerce kayanın un ufak olarak havaya uçtuğunu gördük ve nihayet,&#160;Caul’ün ve Bentham’ın gün gibi aşikâr çığlıklarını duyduk.</p>
<p>Kütüphaneden kurtulmayı becermişlerdi. Mağaranın tavanını ve sayısız taş katmanını yarıp geçerek gün ışığına çıkıyorlardı.</p>
<p>“Daha fazla bekleyemeyiz!” dedi Bayan Peregrine. Kendini toparladı ve Bentham’ın cebinde bulduğum buruşuk kâğıt parçasını havaya kaldırdı. “Kız kardeşlerim, bu döngüyü kapatma&#160;zamanı geldi!”</p>
<p>Bize verdiği şeyin ne olduğunu ve Bayan Peregrine’in neden gitmesine izin verdiğini işte o anda anladım. Bu bir formül, demişti. Bir keresinde işe yaramıştı...</p>
<p>Bu Caul’ü ve takipçilerini onlarca yıl önce, yani 1908’de kandırmakta kullandığı prosedürün ta kendisiydi. Umduklarının aksine biyolojik saatlerini sıfırlamak yerine içinde bulundukları&#160;döngüyü kapatan formüldü. Bu defa yıkım kasıtlı olacaktı. Yalnızca tek bir sorun vardı...</p>
<p>“Bu onları gölgelere çevirmez mi?” diye sordu Bayan Wren.</p>
<p>“Gölgelerle başa çıkarız,” dedim, “ama en son birileri döngünün tekini böyle kapattığında Sibirya’nın yarısını havaya uçurmaya yetecek kadar büyük bir patlama meydana gelmemiş miydi?”</p>
<p>“Kardeşimin kendisine yardım etmeye ikna ettiği ymbryneler genç ve deneyimsizdi,” dedi Bayan Peregrine. “Biz daha iyi bir iş&#160;çıkaracağız.”</p>
<p>“Öyle olsa iyi olur,” dedi Bayan Wren.</p>
<p>Tepenin ardından, ufkun öte yanını gizlice gözetlemek isteyen ikinci bir güneş misali devasa bir surat belirdi. Bu Caul’dü ve en az on ev yüksekliğindeydi. Tepelerden yankılanan borazan&#160;gibi sesiyle, “ ALMAAAAAAAAAl” diye bağırdı.</p>
<p>“Sizin peşinizden geliyor, hanımefendi!” diye feryat etti Olive. “Güvenli bir yere gitmeliyiz!”</p>
<p>“Az sonra, tatlım.”</p>
<p>Bayan Peregrine bütün tuhaf çocukları (hatta Sharon’ı ve kuzenlerini bile) kışkışladı ve ardından ymbryneleri etrafına topladı. Kadim ayinlerinden birini gerçekleştirmek üzere olan mistik ve gizli bir cemiyet gibi görünüyorlardı. Oysa sanırım yaptıkları&#160;tam olarak buydu. Kâğıtta yazanları okuyan Bayan Peregrine,&#160;“Burada yazılana göre tepkimeyi başlattığımız an itibariyle döngüden kaçmak için yalnızca bir dakikamız olacak,” dedi.</p>
<p>“Bu yeterli olacak mı?” dedi Bayan Avocet.</p>
<p>“Olmak zorunda,” dedi Bayan Wren acımasızca.</p>
<p>“Belki de denemeden önce çıkışa yaklaşsak daha iyi ederiz,” diye öneride bulundu nihayet kendine gelen Bayan Glassbill.</p>
<p>“Zamanımız yok,” dedi Bayan Peregrine. “Bunu yapmak zo...” Caul’ün uzaktan gelen ama gök gürültülerine taş çıkaracak&#160;türden bağrışı, kadının cümlesinin geri kalanını bastırdı. Hızlı&#160;büyümenin yarattığı sıradışı baskı yüzünden beyni erimiş olacak&#160;ki artık anlaşılmaz sesler çıkarıyordu. Havanın süt misali kesilmesine neden olan iğrenç kokulu, sapsarı bir rüzgârdan ibaret&#160;nefesi bize sesinden birkaç saniye daha önce ulaştı.</p>
<p>Birkaç dakikadır Bentham’ın sesini duymuyorduk. Ölüp ölmediğini merak ettim.</p>
<p>“Büyüklerinize şans dileyin!” diye seslendi Bayan Peregrine bize.</p>
<p>“İyi şanslar!” diye bağırdık hepimiz.</p>
<p>“Sakın bizi havaya uçurmayın!” diye ekledi Enoch.</p>
<p>Bayan Peregrine kız kardeşlerine döndü. On iki ymbryne el ele tutuşup omuz omuza vererek daire şeklinde dizildiler. Bayan&#160;Peregrine, Kadim Tuhaf dilinde konuşmaya başladı. Diğerleri&#160;hep bir ağızdan ona karşılık verdi. Sesleri tekinsiz ama hareketli&#160;bir ezgiyle yükseliyordu. Bu otuz saniye kadar sürdü. O sırada&#160;Caul mağaradan tırmanarak çıkmaya koyulmuştu; tutunacak yer&#160;arayan devasa elleri tepelerden kaya parçalan koparıyordu.</p>
<p>“Pekâlâ, bu harikaydı,” dedi Sharon, “ve hepiniz burada kalıp olan biteni izlemekte özgürsünüz ama sanırım kuzenlerim ve ben buradan ayrılıyoruz.” Yürümeye başladı ama önümüzdeki&#160;patikanın beşe ayrıldığını fark edip sertleşmiş toprakların ayak&#160;izlerimizi belli etmediğini görünce durdu. “Şey,” dedi bize dönerek, “aranızda yolu hatırlayan var mı?”</p>
<p>“Biraz beklemen gerekecek,” diye homurdandı Addison. “Ymbrynelerin işi bitene dek kimse buradan ayrılmayacak.”</p>
<p>Sonunda ellerini bırakıp daireyi bozdular.</p>
<p>“Bu kadarcık mıydı?” dedi Emma.</p>
<p>“Bu kadardı!” diye yanıtladı Bayan Peregrine hızla bize doğru yürürken. “Hemen yola çıkalım. Elli dört saniye sonra burada&#160;olmak istemeyeceğiz.”</p>
<p>Ymbrynelerin az önce dikildiği yer aniden yarıldı ve toprak gürültülü, hatta mekanik bir vızıltı çıkararak hızla genişleyen&#160;obruğa doğru akmaya başladı. Çöküş başlamıştı.</p>
<p>Tüm yorgunluğumuza, viran haldeki bedenlerimize ve sürekli tökezleyen adımlarımıza rağmen duyduğumuz korku ve arkamızdan gelen o korkunç, kıyametvari gürültüler -ve tabii bir de hantal&#160;gölgesi yürüdüğümüz patikaya düşen dev- adımlarımızı hızlandırmamız için bize epeyce teşvik oldu. Yarılan topraklardan geçip ayaklarımızın altında ufalanan eski merdivenlerden inerek, un&#160;ufak olmalarına ramak kalmış duvarlardan etrafa yayılan kırmızı&#160;tozlar yüzünden öksüre öksüre de olsa daha önce çıktığımız eve&#160;girdik ve nihayet Caul’ün kulesine açılan geçide adımımızı attık.</p>
<p>Bayan Peregrine bizi tepemize yıkılmak üzere olan geçitten geçirdi ve diğer taraftan çıkarıp kuleye soktu. Neler olup bittiği-</p>
</body>
</html>