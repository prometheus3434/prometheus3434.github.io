<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p>Addison nerede?</p>
<p>Tıka basa dolu ağzımla konuşmaya çalışıyor gibiydim ama her nasılsa beni anladı ve başımı köprüye doğru çevirerek, “Orada,” dedi.</p>
<p>Uzakta, kamyon havada süzülüyor gibi görünüyordu. Yoksa beyin sarsıntısı geçirmiştim de zihnim bana oyunlar mı oynuyordu?</p>
<p>Hayır. Şimdi görebiliyordum: Gölgenin dilleri kamyonu kavramış, köprünün üzerinden geçiriyordu.</p>
<p>Ama Addison nerede?</p>
<p>“Orada,” diye tekrarladı Sharon. “Altta.”</p>
<p>Kamyonun altından iki arka ayak ve kahverengi, küçük bir gövde sallanıyordu. Addison bir şekilde dişleriyle kamyonun şasisine tutunmayı başarmış ve içeri girmenin yolunu bulmuştu.&#160;Seni akıllı şeytan. Ve diller kamyonu köprünün öteki tarafına bırakırken aklımdan tek bir düşünce geçti. Yolun açık olsun, korkusuz küçük köpek. Tek umudumuz sen olabilirsin.</p>
<p>Ama sonra yavaş yavaş kendimden geçtim ve nihayet dünyaya karanlık çöktü.</p><div><img src="main-138.png" alt=""/></div><div><div><img src="main-139.jpg" alt=""/>
<p>BÖLÜM DÖRT BESİSİ</p></div></div><div></div><div></div>
<p>Çalkantılı rüyalar, tuhaf dillerde rüyalar; evime, ölüme dair rüyalar. Şuurum gelip gittikçe dökülüp saçılan, sarsıntıya uğramış beynimin yarattığı bulanık ve güvenilmez saçmalıklar. Elindeki tozlan gözlerime üfüren yüzü olmayan bir kadın. Sıcak suya&#160;batırılma hissi. Emma’nın her şeyin yoluna gireceğini, onların&#160;arkadaşlarımız olduğunu, güvende olduğumuzu söyleyen sesi.&#160;Sonra saatler boyunca süren dipsiz ve rüyasız bir karanlık.</p>
<p>Bu defa uyandığımda rüya görmüyordum ve bunun farkın-daydım. Yatırıldığım yatak küçük bir odadaydı. Sonuna dek çekilmiş perdelerin ardından zayıf bir ışık süzülüyordu. Görünüşe göre öğlen saatleriydi. Ama hangi gündeydik?</p>
<p>Üstümde kan revan içindeki eski püskü kıyafetlerim değil, bir gecelik vardı ve gözlerimdeki kumlar temizlenmişti. Birileri benimle ilgileniyor olmalıydı. Ayrıca kolumu kaldıracak halim yoktu ama canım pek yanmıyordu. Omzumdaki ağrı da baş ağrım da&#160;dinmişti ama bunun ne anlama geldiğinden emin değildim.</p>
<p>Oturmayı denedim. Ama yarı yolda kalıp dirseklerimden güç almak zorunda kaldım. Yatağın hemen yanındaki komodinin üstünde suyla dolu cam bir sürahi duruyordu. Odanın bir köşesine&#160;ahşaptan yapılmış devasa bir gardırop yerleştirilmişti. Diğer köşede ise -beni yanıltmadıklarından emin olmak için gözlerimi&#160;kırpıştırıp ovuşturdum, evet- sandalyede uyuyan bir adam vardı. Zihnim o denli uyuşuk işliyordu ki irkilmedim bile; yalnızca&#160;garip olduğunu düşündüm. Tıpkı adamın kendisi gibi. Adamın&#160;garip görünüşü nedeniyle gördüğüm şeyin ne olduğunu anlamak için çabalamak zorunda kaldım. Adam birbirinden farklı&#160;iki yarıdan oluşuyordu sanki: Saçlarının yansı darmadağın iken&#160;diğer yarısı inek yalamış gibiydi; yüzünün bir yarısı çarpık çurpuk sakallarla kaplıyken diğer yarısı sinekkaydıydı. Giysileri bile&#160;(pantolonu, eski püskü hırkası, on altıncı yüzyıla özgü fırfırlı&#160;yakası) yarı modern, yarı antikaydı.</p>
<p>“Merhaba?” dedim tereddüt içinde.</p>
<p>Adam haykırdı; öylesine fena irkilmişti ki sandalyesinden düşüp pat diye yere serildi. “Ah, Tanrım! Aman Tanrım!” Gözleri fal taşı gibi açılmış halde tekrar sandalyesine tırmandı. Elleri zangır zangır titriyordu. “Uyanmışsın!”</p>
<p>“Üzgünüm, seni korkutmak istemedim...”</p>
<p>“Ah, hayır, tamamen benim hatam,” dedi giysilerine çekidüzen verip fırfırlı yakasını düzeltirken. “Başında beklerken uyuyakaldığımı lütfen kimseye söyleme!”</p>
<p>“Sen kimsin?” diye sordum. “Neredeyim ben?” Zihnim süratle berraklaşıyor ve onlarca soruyla doluyordu. “Ve Emma nerede?”</p>
<p>“Tamam, evet!” dedi adam. Telaşlı görünüyordu. “Evin en donanımlı üyesi sayılmam... yani sorulan yanıtlamak konusunda...”</p>
<p>“Soru” kelimesini sanki soru sormak yasakmış gibi kaşlarını kaldırıp fısıldayarak söylemişti. “Ama!” Bana işaret etti. “Sen Ja-cob’sın.” Parmağını kendine doğrulttu. “Ben de Nim.” Birilerini&#160;takdim etmek üzereymişçesine eliyle havada minik daireler çizdi.&#160;“Ve burası da Bay Bentham’m<a id="footnote1"></a><sup><a href="#bookmark0">1</a></sup> evi. Seninle tanışmayı çok istiyor.&#160;Hatta sen uyanır uyanmaz onu haberdar etmem gerekiyordu.”</p><div><div><img src="main-140.png" alt=""/>
<p>179</p></div></div><div><div><img src="main-141.png" alt=""/></div></div><div><img src="main-142.jpg" alt=""/></div>
<p>Neredeyse bütün kuvvetimi tüketecek bir çabayla dirseklerimin üstünde kıvranarak doğruldum ve olabildiğince dik oturdum. “Bunların hiçbiri umurumda değil. Ben Emma’yı görmek istiyorum.”</p>
<p>“Elbette! Arkadaşın...”</p>
<p>Sanki Emma’yı odanın köşesinde bulabilecekmiş gibi gözleri hızla sağa sola gidip gelirken ellerini tıpkı küçük kanatlar gibi&#160;çırptı.</p>
<p>“Onu görmek istiyorum. Şimdi!”</p>
<p>“Benim adım Nim!” diye ciyakladı. “Ve haber vermem gerekiyor... evet, kesin emir aldım...”</p>
<p>Aklıma kolayca paniğe kapılmama yol açan bir düşünce geldi. Sharon’ın bizi kalabalığın elinden kurtarmasının nedeni yedek&#160;parça niyetine satmak olabilir miydi? Adam en nihayetinde pa-ragözün tekiydi.</p>
<p>“EMMA!” diye bağırmayı becerdim. “NEREDESİN?”</p>
<p>Nim’in beti benzi attı ve kendini sandalyeye bırakıverdi. Sanırım korkudan ödünü patlatmıştım.</p>
<p>Bir dakika sonra koridorda ayak sesleri yankılandı. Beyazlar içindeki bir adam odaya daldı ve “Uyanmışsın!” diye haykırdı.&#160;Kıyafetine bakarak adamın doktor olduğunu varsaymaktan başka seçeneğim yoktu.</p>
<p>“Emma’yı görmek istiyorum!” dedim. Bacaklarımı yataktan aşağı sallamaya çalışsam da kütük gibi ağırdılar.</p>
<p>Doktor koşarak yanıma geldi ve beni gerisin geri yatak örtülerinin altına girmeye zorladı. “Gücünü harcama, hâlâ iyileşme sürecindesin!”</p>
<p>Doktor, Nim’e gidip Bay Bentham’ı bulmasını buyurdu. Nim koşarak odadan çıktı, kapının kasasından sekti ve koridorun ortasına düşüverdi. Ve nihayet Emma kapıda belirdi. Soluk soluğa&#160;kalmıştı, yüzünde kocaman bir gülümseme vardı, saçları tertemiz beyaz elbisesinin omuzlarına dökülüyordu.</p>
<p>“Jacob?”</p>
<p>ısı</p>
<p>Onu görmek bile kuvvetimi yerine getirmeye yetmişti. Bir hışımla olduğum yerde doğrulup doktoru kenara ittim.</p>
<p>“Emma!”</p>
<p>“Uyanmışsın!” dedi bana doğru koşarken.</p>
<p>“Ona dikkat et, hâlâ zayıf!” diye uyardı doktor.</p>
<p>Emma kendini toparlayarak beni nazikçe kucakladı ve sonra yatağımın kenanna oturup yanıma ilişti. “Uyandığında burada&#160;olmadığım için özür dilerim. En az birkaç saat daha bilincinin&#160;kapalı olacağını söylemişlerdi...”</p>
<p>“Sorun değil,” dedim. “Ama biz neredeyiz? Buraya geleli uzun zaman oldu mu?”</p>
<p>Emma doktora baktı. Bize kulak kabarttığı aşikâr halde elindeki küçük deftere bir şeyler karalıyordu. Emma ona arkasını dönüp sesini alçalttı. “Şeytanın Arka Bahçesi’nde zengin bir adamın evindeyiz. Gizli bir yer. Sharon bir, bir buçuk gün önce bizi&#160;buraya getirdi.”</p>
<p>“Bu kadarcık mı?” dedim Emma’nın yüzünü inceleyerek. Teni son derece pürüzsüzdü, yüzündeki kesikler incecik beyaz çizgilere dönüşmüştü. “Neredeyse iyileşmiş görünüyorsun!”</p>
<p>“Sadece ufak birkaç çiziğim vardı...”</p>
<p>“İmkânı yok,” dedim. “Orada ne olduğunu hatırlıyorum.”</p>
<p>“Kaburgan kırılmış ve omuz bağların yırtılmıştı,” diye araya girdi doktor.</p>
<p>“Burada bir kadın var,” dedi Emma. “Bir şifacı. Vücudu güçlü bir toz üretiyor...”</p>
<p>“Ve iki de beyin sarsıntısı,” dedi doktor. “Sonuçta iyileştire-meyeceğimiz şeyler değil. Ama sen, oğlum... buraya getirildiğinde ölümün eşiğindeydin.”</p>
<p>Göğsümü, midemi, darbe aldığım her yerimi yokladım. Hiç canım yanmadı. Sağ kolumu kaldırıp omuzumu döndürdüm.&#160;Hiçbir sorun yoktu. “Kolum yepyeni olmuş gibi,” dedim hayret&#160;içinde.</p>
<p>“Yeni bir kafaya ihtiyacın olmadığı için şanslısın,” dedi başka bir ses. Sharon başını öne eğmiş, kapıdan sığmaya çalışıyordu.</p>
<p>“Aslına bakarsan sana yeni bir kafa takmamış olmaları ne yazık! Çünkü görünüşe göre şimdikinin içi talaş dolu. Öylece ortadan&#160;kaybolmak, nereye gittiğinize dair hiçbir fikriniz olmadan kafanıza estiği gibi kaçıp gitmek... hem de Arka Bahçe’yle ilgili tüm&#160;uyarılarımdan sonra! Aklınızdan neler geçiyordu?” Uzun beyaz&#160;parmağını sallayarak tüm heybetiyle Emma’yla benim tepemizde dikildi.</p>
<p>Ona bakarak sırıttım. “Merhaba Sharon. Seni tekrar görmek çok güzel.”</p>
<p>“Evet, ha-ha, artık her şey güllük gülistanlık olduğundan gülmek kolay... ama az kalsın orada kendinizi öldürtecektiniz!”</p>
<p>“Şanslıydık,” dedi Emma.</p>
<p>“Evet... şanslıydınız çünkü ben oradaydım! Şanslıydınız çünkü darağacı ustası kuzenlerim o akşam uygundu. Aynca Beşik ve Tabut’ta Hendek birasıyla kafaları çok fazla çekmeden onları yakalamayı başardım! Bu arada, asla bedavaya iş yapmazlar.&#160;Onların hizmetlerini de kayığımdaki hasarla birlikte sizin borç&#160;hanenize ekliyorum!”</p>
<p>“Tamam, tamam!” dedim. “Sakinleş, olur mu?”</p>
<p>“Aklınızdan neler geçiyordu?” dedi tekrar. Berbat nefesi bulut gibi üzerimize çökmüştü.</p>
<p>Ve o anda aklım başıma geldi; aklımdan geçenleri hatırladım ve kendimi kaybeder gibi oldum. “Senin güvenilmez herifin teki&#160;olduğun!” diyerek ona karşılık verdim. “Senin için en önemli şeyin para olduğu ve büyük olasılıkla eline geçen ilk fırsatta&#160;bizi köle olarak pazarlayacağın! Evet,” dedim, “biraz araştırma&#160;yaptık. Siz tuhafların burada ne tür karanlık işler çevirdiğinizi&#160;biliyoruz ve eğer senin,” -Sharon’a işaret ettim- “ya da herhangi&#160;birinizin,” -parmağımı doktora doğru salladım- “bize kibarlıktan yardım ettiğinize inandığımızı sanıyorsan aklını kaçırmışsın&#160;demektir! Bu nedenle ya bizden ne istediğini söyle ya da gitmemize için ver çünkü bizim... bizim...”</p>
<p>Aniden ezici bir yorgunluk dalgasının altında kaldım. Görüşüm bulanıklaştı.</p>
<p>«»s</p>
<p>“Yapacak daha önemli işlerimiz...”</p>
<p>Ayağa kalkmaya çalışarak başımı iki yana salladım ama oda etrafımda fıldır fıldır dönmeye başlamıştı. Emma beni kollarımdan yakalarken doktor beni nazikçe yastığıma doğru ittirdi. “Size&#160;yardım ediyoruz çünkü Bay Bentham öyle istedi,” dedi ters ters.&#160;“Onun sizden ne istediğine gelince, pekâlâ, bunu ona kendiniz&#160;sormalısınız.”</p>
<p>“Deminden beri söylediğim gibi Bay her kimse kıçımmff..”</p>
<p>Emma eliyle ağzımı kapattı. “Jacob şu anda pek kendinde değil,” dedi. “Eminim aslında bizi kurtardığınız için teşekkür etmeye çalışıyordu. Size borçluyuz.”</p>
<p>“Bir de o var,” diye geveledim parmaklarının arasından.</p>
<p>Öfke ve korku içindeydim ama aynı zamanda hâlâ hayatta olduğum için gerçekten mutluydum. Ve tabii bir de Emma’nın&#160;hâlâ tek parça ve iyileşmiş olduğunu gördüğüm için de. Bunu&#160;düşündüğümde içimde biriken tüm karşı koyma isteği akıp gitti&#160;ve minnettarlıkla dolup taştım. Odanın dönmesine engel olmak&#160;için gözlerimi yumdum ve benim hakkımda fısıldayarak konuşmalarını dinledim.</p>
<p>“Sorun çıkarıyor,” dedi doktor. “Bay Bentham’la bu şekilde görüşmesine izin veremem.”</p>
<p>“Beyni çürük yumurtaya dönmüş,” dedi Sharon. “Kızın ve benim onunla yalnız konuşmamıza izin verirsen, onu ikna edeceğimizden emin olabilirsin. Acaba burada biraz yalnız kalabilir&#160;miyiz?”</p>
<p>Doktor istemeye istemeye de olsa odayı terk etti. O gittikten sonra gözlerimi tekrar açtım ve bakışlarını bana dikmiş olan Emma’ya baktım.</p>
<p>“Addison nerede?” diye sordum.</p>
<p>“Karşıya geçti,” dedi.</p>
<p>“Doğru,” dedim hatırlayarak. “Ondan haber aldınız mı? Hâlâ geri dönmedi mi?”</p>
<p>“Hayır,” dedi usulca. “Henüz değil.”</p><div><div><img src="main-143.png" alt=""/></div></div><div><div><img src="main-144.png" alt=""/></div></div>
<p>Bunun ne anlama gelebileceğini, Addison’ın başına gelmiş olabilecekleri tahmin etmeye çalışsam da düşüncesine bile katlanamadım. “Onun peşinden gitmeye söz vermiştik,” dedim.&#160;“Eğer o karşıya geçebildiyse biz de geçebiliriz.”</p>
<p>“Köprüdeki gölge köpeğin tekinin karşıya geçmesini umursamamış olabilir,” diyerek araya girdi Sharon, “ama aynısını siz yapmaya çalışırsanız önce derinizi soyup sonra fokur fokur kaynayan nehre atar.”</p>
<p>“Git başımdan,” dedim ona. “Emma’yla baş başa konuşmak istiyorum.”</p>
<p>“Neden? Bir kez daha pencereden tırmanıp kaçabilesiniz diye mi?”</p>
<p>“Hiçbir yere gittiğimiz yok,” dedi Emma. “Jacob yataktan bile çıkamıyor.”</p>
<p>Sharon aklını çelmemize izin verecek değildi. “Köşeye gidip kendi işime bakarım,” dedi. “En iyi teklifim bu.” Gidip Nim’in&#160;tek kolçaklı sandalyesine tünedi ve ıslık çalarak tırnaklarının altını temizlemeye koyuldu.</p>
<p>Emma oturmama yardım ettikten sonra kafa kafaya verip fısıldayarak konuşmaya başladık. Bir anlığına bana olan yakınlığından ötürü öylesine başım döndü ki kafamın içinde dolanıp duran bütün sorular kayboldu ve sadece yüzüme dokunan, yanağımı ve çenemi okşayan eli kaldı.</p>
<p>“Beni çok korkuttun,” dedi Emma. “Gerçekten seni kaybettiğimi sandım.”</p>
<p>“Ben iyiyim,” dedim. Birkaç gün öncesinde durumumun iyi olmadığının farkındaydım ama onu endişelendirmiş olmak&#160;utanmama neden olmuştu.</p>
<p>“Değildin. Hem de hiç. Doktordan özür dilemelisin.”</p>
<p>“Biliyorum. Sadece tepem atmıştı. Ve seni de korkuttuysam özür dilerim.”</p>
<p>Başıyla onayladı ve ardından gözlerini kaçırdı. Bakışları yavaşça duvara doğru süzüldü ve yeniden bana odaklandıklarında yepyeni bir sertlikle ışıldıyorlardı.</p><div><img src="main-145.png" alt=""/></div>
<p>“Güçlü olduğumu düşünmek hoşuma gidiyor,” dedi. “Bronwyn’in, Millard’ın ya da Enoch’un yerine benim özgür olmamın sebebinin, bel bağlanacak kadar güçlü olmam olduğunu&#160;düşünmek de. Kendimi bildim bileli böyleydim: Gücü her şeye&#160;yeten kız. Sanki birileri acı sensörümü devreye sokmayı ihmal&#160;etmiş. Korkunç şeyleri zihnimden uzaklaştırıp yoluma devam&#160;edip ve yapılması gerekeni yapabiliyorum.” Eli örtülerin üstünden benimkini buldu. Parmaklarımız istemsizce birbirine dolandı. “Ama seni düşündüğümde... seni yerden kaldırdıklarında ne&#160;halde olduğunu anımsadıkça... o insanların sana nasıl vurduğunu hatırladıkça...”</p>
<p>Titrek soluğunu bırakıp anıları zihninden kovalamaya çalışırmışçasına başını iki yana salladı. “Paramparça oluyorum.”</p>
<p>“Ben de,” dedim ne zaman Emma’nın canının yandığını görsem hissettiğim acıyı anımsayarak; o tehlikedeyken dehşet duygusu bütün bedenimi esir alıyordu. “Ben de.” Elini sıktım ve söyleyecek başka bir şeyler aradım ama ilk konuşan o oldu.</p>
<p>“Bana bir söz vermen gerek.”</p>
<p>“Ne istersen,” dedim.</p>
<p>“Benim için hayatta kalmalısın.”</p>
<p>Tebessüm ettim. Emma’nın yüzündeki ifadeyse sertti. “Öle-mezsin,” dedi. “Eğer seni kaybedersem geri kalan hiçbir şeyin önemi kalmaz.”</p>
<p>Kollarımı ona dolayıp Emma’yı sıkı sıkı göğsüme bastırdım. “Elimden gelenin en iyisini yapacağım.”</p>
<p>“Bu yeterli değil,” diye fısıldadı. “Söz ver bana.”</p>
<p>“Tamam. Ölmeyeceğim.”</p>
<p>“‘Söz veriyorum,’ de.”</p>
<p>“Söz veriyorum. Ama sen de söyle.”</p>
<p>“Söz veriyorum,” dedi.</p>
<p>Sharon dalga geçercesine, “Ah,” dedi köşesinden, “âşıkların birbirlerine söyledikleri o tatlı yalanlar...”</p>
<p>Birbirimizden uzaklaştık. “Sözde bizi dinlemeyecektin!” dedim.</p>
<p>“Yeterince bekledim,” dedi sandalyesini gürültülü bir şekilde yerde sürükleyip yatağımın yanma yerleştirirken. “Konuşmamız&#160;gereken önemli şeyler var. Şöyle ki bana bir özür borçlusun.”</p>
<p>“Ne için?” dedim sinirli sinirli.</p>
<p>“Karakterime ve namıma dil uzattığın için.”</p>
<p>“Söylediklerimin her kelimesi doğruydu,” dedim. “Bu döngü pisliklerle ve aşağılık tiplerle dolu ve sen de paragöz herifin tekisin.”</p>
<p>“Hem de kendi insanlarının haline zerre kadar acımıyorsun,” diye ekledi Emma. “Öte yandan, yine de bizi kurtardığın için&#160;teşekkür ederiz.”</p>
<p>“Buralarda herkes önce kendi çıkarını düşünür,” dedi Sharon. “Herkesin bir hikâyesi vardır. Kederli bir hikâyesi. Herkes sizden&#160;bir şey ister ve neredeyse yalan söylemedikleri tek bir an bile&#160;yoktur. Anlayacağınız evet, burnunun dikine giden ve kazancını&#160;gözeten biriyim ve bundan pişmanlık duymuyorum. Fakat tuhafları alıp satan türden insanlarla iş yaptığımı ima eden iddialarınızı esefle kınıyorum. Kapitalist olmam kötü kalpli aşağılık&#160;herifin teki olacağım anlamına gelmez.”</p>
<p>“Peki, bunu nereden bilecektik?” dedim. “Hatırlarsan bizi iskelede terk edip gitmemen için sana yalvarıp rüşvet teklif etmek zorunda kalmıştık.”</p>
<p>Omuzlarını silkti. “Bu, kim olduğunu fark etmemden önceydi.”</p>
<p>Emma’ya baktım ve sonra parmağımı kendi göğsüme doğrulttum. “Kim olduğumu mu?”</p>
<p>“Sen, oğlum. Bay Bentham seninle konuşmak için uzun zamandır bekliyor. Kayıkçı olarak kendi işimi kurduğum günden, yani kırk küsur yıldan beri. Bentham seni gözden kaçırmamam&#160;kaydıyla Arka Bahçe’ye güven içinde girip çıkabileceğim konusunda beni temin etmişti. Seni ona götürecektim. Ve nihayet, pazarlığın payıma düşen kısmını gerçekleştirdim.”</p>
<p>“Beni başka biriyle karıştırıyor olmalısın,” dedim. “Ben sıradan biriyim.”</p>
<p>---------l»7 &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;---</p>
<p>“Gölge halkıyla konuşabildiğini söyledi. Bunu yapabilen kaç tuhaf tanıyorsun?”</p>
<p>“Ama o yalnızca on altı yaşında,” dedi Emma. “Gerçekten on altı yaşında. Nasıl olur da...”</p>
<p>“Yapbozun parçalarını bir araya getirmemin uzun sürmesinin nedeni de bu,” dedi Sharon. “Bizzat Bay Bentham’ı görmeye gitmem gerekiyordu. Siz ikiniz kaçtığınızda da oradaydım. Tarife&#160;uymuyorsun. Onca yıldır gözlerimi dört açmış, yaşlı bir adam&#160;görmeyi bekliyordum.”</p>
<p>“Yaşlı bir adam,” dedim.</p>
<p>“Evet.”</p>
<p>“Gölgelerle konuşabilen biri.”</p>
<p>“Az önce de söylediğim gibi.”</p>
<p>Emma elimi sıkınca birbirimize baktık. Bakışlarımız hayır, olamaz diyordu. Sonra yepyeni bir enerjiyle yüklü halde bacaklarımı yataktan aşağı salladım. “Şu Bentham dediğiniz adamla&#160;konuşmak istiyorum. Hem de hemen.”</p>
<p>“Hazır olduğunda seni kabul edecek,” dedi Sharon.</p>
<p>“Hayır,” dedim. “Hemen şimdi.”</p>
<p>Tüm bunlar olurken biri kapıyı tıklattı. Sharon kapıyı açtığında karşısında Nim’i buldu. “Bay Bentham bir saat içinde çay içmek için konuklarımızla buluşacak,” dedi, “kütüphanede.”</p>
<p>“Bir saat bekleyemeyiz,” dedim. “Zaten vaktimizin çoğunu boşa harcadık.”</p>
<p>Söylediklerim karşısında yüzü kızaran Nim yanaklarını şişirdi. “Boşa harcamak mı?”</p>
<p>“Jacob’ın demek istediği şu,” dedi Emma, “Arka Bahçe’nin başka bir yerinde, epeyce geç kaldığımız acil bir görüşmemiz&#160;daha var.”</p>
<p>“Bay Bentham sizinle usulüne uygun şekilde görüşmekte ısrar ediyor,” dedi Nim. “Her zaman söylediği gibi görgü kurallarının göz ardı edildiği gün dünyada uğruna çabalayacak hiçbir şey kalmamış demektir. Hazır konuşu açılmışken; uygun şekilde&#160;giyindiğinizden emin olmak benim görevim.” Gardırobun önüne&#160;geçip ağır kapılarını savururcasına açtı. Gardırobun rafları tıka&#160;basa giysiyle doluydu. “İstediğinizi seçebilirsiniz.”</p><div>
<p>&lt;♦</p></div><div><div><img src="main-146.png" alt=""/>
<p>İM</p></div></div>
<p>Emma raftan fırfırlı bir elbise çekip dudağını büktü. “Bu bana çok yanlış geliyor. Kuşlar bilir, arkadaşlarımız ve ymbryneleri-miz, ne denli acılara katlanmaya çalışırken biz süslü kıyafetler&#160;giyip çay içiyoruz.”</p>
<p>“Bunu onlar için yapıyoruz,” dedim. “Bentham bildiklerini bize anlatana kadar oyunu onların kurallarına göre oynayacağız.&#160;Bu önemli olabilir.”</p>
<p>“Ya da belki de yalnızlıktan kafayı yemiş yaşlı adamın tekidir.”</p>
<p>“Bay Bentham hakkında öyle konuşmayın,” dedi Nim buruşturduğu yüzüyle. “Bay Bentham bir azizdir, yüce bir insandır!”</p>
<p>“Biraz sakin ol,” dedi Sharon. Pencerenin önüne gidip perdeleri açarak bezelye çorbası rengindeki zayıf gün ışığının odaya süzülmesine izin verdi. “Zıplayın bakalım!” dedi bize. “İkinizin&#160;bir randevusu var.”</p>
<p>Örtüleri üzerimden attım ve Emma yataktan çıkmama yardım etti. Benim için hayret verici olsa da bacaklarım ağırlığımı taşıyordu. Pencereden bakınca san kasvetin hüküm sürdüğü boş&#160;sokağı gördüm ama sonra, kolumu tutarak bana destek olan Emma’yla birlikte giyecek bir şeyler seçmek için gardırobun önüne&#160;geçtik. Üzerinde ismim yazılı bir etiketle askıya asılmış kıyafetleri buldum.</p>
<p>“Üzerimizi değiştirmek için biraz mahremiyete ihtiyacımız var,” dedim.</p>
<p>Sharon, Nim’e baktı ve omuzlarını silkti. Nim yine ellerini çırpmaya başlamıştı. “Bu hiç uygun olmaz!”</p>
<p>“Ahh, sorun çıkarmayacaklardır,” dedi Sharon elini havada sallayarak. “Uçkurlarınıza sahip çıkın, tamam mı?”</p>
<p>Emma pancar gibi kızardı. “Ne demek istediğine dair hiçbir fikrim yok.”</p>
<p>“Eminim yoktur.” Nim’i odadan kışkışladıktan sonra kapının eşiğinde dikildi. “Tekrar kaçmaya kalkışmayacağınıza güvenebilirim, değil mi?”</p>
<p>—«- &#160;&#160;■ <sup>l,,!</sup>‘&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;*—</p>
<p>“Neden kaçalım ki?” dedim. “Bay Bentham’la tanışmak istiyoruz.”</p>
<p>“Hiçbir yere gidecek değiliz,” dedi Emma. “Ama neden sen hâlâ buradasın?”</p>
<p>“Bay Bentham gözümü üzerinizden ayırmamamı istedi.”</p>
<p>Oradan ayrılmaya kalkışacak olursak bunun Sharon’ın bizi durdurmak için zor kullanmaktan çekinmeyeceği anlamına gelip&#160;gelmediğini merak ettim.</p>
<p>“Ona epeyce büyük bir iyilik borçlu olmalısın,” dedim.</p>
<p>“Hem de ne büyük,” diye yanıtladı. “O adama hayatımı borçluyum.” Ve kapıdan sığabilmek için adeta ikiye katlanarak koridora çıktı.</p>
<p>* * *</p>
<p>“Sen üstünü şurada değiştir,” dedi Emma başıyla yan taraftaki banyoyu işaret ederek. “Ben de burada giyineceğim. Ve ben kapıyı tıklatana kadar bakmak yok!”</p>
<p>“Tamaaaam” dedim hüsranımı gizlemek için iyiden iyiye abartarak. Emma’yı iç çamaşırlarıyla görmek inkâr edilemeyecek kadar cezbedici olsa da son günlerde karşı karşıya kaldığımız&#160;tüm o hayati tehlikeler ergen beynimi bir tür derin dondurucuya&#160;kapatmıştı. Ama birkaç kez daha öpüşürsek en temel içgüdülerimin buzlarının erimeye başlayacağından da emindim.</p>
<p>Neyse.</p>
<p>Parlak beyaz fayanslı, ağır çelik tesisatlı banyoya kapanıp lavabonun kenarına abanarak yaldızlı aynada kendimi incelemeye koyuldum.</p>
<p>Korkunç görünüyordum.</p>
<p>Yüzüm şişmişti ve yara bere içindeydi. Hızla iyileşiyor olsalar da hâlâ kendilerini belli eden öfkeli pembe çizgiler, aldığım her&#160;darbeyi bana hatırlatmaya çalışıyor gibiydi. Gövdem morluklarla&#160;bezeli bir coğrafyadan ibaretti; acı yoktu ama son derece çirkin&#160;görünüyordu. Kan, kulaklarımın temizlemesi zor kıvrımlarının</p><div><img src="main-147.png" alt=""/></div>
<p>arasında kuruyup kalmıştı. Tüm bunların görüntüsü bile başımı döndürmeye yettiğinden dik durabilmek için lavaboya tutunmak zorunda kaldım. Zihnimde aniden nahoş bir görüntü belirdi: Yumruklar ve tekmeler üstüme yağarken yer sanki bana&#160;kavuşmak için acele ediyordu.</p>
<p>Daha önce hiç kimse beni çıplak elleriyle öldürmeye kalkmamıştı. Bu yeni bir şeydi, içgüdüleriyle hareket eden gölgeler tarafından avlanmaktan çok daha farklı bir şey. Üstüne ateş açılmasından da farklıydı. Kurşun kullanmak çabuk ve kişiliksiz bir öldürme&#160;şekliydi. Oysa ellerinizi kullanmak için çaba sarf etmeniz gerekirdi. Nefret gerekirdi. Böylesine büyük bir nefretin bana yöneltildiğini bilmek hem tuhaf hem de acı vericiydi. Adımı bile bilmeyen&#160;tuhaflar toplu bir delilik anında benden öylesine nefret etmişlerdi&#160;ki beni yumruklarıyla döve döve öldürebilirlerdi. Bundan utanç&#160;duyuyordum; nedenini anlamasam da her nasılsa insanlığım elimden alınmış gibi hissediyordum. Günün birinde bununla hesaplaşmam gerekecekti. Tabii eğer böyle şeylerle hesaplaşma lüksüne&#160;sahip olacağım günleri görecek kadar hayatta kalabilirsem.</p>
<p>Yüzümü yıkamak için musluğu açtım. Borular sarsılıp inledi ve güçlü bir orkestra çalmaya başlamışçasına tangırdayıp öksürmeye koyuldu. Oysa borulardan gelen şey yalnızca birkaç damla&#160;kahverengi suydu. Şu Bentham denilen adam zengin olabilirdi&#160;ama hiçbir zenginlik onu içinde yaşadığı cehennem çukurunun&#160;gerçeklerinden korumaya yetmezdi.</p>
<p>Nasıl olmuştu da kendini burada bulmuştu?</p>
<p>Ama merakımı asıl cezbeden şey başkaydı: Bu adam büyükbabamı nereden tanıyordu ya da nasıl ondan haberi olmuştu? Bentham’ın gölgelerle konuşabilen yaşlı bir adamı beklediğini&#160;söylerken Sharon’ın kastettiği kişinin büyükbabam olduğuna&#160;şüphe yoktu. Büyükbabam savaş yıllarında, yani Bayan Peregrine’in evinden ayrılmasıyla Amerika’ya yerleşmesi arasında geçen&#160;dönemde Bentham’la tanışmış olabilirdi. Bu dönem hayatının&#160;dönüm noktalarından biriydi; nadiren o günlerden bahseder ve&#160;asla ayrıntıya girmezdi. Geçtiğimiz birkaç ayda büyükbabam</p><div><div><img src="main-148.png" alt=""/>
<p>191</p></div></div><div><div><img src="main-149.png" alt=""/></div></div>
<p>hakkında öğrendiklerime rağmen o günler birçok açıdan hâlâ benim için gizemini koruyordu. Üzüntüyle büyükbabamın öldüğünü ve bazı şeylerin muhtemelen sonsuza dek gizemini koruyacağını düşündüm.</p>
<p>Bentham’m bana verdiği şık görünümlü mavi gömleği, gri yün süveteri ve gösterişsiz siyah pantolonu giydim. Sanki geleceğimi&#160;biliyormuşçasına hepsi üstüme kalıp gibi oturdu. Kahverengi deriden yapılma bağcıklı ayakkabılarımı ayağıma geçirirken Emma&#160;kapıyı çaldı.</p>
<p>“Orada ne durumdasın?”</p>
<p>Kapıyı göz alıcı bir sarı patlamasına açtım. Emma etekleri ayaklarına dolanan karpuz kollu, kanarya rengi, kocaman elbisenin içinde acınası görünüyordu.</p>
<p>İç geçirdi. “Seni temin ederim ki şeytani bir terzinin elinden çıkmışa benzeyen bir gardırop dolusu elbise arasından en iyisini&#160;seçtim.”</p>
<p>“Minik Kuş’a benzemişsin,” dedim banyodan çıkıp peşine takılarak, “ve ben de Bay Rogers gibi görünüyorum. Şu Bentham zalim bir adam.”</p>
<p>Yaptığım atıfların ikisi de onun için hiçbir anlam ifade etmiyordu. Beni duymazdan gelerek pencereye dek yürüyüp dışarı baktı.</p>
<p>“Evet. Güzel.”</p>
<p>“Güzel olan ne?” dedim.</p>
<p>“Şu çıkıntı. Neredeyse Cornwall kadar büyük ve duvarda da tutunabileceğimiz bir sürü yer var. Tırmanma merdiveninden&#160;bile daha güvenli.”</p>
<p>“Neden çıkıntının güvenliği hakkında konuşuyoruz?” diye sordum pencerenin önünde ona katılarak.</p>
<p>“Çünkü Sharon koridorda nöbet tutuyor. Anlayacağın oradan çıkamayız.”</p>
<p>Bazen Emma’nın bilmemde sakınca görmediği konulan kafasının içinde benimle tartıştığını düşünüyordum çünkü nihayet aklından geçenleri bana söylediğinde kafamın karıştığını görün-</p><div><img src="main-150.png" alt=""/></div>
<p>ce sinirleniyordu. Beyni o kadar hızlı çalışıyordu ki arada sırada kendi düşüncelerine bile yetişemiyordu.</p>
<p>“Hiçbir yere gidemeyiz,” dedim. “Bentham’la görüşmemiz gerekiyor.”</p>
<p>“Görüşeceğiz ama önümüzdeki bir saati burada öylece oturup başparmaklarımı birbiri etrafında döndürerek geçireceğimi sanıyorlarsa beni assınlar daha iyi. Azizlere benzettikleri Bay&#160;Bentham, Şeytanın Arka Bahçesi’nde yaşayan bir sürgün ve bu&#160;da büyük olasılıkla kirli bir geçmişe sahip tehlikeli bir serseri&#160;olduğu anlamına geliyor. Evini şöyle bir kolaçan etmek ve neler&#160;bulabileceğimize bakmak istiyorum. Kimse yokluğumuzu fark&#160;etmeden geri dönmüş oluruz. Şeref sözü.”</p>
<p>“Ah, harika. Gizli bir operasyon. Tam da ona uygun giyinmişiz.”</p>
<p>“Çok komik.”</p>
<p>Ayağımda, attığım her adımın çekiç tangırtısı gibi yankılanmasına neden olan sert tabanlı bir ayakkabı vardı. Emma ise tehlike işaretlerinden bile daha sarı bir elbise giyiyordu. Dahası,&#160;yeni yeni kendi ayaklarımın üstünde duracak gücü bulmuştum.&#160;Ama yine de dediğini kabul ettim. Emma böyle konularda sıklıkla haklı çıkıyordu ve ben de onun içgüdülerine güvenmeyi&#160;öğrenmiştim.</p>
<p>“Eğer biri bizi fark edecek olursa rahat davran,” dedi. “Görünüşe bakılırsa adam ezelden beri seninle konuşmayı bekliyor. Etrafı biraz gezelim dedik diye bizi kovmaya kalkışacağını hiç&#160;sanmıyorum.”</p>
<p>Pencereyi açtı ve çıkıntıya tırmandı. Temkinli bir şekilde başımı pencereden dışarı uzattım. İki kat aşağıda boş bir sokak vardı. Şeytanın Arka Bahçesi’nin “iyi” mahallelerinden birindeydik. Odun yığınını hatırladım: Sharon terk edilmiş gibi görünen dükkândan çıkarken saklandığımız yer burasıydı. Hemen altımızda&#160;Munday, Dyson ve Strype’ın hukuk bürosu vardı. Tabii gerçekte&#160;öyle bir firma yoktu. Görevi yalnızca Bentham’ın evinin gizli girişini saklamak olan bir paravandan ibaretti.</p><div><div><img src="main-151.png" alt=""/></div></div><div>
<p>ı»:t</p></div><div><div><img src="main-152.png" alt=""/></div></div>
<p>Emma elini bana uzattı. “Yükseklerden pek hoşlanmadığını biliyorum ama düşmene izin vermeyeceğim.”</p>
<p>Bir gölge tarafından fokur fokur kaynayan bir nehrin üzerinde oradan oraya savrulduktan sonra iki kat yükseklik gözüme o denli korkutucu görünmüyordu. Ve Emma haklıydı: Çıkıntı&#160;genişti ve taş cephenin her yerinden fışkıran süslü topuzlarla&#160;gargoyle suratları doğal birer tutacak görevi görüyordu. Pencereden dışarı çıkıp duvara tutundum ve Emma’nın peşinden çıkıntı&#160;boyunca ilerlemeye koyuldum.</p>
<p>Çıkıntıyı takip ederek ilerideki köşeyi döndükten sonra Sha-ron’ın görüş açısının dışında kalan diğer koridora paralel ilerlediğimiz konusunda hemfikir olunca pencerelerden birini açmaya çalıştık.</p>
<p>Kilitliydi. Sallana sallana yolumuza devam edip sonrakini denedik ama o da kilitliydi. Tıpkı üçüncü, dördüncü ve beşinci&#160;pencereler gibi.</p>
<p>“Bina bitiyor,” dedim. “Hiçbiri açılmazsa ne olacak?”</p>
<p>“Şimdiki açılacak,” dedi Emma.</p>
<p>“Nereden biliyorsun?”</p>
<p>“Ben bir kâhinim.” Bunu der demez pencereyi tekmeledi. Paramparça olan cam kırıklarının çoğu odaya dolarken geriye kalanı parıltılar eşliğinde binanın ön tarafına yağdı.</p>
<p>“Hayır, serserinin tekisin,” dedim.</p>
<p>Emma bana bakarak sırıttı ve sonra elinin arka tarafıyla çerçevede kalan son birkaç cam parçasından da kurtuldu.</p>
<p>Açıklıktan içeri girdim. İstemeye istemeye de olsa onu takip ederek mağaraları andıran karanlık bir odaya adım attım. Gözlerimizin karanlığa alışması biraz zaman aldı. Oda yalnızca az önce&#160;kırdığımız penceredeki gölgelikten süzülen ışıkla aydınlanıyor,&#160;ışığın cılız parıltısı bir istifçi cennetinin genel hatlarını gözler&#160;önüne seriyordu. Ahşap sandıklar ve kutular aralarında sadece&#160;daracık bir koridör bırakarak titrek yığınlar halinde tavana kadar&#160;uzanıyordu.</p><div><div><img src="main-153.png" alt=""/></div></div><div><div><img src="main-154.png" alt=""/></div></div><div>
<p>UM</p></div>
<p>“Bentham’ın çöp atmaktan hoşlanmayan biri olduğu hissine kapılıyorum,” dedi Emma.</p>
<p>Yanıt olarak makineli tüfek gibi üç kez üst üste hapşırdım. Hava toz içindeydi. Emma bana, “Çok yaşa!” dedikten sonra&#160;avucunun içinde bir ateş yaktı ve ateşi en yakınımızdaki kasaya&#160;tuttu. Kasanın üstünde Rm. AM-157 yazıyordu.</p>
<p>“Bunların içinde ne olduğunu düşünüyorsun?” dedim.</p>
<p>“Öğrenmek için levyeye ihtiyacımız var,” dedi Emma. “Bunlar çok sağlam.”</p>
<p>“Bir kâhin olduğunu sanıyordum.”</p>
<p>Bana ters ters baktı.</p>
<p>Levyemiz olmadığından odanın derinliklerine daldık. Pencereden süzülen zayıf ışığı ardımızda bırakarak ilerledikçe Emma elindeki alev topunu büyüttü. Kutuların arasındaki dar geçit kemerli bir kapıdan geçerek en az önceki kadar karanlık ve darmadağın başka bir odaya girdi. Burası sandıkların yerine, tozlanmamaları için üzerlerine beyaz örtüler serilmiş büyükçe nesnelerle&#160;tıklım tıklım doldurulmuştu. Emma örtülerden birini çekmek&#160;üzereydi ki onu kolundan yakalayarak durdurdum.</p>
<p>“Neyin var?” dedi sinirli bir şekilde</p>
<p>“Bunun altında korkunç bir şey olabilir.”</p>
<p>“Evet, kesinlikle öyle,” dedi ve örtüyü yırtarcasına çekiverdi. Örtünün altından çıkan şeyin tek korkuttuğu ise koca bir toz&#160;bulutu oldu.</p>
<p>Toz çöktüğü zaman suratlarımızın müzelerde bulabileceğiniz türden, bel yüksekliğinde ve yaklaşık yarım metrekarelik alanı&#160;kaplayan camlı dolaptaki belli belirsiz yansımasıyla karşılaştık.&#160;Dolabın içindeyse düzgünce yerleştirilip etiketlenmiş içi oyuk&#160;bir hindistancevizi kabuğu, balina omurgasından yapılma bir tarak, küçük bir taş balta ve ne için kullanıldıkları ilk bakışta pek&#160;anlaşılmayan birkaç eşya vardı. Camın üstündeki etikette Espi-ritu Santo Adası’ndaki Tuhaflar Tarafından Kullanılan Ev Eşyaları,&#160;Ncw Hebrides, Güney Pasifik Bölgesi, aşağı yukarı 1750 yazıyordu.</p>
<p>“Hah,” dedi Emma.</p>
<p>“Garip,” diye yanıtladım.</p>
<p>İzlerimizi gizlemek konusunda pek faydası dokunmayacak olsa da -sonuçta kırdığımız pencere kendiliğinden tamir olmayacaktı- Emma örtüyü yerine serdi. Odada yavaşça ilerliyor, rasgele eşyaların üstünü açıyorduk. Tümü öyle ya da böyle müze&#160;vitrinleriydi. Vitrinlerin içindekilerin ise eskiden tuhaflara ait&#160;olmaları ya da onlar tarafından kullanılmaları dışında birbirle-riyle hemen hemen hiçbir ilgileri yoktu. Birinin içinde, 1800’ler-de Uzak Doğu’da yaşayan tuhafların giydiği parlak renkli ipeklerden oluşan bir koleksiyon sergileniyordu. Diğerinde, uzaktan&#160;bakıldığında geniş bir ağaç kütüğünün kesiti gibi görünse de&#160;yakından incelendiğinde demirden menteşeleri ve ağaç dalından&#160;yapılmış topuzuyla aslında kapı olduğu anlaşılan büyük bir ahşap parçası vardı. Etiketinde Büyük İrlanda Kırlarındaki Tuhaflara Ait Bir Evin Kapısı, 1530’lar yazıyordu.</p>
<p>“Vay canına,” dedi Emma yakından bakmak için öne doğru eğilerek. “Dünyada bu kadar çok tuhaf olduğunu hiç sanmazdım.”</p>
<p>“Ya da eskiden öyle olduğunu,” dedim. “Hâlâ oralarda yaşadıklarından şüpheliyim.”</p>
<p>Baktığımız son vitrinin üzerinde Hitit Tuhaflarının Silahlan, Kaymaklı Yeraltı Şehri, Tarih Bilinmiyor yazıyordu. Camın öteki&#160;yanında gördüklerimizin yalnızca ölü böceklerden ve kelebeklerden ibaret olması ikimizin de aklını karıştırmıştı.</p>
<p>Emma bana bakmak için alevini savurdu. “Sanırım Bentham’m bir tarih meraklısı olduğunu öğrendik. Devam etmeye hazır mısın?”</p>
<p>Tozla kaplanmış vitrinlerle dolu iki odayı daha alelacele dolaştıktan sonra karşımıza çıkan merdiveni kullanarak üst kata çıktık. Sahanlıktaki kapı yumuşacık halılarla kaplı uzun bir koridora açıldı. Sonsuza dek devam ediyormuş gibi görünüyordu; düzenli&#160;aralıklarla yerleştirilmiş kapılan ve duvar kâğıdının kendini tekrar&#160;eden deseni, baş döndürücü bir sonsuzluk izlenimi yaratıyordu.</p>
<p>Odalara göz atarak koridor boyunca yürüdük. Birbirinin tıpatıp aynı eşyalarla dekore edilmiş, aynı şekilde yerleştirilmiş ve aynı duvar kâğıdıyla kaplanmışlardı: Tıpkı sağlığımı yeniden&#160;kazandığım odada olduğu gibi hepsinde birer yatak, komodin&#160;ve gardırop vardı. Gelincik filizi desenleri, bütün mekânın doğa&#160;tarafından yavaş yavaş ele geçiriliyor gibi görünmesine yol açarak duvar kâğıdı boyunca kıvrıla kıvrıla ilerliyor ve hipnotize&#160;edici dalgalar halinde halıda devam ediyordu. Aslında kapıların&#160;yanma çivilenmiş küçük pirinç levhalar olmasaydı odaları birbirinden ayırmak kesinlikle mümkün olmazdı. Bu levhalar, odaların her birine kulağa birbirinden egzotik gelen isimler veriyordu:&#160;Alpler Odası, Gobi Odası, Amazon Odası.</p><div><div><img src="main-155.png" alt=""/></div></div><div><div><img src="main-156.png" alt=""/>
<p>•&gt;</p></div></div>
<p>Koridorda tahminen elli kadar oda vardı ve burada keşfedilecek işe yarar hiçbir şey olmadığından emin olarak acele etmeye başlamıştık. Fakat henüz yolu yarılamıştık ki bütün tüylerimin&#160;diken diken olmasına yol açacak kadar soğuk bir hava dalgası&#160;tepemize çullandı.</p>
<p>“Vay canına!” dedim kollarımı kendime dolayarak. “Bu da nereden çıktı böyle?”</p>
<p>“Pencerelerden birini açık unutmuş olabilirler mi?” dedi Emma.</p>
<p>“Ama dışarısı soğuk değil ki,” dedim. Omuzlarını silkti.</p>
<p>Koridorda yürümeye devam ettikçe hava gitgide soğuyordu. Nihayet bir köşeyi döndük ve koridorun tavanından buz saçaklarının sarktığı ve halının kırağıyla parıldadığı bir bölümüne&#160;geldik. Soğuk bilhassa tek bir odadan yayılıyormuş gibi görünüyordu. Odanın önünde dikilip kar tanelerinin kapının altındaki&#160;boşluktan birer birer süzülüşünü izledik.</p>
<p>“Bu çok garip,” dedim ürpererek.</p>
<p>“Benim standartlarıma göre bile,” dedi Emma, “alışılageldik olmadığı kesin.”</p>
<p>Ayaklarımın altında gıcırdayan kara rağmen kapıdaki levhaya bakmak için öne adım attım. Levhanın üstünde şöyle yazıyordu:&#160;Sibirya Odası.</p>
<p>Emma’ya baktım. O da bana baktı.</p><div><div><img src="main-157.png" alt=""/></div></div><div><div><img src="main-158.png" alt=""/></div></div>
<p>“Büyük olasılıkla odadaki klima gereğinden fazla çalışıyor-dur,” dedi.</p>
<p>“O zaman içeri girip öğrenelim,” dedim. Kapının topuzuna uzanıp açmaya çalıştım ama dönmedi bile. “Kilitli.”</p>
<p>Emma elini kapının topuzuna koydu ve birkaç saniye orada tuttu. Kilidin içindeki buzlar erirken çoktan kapının kolundan&#160;sular damlamaya başlamıştı.</p>
<p>“Kilitlenmemiş,” dedi. “Donmuş.”</p>
<p>Topuzu çevirip ittirdiği kapı yalnızca iki santim kadar açıldı; diğer tarafına kar yığılmıştı. Omuzlarımızı kapıya yaslayarak üçe&#160;kadar sayıp yüklendik. Kapı savrularak açıldığı sırada kutupların&#160;soğuğunu taşıyan sert bir rüzgâr tokat misali yüzümüze çarptı.&#160;Telaşlı kar taneleri her yere savruluyor, gözlerimize girip arkamızdaki koridora taşıyordu.</p>
<p>Kollarımızı yüzümüze siper ederek içeri göz attık. Yataktan, gardıroptan ve komodinden oluşan dekorasyonu diğer odalarınkinin aynısıydı ama büyük kar yığınlarının altına gömülmüş belli belirsiz&#160;beyaz renkli kabarıklıkları gözden kaçırmak mümkün değildi.</p>
<p>“Bu da nedir?” dedim rüzgârın uğultusunu bastırmak için bağırarak. “Başka bir döngü mü?”</p>
<p>“Olamaz!” diye bağırarak yanıtladı Emma. “Şu anda zaten bir döngünün içindeyiz!”</p>
<p>Yakından bakmak için rüzgâra doğru eğilerek içeri adım attık. Tüm o karın ve buzun açık unutulmuş bir pencereden geldiğine inanmak istemiştim ama kar fırtınası biraz olsun yatıştığında&#160;odanın diğer ucundaki duvarda bile tek bir pencere olmadığını&#160;fark ettim, iki yanımızda buz tutmuş duvarlar vardı, tavan yerli&#160;yerinde duruyordu ve muhtemelen hah da ayaklarımızın altında bir yerlerdeydi fakat dördüncü duvarın olması gereken yerde&#160;oda bir buz mağarasına dönüşüyor ve ötesinde de açık havaya,&#160;engebeli arazilere ve bembeyaz karlara eşlik eden simsiyah kayalardan oluşan uçsuz bucaksız bir manzaraya boyun eğiyordu.</p>
<p>Burası gördüğüm kadarıyla Sibirya’nın ta kendisiydi.</p>
<p>Karı küreyerek açılmış daracık bir patika odayı boylu boyunca aşıp ardındaki beyazlığa uzanıyordu. Güçlükle patikada ilerleyip&#160;odadan çıktık ve etrafımızdaki her şeye hayret ederek mağaraya&#160;girdik. Beyaz ağaçlardan oluşan bir orman misali yerden devasa&#160;buz dikitleri yükseliyor, tavandan sarkıtlar iniyordu.</p>
<p>Emma’yı etkilemek zordu -sonuçta neredeyse yüz yaşındaydı ve birkaç ömre bedel tuhaf şeye tanık olmuştu- ama burası onun&#160;için bile fazlasıyla dudak uçuklatıcı görünüyordu.</p>
<p>“Bu hayret verici!” dedi yerden bir avuç dolusu kar almak için eğilirken. Gülerek karı bana attı. “Sence de öyle değil mi?”</p>
<p>“Öyle,” dedim takırdayan dişlerimin arasından, “ama bunun burada ne işi var?”</p>
<p>Devasa sarkıtların arasından dolanarak açık havaya çıktık. Arkama baktığımda odadan eser olmadığını gördüm; mağaranın&#160;derinliklerine kusursuz bir şekilde gizlenmişti.</p>
<p>Emma aceleyle önden gidip arkasını döndü. “Buraya!” dedi telaşlı bir ses tonuyla.</p>
<p>Gittikçe derinleşmekte olan karın içinde güçlükle yürüyerek yanında durdum. Arazi son derece biçimsizdi. Önümüzde uzanan bembeyaz düzlük az ileride buzul yarıklarını andıran derin&#160;ve inişli çıkışlı katmanlar halinde kırılıyordu.</p>
<p>“Yalnız değiliz,” dedi Emma ve gözden kaçırdığım bir ayrıntıya işaret etti. Buzul yarığının tepesinde, dikkatle uçurumun dibine bakan bir adam dikiliyordu.</p>
<p>Sözün gelişi, “Orada ne yapıyor?” diye soruverdim.</p>
<p>“Görünüşe göre bir şey arıyor.”</p>
<p>Buzul yarığı boyunca başı hep önünde, yavaşça yürüyüşünü izledik. Bir dakika kadar sonra artık yüzümü bile hissedemeye-cek kadar üşüdüğümü fark ettim. Sert bir rüzgâr kar tanelerini&#160;savurarak sahneyi beyaza boğdu.</p>
<p>Az sonra esinti gücünü yitirdiğinde adam doğrudan bize bakıyordu.</p>
<p>Emma kaskatı kesildi. “Eyvah.”</p>
<p>“Sence bizi gördü mü?”</p>
<p>Emma başını eğip parlak sarı renkli elbisesine baktı. “Evet.”</p><div><img src="main-159.png" alt=""/></div><div><img src="main-160.jpg" alt=""/></div><div><img src="main-161.jpg" alt=""/></div>
<p>Gözlerimiz beyaz arazinin öte yanından bize bakan adama kilitlenmiş vaziyette bir anlığına orada öylece dikildik. Derken&#160;adam bize doğru koşmaya başladı. Bizden yüzlerce metre uzaktaydı ve yanımıza ulaşabilmek için derin kar birikintilerini ve&#160;inişli çıkışlı kırıklarla bezeli araziyi aşması gerekiyordu. Bize&#160;zarar vermeyi isteyip istemediği belli değildi ama olmamamız&#160;gereken bir yerdeydik ve yapılacak en iyi şey oradan ayrılmak&#160;gibi görünüyordu. Bu karan vermemizde, benzerini daha önce&#160;yalnızca bir kere Çingenelerin kampında duyduğum kükreme de&#160;oldukça etkili oldu.</p>
<p>Bir ayı.</p>
<p>Omuzlarımızın üstünden şöyle bir bakmak şüphelerimizi doğruladı: Siyah renkli, devasa bir ayı pençeleriyle tırmanarak&#160;buzul yarıklarından birinden çıkıp adama katılmıştı ve şimdi ikisi birden bizim peşimize düşmüştü. Ayı, adamdan daha hızlı hareket ediyor gibiydi.</p>
<p>“AYI!” diye bağırdım gereksiz yere.</p>
<p>Koşmaya çalışsam da donmuş haldeki ayaklarım benimle işbirliği yapmaya yanaşmayınca görünüşe bakılırsa soğuğa epeyce dayanıklı olan Emma beni kolumdan yakalayıp beraberinde sürüklemeye başladı. Birlikte mağaraya daldık, güçlükle odanın&#160;içinde ilerledik ve koridoru dolduran kar serpintisinin arasından&#160;kendimizi kapının öteki tarafına attık. Sanki ayıyı durdurabilecekmiş gibi kapıyı arkamızdan kapattım ve geldiğimiz yolu takip&#160;ederek uzun koridoru aşıp merdivenlerden indik ve Bentham’m&#160;beyaz örtülerin ardına saklanmış hayaletlerinin arasına katılmak&#160;için adamın ölüler müzesine geri döndük.</p>
<p>* * *</p>
<p>Odanın en uzak köşesinde bulduğumuz tozlanmış, iri yarı ve hantal sütunla duvarın arasına gizlendik; kaçtığımız soğuk, iliklerimize dek işlemiş halde sığıştığımız yer öylesine dardı ki birbirimize doğru bile dönemiyorduk. Giysilerimizdeki kar eriyerek</p><div><img src="main-162.png" alt=""/></div>
<p>ayaklarımızın dibinde küçük birer su birikintisi oluştururken vitrin mankenleri misali kaskatı kesilmiş vaziyette sessizce ve&#160;titreyerek bekledik. Emma’nın sol eli, sağ elimi tuttu. Paylaşabileceğimiz tüm sıcaklık ve anlam bundan ibaretti. Kelimelere&#160;dökülemeyecek bir dil; anbean karmaşıklaşan, duygusallaşan ve&#160;zenginleşen derin öpücüklerden, dokunuşlardan, bakışlardan ve&#160;mimiklerden oluşan bir kelime dağarcığı geliştiriyorduk. Bu hem&#160;büyüleyici hem de gerekliydi ve böyle anlarda, daha az üşümeme&#160;ve daha az korkmama yardımcı oluyordu.</p>
<p>Aradan birkaç dakika geçip de odanın ortasında bizi yiyecek bir ayı belirmeyince fısıldamaya cesaret edebildik.</p>
<p>“O girdiğimiz yer bir döngü müydü?” diye sordum. “Döngü içinde döngü?”</p>
<p>“Ne olduğunu bilmiyorum,” diye yanıtladı Emma.</p>
<p>“Sibirya. Kapıda öyle yazıyordu.”</p>
<p>“Orası Sibirya’ysa girdiğimiz oda döngü değil, olsa olsa bir tür portaldır. Ve herkesin bildiği gibi portal diye bir şey yoktur.”</p>
<p>“Tabii ki,” dedim ama zaman döngülerinin var olduğu bir dünyada portalların gerçek olduğuna inanmak kulağa o kadar da&#160;acayip gelmiyordu.</p>
<p>“Ya çok eski bir döngüyse?” diye öneride bulundum. “Kökeni buz devrine, on ya da on beş bin yıl öncesine dayanıyorsa? Şeytanın Arka Bahçesi o günlerde öyle görünüyor olabilir.”</p>
<p>“O kadar eski bir döngünün var olabileceğini sanmıyorum,” dedi Emma.</p>
<p>Dişlerim birbirine çarpıyordu. “Titrememe engel olamıyorum,” dedim.</p>
<p>Emma yan tarafını benimkine bastırdı ve sırtımı sıcacık eliyle sıvazladı.</p>
<p>“Herhangi bir yere açılan bir portal yapacak olsaydım,” dedim, “Sibirya kesinlikle seçeneklerim arasında ilk sıralarda yer almazdı.”</p>
<p>“Peki, nereye giderdin?”</p>
<p>&lt;4 ı &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;203 —» -</p>
<p>“Hmmm. Hawaii’ye ne dersin? Ama sanırım bu çok sıradan bir tercih oldu. Herkes Hawaii derdi.”</p>
<p>“Ben demezdim.”</p>
<p>“Sen nereye giderdin?”</p>
<p>“Senin geldiğin yere,” dedi Emma. “Florida’ya.”</p>
<p>“Ne diye oraya gitmek isteyesin ki?”</p>
<p>“Büyüdüğün yerleri görmek ilgi çekici olabilir diye düşündüm.”</p>
<p>“Bu çok tatlı,” dedim. “Ama pek heyecan verici bir yer değildir. Hatta bir hayli sessizdir.”</p>
<p>Başını omuzuma yasladı ve sıcak nefesini koluma doğru üfledi. “Kulağa cennet gibi geliyor.”</p>
<p>“Saçında kar var,” dedim ama onu almaya çalıştığımda eriyip gitti. Elimdeki soğuk suyu yere silkeledim ve işte o anda ayak&#160;izlerimizi fark ettim. Ardımızda, muhtemelen gizlenme yerimize&#160;dek uzanan erimiş karlardan bir iz bırakmıştık.</p>
<p>“Ne aptalız,” dedim izlere işaret ederek. “Ayakkabılarımızı arkamızda bırakmalıydık!”</p>
<p>“Sorun değil,” dedi Emma. “Eğer şimdiye dek izimizi bulma-dılarsa büyük olasılıkla...”</p>
<p>Odanın diğer tarafında, büyük bir hayvanın soluklarının eşlik ettiği gürültülü ve telaşlı ayak sesleri yankılandı.</p>
<p>“Pencereye koş, elinden geldiğince çabuk ol,” dedi Emma dişlerinin arasından. Ve böylece gizlenme yerimizi terk ettik.</p>
<p>Koşmaya çalıştıysam da su birikintisi yüzünden kayınca en yakınımdaki şeye, ardında saklandığımız koca eşyayı örten çarşafa tutunuverdim. Örtü odada yankılanan bir çıııııııırt sesiyle&#160;lime lime olarak başka bir vitrini gözler önüne serdikten sonra,&#160;darmadağın bir kumaş yığınına dönerek ayaklanma dolanıp yere&#160;düşmeme neden oldu.</p>
<p>Başımı kaldırıp baktığımda ilk gördüğüm şey bir kızdı; tepemde dikilen Emma’yı kastetmiyorum. Vitrinin içinde, camın öte yanında bir kız duruyordu. Meleklerinkini andıran kusursuz yüz hatları, fırfırlı bir elbisesi ve saçında da kurdelesi vardı.</p>
<p>Ölüm katılığındaki içi doldurulmuş bir insanın camsı gözleriyle hiçliğe bakıyordu.</p>
<p>Korkudan aklımı kaçıracak gibi oldum. Beni dehşete düşüren şeyi görmek için arkasına bakan Emma da korkudan çılgına döndü.</p>
<p>Beni sürüklercesine ayağa kaldırdı ve koşmaya başladık.</p><div><div><img src="main-163.png" alt=""/></div></div><div>
<p>2OJ</p></div><div><div><img src="main-164.png" alt=""/></div></div><div><img src="main-165.jpg" alt=""/></div>
<p>* * *</p>
<p>Peşimizdeki adama, ayıya ve Sibirya’ya dair her şey aklımdan uçup gitmişti. Tek istediğim o odadan çıkmak, içi doldurulmuş kızdan olabildiğince uzaklaşmak ve Emma’yla sonumuzun&#160;onunki gibi olmaması için ardıma hiç bakmadan koşmaktı; en&#160;son isteyeceğim şey, cesetlerimizin cam bir vitrinde sergilenme-siydi. Artık şu Bentham denilen adam hakkında bilmem gereken&#160;her şeyi öğrenmiştim: Sapkın bir koleksiyoncuydu ve birkaç toz&#160;örtüsünü daha kaldırsak bu kıza benzeyen çok sayıda örnek bulacağımızdan emindim.</p>
<p>Hızlanarak köşeyi döndüğümüz sırada kürkten ve pençeden ibaret en az üç metre yüksekliğinde korkutucu bir dağ ile burun&#160;buruna geldik. Çığlık attık ama durmayı denemek için artık çok&#160;geç kalmıştık ve yuvarlanarak ayının ayaklarının dibine yığıldık.&#160;Olduğumuz yere sinip ölmeyi beklemekten başka seçeneğimiz&#160;yoktu. Ayının iğrenç kokulu sıcak nefesi üzerimizde dolandı. Islak ve pürüzlü bir şey yüzümün yan tarafını yaladı.</p>
<p>Ayı beni yaladı. Ayı beni yaladı ve birileri kahkahalara boğuldu. “Sakinleşin, ısırmaz!” dedi biri. Nihayet gözlerimi açmaya cesaret ettiğimde tüylü, uzun bir burunla ve bana bakan iri, kahverengi gözlerle karşılaştım.</p>
<p>Konuşan ayı mıydı? Ayılar kendilerinden üçüncü şahıs olarak bahseder miydi?</p>
<p>“Onun adı PT,” diye konuşmayı sürdürdü biri, “ve o benim fedaim. Benimle ters düşmediğiniz sürece son derece dost canlısıdır. PT, otur!”</p>
<p>PT oturdu, sonra yüzüm yerine pençesini yalamaya koyuldu. Olduğum yerde doğruldum, yanağımdaki salyaları sildim ve sonunda sesin sahibini görmeyi başardım. Nispeten yaşlıca&#160;bir adamdı, bir beyefendiydi ve silindir şapkadan, bastondan ve&#160;koyu renkli ceketinin üst kısmından fırlayıvermiş gibi görünen&#160;yüksek beyaz yakadan ibaret müthiş giysilerini tamamlayacak&#160;türden mütevazı bir gülümseme takınmıştı.</p>
<p>Hafifçe öne doğru eğildi ve şapkasının ucuna dokundu. “Myron Bentham, emrinize amadeyim.”</p><div><img src="main-166.jpg" alt=""/></div>
<p>Emma kulağıma, “Yavaşça geri çekil,” diye fısıldayınca birlikte ayağa kalkıp ayının kolunun yetişemeyeceği tarafa doğru seğirttik. “Sorun istemiyoruz, bayım. Gitmemize izin verirseniz&#160;kimsenin canı yanmaz.”</p>
<p>Bentham kollarını açıp gülümsedi. “Ne zaman isterseniz gitmekte özgürsünüz. Ama bu büyük bir hayal kırıklığı olur çünkü daha yeni geldiniz ve konuşmamız gereken bir sürü konu var.”</p>
<p>“Öyle mi?” dedim. “Belki şuradaki vitrinin içinde duran kızı açıklamakla işe başlayabilirsiniz!”</p>
<p>“Ve Sibirya Odasını!” dedi Emma.</p>
<p>“Sinirlisiniz, üşümüşsünüz ve ıslanmışsınız. Bunları sıcak bir fincan çay içerken konuşmaya ne dersiniz?”</p>
<p>Bu çok hoşuma giderdi ama bunu itiraf edecek değildim.</p>
<p>“Burada neler döndüğünü öğrenmeden hiçbir yere gitmiyoruz,” dedi Emma.</p>
<p>“Pekâlâ,” diye yanıtladı Bentham hoş mizacını biraz olsun kaybetmeden. “Büyük olasılıkla sizin de tahmin ettiğiniz gibi,&#160;Sibirya’da bir zaman döngüsüne açılan Sibirya Odası’nda sizi şaşırtan asistanımdı.”</p>
<p>“Ama bu imkânsız,” dedi Emma. “Sibirya binlerce kilometre uzakta.”</p>
<p>“Beş bin altı yüz on beş kilometre,” diye yanıtladı. “Ama hayatımı döngüler arası seyahati gerçek kılmak için çalışmaya&#160;adadım.” Bana döndü. “Örtüsünü açtığınız vitrine gelince... Gördüğünüz kızın adı Sophronia Winstead. İngiltere’nin kraliyet hanedanında doğan ilk tuhaf çocuktu. Trajik bir şekilde sona erse&#160;de çok enteresan bir hayat yaşadı. Buradaki Tuhaflık Salonu’m-da tanınmış ya da tanınmamış, ünlü ya da ünsüz ama kesinlikle&#160;dikkate değer her tür tuhafım var. Ve hepsini size memnuniyetle&#160;gösteririm. Gizleyecek hiçbir şeyim yok.”</p>
<p>“O bir psikopat,” diye mırıldandım Emma’ya. “Sadece içimizi doldurup bizi de koleksiyonuna eklemek istiyor!”</p>
<p>Bentham güldü. Görünüşe bakılırsa kulakları pek keskindi. “Onlar yalnızca balmumundan yapılmış heykeller, oğlum. Ben&#160;hem bir koleksiyoncu hem de her şeyi olduğu gibi biriktirip saklayan tiplerdenim ama insanları değil. Seninle tanışmak için böy-lesine uzun zamandır beklememin nedeninin içini boşaltıp seni&#160;bir vitrine kapatmak olduğunu mu sanıyorsun?”</p>
<p>“Daha acayip hobiler duyduğum oldu,” dedim Enoch’u ve cücelerini anımsayarak. “Bizden ne istiyorsunuz?”</p>
<p>“Her şeyin zamanı var,” dedi. “Önce kurulanıp ısının. Sonra sırada çay var. Ardından...”</p>
<p>“Kabalık etmek istemem ama,” diyerek araya girdi Emma, “zaten burada çok fazla zaman harcadık. Arkadaşlarımız...”</p>
<p>“İyi dürümdalar. En azından şimdilik,” dedi Bentham. “Konuyla ilgilendim ve güneş sandığınız kadar erken batmayacak onlar için.”</p>
<p>“Nereden biliyorsunuz?” dedi Emma çabucak. “Güneşin sandığımız kadar erken batmayacağını söyleyerek neyi kastedi...”</p>
<p>“Konuyla ilgilendim de ne demek?” dedim Emma’nın sesini bastırarak.</p>
<p>“Her şeyin zamanı var,” diye tekrarladı Bentham. “Bunun sizin için zor olduğunu biliyorum ama sabırlı olmalısınız. Bir çırpıda ve böylesine berbat bir durumda anlatamayacağım kadar çok şey var.” Kolunu bize doğru uzattı. “Bakın. Titriyorsunuz.”</p>
<p>“Pekâlâ, o zaman,” dedim. “Hadi çay içelim.”</p>
<p>“Şahane!” dedi Bentham. Bastonunu yere iki kere vurdu. “PT, gel!”</p>
<p>Ayı uysal uysal homurdandıktan sonra arka ayaklarının üstüne kalktı ve tıpkı bodur bacaklı, şişman bir adam gibi paytak adımlarla Bentham’m dikildiği yere dek yürüdü. Bentham’m yanma vardıktan sonra hayvan öne doğru eğildi ve pençelerinden&#160;biriyle sırtından, diğeriyle bacaklarının altından tutarak adamı&#160;kucaklayıp bebek gibi taşımaya başladı.</p>
<p>“Seyahat etmek açısından pek alışılageldik bir yöntem olmadığının farkındayım,” dedi Bentham, PT’nin omuzunun üstünden, “ama çok çabuk bitkin düşüyorum.” Bastonuyla koridorun ilerisine işaret edip, “PT, kütüphane!” dedi.</p><div><div><img src="main-167.png" alt=""/></div></div><div><div>
<p>210</p><img src="main-168.png" alt=""/></div></div>
<p>Emma da ben de kucağındaki Bay Bentham’la yürümeye başlayan PT’yi şaşkınlıkla izliyorduk.</p>
<p>Her gün şahit olabileceğin türden bir şey değil, diye düşündüm. Ve bu, o gün tanık olduğum neredeyse her şey için geçerliydi.</p>
<p>“PT, dur!” diye buyurdu Bentham.</p>
<p>Ayı durdu. Bentham bize el salladı.</p>
<p>“Geliyor musunuz?”</p>
<p>Boş gözlerle onları seyrediyorduk.</p>
<p>“Pardon,” dedi Emma ve onları yakalamak için koşturduk.</p>
<p>* « *</p>
<p>Bentham ve ayısının peşinden labirentin içinde dolanmaya başladık.</p>
<p>“Ayınız da tuhaf mı?” diye sordum.</p>
<p>“Evet, o bir kediayı,” dedi Bentham şefkatle PT’nin omuzunu okşayarak. “Rusya’da ve Finlandiya’da ymbrynelerin en çok tercih ettiği yol arkadaşlarıdır ve kediayı ehlileştirme, oradaki&#160;tuhaflar arasında son derece saygı gören, eski bir sanattır. Gölgelerle boğuşup onları mağlup edecek kadar güçlü olmalarının&#160;yanı sıra çocuk bakacak kadar da naziktirler, sizi kış gecelerinde&#160;elektrikli battaniyelerden daha sıcak tutarlar ve burada da gördüğünüz gibi düşmanın kalbine korku salan fedailerdir... PT, sola!”</p>
<p>Küçük bir giriş salonuna girdiğimiz esnada Bentham kedia-yıların erdemlerinden bahsetmeye ara verdi. Odanın ortasındaki camdan yapılmış gök kubbenin altında üç kadın vardı; yanı başlarında ise gaddar görünümlü devasa bir ayı tüm heybetiyle&#160;dikiliyordu. Bentham’ın vitrinlerinden birinin içinde hareketsizce durduklarını fark edene dek bir anlığına bile olsa soluğum&#160;kesildi.</p>
<p>“Bunlar Bayan Waxwing, Bayan Troupial, ve Bayan Grebe,”* dedi Bentham, “ve kediayılan, Alexi.”</p>
<p>İkinci defa bakınca kediayı, balmumundan yapılmış ymbry-neleri koruyor gibi görünüyordu. Kadınlar onun etrafında sakince poz verirken ayı arka ayaklarının üstüne kalkmış, pençesini düşmanına doğru savururken kükremesinin ortasında donakal-mıştı. Diğer pençesi tatlı tatlı ymbrynelerden birinin omzunda&#160;duruyordu ve kadının parmaklan, böyleşine korkunç bir yaratık&#160;üzerinde rahatlıkla kurduğu hâkimiyeti sergilemek istercesine&#160;ayının uzun tırnaklanndan birine dolanmıştı.</p><div><img src="main-169.jpg" alt=""/></div>
<p>“Alexi, PT’nin büyük amcasıydı,” dedi Bentham. “Amcana merhaba de, PT!”</p>
<p>PT homurdandı.</p>
<p>“Şunun aynısını gölgelere yapabilseydin,” diye fısıldadı Emma kulağıma.</p>
<p>“Bir kediayıyı eğitmek ne kadar sürüyor?” diye sordum Bentham’a.</p>
<p>“Yıllar,” diye yanıtladı. “Kediayılar doğaları gereği son derece özgürlüklerine düşkündür.”</p>
<p>“Yıllar,” diye fısıldadım Emma’ya.</p>
<p>Emma gözlerini devirdi. “Alexi de balmumundan mı yapılmış?” diye sordu Bentham’a.</p>
<p>“Ah hayır, onun içi dolduruldu.”</p>
<p>Anlaşılan Bentham’ın tuhaf halkı doldurmak konusunda sergilediği isteksizlik tuhaf hayvanları kapsamıyordu. Addison burada olsaydı, diye düşündüm, olay çıkarmadan duramazdı.</p>
<p>Ürperdim. Emma sıcak elini sırtımda gezdirdi. Bentham da üşüdüğümü fark etmiş olacak ki, “Beni affedin!” dedi. “O kadar nadiren konuğum oluyor ki geldiklerinde koleksiyonumla&#160;böbürlenmeden duramıyorum. Şimdi. Deminden beri çay sözü&#160;veriyorum, işte çay bizi orada bekliyor!”</p>
<p>Bentham bastonunu kaldırıp ileriyi gösterince PT yürümeye devam etti. Koleksiyonunun üzeri örtülü parçalarını sakladığı&#160;depo benzeri odalardan çıkarak peşlerinden evin diğer bölümlerine girdik. Birçok yönden ortalama zenginlikte bir adamın eviydi: Giriş salonunun iki yanında mermer sütunlar dikiliyordu,&#160;resmi görünümlü yemek odasının duvarları goblenle kaplıydı,&#160;düzinelerce konuk için oturacak yer bulmak mümkündü ve kanatların, zevkli bir şekilde yerleştirilmiş mobilyaları sergilemekten başka amacı yokmuş gibi görünüyordu. Fakat her odada,&#160;odadaki tüm diğer eşyaların yanı sıra Bentham’ın tuhaf koleksiyonundan birkaç obje vardı.</p>
<p>“On beşinci yüzyıl, İspanya,” dedi koridorda dikilen parlak zırhı göstererek. “Yeni yaptırdım. Tıpkı bir eldiven gibi vücudumu sarıyor!”</p>
<p>Nihayet kütüphaneye geldik. Burası şimdiye dek gördüğüm en güzel kütüphaneydi. Bentham, PT’ye onu yere bırakmasını&#160;söyledikten sonra ceketine yapışan tüyleri silkeledi ve bizi içeri&#160;buyur etti. Baş döndürücü yüksekliklere ulaşan raflarıyla oda en&#160;az üç kat yüksekliğindeydi. Raflara ulaşmak için basamaklardan,&#160;iskelelerden ve katlanır merdivenlerden oluşan bir sürü düzenek&#160;inşa edilmişti.</p>
<p>“Hepsini okumadığımı itiraf etmeliyim,” dedi Bentham, “ama üzerinde çalışıyorum.”</p>
<p>Sıcaklığıyla odayı dolduran gürül gürül şöminenin etrafına dizilmiş koca kanepelere doğru bize eşlik etti. Sharon ve Nim&#160;bizi ateşin yanında bekliyorlardı. “Bana güvenilmez herifin teki&#160;demiştin ha!” dedi Sharon dişlerinin arasından ama beni daha&#160;fazla haşlama fırsatını bulamadan Bentham battaniye getirmesi&#160;için onu odadan gönderdi. Ev sahibinin koruması altındaydık ve&#160;Sharon’ın azarlarının biraz daha beklemesi gerekecekti.</p>
<p>Bir dakika içinde kendimizi battaniyelere sarınıp kanepelerden birine serilmiş halde bulduk. Nim altın yaldızlarla bezenmiş tepsilerin üstünde çay hazırlamak için kelebek gibi çırpınarak&#160;oradan oraya koşuşturuyor, alevlerin önüne kıvrılıp yatan PT&#160;ise hızla uykuya dalıyordu. Üstüme çökmeye başlayan yuva sıcaklığı hissine direnip yarım kalan işimize odaklanmaya çalıştım. Büyük sorular ve görünüşe göre ele avuca sığmaz sorunlar.&#160;Arkadaşlarımız ve ymbryneler. Kendimize biçtiğimiz anlamsız,&#160;saçma ve umutsuz görev. Hepsini aynı anda düşünmek bile beni&#160;ezip geçmeye yeterliydi. Ben de Nim’den üç kaşık şeker ve çayın&#160;rengini beyaza döndürecek kadar krema koymasını rica ettiğim&#160;çayımı üç yudumda kafama dikip biraz daha istedim.</p>
<p>Sharon surat asabileceği ama aynı zamanda da konuşmalarımıza kulak kabartabileceği bir köşeye çekilmişti.</p>
<p>Emma resmiyeti bir kenara bırakmaya pek hevesliydi. “Evet,” dedi. “Artık konuşabilir miyiz?”</p>
<p>-—215 &#160;&#160;&#160;&#160;&#160;---—</p>
<p>Bentham onu duymazdan geldi. İkimizin karşısına geçip oturmuş olsa da yüzünde belli belirsiz ama kesinlikle acayip bir&#160;sırıtışla bana bakıyordu.</p>
<p>“Ne var?” dedim çenemden süzülen çay damlasını silerken.</p>
<p>“Bu olağanüstü,” diye yanıtladı. “Hık demiş burnundan düşmüşsün.”</p>
<p>“Kimin?”</p>
<p>“Büyükbabanın, tabii ki.”</p>
<p>Çay fincanımı indirdim. “Onu tanıyor muydunuz?”</p>
<p>“Evet. Çok uzun zaman önce, tam da bir arkadaşa ihtiyacım olduğu anda yanımdaydı.”</p>
<p>Emma’ya baktım. Yüzünün rengi biraz solmuş, parmakları da çay fincanına kenetlenmişti.</p>
<p>“Birkaç ay önce öldü,” dedim.</p>
<p>“Evet. Bunu duyduğumda çok üzüldüm,” dedi Bentham. “Ve doğrusunu söylemem gerekirse bunca yıl dayandığını öğrenmek&#160;beni çok şaşırttı. Uzun yıllar önce öldüğünü varsayıyordum. O&#160;kadar çok düşmanı vardı ki. Ama bir o kadar da yetenekliydi.”</p>
<p>“Arkadaşlığınızın mahiyeti tam olarak neydi?” diye sordu Emma sorgu memurlarınınkini andıran sesiyle.</p>
<p>“Ve sen de Emma Bloom olmalısın,” dedi Bentham sonunda ona bakarak. “Senin hakkında pek çok şey duydum.”</p>
<p>Emma şaşırmış görünüyordu. “Öyle mi?”</p>
<p>“Ah, evet. Abraham senden sevgiyle bahsederdi.”</p>
<p>“Bundan haberim yoktu,” dedi yüzü kızararak.</p>
<p>“Söylediğinden bile daha güzelmişsin.”</p>
<p>Emma dişlerini birbirine bastırdı. “Teşekkür ederim,” dedi tekdüze bir ses tonuyla. “Onu nereden tanıyordunuz?”</p>
<p>Bentham’ın yüzündeki gülümseme soldu. “Madem öyle, sadede gelelim.”</p>
<p>“Sizin için sakıncası yoksa.”</p>
<p>“Hiç yok,” dedi ama yine de tutumu birkaç derece soğudu. “Az önce bana Sibirya Odası’m sormuştunuz ve Bayan Bloom,&#160;verdiğim cevapla tatmin olmadığınızın farkındayım.”</p><div><div><img src="main-170.png" alt=""/></div></div><div><div>
<p>216</p><img src="main-171.png" alt=""/></div></div><div><div><img src="main-172.png" alt=""/></div></div>
<p>“Evet, ama ben... yani biz... Jacob’ın büyükbabasıyla ve bizi buraya getirme nedeninizle daha çok ilgileniyoruz.”</p>
<p>“Sizi temin ederim ki hepsi birbiriyle ilgili. O odadan, hatta genel anlamda bu evden başlamak daha doğru olacak.”</p>
<p>“Tamam,” dedim. “Bize evi anlatın.”</p>
<p>Bentham derin bir nefes aldı ve parmak uçlarını dudaklarının hizasında birleştirerek biraz düşündü. Sonra konuşmaya başladı.&#160;“Bu ev keşiflerle ve seyahatlerle geçen koca bir ömür boyunca bıkıp usanmadan getirdiğim paha biçilemez kalıntılarla dolu ama&#160;hiçbiri evin kendisinden daha değerli değil. Ev bizzat benim tarafımdan icat edilmiş bir düzenek, hatta bir makinedir. Ben ona&#160;Panoptidön* diyorum.</p>
<p>“Bay Bentham bir dâhidir,” dedi Nim önümüze sandviç dolu bir tabak bırakırken. “Sandviç alır mısınız Bay Bentham?”</p>
<p>Bentham elinin tek hareketiyle Nim’i kovaladı. “Ama bunlar buzdağının sadece görünen kısmı,” diyerek sürdürdü konuşmasını. “Hikâyem bu evin inşa edilmesinden çok daha eskilere,&#160;senin yaşlarında genç bir delikanlı olduğum günlere dayanıyor,&#160;Jacob. Erkek kardeşim ve ben kendimizi birer kâşif olarak görmekten hoşlanırdık. Perplexus Anomalous’un çizdiği haritaları&#160;didik didik inceler, onun keşfettiği döngüleri ziyaret etmenin&#160;hayalini kurardık. Yeni döngüler de keşfedecektik ve onları yalnızca bir kez ziyaret etmekle yetinmeyecek, defalarca oralara gidecektik. Bu şekilde tuhafların dünyasını eski haşmetli günlerine&#160;döndürmeyi umuyorduk.” Öne doğru eğildi. “Ne demek istediğimi anlıyor musunuz?”</p>
<p>Kaşlarımı çattım. “Eski haşmetli günlerine... haritalarla mı döndürecektiniz?”</p>
<p>“Hayır, sadece haritalarla değil. Kendinize şunu sorun: Bizi insanlar olarak zayıf kılan nedir?”</p>
<p>“Hortlaklar mı?” diye tahmin yürüttü Emma.</p>
<p>“Gölgeler?” dedim.</p>
<p>* 1785 yılında İngiliz filozof ve toplum kuramcısı Jeremy Bentham tarafından tasarlanmış hapishane inşa modeli Panoptikon’a atıftır, -çn</p><div><img src="main-173.png" alt=""/></div>
<p>“Onlar var olmadan öncesini düşünün,” diyerek bizi yönlendirmeye çalıştı Bentham.</p>
<p>Emma, “Sıradan insanların zulmüne uğramak?” dedi.</p>
<p>“Hayır. Bunların hepsi zayıflığımızın göstergeleridir. Bizi zayıf kılan coğrafyadır. Kabaca akıl yürütmem gerekirse, günümüz dünyasında on bin civarında tuhaf var. Tıpkı evrendeki farklı&#160;gezegenlerde zeki yaşam formlarının olduğunu bildiğimiz gibi&#160;bunu da biliyoruz. Bu matematiksel bir zorunluluk.” Gülümsedi&#160;ve çayını yudumladı. “Şimdi benzersiz becerileri olan on bin tuhafın ortak bir amaç etrafında toplanıp aynı yerde bulunduğunu&#160;hayal edin. Bu kimsenin hafife almaya cesaret edemeyeceği bir&#160;güç olmaz mıydı?”</p>
<p>“Sanırım öyle,” dedi Emma.</p>
<p>“Kesinlikle öyle,” dedi Bentham. “Ama coğrafya yüzünden yüzlerce zayıf gruba bölünmüş haldeyiz -on tuhaf şurada, yirmi tuhaf burada- çünkü Avustralya’nın taşralanndaki bir döngüden, örneğin, Afrika’nın boynuzlarındaki<a id="footnote2"></a><sup><a href="#bookmark1">2</a></sup> bir döngüye yolculuk etmek fevkalade zordur. Karşılaştığımız güçlükler yalnızca&#160;sıradanların ve doğal yaşamın tabiatlarında var olan tehlikelerle&#160;sınırlı değildir, aynı zamanda uzun yolculuklar sırasında hızla&#160;yaşlanma riskiyle de karşı karşıya kalırız. Coğrafyanın zorluğu,&#160;hava yoluyla seyahatin mümkün olduğu modern çağda bile uzak&#160;döngüler arasındaki en gelişigüzel ziyaretler dışında hemen her&#160;yolculuğu imkânsız kılıyor.”</p>
<p>Devam etmeden önce bir anlığına durup gözleriyle odayı taradı.</p>
<p>“Şu halde... Avustralya’daki döngüyle Afrika’daki döngü arasında bir bağlantı olduğunu hayal edin. Böylelikle, bahsi geçen iki toplum birbiriyle ilişki kurabilir. Birbirleriyle ticaret yapabilirler. Birbirlerinden yepyeni şeyler öğrenirler. Kriz anında birbirlerini korumak için birlik olurlar. Daha önce mümkün olmayan&#160;türlü türlü heyecan verici olasılık doğar. Ve döngüler arasında&#160;kurulan bağların sayısı çoğaldıkça tuhafların dünyası gezegenin&#160;geri kalanından mahrum kılınmış döngülerde gizlenen uzak ka-hilelerden, birlik ve beraberlik içinde yaşayan güçlü ve kudretli&#160;bir ulusa dönüşür!”</p>
<p>Bentham konuşurken gittikçe heyecanlanmıştı ve son cümleyi söylerken ellerini göğe kaldırıp parmaklarını görünmez bir barfiks çubuğunu kavramaya çalışıyormuşçasına açtı.</p>
<p>“Böylece makine mi doğdu?” diye sormaya cesaret edebildim.</p>
<p>“Böylece makine doğdu,” dedi ellerini indirerek. “Erkek kardeşim ve ben tuhafların dünyasını keşfetmenin daha kolay bir yolunu arıyorduk ve buna kafa patlatırken rasgele de olsa tuhafları birleştirmenin yolunu bulduk. Panoptidön halkımızın&#160;kurtarıcısı, tuhafların toplumunun doğasını sonsuza dek değiştirecek bir icat olacaktı. Şu şekilde çalışıyor: Mekik dediğimiz,&#160;avucunuzun içine bile sığabilecek kadar küçük bir makine parçasıyla buradan, yani evden başlıyorsunuz,” dedi avucunu açarak. “Onu yanınıza alıp evden, sonra da döngüden çıkıyorsunuz&#160;ve ardından ister dünyanın öteki ucunda olsun, ister ilerideki&#160;köyde olsun başka bir döngüye giriyorsunuz. Daha sonra buraya&#160;döndüğünüzde mekik diğer döngünün DNA’yı andıran imzasından numune almış ve yanında getirmiş oluyor. Bunu kullanarak&#160;döngüye ikinci bir giriş açabiliyoruz. Hem de bu evden.”</p>
<p>“Yukarıdaki koridordan,” diye akıl yürüttü Emma. “Bir sürü kapının ve levhanın olduğu yerden.”</p>
<p>“Aynen öyle,” dedi Bentham. “Odaların her biri, kardeşimle birlikte uzun yıllardır hasat ettiğimiz ve yanımızda getirdiğimiz&#160;döngü girişleridir. Panoptidön sayesinde başlangıçtaki o çetin ve&#160;meşakkatli yolculuğu yalnızca bir kez yapmamız yetiyor. O andan sonra göz açıp kapayıncaya dek oraya dönebiliyorsunuz.”</p>
<p>“Telgraf hatlan gibi,” dedi Emma.</p>
<p>“Aynen öyle,” dedi Bentham. “Ve teorik olarak baktığımızda ev de dünyanın farklı köşelerindeki bütün döngülerin birleşme&#160;noktası haline geliyor.”</p>
<p>Bunun üzerine düşündüm. İlk seferde Bayan Peregrine’in döngüsüne ulaşmak çok zor olmuştu. Galler kıyısındaki küçücük bir adaya ulaşmak için yüzlerce kilometre yol kat etmek yerine&#160;Englewood’daki dolabımdan Bayan Peregrine’in döngüsüne gire-bilseydim ne olurdu? İki hayatı da yaşayabilirdim: Hem evde ailemle ve burada arkadaşlarımla hem de Emma’yla olabilirdim.</p>
<p>Tabii eğer... Eğer hayalini kurduğum şey gerçek olsaydı Büyükbaba Portman ve Emma asla ayrılmak zorunda kalmazdı. Bu öylesine acayip bir cümleydi ki tepeden tırnağa bütün vücudumun karıncalanmasına neden oluyordu.</p>
<p>Bentham durdu ve çayını yudumladı. “Soğumuş,” dedi ve fincanı elinden bıraktı.</p>
<p>Emma battaniyesinden kurtuldu, ayağa kalktı, odayı boylu boyunca arşınlayarak Bentham’m oturduğu kanepenin yanma&#160;gitti ve işaretparmağının ucunu adamın çayına daldırdı. Birkaç&#160;saniye içinde çay tekrar kaynama noktasına gelmişti.</p>
<p>Bentham, Emma’ya bakarak sırıttı. “Harika,” dedi.</p>
<p>Emma parmağını çıkardı. “Bir sorum var.”</p>
<p>“Sorunun ne olduğunu bildiğime bahse girerim,” dedi Bentham.</p>
<p>“Tamam. Neymiş?”</p>
<p>“Böylesine muhteşem bir şey gerçekten varsa neden şimdiye dek onun hakkında tek kelime bile duymadın?”</p>
<p>“Buydu,” dedi Emma ve yanıma oturmak için geri döndü.</p>
<p>“Hakkında tek kelime bile duymadın, kimse duymadı çünkü erkek kardeşimle çok talihsiz bir sorun yaşadık.” Bentham’m yüzündeki ifade karardı. “Makine onun yardımlarıyla doğmuştu&#160;ama en nihayetinde çöküşüne de o neden oldu. Sonuç olarak Pa-noptidön tasarımı doğrultusunda halkımızı birleştirecek bir düzenek olarak kullanılmak yerine tam tersi için kullanıldı. Sorunlar, buradaki girişlerini yeniden yaratmak için dünyadaki tüm&#160;döngüleri ziyaret etme görevinin en iyi ihtimalle gülünç bir fikir&#160;olduğunu fark etmemizle başladı. Becerilerimizi o denli aşıyordu&#160;ki hayal dünyasının sınırında geziniyordu. Yardıma ihtiyacımız&#160;vardı. Hem de epeyce yardıma. Neyse ki kardeşim fazlasıyla ka-rizmatik ve ikna edici biri olduğundan ihtiyacımız olan yardımı&#160;kolaylıkla bulduk. Aradan pek uzun zaman geçmeden, hayalimizi gerçekleştirmemize yardımcı olmak için hayatlarını tehlikeye&#160;atmaya gönüllü genç ve idealist tuhaflardan oluşan küçük bir ordumuz olmuştu. O sıralar fark etmediğim şey şuydu; kardeşimin&#160;hayali benimkinden farklıydı. O gizli bir iş peşindeydi.”</p><div><div><img src="main-174.png" alt=""/></div></div><div></div><div><div><img src="main-175.png" alt=""/></div></div>
<p>Bentham biraz çaba harcayarak ayağa kalktı. “Bir efsane var,” dedi. “Bayan Bloom, belki siz biliyorsunuzdur.” Bastonuyla yerden güç alarak odayı boylu boyunca kat edip rafların önünde&#160;durdu ve raftan küçük bir kitap indirdi. “Bu, kayıp döngünün&#160;masalıdır. Bir tür ötedünya. Biz öldükten sonra tuhaf ruhlarımızın saklandığı yer.”</p>
<p>“Abaton,” dedi Emma. “Elbette daha önce duydum. Ama bu yalnızca bir efsane.”</p>
<p>“Belki masalı sen anlatabilirsin,” dedi Bentham, “acemi arkadaşımız için.”</p>
<p>Bentham topallayarak kanepelerin yanma döndü ve kitabı bana uzattı. İnce ve yeşil bir kitaptı ama o kadar eskiydi ki kenarları ufalanmıştı. Ön kapağında Tuhaf Masallar yazıyordu.</p>
<p>“Bunu okudum!” dedim. “En azından bir kısmını.”</p>
<p>“Elindeki baskı yaklaşık altı yüz yıllık,” dedi Bentham. “Aynı zamanda Bayan Bloom’un anlatmak üzere olduğu masalı içeren&#160;son baskı, çünkü o masal daha sonraları tehlikeli bulunduğu için&#160;kitaptan çıkarıldı. Bir süre o masalı anlatmak bile suç sayıldı ve&#160;şu anda elinde tutmakta olduğun kitap, tuhafların tarihinde yasaklanmış ilk ve son edisyon olma özelliğini taşıyor.”</p>
<p>Kitabın kapağını açtım. Her sayfa insanüstü sayılabilecek kadar titiz ve süslü bir el yazısıyla bezenmiş, sayfadaki her boşluk resimlerle doldurulmuştu.</p>
<p>“Masalı son dinleyişimden beri çok uzun zaman geçti,” dedi Emma çekinerek.</p>
<p>“Yardımcı olurum,” dedi Bentham kendini yavaşça kanepeye bırakarak. “Devam et.”</p>
<p>“Pekâlâ,” diye başladı Emma. “Efsane eski ama çok eski günlerde, binlerce yıl öncesinde geçiyor. Tuhafların öldükleri zaman gittikleri özel bir döngü varmış.”</p><div><div><img src="main-176.png" alt=""/></div></div><div><div><img src="main-177.png" alt=""/></div></div>
<p>“Tuhaf Cennet,” dedim.</p>
<p>“Pek sayılmaz. Sonsuza dek orada kaldığımız falan yokmuş. Burası daha ziyade bir... kütüphaneye benziyormuş.” Kelime&#160;seçiminden pek emin olamıyormuş gibi Bentham’a baktı. “Doğru mu?”</p>
<p>“Evet,” dedi adam başıyla onaylayarak. “Tuhaf ruhların sınırlı bir kaynaktan gelen kıymetli şeyler olduklarına ve onlan yanımızda mezara götürmemizin çok büyük bir israf olacağına&#160;inanılırmış. Bunun yerine hayatlarımızın sonuna geldiğimizde,&#160;ruhlarımızın gelecekte başkaları tarafından kullanılmak üzere&#160;saklandığı kütüphaneye dek uzanan kutsal bir yolculuğa çıkarmışız. Ruhani konularda bile biz, tuhaflar son derece tutumlu&#160;tipler olmuşuzdur.”</p>
<p>“Termodinamiğin ilk kuralı,” dedim.</p>
<p>Boş gözlerle bana baktı.</p>
<p>“Madde ne yaratılabilir ne de yok edilebilir. Ruhlar da öyle. Tabii bu örnekte.” Kimi zaman okuldan hatırladığım şeylerle&#160;kendimi bile şaşırtabiliyordum.</p>
<p>“Sanırım prensip aynı,” dedi Bentham. “Kadimler sınırlı sayıda tuhaf ruhun insanlığa sunulduğuna ve bir tuhaf doğduğunda dünyaya gelen kızın ya da erkeğin ruhlardan birini ödünç aldığına inanıyorlarmış. Tıpkı senin ya da benim kütüphaneden&#160;ödünç kitap almamız gibi.” Etrafımızdaki kitap yığınlarına işaret&#160;etti. “Ama hayatın, yani ödünç alma süren sona erdiğinde ruhu&#160;geri vermeliymişsin.”</p>
<p>Bentham, Emma’ya işaret etti. “Lütfen devam et.”</p>
<p>“Sonra,” dedi Emma. “Bir kütüphane varmış. Ben oldum olası burayı her biri farklı bir tuhaf ruha ev sahipliği yapan güzel, parlak kitaplarla dolu bir yer olarak hayal etmişimdir. Binlerce yıl&#160;boyunca insanlar buradan ruh ödünç almış ve ölmeden hemen&#160;önce, ödünç aldıkları ruhu iade etmişler. Her şey güllük gülistanlıkmış. Ama günün birinde bir tuhaf, ölmek üzere olmasan&#160;bile kütüphaneye izinsiz girebileceğini fark etmiş. Ve düşündü-</p><div><img src="main-178.png" alt=""/></div>
<p>günü de yapmış; kütüphaneyi soymuş. Bulabildiği en kudretli ruhları çalmış ve yıkım yapmak için kullanmış.” Emma, Bent-ham’a baktı. “Doğru mu?”</p>
<p>“Gerçekleri doğru şekilde ifade ediyor olsan da anlatışın sa-natsallıktan yoksun,” dedi Bentham.</p>
<p>“Kullanmış mı?” dedim. “Nasıl?”</p>
<p>“Onların güçlerini kendisininkiyle birleştirerek,” diye açıkladı Bentham. “Neticede kütüphanenin muhafızları hırsızı öldürüp çalınan ruhları geri almışlar ve her şeyi bir kez daha yoluna koymuşlar. Ama deyim yerindeyse cin bir kez lambadan çıkmış.&#160;Canı isteyenin kütüphaneye kolaylıkla sızabileceği hakkında&#160;söylenenler dilden dile dolanarak toplumumuzun her kesimine&#160;yayılan bir zehir haline gelmiş. Her kim ki kütüphaneyi hâkimiyeti altına alırsa tuhafların dünyasına hükmedermiş ve aradan&#160;fazla zaman geçmeden daha fazla ruh çalınmış. Derken karanlık&#160;zamanlar gelip çatmış. Güç delileri Abaton’u ve Ruhlar Kütüpha-nesi’ni hâkimiyetleri altına almak için birbirlerine karşı efsanevi&#160;savaşlara girişmişler. Savaşlar çok sayıda cana mâl olmuş. Toprakları kasıp kavurmuş. Güçleri hayal edilebileceğinin çok daha&#160;ötesinde olan tuhaflar selleri ve şimşekleri kullanarak birbirlerini katlederken açlık ve bulaşıcı hastalıklar topraklarda hüküm&#160;sürmeye başlamış. Sıradan insanların gökyüzü hükümdarlığı&#160;uğruna birbirleriyle savaşan tanrılara dair anlattıkları masallar&#160;buradan ileri gelir. Titanların Savaşı dedikleri şey, Ruhlar Kütüp-hanesi’ni kurtarmak için verdiğimiz savaştır.”</p>
<p>“Bu hikâyenin gerçek olmadığını söylediğinizi sanıyordum,” dedim.</p>
<p>“Oraya geliyorum,” dedi Bentham ve sonra, odada dolanıp duran Nim’e döndü. “Sen gidebilirsin Nim. Daha fazla çaya gerek yok.”</p>
<p>“Özür dilerim efendim, kulak misafiri olmak istememiştim efendim ama burası en sevdiğim kısım efendim.”</p>
<p>“O zaman otur!”</p>
<p>Nim bağdaş kurarak yere çöktü ve çenesini avucuna dayadı.</p><div><img src="main-179.png" alt=""/></div>
<p>“Ne diyordum? Kısa ama korkunç günler boyunca yıkım ve ıstırap insanlarımızı kırıp geçirmiş. Kütüphane katliamlarla sık&#160;sık el değiştirmiş. Sonra günün birinde her şey sora ermiş. Aba-ton’un kendi iradesiyle ilan edilen kralı savaşta öldürülmüş ve&#160;kralı öldüren kişi, kütüphaneyi ele geçirmek için yola koyulmuş&#160;ama onu asla bulamamış. Döngü bir gecede sırra kadem basmış.”</p>
<p>“Sırra kadem mi basmış?”</p>
<p>“Bir gün oradayken ertesi gün yok olmuş,” dedi Emma.</p>
<p>“Pufff,” dedi Nim.</p>
<p>“Efsaneye göre Ruhlar Kütüphanesi, kadim Abaton şehrinin tepelerinde yer alırmış. Sözüm ona kral ödülünü almak için oraya vardığında kütüphane çoktan gitmiş. Kasaba da öyle. Sanki&#160;hiç var olmamışlar gibi. Arkalarında pürüzsüz, yemyeşil çimenler bırakarak.”</p>
<p>“Bu delilik,” dedim.</p>
<p>“Bunda korkacak bir şey yok,” dedi Emma. “Yalnızca eski bir masal.”</p>
<p>“Kayıp Döngünün Efsanesi,” dedim ellerimdeki kitabın açık sayfasından okuyarak.</p>
<p>“Abaton’un gerçek bir yer olup olmadığını asla öğreneme-yebiliriz,” dedi Bentham esrarengizce gülümseyerek. “Onu bir efsane yapan da bu. Ama gömülü hâzinelerle ilgili dedikodular&#160;gibi hikâyelerin yalnızca birer efsaneden ibaret olması da yüzlerce yıldır insanları arayışlarından vazgeçirmedi. Perplexus Ano-malous’un da kendisinin kayıp Abaton döngüsünü bulmak için&#160;yıllarını feda ettiğinden bahsedilir. Anlatılanlara göre ünlü haritalarında görebileceğiniz sayısız döngüyü de böyle keşfetmiş.”.</p>
<p>“Bunu bilmiyordum,” dedi Emma. “En azından güzel bir şeye vesile olmuş.”</p>
<p>“Aynı zamanda da korkunç bir şeye,” diye ekledi Bentham. “Erkek kardeşim de aynı hikâyeye inanıyordu. Budalalık ederek&#160;onun bu zaafını affettim; onu görmezden geldim ve onu nasıl&#160;içten içe tahrik ettiğini fark etmekte geciktim. O âna dek kariz-matik erkek kardeşim genç tuhaflardan oluşan küçük ordumuzu&#160;hikâyenin gerçek olduğuna ikna etmişti. Abaton gerçekti. Ruhlar&#160;Kütüphanesi’ni keşfetmek mümkündü. Onlara Perplexus’un çok&#160;yaklaştığını, geriye kalan tek işin onun çalışmalarını tamamlamak olduğunu söyledi. Sonra kütüphanede barınan o akıl almaz,&#160;o tehlikeli güç bizim ellerimize geçebilirdi. Yani onların ellerine.</p>
<p>“Çok uzun zaman bekledim ve bu fikir kansere dönüştü. Kayıp döngüyü her yerde arıyor, keşif gezisi üstüne keşif gezine çıkıyorlardı. Uğradıkları her başarısızlık yalnızca şevklerini besliyordu. Tuhafları bir araya getirme hedefi unutuldu. Erkek kardeşimin umurunda olan tek şey, kadim zamanların sözde tuhaf&#160;tanrıları gibi, tuhafların dünyasını yönetmekti. Ona karşı çıkıp&#160;icat ettiğim makinenin kontrolünü ele geçirmeye çalıştığımda ise&#160;hain damgası vurup diğerlerini bana karşı kışkırttı. Üstelik beni&#160;bir hücreye kapattı.”</p>
<p>Bentham sanki birinin boğazını sıkıyormuşçasına bastonunun boyun kısmını sıkıyordu ama sonra sıska yüzünde ölümün maskesiyle başını kaldırdı. “Belki artık adını tahmin edebilirsiniz.”</p>
<p>Gözlerim Emma’ya kaydı. Onunkiler ise fal taşı gibi açılmıştı. Birlikte söyledik:</p>
<p>“Caul.”</p>
<p>Bentham başıyla onayladı. “Asıl adı Jack’tir.”</p>
<p>Emma öne doğru eğildi. “O zaman kız kardeşiniz de...”</p>
<p>“Kız kardeşim Alma Peregrine’dir,” dedi.</p>
<p>* * *</p>
<p>Yıldırım çarpmışa dönmüş halde Bentham’a baktık. Karşımızdaki adam gerçekten Bayan Peregrine’in erkek kardeşi olabilir miydi? İki erkek kardeşi olduğunu biliyordum; bir ya da iki defa&#160;onlardan bahsetmiş, hatta bana kardeşleri henüz çocukken çektirdikleri fotoğrafı göstermişti. Ölümsüzlük konusundaki saplantılarının nasıl olup da onları ve takipçilerini önce gölgelere,&#160;ardından da yakından tanıdığımız ve ödümüzü patlatan hortlaklara dönüştüren 1908 yılındaki felakete yol açtığına dair hikâyeyi&#160;de anlatmıştı. Ama iki kardeşinin de isimlerinden bahsetmemişti&#160;ve anlattığı hikâye, Bentham’m az önce anlattığıyla pek benzerlik&#160;taşımıyordu.</p>
<p>“Söyledikleriniz doğruysa,” dedim, “siz de bir hortlak olmalısınız.”</p>
<p>Nim’in ağzı bir kanş açıldı. “Bay Bentham hortlak değil.” Bentham elinin tek hareketiyle onu sakinleştirmeseydi, ayağa&#160;kalkıp efendisinin şerefini korumaya hazırdı.</p>
<p>“Sorun yok Nim. Hikâyeyi yalnızca Alma’dan dinlemişler. Ama onun bildiklerinin de bir sınırı var.”</p>
<p>“Reddettiğinizi duymuyorum,” dedi Emma.</p>
<p>“Ben bir hortlak değilim,” dedi Bentham kesin bir dille. Bizim gibiler tarafından sorgulanmaya hiç alışkın değildi ve kibarlık&#160;maskesinde açılan çatlaklardan kibri sızmaya başlamıştı.</p>
<p>“O zaman kontrol etmemizin sizin için hiçbir sakıncası yoktur,” dedim, “böylelikle emin olabiliriz...”</p>
<p>“Hiç de değil,” dedi Bentham. Bastonunun yardımıyla ayağa kalkıp kanepelerimiz arasında kalan tarafsız bölgenin ortasına&#160;dek topallaya topallaya yürüdü. PT tembelce bir merakla başını&#160;kaldırsa da efendisinin böylesine küçük düşürülmesine seyirci&#160;kalmak istemeyen Nim öfkeyle arkasını dönmüştü.</p>
<p>Bentham’la halıda buluştuk. Parmak uçlarımıza yükselmemize gerek kalmaması için biraz öne doğru eğildi -şaşırtıcı derecede uzundu- ve biz kontak lenslere ve diğer hilelere karşı gözlerinin&#160;akını incelerken usulca bekledi. Gözbebekleri sanki günlerdir&#160;uyumamış gibi kan çanağına dönmüştü ama onun dışında şüphe&#160;uyandıran hiçbir şey yoktu.</p>
<p>Geriye çekildik. “Tamam, hortlak değilmişsiniz,” dedim. “Ama bu, Caul’ün erkek kardeşi olamayacağınız anlamına geliyor.”</p>
<p>“Korkarım çıkarımlarınızı dayandırdığınız varsayımlar hatalı,” dedi. “Kardeşimin ve takipçilerinin gölgelere dönüşmesinden sorumluyum ama asla onlardan biri olmadım.”</p>
<p>“Gölgeleri siz mi yaptınız?” dedi Emma. “Neden?!”</p><div><div><img src="main-180.png" alt=""/></div></div><div><div><img src="main-181.png" alt=""/></div></div>
<p>Bentham dönüp bakışlarını ateşe dikti. “Bu feci bir hataydı. Bir kaza.” Açıklamasını bekledik ama görünüşe göre hikâyeyi&#160;zihninde rafa kaldırdığı yerden indirmesi için üstün bir gayret&#160;göstermesi gerekti. “Benim hatam olan bitene göz yummaktı,”&#160;dedi kederle. “Kendi kendime erkek kardeşimin göründüğü kadar tehlikeli olmadığını söyleyip durdum. Durumun vahametini&#160;ancak beni tutsak ettikten sonra fark edebildim ama o zaman da&#160;harekete geçmek için çok geç kalmıştım.”</p>
<p>Ateşten yayılan sıcaklığa bir adım daha yaklaşıp ayının koca göbeğini okşamak için dizlerinin üstüne çöktü ve parmaklarının&#160;PT’nin kürkünün içinde kaybolmasına izin verdi. “Jack’in durdurulması gerektiğini biliyordum ve bu ne yalnızca benim iyiliğim&#160;için ne de Ruhlar Kütüphanesi’ni bulması halinde karşılaşabileceğimiz tehlikelere mani olmak içindi. Hayır, hırsı çoktan Ruhlar&#160;Kütüphanesi’nin ötesine geçmişti. Topladığımız gençleri tehlikeli bir siyasi hareketin piyade erleri haline getirmek için aylarını&#160;harcadı. Kendini de toplumumuzun kontrolünü ‘herkese çocuk&#160;muamelesi yapan ymbrynelerin’ elinden almak için canını dişine&#160;takıp mücadele eden bir mazlum olarak gösteriyordu.”</p>
<p>“Toplumumuzun varlığını sürdürebilmesinin tek nedeni ymbrynelerdir,” dedi Emma acı acı.</p>
<p>“Evet,” dedi Bentham, “ama görüyorsunuz ya, erkek kardeşim korkunç derecede kıskançtı. Jack çocukluğumuzdan beri kız kardeşimizin gücüne ve konumuna haset duyardı. Bizim doğuştan gelen yeteneklerimiz Alma’nınkiyle kıyaslandığında bir&#160;hiçti. Bize bakan yaşlı ymbryneler üçüncü doğum gününe dek&#160;Alma’nın ne muazzam bir yetenek olduğunu fark etmişlerdi. İnsanlar onun üstüne öyle çok titrediler ki bu durum Jack’i çıldırttı. Alma henüz minicik bir bebekken sırf ağladığını görmek için&#160;onu çimdiklerdi. Ne zaman kuş suretine bürünme alıştırmaları&#160;yapsa onun peşine düşer ve tüylerini yolardı.”</p>
<p>Emma’nın parmaklarından birinden öfkeli bir alevin kıvrılarak yükseldiğini gördüm ama derhal parmağını çayına batırıp ateşi söndürdü.</p>
<p><sup><a href="#footnote1">1</a></sup></p><a id="bookmark0"></a>
<p> 1748-1832 yıllan arasında yaşamış İngiliz filozof ve toplum kuramcısına atıf. Panoptikon tasarımının sahibi, -yhn</p>
<p><sup><a href="#footnote2">2</a></sup></p><a id="bookmark1"></a>
<p> Somali Yarımadası da denir, -çn</p>
</body>
</html>