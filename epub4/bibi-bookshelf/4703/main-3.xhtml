<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h2><sup>Sh</sup>akon-in Nehr Tu<sub>RlaRi</sub></h2>
<p><sup>1693</sup>YHlNDAN 9[R/ GÜNLÜK <sub>Gfl/L f</sub>fl</p>
<p><sup>GÜN</sup> BATINJ/UIH.A<sub>(</sub><sup>fL</sup>SfllU fl°&quot;<sup>ANTİK</sup></p><div>
<p>GİZLİLİK GARANTİLİ.</p></div>
<p><sup>ÖZH</sup> TrKLİHfR/NİZİ SORUN!</p>
<p>Devasa kayıkçıya baktım. “Yani bu siz misiniz?” dedim kendimden emin olamayarak. “Siz... Sharon mısınız?”</p>
<p>“Ta kendisiyim,” diye yanıtladı ensemdeki tüylerin diken diken olmasına yol açan yılanımsı sesiyle.</p>
<p>“Ulu kuşlar aşkına, dostum, korkudan ödümüzü patlattın!” dedi Addison. “Onca kuru gürültüye gerçekten ihtiyacın var&#160;mıydı?”</p>
<p>“Lütfen özürlerimi kabul edin. Biraz kestiriyordum ve siz de beni ürküttünüz.”</p>
<p>“Biz mi seni ürküttük?”</p>
<p>“Bir anlığına gerçekten kayığımı çalmaya çalıştığınızı düşündüm,” diyerek kıkırdadı.</p>
<p>“Ha ha!” dedi Emma kendini gülmeye zorlayarak. “Hayır, biz sadece... doğru düzgün bağlandığından emin olmak istemiştik.”</p>
<p>Sharon basitçe ahşap döşemelerden birine bağlanmış kayığı incelemek için arkasını döndü.</p>
<p>“Peki, nasıl buldunuz?” diye sordu başlığının ardına yayılan solgun ve beyaz bir hilal şeklinde sırıtarak.</p>
<p>“Kesinlikle... muntazam,” dedim nihayet bacağımı delikten kurtarmayı başararak. “Gerçekten çok sağlam bir... aaa şey... düğüm.”</p>
<p>“Sizin yerinizde olsam bundan daha iyisini atamazdım,” dedi Emma ayağa kalkmama yardımcı olurken.</p>
<p>“Bu arada,” dedi Addison. “O dediğin şeyi deneyenler... hakikaten hepsi balıklara...” Bakışlarını karanlık sulara kaydırıp sesli bir şekilde yutkundu.</p>
<p>“Siz onları dert etmeyin,” dedi kayıkçı. “Beni uyandırdığınıza göre artık hizmetinizdeyim. Sizin için ne yapabilirim?”</p>
<p>“Kayığını kiralamamız gerekiyor,” dedi Emma sertçe. “Ama yalnız başımıza.”</p>
<p>“Buna izin veremem,” dedi Sharon. “Kayığı daima ben idare ederim.”</p>
<p>“Ah, ne fena!” dedi Addison oradan ayrılmaya istekli bir tavırla arkasını dönerek.</p><div><img src="main-49.png" alt=""/></div>
<p>Emma köpeği tasmasından yakaladı. “Bekle!” dedi dişlerinin arasından. “Henüz buradaki işimiz bitmedi.” Yüzüne hoş bir gülümseme yerleştirerek kayıkçıya baktı. “Neyse. Bu...”</p>
<p>Doğru kelimeyi bulmak istercesine etrafına bakındı.</p>
<p>“...yerden çok sayıda tuhaf çocuğun geçtiğini biliyoruz. Acaba yakınlarda bir döngü girişi olabilir mi?”</p>
<p>“Ne demek istediğinizi anlayamadım,” dedi Sharon tekdüze bir sesle.</p>
<p>“Tamam, evet, tabii ki öylece itiraf edemezsin. Sana hak veriyorum. Ama bizim yanımızda güvendesin. Açıkça görülüyor ki bizler de birer...”</p>
<p>Dirseğimle Emma’yı dürttüm. “Emma, yapma!”</p>
<p>“Neden olmasın? Daha şimdiden köpeği konuşurken, beni de ateş yakarken gördü. Eğer açık yüreklilikle konuşmazsak...”</p>
<p>“Ama asıl onun gerçekleri söyleyip söylemediğini bilmiyoruz,” dedim.</p>
<p>“Tabii ki gerçekleri söylüyor,” dedi ve ardından Sharon’a döndü. “Öyle değil mi?”</p>
<p>Kayıkçı duygu barındırmayan bir ifadeyle bize baktı.</p>
<p>“Yanılmıyorum, değil mi?” diye sordu Emma, Addison’a. “Yalan söylemediğini kokusundan anlayamıyor musun?”</p>
<p>“Hayır, pek değil.”</p>
<p>“Sanırım bunun pek bir önemi yok. Tabii bir hortlak olmadığı sürece.” Gözlerini kocaman açarak meydan okurcasına Sharon’a&#160;baktı. “Değilsin, değil mi?”</p>
<p>“Ben bir iş adamıyım,” dedi Sharon hiç tavrını bozmadan.</p>
<p>“Konuşan köpeklerle ve elleriyle ateş yakan kızlarla karşılaşmaya alışkın bir iş adamı,” dedi Addison.</p>
<p>“Benim yaptığım işte türlü türlü insanla karşılaşırsınız.”</p>
<p>“Hemen sadede geleceğim,” dedim önce ayaklarımdan birindeki, sonra da diğerindeki suları silkeleyerek. “Birkaç arkadaşımızı arıyoruz. Bir saat kadar önce buradan geçmiş olabileceklerini düşünüyoruz. Çoğu yalnızca birer çocuk ama aralarında yetişkinler de var. Biri görünmez, bir diğeri havada süzülebiliyor...”</p>
<p>—« &#160;&#160;o&#160;&#160;&#160;&#160;&#160;&#160;«»&#160;&#160;&#160;&#160;&#160;&#160;&#160;&#160;&#160;&#160;&#160;—</p>
<p>“Onları fark etmemek neredeyse imkânsızdır,” dedi Emma. “Hortlaklardan oluşan bir çete tarafından silah zoruyla alıkoyulmuş dürümdalar.”</p>
<p>Sharon kollarını geniş ve kapkara bir X şeklinde göğsünde kavuşturdu. “Az önce de dediğim gibi her türden insan kayığımı&#160;kiralayabilir ve her biri ağzımın sıkılığına güvenir. Kimse ağzımdan müşterilerimle ilgili tek kelime alamaz.”</p>
<p>“Öyle mi?” dedi Emma. “Bize biraz izin ver.”</p>
<p>Kulağıma fısıldamak için beni yanma çekti.</p>
<p>“Eğer konuşmaya başlamazsa gerçekten çok öfkeleneceğim.”</p>
<p>“Sakın düşüncesizce bir şey yapmaya kalkışma,” diye fısıldadım.</p>
<p>“Neden? Yoksa kafatasları ve deniz yaratıklarıyla ilgili zırvalarına inanıyor musun?</p>
<p>“Aslında evet. Pisliğin teki olduğunun farkındayım ama...”</p>
<p>“Pislik mi? Az önce hortlaklarla iş yaptığını itiraf etti! Hatta kendisi de onlardan biri olabilir!”</p>
<p>“...ama işe yarar bir pislik. İçimde, arkadaşlarımızın nereye götürüldüğünü adı gibi bildiğine dair güçlü bir his var. Sadece&#160;doğru soruları sormalıyız.”</p>
<p>“O zaman elini çabuk tutsan iyi edersin,” dedi sinirli bir şekilde.</p>
<p>Sharon’a dönüp gülümseyerek, “Bize turların hakkında neler söyleyebilirsin?” diye sordum.</p>
<p>Anında yüzü aydınlandı. “Nihayet hakkında özgürce konuşabileceğim bir konu! Şurada biraz bilgi olacaktı...” Çevik bir hareketle dönüp yakınlardaki direklerden birinin yanma gitti.&#160;Burada, çivilerle direğe tutturulmuş bir raf vardı ve rafın üstünde de eski zamanlara özgü havacı giysileri giydirilmiş bir kafatası&#160;sergileniyordu: deri başlık, gözlükler ve gösterişli bir atkı. Dişlerinin arasına çok sayıda broşür sıkıştırılmıştı. Sharon onlardan&#160;birini çekip bana uzattı. Büyükbabamın henüz küçük bir oğlan&#160;çocuğu olduğu zamanlarda bastırılmışa benzeyen banal bir turist&#160;broşürüydü bu. Sharon boğazını temizleyip konuşmaya başlarken broşürün sayfalarını öylesine çeviriverdim.</p><div><div><img src="main-50.png" alt=""/></div></div><div><div>
<p>61</p><img src="main-51.png" alt=""/></div></div>
<p>“Bir bakalım. Aileler daha çok Kıtlık ve Alevler paketini seviyor... sabah saatlerinde nehrin yukarılarına doğru çıkıp Vi-kinglerin hastalıklı koyunları mancınıklarla şehrin duvarlarının öte yanına göndermelerini izliyoruz. Sonra orada çabucak öğle&#160;yemeğimizi yiyor ve suya yansıyan alevlerin güzelliği nedeniyle bilhassa karanlık çöktükten sonra kaçırılmaması gereken bir&#160;manzara sunan 1666 yılının Büyük Yangını eşliğinde akşam saatlerinde geri dönüyoruz. Veyahut zamanınız kısıtlıysa tam güneş&#160;batarken İdam İskelesi etrafında hoş bir darağacı turu yapıyoruz. Harikulade ağzı bozuk korsanların asılmadan önceki renkli&#160;konuşmalarını dinleyebileceğiniz bu tur özellikle halayına çıkan&#160;çiftler tarafından tercih ediliyor. Küçük bir ücret karşılığında onlarla fotoğraf bile çektirebilirsiniz!”</p>
<p>Broşürün içinde, az önce anlattığı manzaraların tadını çıkaran güler yüzlü turistlerin resimleri vardı. Son sayfadaki fotoğraf ise ellerinde çeşitli bıçaklar ve silahlar tutan öfkeli bir korsan&#160;çetesiyle birlikte poz veren müşterilerinden birine aitti.</p><div><img src="main-52.png" alt=""/></div><div></div><div></div><div><div><img src="main-53.jpg" alt=""/></div></div><div></div><div></div><div></div><div></div><div></div><div><img src="main-54.jpg" alt=""/></div>
<p>“Tuhaflar eğlenmek için bu turlara mı çıkıyor?” dedim hayret içinde.</p>
<p>“Bu tam bir zaman kaybı,” diye fısıldadı Emma endişeyle arkamızı kontrol ederken. “Bir sonraki hortlak devriyesi gelene dek zaman kazanmaya çalıştığına bahse girerim.”</p>
<p>“Hiç sanmıyorum,” dedim. “Biraz daha sabret...”</p>
<p>Sharon sanki bizi duymamış gibi konuşmaya devam ediyordu. “...ve biz Londra Köprüsü’nün altından geçerken akıl hastalarının mızraklara saplanmış kafalarını görebilirsiniz. Son olarak en popüler gezintimizden bahsedeceğim ki bu aynı zamanda benim de favorimdir. Ama neyse... boş verin,” dedi isteksizce elini&#160;havada sallayarak, “bir daha düşündüm de Şeytanın Arka Bahçe-si’yle<a id="footnote1"></a><sup><a href="#bookmark0">1</a></sup> ilgileneceğinizden şüpheliyim.”</p>
<p>“Nedenmiş?” dedi Emma. “Çok hoş ve güzel bir yer mi?”</p>
<p>“Aslında oldukça hoyrat bir yerdir. Kesinlikle çocuklara uygun olmadığını söyleyebilirim.”</p>
<p>Emma sertçe ayağını yere vurarak çürümüş iskelenin sarsılmasına neden oldu. “Arkadaşlarımızı oraya götürdüler, değil mi?” diye bağırdı. “Değil mi!”</p>
<p>“Öfkeye kapılmanıza hiç gerek yok, küçük hanım. Yalnızca güvenliğiniz konusunda endişe ediyorum.”</p>
<p>“Bizi oyalamayı kes de orada neler olup bittiğini anlat!”</p>
<p>“Pekâlâ, eğer ısrar ediyorsanız...” Sharon sıcacık suyla dolu bir küvete girdiğini sanmanıza neden olacak tuhaf bir ses çıkardı ve ardından sanki bahsettiği yeri yalnızca düşlemek bile&#160;ona zevk veriyormuş gibi nasırlı ellerini birbirine sürttü. “Fena&#160;şeyler,” dedi. “Tüyler ürpertici şeyler. İğrenç şeyler. Fena, tüyler&#160;ürpertici ve iğrenç şeylerden hoşlandığınız sürece damak tadınıza uygun her şeyi orada bulabilirsiniz. Günün birinde küreğimi&#160;rafa kaldırıp emekli olmanın ve oraya yerleşmenin hayalini kuruyorum. Kimbilir, belki de Balçık Sokağı’nda kendime küçük&#160;bir mezbaha açarım...”</p>
<p>“Bahsettiğin yerin adı ne demiştin?” dedi Addison.</p>
<p>“Şeytanın Arka Bahçesi,” dedi kayıkçı özlem dolu bir halde.</p>
<p>Addison tepeden tırnağa titredi. “Orayı biliyorum,” dedi kasvetli bir ses tonuyla. “Korkunç bir yerdir. Londra’nın uzun tarihi boyunca gelmiş geçmiş en tehlikeli, en yoldan çıkmış kenar mahalledir. Tuhaf hayvanların kafesler içinde oraya götürüldüğünü ve birbirleriyle dövüştürüldüğünü duymuştum. Kediayılarla&#160;dövüştürülen katırafalar, keçimingolarla karşı karşıya getirilen&#160;şempangedanlar... kendi çocuklarıyla dövüşmek zorunda bırakılan anne ve babalar! Sadece hasta ruhlu birkaç tuhaf eğlensin&#160;diye birbirlerini sakatlayıp öldürmek zorunda kalan zavallılar.”</p>
<p>“Mide bulandırıcı,” dedi Emma. “Hangi tuhaf böyle bir şeye kalkışır ki?”</p>
<p>Addison kederli bir tavırla başını iki yana salladı. “Sürgün edilenler... paragözler... kanun kaçakları...”</p>
<p>“Ama tuhaf halk arasında hiç kanun kaçağı yok ki!” dedi Emma. “Suçlu bulunan tuhaflar iç güvenlik kuvvetleri tarafından ceza döngüsüne götürülürler!”</p>
<p>“Kendi dünyanızı ne kadar da az tanıyorsunuz,” dedi kayıkçı.</p>
<p>“Hiç yakalanamayan suçlular hapse atılamaz,” diye açıkladı Addison. “Hele ki ellerini çabuk tutup bunun gibi kontrol altına&#160;alınması mümkün olmayan kanunsuz döngülere kaçarlarsa.”</p>
<p>“Kulağa tıpkı Cehennem gibi geliyor,” dedim. “Neden biri isteyerek oraya gitsin ki?”</p>
<p>“Bazılarının Cehennem dediği yer,” dedi kayıkçı, “diğerlerinin cennetidir. Orası geriye kalan, gerçekten özgür olabildiğin tek yerdir. Oradayken canının istediğini alabilir, istediğini satabilir...” bana doğru eğilip sesini alçalttı, “ ve istediğini saklayabilirsin ”</p>
<p>“Kaçırılmış ymbryneler ve tuhaf çocuklar gibi mi?” dedim. “Söylemeye çalıştığın şey bu mu?”</p><div><div><img src="main-55.png" alt=""/></div></div><div></div><div><div><img src="main-56.png" alt=""/></div></div>
<p>Kayıkçı, “Ben öyle bir şey demedim,” diyerek omuzlarını silkip pelerininin yakasından çıkıveren sıçanla oynamaya koyuldu. “Biraz sessiz ol Percy, Babacık çalışıyor.”</p>
<p>Sharon sıçanı nazikçe kenara koyarken Emma’yla Addison’ı yakalayıp kendime doğru çektim. “Ne düşünüyorsunuz?” diye&#160;fısıldadım. “Arkadaşlarımızın götürüldüğü yer gerçekten şu...&#160;şeytani yer olabilir mi?”</p>
<p>“Bir bakalım. Esirlerini bir döngüde, hatta epeyce eski bir döngüde tutuyor olmaları gerek,” dedi Emma. “Yoksa hepimiz&#160;hızla yaşlanıp yalnızca bir ya da iki gün içinde ölürüz...”</p>
<p>“Ama ya ölmemiz hortlakların umurunda değilse?” dedim. “Tek istedikleri, ruhlarımızı çalmak.”</p>
<p>“Olabilir. Fakat ymbrynelerin ölmesine izin veremezler. 1908 yılındaki olayı onların yardımıyla tekrar yaratmaları gerekiyor.&#160;Hortlakların çılgın planını hatırlıyor musun?”</p>
<p>“Golan’ın hayranlıkla bahsettiği onca şey. Ölümsüzlük, dünyaya hükmetmek...”</p>
<p>“Evet. Amaçlarına ulaşmak için aylardır ymbryneleri kaçırıyorlar ve onları meyve kurusuna dönüşmeden tutabilecekleri bir yere ihtiyaçları var, değil mi? Bu da epeyce eski bir döngüye işaret ediyor. En az seksen ya da yüz yıllık olmalı. Ve eğer Şeytanın&#160;Arka Bahçesi gerçekten de yoldan çıkmışlarla dolu kanunsuz bir&#160;ormansa...”</p>
<p>“Ki öyle,” dedi Addison.</p>
<p>“...o zaman hortlakların tutsaklarını saklamaları için mükemmel bir yer demektir.”</p>
<p>“Hem de tuhafların Londrası’nın kalbinde,” dedi Addison. “Herkesin burnunun dibinde. Sizi küçük zeki pislikler...”</p>
<p>“Sanırım karar verildi,” dedim.</p>
<p>Emma Sharon’a doğru sert bir adım attı. “Tarif ettiğiniz şu mide bulandırıcı, korkunç yere üç bilet lütfen.”</p>
<p>“İstediğiniz şeyin gerçekten bu olduğundan emin misiniz?” diye sordu kayıkçı. “Sizin gibi süt kuzularının Şeytanın Arka&#160;Bahçesi’nden canlı döndüğü pek görülmemiştir.”</p><div></div><div><div><img src="main-57.png" alt=""/></div></div>
<p>“Eminiz,” dedim.</p>
<p>“Pekâlâ o zaman. Ama sizi uyarmadığımı söyleyemezsiniz.”</p>
<p>“Tek sorunumuz şu ki bizim sana verecek üç altınımız yok,” dedi Emma.</p>
<p>“Öyle mi?” Sharon uzun parmaklarının uçlarını bir çadır kurar gibi birleştirdi ve açık mezar gibi kokan nefesini dışarı verdi. “Normalde ödemeyi peşin alınm ama bu sabah kendimi pek bonkör hissediyorum. Gözüpek iyimserliğinizi sevimli buldum.&#160;Borcunuz olsun, daha sonra ödersiniz.” Ardından, sanki borcumuzu ödeyecek kadar hayatta kalamayacağımızı biliyormuş gibi&#160;güldü ve kenara çekilip pelerinli kolunu kayığına doğru kaldırdı.</p>
<p>“Güverteye hoşgeldiniz çocuklar.”</p><div></div><div><div><img src="main-58.png" alt=""/></div></div>
<p>Sharon biz binmeden önce kayığındaki kımıl kımıl altı sıçanı, sanki salgın ve öldürücü hastalıklara yakalanmadan seyahat&#160;etme şansı yalnızca Çok Önemli Tuhaflara tanınan bir ayrıcalıkmışçasına abartılı tavırlarla kovaladı. Sonra elini Emma’ya uzatıp&#160;kayığa binmesine yardım etti. Kayığın içindeki yegâne oturma&#160;yerine yan yana dizildik. Sharon halatı çözmekle meşgul olurken&#160;ona güvenmenin yalnızca akılsızca olup olmadığını merak ettim&#160;çünkü yolun ortasında uykuya dalmak kadar düşüncesizce davranmış da olabilirdik.</p>
<p>Akılsızca davranmakla tamamen aptalca davranmak arasındaki ince çizgiyle ilgili sıkıntı, genellikle artık çok geç olana dek çizginin hangi tarafında olduğunuzu fark etmemenizdir. Her şey&#160;rayına oturup da aklınız başınıza geldiğinde düğmeye çoktan&#160;basılmış, uçak hangardan ayrılmış ya da bizim durumumuzda&#160;kayık iskeleden açılmış olur. Sharon’ın çıplak ayaklarıyla kayığı&#160;iskeleden itişine şahit olup da pençe misali kıvrılmış kalın, sapsan tırnaklan ve mini sosisler boyutundaki parmaklanyla ayak-lannın pek de insanlarınkine benzemediğini gördüğümde, mide&#160;bulandırıcı bir kesinlikle çizginin ne tarafında durduğumuzu ve&#160;artık bu konuda yapılacak pek bir şey olmadığını fark ettim.</p>
<p>Sharon kıçtan takmalı küçük motorun ipini çeker çekmez, motor etrafa yaydığı mavi duman bulutu eşliğinde öksürerek&#160;hayata döndü. Kayıkçı göz ardı edilmesi mümkün olmayan</p>
<p>--~ &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;73&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;-&#160;&#160;&#160;&gt;-- bacaklarını altında kıvırarak pelerininin siyah kumaşının, kayığın içinde oluşturduğu birikintinin içine çöküverdi. Amaçsızca hareket eden motora gaz verdi ve ardından bizi, hepsi birer&#160;karaltıdan ibaret ahşap direklerden oluşan kasvetli ormandan&#160;geçirip iskeleden uzaklaştırarak sıcak gün ışığına çıkardı. Derken kendimizi kanalda bulduk. Burası her iki yanı cam cepheli&#160;binalar tarafından sarılmış Thames’in insan eliyle yapılmış kollarından biriydi. Banyo saati gelen küçük bir çocuğun küvette&#160;yüzdürdüğü gemilerden çok daha fazlası kanalın sularında alçalıp yükseliyordu: şeker pembesi şilepler, geniş ve düz mavnalar,&#160;üst güvertesi hava alan turistlerle dolu tur tekneleri. Dümeninde&#160;bir ölüm meleğinin, güvertesindeyse üstü başı kan lekesi içinde&#160;iki çocuğun oturduğu ve gözlüklü bir köpeğin kenarından başını&#160;uzatıp karanlık suları izlediği acayip kayık çağlayarak yanlarından geçip giderken her nasılsa kimse fotoğraf makinesini bizden&#160;yana çevirmedi. Hatta bizi fark etmemiş gibiydiler. Bu da en az&#160;diğeri kadar lehimizeydi. Sharon kayığını büyüyle yalnızca tuhafların görebileceği şekilde gizliyor olabilir miydi? Böyle olduğuna inanmaya karar verdim çünkü eğer gizlenmeye ihtiyaç duyacak olursak saklanabileceğimiz başka hiçbir yer yoktu. Kayığa&#160;gün ışığında bakınca pruvasından yükselen çetrefilli oyma şekil&#160;dışında son derece basit olduğunu fark ettim. Kayığın başındaki&#160;süsleme kalın ve pullu bir yılana benziyordu; yukarı doğru S şeklinde kibarca kıvrılmıştı ve başının olması gereken yerde kavun&#160;kadar büyük, göz kapaksız ve sanki sonsuza dek ufku izlemeye&#160;mahkûm olmuş gibi görünen devasa bir göz duruyordu.</p>
<p>Elimi cilalı yüzeyinde gezdirerek, “Bu nedir?” diye sordum.</p>
<p>“Porsuk ağacı,” diye seslendi Sharon motorun gürültüsünü bastırarak.</p>
<p>“Hangi porsuk?”</p>
<p>“Bunu oydu klan ağacın adına porsuk ağacı denir.”</p>
<p>“Ama neye yarar?&quot;</p>
<p>“Görmeye!” diye yanıtladı ters ters.</p>
<p>Sharon büyük olasılıkla sorularımı bastırmak için motora biraz daha gaz verdi. Kayık hız kazandıkça kayığın pruvası hafifçe suyun yüzeyinden kalkıyordu. Yüzümü okşayan güneşin ve rüzgârın tadını çıkarmaya çalışarak derin bir nefes aldım. Addison&#160;ise daha önce hiç olmadığı kadar mutlu görünüyordu; patilerini&#160;kayığın kenarına yaslamış, dilini aşağı sarkıtmıştı.</p>
<p>Cehenneme gitmek için ne kadar güzel bir gündü.</p>
<p>“Buraya nasıl geldiğini düşünüp duruyordum,” dedi Emma. “Yani şimdiki zamana nasıl döndüğünü.”</p>
<p>“Evet,” dedim. “Ne düşünüyorsun?”</p>
<p>“Aklıma tek bir mantıklı açıklama geliyor ama aslına bakarsan o da pek mantıklı sayılmaz. Tüm o hortlaklarla birlikte yeraltı tünellerindeyken ve şimdiki zamana geçerken senin bin&#160;sekiz yüz bilmem kaç yılında yalnız başına kalmayıp da bizimle&#160;birlikte gelmene yol açabilecek tek bir şey var. Bayan Peregrine&#160;yakınlarda bir yerlerdeydi ve kimsenin haberi olmadan zaman&#160;çizgileri arasında seyahat etmene yardımcı oldu.”</p>
<p>“Bilmiyorum Emma. Bu kulağa çok...” Tereddüt ettim, ona haşin davranmak istemiyordum. “Tünelde saklandığını mı düşünüyorsun?”</p>
<p>“Sadece mümkün olduğunu söylüyorum. Nerede olduğuna dair hiçbir fikrimiz yok.”</p>
<p>“Hortlakların elinde. Caul itiraf etti!”</p>
<p>“Ne zamandan beri hortlakların söylediklerine kulak asar oldun?”</p>
<p>“Haklısın,” dedim. “Ama Caul onu ele geçirdiğini öylesine böbürlenerek anlatıyordu ki doğruyu söylüyor olma ihtimalinin&#160;yüksek olduğunu düşündüm.”</p>
<p>“Olabilir... belki de canımızı acıtıp umudumuzu kesmemiz için öyle söylemiştir. Hatırlarsan bizi askerlerine teslim olmaya&#160;ikna etmeye çalışıyordu?”</p>
<p>“Doğru söylüyorsun,” dedim kaşlarımı çatarak. Beynim tüm olasılıklar yüzünden durmanın eşiğine gelmişti. “Tamam. Farz</p>
<p>—&lt;■ &#160;-&#160;&#160;&#160;&#160;&#160;&#160;&#160;&#160;&#160;&#160;&#160;&#160;w&#160;&#160;&#160;&#160;&#160;&#160;&#160;&#160;&#160;&#160;&#160;----- edelim ki Bayan P bizimle birlikte tüneldeydi. Neden beni hortlakların tutsağı olarak şimdiki zamana göndermek için onca zahmete girsin ki? İkinci ruhlarımızı emmek için bizi zaten şimdiki&#160;zamana sürüklüyorlardı. O döngüde sıkışıp kalmam benim için&#160;daha iyi olurdu.”</p>
<p>Bir anlığına Emma’nın kafasının gerçekten allak bullak olduğunu gördüm. Sonra yüzü aydınlandı ve, “Tabii eğer diğer herkesi kurtaracak olanlar sen ve ben isek durum değişir. Belki bu da onun planının bir parçasıdır,” dedi.</p>
<p>“Ama hortlaklardan kurtulacağımızı nasıl bilebilirdi ki?”</p>
<p>Emma göz ucuyla uzun uzun Addison’a baktı. “Belki yardım almıştır,” diye fısıldadı.</p>
<p>“Em, varsayıma dayalı olaylar zincirin gittikçe olanaksız bir hal alıyor.” Kelimeleri dikkatle seçmeye çalışarak derin bir nefes&#160;aldım. “Bayan Peregrine’in dışarıda bir yerlerde özgürce dolaştığına ve bize göz kulak olduğuna inanmak istediğini biliyorum.&#160;Ben de...”</p>
<p>“O kadar çok istiyorum ki canım yanıyor,” dedi.</p>
<p>“Ama özgür olsaydı bizimle bir şekilde iletişim kurmaz mıydı? Ve eğer o da işin içinde olsaydı,” dedim başımla usulca Addison’a işaret ederek, “şimdiye dek bundan bahsetmez miydi?”</p>
<p>“Eğer kimseye söylemeyeceğine yemin ettiyse bahsetmezdi. Belki de başka birinin, hatta bizim bile öğrenmemiz çok tehlikelidir. Eğer Bayan Peregrine’in nerede olduğunu bilseydik ve&#160;birileri bundan haberdar olsaydı bize işkence ederek Bayan Peregrine’in yerini söyletebilirlerdi...”</p>
<p>“Ve onun söylemeyeceğini mi düşünüyorsun?” dedim gereğinden biraz yüksek sesle. Köpek rüzgâr çarptıkça balon gibi şişen yanakları ve komik bir şekilde dalgalanan diliyle dönüp bize baktı. “Hey, siz!” diye seslendi. “Şimdiye dek elli altı balık saydım ama bir ya da iki tanesi yarısına dek suya gömülmüş çerçöp&#160;olabilir. Siz ikiniz neler fısıldaşıyorsunuz?”</p>
<p>“Hiç,” dedi Emma.</p>
<p>“Buna nedense pek inanasım gelmiyor,” diye mırıldandı ama şüphesi kısa zamanda içgüdülerine yenik düştü ve yalnızca birkaç saniye sonra, “Balık!” diye bağırıverdi. Dikkati tekrar suya&#160;yönelmişti. “Balık... balık... çöp... balık...”</p>
<p>Emma gizemli bir şekilde gülümsedi. “Bunun kulağa çılgınca geldiğini biliyorum. Ama beynim durmadan umut üreten bir makine gibi çalışıyor.”</p>
<p>“Buna çok sevindim,” dedim. “Benimkiyse yalnızca en kötü olasılıkları üretmeye yarıyor.”</p>
<p>“Demek ki birbirimize ihtiyacımız var.”</p>
<p>“Evet. Ama sanırım çoktan bunun farkına varmıştık.”</p>
<p>Kayık dalgalar yüzünden alçalıp yükseldikçe kimi zaman birbirimize yaklaşıyor, kimi zaman birbirimizden uzaklaşıyorduk.</p>
<p>“Siz ikiniz romantik tura çıkmak istemediğinizden emin misiniz?” dedi Sharon. “Fikrinizi değiştirmek için geç kalmış sayılmazsınız.”</p>
<p>“Kesinlikle eminiz,” dedim. “Görev üzerindeyiz.”</p>
<p>“O zaman üzerinde oturduğunuz kutuyu açsanız iyi edersiniz. Diğer tarafa geçtiğimizde kutunun içindekilere ihtiyacınız olacak.”</p>
<p>Oturma yerinin menteşeli kapağını açınca genişçe bir branda beziyle karşılaştık.</p>
<p>“Bu ne için?” diye sordum.</p>
<p>“Altına gizlenmeniz için,” diye yanıtladı Sharon ve kayığı, iki yanında pahalı görünümlü yepyeni apartman daireleri yükselen&#160;daha dar bir kanala soktu. “Sizi şimdiye dek gözlerden uzak tutmayı başardım ama sunabileceğim koruma Arka Bahçe’de hiçbir&#160;işe yaramaz; giriş civarında kolay av peşindeki aşağılık yaratıklar&#160;kol gezer. Ve siz de kolay av tanımına kesinlikle uyuyorsunuz.”</p>
<p>“Bir dolap çevirdiğinin farkındaydım,” dedim. “Şimdiye dek tek bir turist bile dönüp bize bakmadı.”</p>
<p>“Tarihi barbarlıkları iştirakçiler sizi görmeden izlemek çok daha güvenlidir,” dedi. “Müşterilerimin Viking yağmacıları tarafından kaçırılmasına izin veremem, öyle değil mi? Kullanıcı&#160;yorumlarını düşünsenize!”</p>
<p>Hızla bir tür tünele yaklaşıyorduk. Üzerinde eski bir depoya ya da yel değirmenine benzeyen hantal bir binanın yükseldiği&#160;yaklaşık otuz metre uzunluğundaki köprü kanalın bir kısmını kapatıyordu. Tünelin diğer ucundaysa yarım daire şeklinde&#160;masmavi bir gökyüzü ve ışıl ışıl sular bize göz kırpıyordu. Fakat burasıyla orası arasında yalnızca karanlık vardı. Şu âna kadar&#160;gördüklerim arasında döngü girişine gerçekten benzeyen tek yer&#160;burasıydı.</p>
<p>Kayığın yarısını dolduran branda bezini açtık. Emma yanıma uzanır uzanmaz brandanın altına girip bezi yatak örtüsü misali&#160;çenemize kadar çektik. Kayık köprünün altındaki gölgelere karışırken Sharon motoru durdurup daha küçükçe olan brandanın&#160;altına gizledi. Sonra ayağa kalktı, katlanabilir asasını açıp dibe&#160;ulaşana dek suya daldırdı ve uzun, yavaş darbelerle bizi ileri doğru itmeye koyuldu.</p>
<p>“Bu arada,” dedi Emma, “ne tür ‘aşağılık yaratıklardan’ gizleniyoruz? Hortlaklardan mı?”</p>
<p>“Tuhafların dünyasında şu nefret ettiğiniz hortlaklardan çok daha şeytani yaratıklar vardır,” dedi Sharon taştan yapılmış tünelde yankılanan sesiyle. “Arkadaş kılığına girmiş bir fırsatçı, en&#160;az düşmanınız kadar tehlikeli olabilir.”</p>
<p>Emma iç geçirdi. “Her zaman böyle muğlak konuşmak zorunda mısın?”</p>
<p>“Kafalarınız!” diye çıkıştı kayıkçı. “Sen de, köpek.”</p>
<p>Addison da brandanın altına girdikten sonra bezin kenarını yüzlerimizi de kapatacak şekilde çektik. Kumaşın altına sıcak,&#160;karanlık ve bunaltıcı bir motor yağı kokusu hâkimdi.</p>
<p>“Korkuyor musunuz?” diye fısıldadı Addison karanlığın içinden.</p>
<p>“Pek değil,” dedi Emma. “Ya sen, Jacob?”</p>
<p>“Korkudan kusmak üzereyim. Addison?”</p>
<p>“Tabii ki hayır,” dedi köpek. “Korkaklık ırkımın özelliklerinden biri değildir.”</p>
<p>Ama sonra Emma’yla aramıza sokulduğunda bütün vücudunun tir tir titrediğini hissedebiliyordum.</p>
<p>* « *</p>
<p>Bazı geçişler tıpkı otoyollar gibi hızlı ve sorunsuzdur ama bu seferki deliklerle dolu çamaşır yıkama tahtalarını andıran bir yolda hızlanarak keskin bir dönemeçte savrulduktan sonra uçurumdan düşmeye benziyordu. Hem de zifiri karanlıkta. Nihayet sona&#160;erdiğinde başım dönüyor ve zonkluyordu. Bazı geçişleri diğerlerinden daha zor kılan görünmez mekanizmanın ne olduğunu&#160;merak ettim. Belki de yolculuk varış noktası kadar zorlu geçiyordu ve bu defaki dağ yolundan acımasız ve vahşi bir ormana&#160;dalmak gibiydi çünkü yaptığımız şey kelimesi kelimesine buydu.</p>
<p>“Geldik,” diye duyurdu Sharon.</p>
<p>“Herkes iyi mi?” dedim beceriksizce Emma’nın elini bulmaya çalışarak.</p>
<p>“Geri dönmeliyiz,” diye inledi Addison. “Böbreklerimi diğer tarafta bıraktım.”</p>
<p>“Sizi bırakacak güvenli bir yer bulana dek sessiz olun,” dedi Sharon.</p>
<p>Gözlerinizi kullanamadığınız zaman duyma becerinizin böy-lesine keskinleşmesi inanılmaz. Sessizce branda bezinin altında uzanırken etrafımızda çiçek misali açılan mazide kalmış dünyaya ait sesler yüzünden adeta hipnotize oldum. Başlangıçta yalnızca Sharon’ın suyu yaran asasının sesi vardı ama kısa süre sonra diğer sesler de ona eşlik etmeye başladı ve zihnimde incelikle&#160;işlenmiş ayrıntılı bir sahne canlandırmak istercesine birbirlerine&#160;karıştılar. Ritmik bir şekilde suyu döven ahşabın sesinin yanımızdan geçen, tepeleme balıkla dolu bir kayığa ait olduğunu hayal ettim. Birbirlerine seslendiklerini duyduğum kadınlar, bana&#160;kalırsa, kanalın iki tarafındaki evlerinin pencerelerinden sarkıp&#160;çamaşır asarken dedikodu yapıyorlardı. Biraz ileride çocuklar&#160;neşe içinde kahkahalar atarak bağrışırken bir köpek havladı ve&#160;kulağıma, çekiçlerin ritmiyle şarkı söyleyen insanların sesi çalındı: “Çekiçlerin tıngırtısına kulak ver, çivilerin çınlamasına kulak&#160;ver!” Çok geçmeden, kör talihleriyle başa çıkabilmek adına adına muzipçe göz kırpıp bir şarkı patlatarak yekvücut olabilen insanlarla ve cazibenin en yontulmamışıyla dolu sokaklar boyunca&#160;seke seke yürüyen silindir şapkalı baca temizleyicilerini hayal&#160;etmeye koyuldum.</p><div><div><img src="main-59.png" alt=""/></div></div><div></div><div><div><img src="main-60.png" alt=""/></div></div>
<p>Elimden başka bir şey gelmiyordu. Viktorya dönemine özgü mahallelere dair bildiğim her şeyi uyduruk bir Oliver Twist müzikalinden öğrenmiştim. On iki yaşındayken katıldığım tiyatro&#160;topluluğunun sergilediği oyunda Beş Numaralı Yetim’i canlandırmıştım ama gösterinin sergileneceği gece öylesine büyük bir&#160;sahne korkusuna kapılmıştım ki midemi üşütmüş numarası yaparak bütün gösteriyi kostümümü dahi çıkarmadan bacaklarımın arasında bir kusmuk kovasıyla kulisten izlemiştim.</p>
<p>Neyse. Branda bezinin omzuma denk gelen kısmında hiç şüphesiz sıçanlar tarafından kemirilerek açılmış küçük bir delik olduğunu gördüğüm sırada zihnimde canlandırdığım sahne&#160;buydu. Yattığım yerde biraz kıpırdanarak delikten dışarıyı gözleyebileceğimi fark ettim. Sadece birkaç saniye içinde, hayalini&#160;kurduğum ve müzikallere ilham veren o mutlu mahalle tıpkı bir&#160;Salvador Dali tablosu gibi eriyip gitti. Beni karşılayan ilk dehşet&#160;verici şey, kanalın iki tarafında yükselen evlerdi. Gerçi onlara ev&#160;demek oldukça bonkör davranmak olurdu. Bel vermiş ve çürük&#160;mimarilerinde tek bir düz çizgiye dahi rastlayamazdınız. Nöbet&#160;sırasında uyuyakalmış yorgun askerler gibi kambur duran evlerin tepetaklak suya devrilmelerini engelleyen tek şey birbirlerine&#160;yapışık şekilde dizilmiş olmalarıydı. Bir de yapıların altta kalan&#160;üçte birlik kısmına kıvamlı ve çamurumsu bir katman halinde&#160;sıvanmış, ilk bakışta kolaylıkla harç zannedilebilecek siyahımsı&#160;yeşil renkteki pislik. Köhne verandalann her birinde tabuta benzer, diklemesine birer kutu duruyordu. Ancak onlardan birinden&#160;çıkan gürültülü homurtuyu duyduğumda ve bir şeylerin, havada&#160;taklalar atarak kutunun alt kısmından suya düştüğünü gördüğümde bunların ne olduğunu ve az önce duyduğum su seslerinin&#160;küreklerden değil de onları ayakta tutan pisliği iyice pekiştiren&#160;tuvaletlerden geldiğini anladım.</p>
<p>Kadınlar tıpkı hayal ettiğim gibi kanalın iki tarafındaki evlerinin pencerelerinden sesleniyorlardı ama çamaşır astıkları ya da dedikodu yaptıkları kesinlikle söylenemezdi. En azından şimdi&#160;değil; artık birbirlerine hakaret ediyor, tehditler yağdırıyorlardı.&#160;Kadınlardan biri sarhoşlukla kahkaha atarken elindeki kırık şişeyi sallayınca diğeri güçlükle anlayabildiğim laflarla karşılık verdi&#160;(“Sen bi’ metelik u’runa biizzat şeytana bile ver’cek kadar aadi&#160;bir şırfıntısın!”) ki eğer dudaklarından dökülen kelimeleri doğru&#160;anladıysam durum son derece ironikti çünkü kadın beline dek&#160;çırılçıplaktı ve insanların ona bakıp bakmadığını umursamıyordu bile. Biz önlerinden geçerken ikisi de Sharon’a ıslık çalmak&#160;için durdu ama kayıkçı kadınların ikisini de görmezden geldi.</p>
<p>Bu sahneyi zihnimden silmeye çalışırken, gittim onun yerine daha beterini buldum: Hemen önümüzde, kanalı enlemesine ka-teden köhne yaya köprüsüne ayaklarını aşağı sallayarak oturmuş&#160;bir grup çocuk vardı. Arka bacaklarından halatla bağladıkları bir&#160;köpeği suyun üstünde sallayıp duruyor, canları istediğinde zavallı yaratığı suya daldırıyor ve köpeğin çaresiz havlamaları fokurtulara dönüştüğü zaman kahkahalara boğuluyorlardı. İçimde&#160;yükselen, branda bezini tekmeleyip onlara bağırma dürtüsüne&#160;direnmek zorunda kaldım. En azından Addison olan biteni gö-remiyordu; eğer görmüş olsaydı hiçbir makul neden kimliğimizi&#160;açığa çıkarıp dişlerini göstererek onların peşine düşmesine mani&#160;olamazdı.</p>
<p>“Ne dolaplar çevirdiğinin farkındayım,” diye mırıldandı Sharon bana. “Eğer etrafa göz atmak istiyorsan biraz daha bekle. Az sonra görüp görebileceğin en korkunç yerden geçeceğiz.”</p>
<p>“Dışarıyı mı dikizliyorsun?” diye fısıldadı Emma beni dürterek.</p>
<p>“Olabilir,” dedim ama yaptığım şeyden vazgeçtiğim söylenemezdi.</p>
<p>Kayıkçı bizi susturdu. Asasını sudan çıkarıp sapını açarak kısa bıçağını ortaya çıkardı ve akıntı bizi sürüklerken oğlanların&#160;ipini kesmek için yukarı doğru uzattı. Köpek etrafa sular sıçratarak kanala düşüp minnettar bir şekilde yüzmeye koyulurken&#160;öfkeyle kükreyen çocuklar ellerine geçirdikleri her şeyi bize atmaya başladılar. Sharon tıpkı kadınlara yaptığı gibi onları da görmezden gelerek kayığı itmeye devam etti. Ta ki bir elma koçanı&#160;başını yalnızca birkaç santim farkla sıyırıp geçene dek. Sonra iç&#160;geçirdi, döndü ve sakince pelerininin başlığını yalnızca çocukların görebileceği kadar geriye itti. Benim olduğum yerden adamın&#160;yüzünü görebilmem mümkün değildi.</p>
<p>Orada her ne gördülerse korkudan ödleri patlamış halde çığlıklar atarak karaya doğru koşmaya başladılar. Aralarından biri o kadar acele etmişti ki tökezleyip kokuşmuş sulara düştü. Bu&#160;sahne karşısında kendi kendine kıkırdayan Sharon tekrar önüne&#160;dönmeden önce başlığını düzeltti.</p>
<p>“Ne oldu?” diye sordu Emma paniğe kapılmış halde. “O da neydi?”</p>
<p>“Şeytanın Arka Bahçesi’ne özgü bir karşılama,” diye yanıtladı Sharon. “Şimdi, nerede olduğumuzu görmek istiyorsanız örtüyü biraz açabilirsiniz. Böylece geriye kalan zamanımızda, sizden&#160;alacağım altınların karşılığı olan tur rehberliğini yapabilirim.”</p>
<p>Branda bezinin ucunu çenelerimize dek indirdiğimiz anda Emma da, Addison da nefeslerini tuttu. Emma’nın gördükleri&#160;karşısında, burnunu buruşturan Addison’ın da etraftan yayılan&#160;koku karşısında dehşete düştüğünü anlamamak imkânsızdı çünkü koku hakikaten gerçekdışıydı; sanki etrafımızda lağım pisliğinden yapılmış bir yahni pişiyordu.</p>
<p>“Zamanla alışırsınız,” dedi Sharon ekşittiğim suratımı görünce.</p>
<p>Emma elimi kavrayıp inledi. “Ah, berbat...&quot;</p>
<p>Haklıydı. Artık iki gözümü de kullanabildiğim için etraf çok daha korkunç ve berbat görünüyordu. Evlerin temelleri çürüyerek lapa kıvamında bir şeye dönüşmüştü. Bazıları incecik birer&#160;çıtadan ibaret olan deli işi ahşap köprüler kanalın üstünde kedi</p><div><div><img src="main-61.png" alt=""/></div></div><div><div>
<p>82</p><img src="main-62.png" alt=""/></div></div>
<p>beşiği misali çapraz çizgiler çiziyordu. Çöp yığınları yüzünden güçlükle seçilebilen iğrenç kokulu sazlıklar, çöpleri eleyip işlerine yarayanları seçen hayaletimsi yaşam formlarıyla kaynıyordu.&#160;Sadece sarının, siyahın ve yeşilin, hem kirliliğin hem de çürümenin habercisi olan tonlarını gördüm ama gözüme en çok çarpan&#160;renk siyahtı. Siyah tüm yüzeyleri kirletmiş, tüm yüzlere bulaşmıştı; sanki o da yetmemiş gibi etrafımızı çepeçevre saran bacalardan yükselen sütunlar halindeki duman, gökyüzünü dilim&#160;dilim doğruyordu. Ama asıl kaygı verici olan, ilkel savaş davullarının derinden gelen seslerini anımsatan ve henüz kırılmamış&#160;camlan zangır zangır titretecek kadar güçlü endüstriyel patlamalarla kendini gösteren uzaktaki fabrikaların bacalarından etrafa&#160;yayılan karanlıktı.</p>
<p>“Burası, dostlarım, Şeytanın Arka Bahçesi’dir,” diye konuşmaya başladı Sharon. Yılanımsı sesi yalnızca bizim duyabileceğimiz yükseklikte çıkıyordu. “Asıl nüfusu yedi bin iki yüz altı kişiyken&#160;resmi nüfusu sıfırdır. Belediye başkanları sonsuz bilgelikleriyle&#160;buranın varlığını bile kabul etmeyi reddediyorlar. Şu anda akıntısında süzüldüğümüz göz alıcı su birikintisine Ateş Hendeği denir ve buraya dökülen fabrika atıkları, insan dışkıları ve hayvan&#160;leşleri yalnızca büyüleyici kokusunun kaynağı olmakla kalmaz,&#160;aynı zamanda onlara bakarak saatinizi ayarlayabileceğiniz kadar&#160;düzenli aralıklarla salgın hastalıklara neden olur. Bu durum öylesine çarpıcıdır ki mahalleye ‘Koleranın Başkenti’ adı verilmiştir.”</p>
<p>“Ama yine de...” Silah pelerinli kolunu, elindeki kovayı suya daldıran genç bir kıza doğru uzattı. “Buradaki bahtsız ruhların&#160;çoğu için hem lağım hem de su kaynağı vazifesi görmektedir.”</p>
<p>“O suyu içmeyecek, öyle değil mi?” dedi Emma dehşet içinde. “Birkaç gün sonra suyun içindeki ağır parçacıklar dibe çöktüğünde tepede kalan en temiz kısmı sütün kaymağını sıyırır gibi&#160;alacak.”</p>
<p>Emma olduğu yere sindi. “Hayır...”</p>
<p>“Evet. Ne yazık,” dedi Sharon gelişigüzel bir şekilde ve ardından, sanki bir kitaptan alıntı yapıyormuşçasına aklındakileri</p>
<p>—» &#160;&#160;&#160;&#160;&#160;&#160;&#160;&#160;&#160;&#160;&#160;&#160;«»&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;•—&#160;sıralamayı sürdürdü. “Mahallenin sakinleri arasında en çok rağbet gören meslekler çöp toplamak ve Arka Bahçe’ye çektikleri&#160;yabancıları bayılttıktan sonra soyup soğana çevirmektir. Hoşça&#160;vakit geçirmek için ise ellerine geçirdikleri yanıcı sıvıları kafaya dikip avazları çıktığı kadar bağırarak şarkı söylerler. Bölgenin&#160;başlıca ihraç ürünleri eritilmiş demir cürufu, kemik tozu ve ıstıraptır. Kentin görülmeye değer yapıları ise...”</p>
<p>“Hiç komik değil,” diye araya girdi Emma.</p>
<p>“Pardon?”</p>
<p>“Hiç komik değil dedim! Bu insanlar acı içinde yaşıyorlar. Sense onlarla dalga geçiyorsun!”</p>
<p>“Dalga geçtiğim falan yok,” diye yanıtladı Sharon buyurgan bir tavırla. “Size hayatınızı kurtarabilecek değerli bilgiler veriyorum. Ama eğer cehalet kozasının içinden çıkmadan bu tehlikeli&#160;ormana dalmayı tercih ediyorsanız...”</p>
<p>“Kesinlikle öyle bir şey olmasını istemeyiz,” dedim. “Onun adına özür dilerim. Lütfen devam et.”</p>
<p>Emma bana kınayan bir bakış atınca aynı ifadeyle ona karşılık verdim. Her ne kadar Sharon biraz kalpsizce konuşuyor olsa da&#160;şimdi kimsenin hakkını savunmanın zamanı değildi.</p>
<p>“Hades aşkına, sesinizi yükseltmeyin,” dedi Sharon sinirli bir şekilde. “Şimdi, az önce de söylediğim gibi öksüz ve yetimleri&#160;henüz suç işleme fırsatını elde edemeden hapse tıkarak toplumu&#160;bir sürü masraftan ve beladan kurtaran ileri görüşlü bir kurum&#160;olarak görebileceğiniz St. Retledge’in Sokak Çocuğu Hapishanesi; yalnızca kendi isteğiyle gelen hastaları ayakta tedavi edip&#160;evlerine gönderme mantığıyla çalıştığından neredeyse açıldığı&#160;günden beri bomboş olan St. Barnabus’un Kaçıklar, Şarlatanlar&#160;ve Cani Haylazlar Tımarhanesi ve kimsenin söndürmeye zahmet&#160;etmediği bir yeraltı yangınından ötürü seksen yedi yıldır alevler&#160;içinde olan Dumanlı Sokak, kentin görülmeye değer simgeleri&#160;arasında sayılabilir. Ah,” dedi sazlıklardaki evlerin arasında kalan kararmış bir açıklığa işaret ederek. “Sokak şuradan başlıyor&#160;ve sizin de görebileceğiniz gibi yanıp kül olmuş.”</p><div><div><img src="main-63.png" alt=""/></div></div><div><div><img src="main-64.png" alt=""/></div></div>
<p>Açıklıkta, ellerinde çekiçlerle ahşap bir iskele çakmakta olan birkaç adamı görünce evlerden birini yeni baştan inşa etmeye&#160;çalıştıklarını düşündüm. Oradan geçtiğimizi görünce durup Sharon’a selam verdiler. Sharon’ın tepkisiyse utanmış gibi elini hafifçe sallamak oldu.</p>
<p>“Arkadaşların mı?” diye sordum.</p>
<p>“Uzaktan akrabalarım,” diye geveledi. “Darağacı yapımı aile mesleğimizdir...”</p>
<p>“Ne yapımı?” diye sordu Emma.</p>
<p>Sharon henüz cevap veremeden çoktan işlerinin başına dönmüş olan ustalar çekiçlerini savurarak yüksek sesle şarkılarını söylemeye koyuldu: “Çekiçlerin tıngırtısına kulak ver, çivilerin&#160;çınlamasına kulak ver! Darağacı kurmak ne güzeldir, hastalıklı&#160;her şeye son verecektir!”</p>
<p>O denli dehşete düşmüş olmasaydım kahkahalara boğulabi-lirdim.</p>
<p>* * *</p>
<p>Ateş Hendeği boyunca sakince yol almaya devam ettik. Hendek, Sharon’ın asasının her hamlesinde boğazımızı saran eller misali&#160;daraldı. Bazı kesimler yaya köprüsüne gerek bırakmayacak kadar&#160;dardı; altında kalan her şeyi kasvete boğan gri gökyüzünün, aralarından bakınca sadece bir çatlaktan ibaret göründüğü bir çatıdan diğerine sıçrayarak suyun üstünden atlayabilirdiniz. Aradan&#160;geçen zaman boyunca Sharon canlanmış bir ders kitabı gibi gevezelik edip durdu. Sadece birkaç dakika içinde Şeytanın Arka&#160;Bahçesi’nin moda akımlarından (kemere takılmış çalıntı peruklar pek modaydı), gayrisafi milli hasılasından (tamamen eksilerdeydi) ve tarihinden (on ikinci yüzyılın başlarında girişimci&#160;larva üreticileri tarafından kurulmuştu) bahsetmeyi başardı. Mimarisinin belli başlı özellikleri hakkında nutuk atmaya başlamak&#160;üzereydi ki yolculuğun başından beri yanımda kıvranan Addison&#160;adamın lafını kesti.</p>
<p>“Bize az çok faydası dokunabilecek şeyler dışında bu cehennem çukuru hakkında bilmediğin yok gibi görünüyor.”</p>
<p>“Ne gibi?” dedi Sharon ama sabrı tükeniyordu.</p>
<p>“Burada kime güvenebiliriz?”</p>
<p>“Kesinlikle kimseye.”</p>
<p>“Bu döngüde yaşayan tuhafları nasıl bulabiliriz?” diye sordu Emma.</p>
<p>“Bulmak istemezsiniz.”</p>
<p>“Hortlaklar arkadaşlarımızı nerede tutuyor?” diye sordum.</p>
<p>“Böyle şeyleri bilmek işime zarar verir,” diye yanıtladı Sharon tekdüze bir sesle.</p>
<p>“O zaman bizi şu lanet kayıktan indir de onları kendi kendimize bulmaya çalışalım!” diye bağırdı Addison. “Kıymetli zamanı boşa harcıyoruz ve bitmek tükenmek bilmeyen monologun uykumu getiriyor. Biz bir kayıkçı tuttuk, öğretmen değil!”</p>
<p>Sharon ateş püskürdü. “Kabalığından ötürü seni Ateş Hende-ği’ne atmalıyım ama eğer atarsam bana borçlandığınız altınları asla ödemezsiniz.”</p>
<p>“Altınmış!” dedi Emma tiksintiyle tükürürcesine. “Ya diğer tuhafların yaşamları ne olacak? Ya sadakat?”</p>
<p>Sharon kıkırdadı. “Eğer böyle şeyler umurumda olsaydı uzun zaman önce nalları dikmiş olurdum.”</p>
<p>“Muhtemelen biz de daha iyi durumda olurduk,” diye mırıldandı Emma ve bakışlarını kaçırdı.</p>
<p>Biz konuşurken sis eğrilip bükülerek etrafımızı sarmaya başlamıştı. Bunun Caimholm’ün gri pusuyla uzaktan yakından alakası yoktu. Bu seferki kabak çorbası renginde ve kıvamındaydı; yağlı ve sarımtırak kahverengiydi. Aniden belirmesi Sharon’ı&#160;tedirgin etmiş gibi görünüyordu. Önümüzdeki manzara berraklığını kaybedince sanki belanın ne taraftan geleceğini görmek&#160;istermişçesine başını sağa sola çevirerek etrafı kollamaya başladı&#160;ya da bizden kurtulmak için uygun bir yer arıyordu.</p>
<p>“Lanet, lanet, lanet,” diye mırıldandı. “Bu kötüye işaret.”</p>
<p>“Yalnızca sis,” dedi Emma. “Biz sisten korkmayız.”</p><div><div><img src="main-65.png" alt=""/></div></div><div><div><img src="main-66.png" alt=""/></div></div>
<p>“Ben de öyle,” dedi Sharon, “ama bunun sis olduğunu sanıyorsanız yanılıyorsunuz. Buna kasvet denir ve insan yapımıdır. Kasvetin içinde çok kötü şeyler olur. Elimizi çabuk tutup bir an&#160;önce bunun içinden çıkmalıyız.”</p>
<p>Dişlerinin arasından tıslayarak gizlenmemizi söyledi. Biz de dediğini yaptık. Tekrar gözetleme deliğimin başına döndüm. Birkaç dakika sonra kasvetin içinde bir kayık belirdi ve ters yönde yanımızdan geçip gitti. Küreklerin başında bir adam vardı;&#160;kadınsa kayığın içindeki oturağa tünemişti. Sharon ikisine de&#160;günaydın dedi ama yanıt vermek yerine boş gözlerle bakmakla&#160;yetindiler ve epeyce gerimizde kalıp yeniden kasvet tarafından&#160;yutulana dek de bizi izlemekten vazgeçmediler. Sessizce homurdanan Sharon bizi sol taraftaki sazlıkların arasına gizlenmiş,&#160;güçlükle fark edebildiğim küçük iskeleye doğru ittirdi. Ama&#160;kalasları döven ayak seslerini ve mırıltıyı andıran konuşmaları&#160;duyduğu anda asasına abanarak keskin bir dönüşle bizi oradan&#160;uzaklaştırdı.</p>
<p>Kıyıya çıkabileceğimiz uygun bir yer arayarak sazlıktan sazlığa zikzaklar çizdik ama ne zaman sazlıklardan birine yaklaşsak Sharon hoşlanmadığı bir şeyler gördü ve kayığı tekrar döndürdü.&#160;“Akbabalar,” diye mırıldandı. “Akbabalar her yerde...”</p>
<p>Oysa onlardan birini bile görememiştim. Ta ki kayığımız o köhne yaya köprülerinden birinin altından geçerken köprüyü&#160;boylu boyunca arşınlayan adamı görene dek. Biz köprünün altından süzülürken adam durdu ve aşağı baktı. Ağzını açıp derin bir nefes aldı. Bir anlığına yardım çağırmak için bağıracağını&#160;sandım ama ağzından çıkan şey ses değil, yangın hortumundan&#160;sıkılan su misali doğrudan üzerimize gelen san renkli, yoğun bir&#160;dumandı.</p>
<p>Paniğe kapılıp nefesimi tuttum. Ya gaz zehirliyse ne olacaktı? Ama Sharon ne yüzünü kapatmaya ne de maskesini suratına geçirmeye çalışıyordu. Adamın soluğu girdaplar halinde etrafımızda dönüp kasvetle karışarak görüş açımızı sıfıra düşürürken&#160;Sharon’ın tek yaptığı, “Lanet, lanet, lanet,&quot; diye mınldanmaktı.</p>
<p>Yalnızca birkaç saniye içinde adam, üzerinde dikildiği köprü ve iki yanımızdaki sazlıklar silinip gitti.</p>
<p>Başımı örtünün altından çıkarıp -sonuçta bizi artık kimse göremezdi- usulca, “Bu şeyin insan yapımı olduğunu söylediğinde fabrikaların bacalarını kastettiğini düşünmüştüm. Meğer&#160;kelimesi kelimesine ciddiymişsin.” dedim.</p>
<p>“Ah, vay canına,” dedi Emma örtünün altından çıkarak. “Bu neye yarıyor?”</p>
<p>“Akbabalar faaliyetlerini gizlemek için bulundukları bölgeyi kasvete boğarlar,” dedi Sharon, “ve tabii bir de avlarını kör etmek için. Şansınıza kolay kolay av olan biri değilimdir.” Uzun&#160;asasını sudan çıkarıp başlarımızın üstünden geçirdi ve kayığının pruvasındaki, ahşaptan oyulmuş gözbebeğine hafifçe vurdu.&#160;Gözbebeği tıpkı bir sis lambası gibi parıldayarak önümüzde uzanan kasveti delip geçti. Ardından yeniden suya batırdığı asasına&#160;abanarak kayığı yavaşça kendi etrafında döndürdü ve ışığıyla&#160;dört yanımızı saran suları taradı.</p>
<p>“Ama bunu onlar yapıyorsa,” dedi Emma, “o zaman onlar da birer tuhaf demektir, öyle değil mi? Eğer onlar da tuhafsa arkadaş canlısı tipler olabilirler.”</p>
<p>“Saf bir kalp hendeğin tekinde korsanlık yapmaz,” dedi Sharon ama sonra dönmekte olan kayığımızı durdurdu. Kayığın pruvasındaki ışık bize yaklaşmakta olan bir tekneye odaklanmıştı. “İti an çomağı hazırla.”</p>
<p>Biz onları yeterince net görebiliyorduk ama şimdilik bize baktıklarında görebilecekleri tek şey parlak bir ışık huzmesiydi.&#160;Bunun bize üstünlük kazandırdığı söylenemezdi ama en azından, tekrar branda bezinin altına dönmeden önce onları şöyle bir&#160;ölçüp biçmemize olanak tanımıştı. Kayığımızın yaklaşık iki katı&#160;kadar büyük olan kayıkta iki adam vardı. Bir tanesi neredeyse çıt&#160;çıkarmadan çalışan kıçtan takmalı motoru idare ederken İkincisi&#160;elinde bir sopa tutuyordu.</p>
<p>“O kadar tehlikelilerse,” diye fısıldadım, “neden öylece durmuş, onları bekliyoruz?”</p>
<p>--.--HH &#160;&#160;&#160;&#160;&#160;&#160;&#160;&#160;&#160;&#160;&#160;&#160;—•--</p>
<p>“Arka Bahçe’nin artık kaçamayacağımız kadar derinlerine daldık ve ayrıca büyük ihtimalle onlarla konuşarak bizi bu durumdan kurtarabilirim.”</p>
<p>“Ya beceremezsen?”</p>
<p>“O zaman canınızı kurtarmak için yüzmek zorunda kalabilirsiniz.”</p>
<p>Emma yağlı, kapkara sulara baktı ve, “Ölmeyi yeğlerim,” dedi.</p>
<p>“Bu senin tercihin. Şimdi şuraya gizlenip kılınızı bile kıpırdatmamanızı öneririm, çocuklar.”</p>
<p>Bir kez daha branda bezini tepemize kadar çektik. Biraz sonra canlı ve dinç bir ses duyuldu. “Selam sana kayıkçı!”</p>
<p>“Selam size de,” diye yanıtladı Sharon.</p>
<p>Sulan döven küreklerin sesini duyduk ve ardından sarsıldık; diğer kayık bizimkine çarpmıştı.</p>
<p>“Burada ne işin var?”</p>
<p>“Keyif gezisine çıkayım dedim,” dedi Sharon usulca.</p>
<p>“Bunun için ne kadar güzel bir gün!” diye yanıtladı adamlardan biri gülerek.</p>
<p>Diğer adam pek espri kaldıracak havada değildi. “Çaputun altında ne saklıyon?” diye kükredi neredeyse tek kelimesini bile&#160;anlamanın mümkün olmadığı aksanıyla.</p>
<p>“Kayığımda taşıdıklarım yalnızca beni ilgilendirir.”</p>
<p>“Ateş Hendeği’nden geçen her bi’şey asıl bizi ilgilendirir.”</p>
<p>“Madem o kadar merak ediyorsunuz söyleyeyim, eski halatlar ve ıvır zıvır var,” dedi Sharon. “İlginizi çekecek türden hiçbir şey&#160;yok.”</p>
<p>“O zaman örtünün altına şöyle bir göz atmamızın senin için sakıncası yoktur,” dedi ilk adam.</p>
<p>“Anlaşmamız ne olacak? Bu ay size ödeme yapmadım mı?”</p>
<p>“Artık anlaşma felan yok,” dedi ikinci. “Hortlaklar semiz yemlerin her biri için ederinin beş katını ödüyo. Yemlerin sıvışmasına göz yumanlarsa... kendilerini ya kuyuda bulu yolar ya da&#160;başlarına çok daha kötü işler geliyo.”</p>
<p>“Kuyudan daha beter ne olabilir ki?” dedi ilki.</p>
<p>“Öğrenmeee meraklı değilim.”</p>
<p>“Beyler, makul olalım,” dedi Sharon. “Belki de anlaşmanın şartlarını yeniden müzakere etmemizin zamanı gelmiştir. Onlarınkiyle rekabet edebilecek koşullar sunabilirim...”</p>
<p>Yemler. Emma’nın çabucak ısınan elleri yüzünden brandanın altında yükselen ıslak ve yapışkan sıcaklığa rağmen ürperdim.&#160;Onları kullanmak zorunda kalmamasını diledim ama adamlar&#160;kıllarını kıpırdatmıyordu ve kayıkçının gevezeliklerinin onları&#160;yeterince oyalayacağından emin değildim. Arbede felaket anlamına gelirdi. Kayıktaki adamları bozguna uğratmayı başarsak bile&#160;Sharon’ın da dediği gibi akbabalar her yerdeydi. Sürü gibi toplandıklarını, kayıklarına atlayıp peşimize düştüklerini, sazlıklardan&#160;üzerimize ateş açtıklarını, yaya köprülerinden üstümüze atladıklarını hayal ettim ve korkudan olduğum yerde donakaldım. Yemlerin ne anlama geldiğini öğrenmeyi hiç mi hiç istemiyordum.</p>
<p>Ama umut verici bir ses duydum: el değiştiren bozuklukların tıngırtısını. İkinci adam, “Vaaay, yüklüymüş! Bu kadar mangırla&#160;emekli olup Ispanya’ya yerleşirdim...”</p>
<p>Tam içimdeki umut kırıntıları yeşeriyordu ki midem sancımaya başladı. O tanıdık his sinsice karnıma sokuldu ve o anda, zaten bir süredir yavaş yavaş içime yerleştiğini fark ettim. Bir kaşıntıyla başladı, sonra hafif bir ağrıya dönüştü ve şimdi acı iyiden&#160;iyiye keskinleşiyordu. Görünüşe göre yakınlarda bir gölge vardı.</p>
<p>Ama herhangi bir gölge değildi. Benim gölgemdi.</p>
<p>Bu sözcük hiçbir uyan olmadan öylesine zihnimde belirmişti. Benim. Belki de olaya tersinden bakıyordum. Ona ait olan bendim.</p>
<p>İki şekilde de güvenliğimiz garanti altında değildi. Beni öldürmeyi en az diğer gölgeler kadar istediğini tahmin ediyordum; yalnızca bu arzusunu geçici olarak bastırmaya yarayan bir şey&#160;vardı. Bu, gölgeyi tıpkı bir mıknatıs gibi bana çeken o gizemli şeyin ta kendisiydi ve içimdeki pusula iğnesini ona göre ayarlamıştı. Bana gölgenin yakınlarda olduğunu, hatta gitgide yaklaştığını&#160;söyleyen de bu iğneydi.</p>
<p>—•---»O</p><div>
<p>«■»</p></div>
<p>Bizi yakalatmak, öldürtmek ya da kendi elleriyle öldürmek için tam zamanında davranmıştı. O anda kararımı verdim. Güven içinde kıyıya çıkmayı başarırsak, ilk işim ondan sonsuza dek&#160;kurtulmak olacaktı.</p>
<p>Ama neredeydi? Hissettiğim kadar yakında olsaydı, Hendek’te bize doğru yüzüyor olurdu ve yedi uzuvlu bir yaratığın kurbağalama yüzerken çıkardığı sesi duymamam imkânsızdı. Sonra pusula iğnesi kımıldanıp aniden aşağıyı gösterdi. İşte o anda, suyun&#160;altında olduğunu fark ettim. Onu görebiliyor gibiydim. Görünüşe göre gölgelerin sık sık nefes almaya ihtiyacı yoktu. Az sonra&#160;boğuk bir tak sesi duyuldu; kayığımızın altına tutunmuştu. Ses&#160;karşısında hepimiz irkildik ama sesin nereden geldiğini yalnızca&#160;ben biliyordum. Arkadaşlarımı uyarabilmiş olmayı diledim ama&#160;yaratığın gövdesi üzerinde yattığımız ahşap plakaların öte yanında, bizden sadece birkaç santim uzakta olsa da kılımı bile kıpırdatmadan orada öylece yatmam gerekiyordu.</p>
<p>“Bu da neydi?” diye sorduğunu duydum ilk adamın.</p>
<p>“Ben bir şey duymadım,” diye yalan söyledi Sharon.</p>
<p>Gölgenin beni duyması umuduyla sessizce dudaklarımı oynatarak, vazgeç, dedim. Defol git ve bizi rahat bırak. Dediklerimi yapmak yerine ahşabı zımparalarcasına tuhaf sesler çıkarmaya&#160;başladı; uzun dişleriyle kayığın altını kemirdiğini hayal ettim.</p>
<p>“Ben ne duyduğumu biliyom,” dedi ikinci adam. “Kayıkçı bizi aptal yerine koymaya çalışıyo, Reg!”</p>
<p>“Sanırım haklısın,” dedi adamlardan ilki.</p>
<p>“Söylediğiniz şeylerin gerçekle uzaktan yakından bir alakası olmadığını temin ederim,” dedi Sharon. “Hepsi benim şu lanet&#160;arızalı kayığım yüzünden. Motor ayarını epeydir aksatıyorum.”</p>
<p>“Unut gitsin, anlaşma yatar. Çabuk bize kayığındakileri göster.”</p>
<p>“Ya da teklifimi yükseltmeme izin verebilirsiniz,” dedi Sharon. “Buna, gösterdiğiniz kibarlık ve anlayış için naçizane bir hediye gözüyle bakabiliriz.”</p>
<p>Adamlar alçak sesle tartışmaya koyuldular.</p><div><div><img src="main-67.png" alt=""/>
<p>91</p></div></div><div><div><img src="main-68.png" alt=""/></div></div>
<p>“Gitmesine izin verirsek ve başkası onu yemlerle birlikte yakalarsa kuyuyu boylarız.”</p>
<p>“Ya da başımıza daha fena işler gelir.”</p>
<p>Defol git, defol git, defol GÎT, diye yalvardım gölgeye İngilizce. Tak, tak, TAK, diye yanıtladı kayığın gövdesine vurarak.</p>
<p>“Aç şu çaputu!” diye emretti ilk adam.</p>
<p>“Beyefendi, biraz beklerseniz...”</p>
<p>Ama adamlar kararlarını vermişti. Kayığımız, birileri biniyor-muş gibi sarsıldı. Bağrışmalar ve ayak sesleri duyduk. Tam başu-cumuza ulaşmışlardı ki itişip kakışmaya başladılar.</p>
<p>Artık saklanmanın hiçbir anlamı yok, diye düşündüm. Diğerleri de benimle hemfikir gibi görünüyordu. Emma’nın kor gibi parlayan parmaklarının branda bezinin kenarına uzandığını gördüm.</p>
<p>“Üç dediğimde,” diye fısıldadı. “Hazır mısınız?”</p>
<p>“Hem de yarış atı gibi,” diye hırladı Addison.</p>
<p>“Bekle,” dedim, “önce bilmeniz gereken bir şey var. Kayığın altında...”</p>
<p>Ve o anda branda bezi savrulurcasına açıldı. O cümleyi asla tamamlayamadım.</p>
<p>* * *</p>
<p>Ardından her şey çabucak olup bitti. Addison, branda bezini savurarak açan kolu ısırırken Emma da kolun dehşet içindeki&#160;sahibinin suratına kavurucu parmaklarıyla sert bir tokat indirdi.&#160;Adam inleyerek geriye doğru sendeledi ve karanlık sulara düştü. İkinci adam sopasını kaldırmış, arbede sırasında yere serilen&#160;Sharon’ın tepesindeydi. Addison adama doğru sıçradı ve paçasından yakaladı. Adam köpekten kurtulmak için yana dönünce&#160;Sharon toparlanma fırsatını buldu ve ayağa kalkıp adamın midesine sert bir yumruk geçirdi. Sonra da asasıyla ustalık isteyen&#160;bir hareket yaparak, iki büklüm olan adamı etkisiz hale getirdi.</p>
<p>Adam hâlâ fırsatı varken kaçmaya karar vermiş olacak ki kendini kayığına attı. Sharon kıçtan takmalı motorun üstünü örten brandayı yırtarcasına çekip aldı ve motorun ipine asıldı. Kayığımız tekleyerek hayata dönerken üçüncü bir kayık hızla kasvetin içinden çıkıp bordadan bize yaklaştı. Kayığın içinde üç adam&#160;vardı; aralarından biri elindeki modası geçmiş silahı Emma’ya&#160;doğrultmuştu.</p>
<p>Yere yatması için ona bağırdım ve silah patlayıp bembeyaz bir dumanla puf diye ateş alırken onu yere devirmeyi becerdim.&#160;Ama bu defa adam silahını, gaz kolunu bırakıp ellerini havaya&#160;kaldıran Sharon’a çevirdi. Tam da sonumuzun geldiğini düşündüğüm anda kulaklarıma yabancı, bir dizi tuhaf kelime boğazımdan tırmanıp yüksek ve kendinden emin bir ses tonuyla dudaklarımdan taşarcasına döküldü.</p>
<p>Kayıklarını batır! Dillerini kullanarak kayıklarını batır!</p>
<p>Herkesin bana dönüp baktığı o kısacık anda gölge kayığımızın gövdesini iterek uzaklaştı ve dillerini diğer kayığa doğru savurdu. Diller suyun altından ateşlenmiş kurşunlar gibi fırlıyor, kırbaç misali kayığın kıç tarafına dolanıyordu. Nihayet ters bir&#160;perendeyle kayığı havaya savurarak üç adamı da suya düşürdü.</p>
<p>Kayık tepetaklak vaziyette adamlardan ikisinin üstüne düştü.</p>
<p>Sharon karşımıza çıkan fırsatı gazı köklemek ve bizi oradan uzaklaştırmak için kullanabilirdi ama şaşkınlıktan donakalmış,&#160;hatta ellerini bile indirmemişti.</p>
<p>Ki bunun benim için hiçbir mahsuru yoktu. Sonuçta hâlâ işim bitmemişti.</p>
<p>Şuradaki, dedim suda çırpınan silahlı hayduda bakarak.</p>
<p>Görünüşe göre gölge beni suyun altında da duyabiliyordu çünkü ona seslendikten yalnızca birkaç saniye sonra adam feryat&#160;etti, bakışları aşağı kaydı ve göz açıp kapayıncaya dek karanlık&#160;sular tarafından yutuldu. Birkaç saniye içinde, az önce çırpındığı&#160;yerdeki sular kıpkırmızı kesildi.</p>
<p>“Sana onu yemeni söylemedim!” dedim İngilizce.</p>
<p>“Daha neyi bekliyorsun?” diye bağırdı Emma, Sharon’a. “Hadi!”</p>
<p>“Tamam, tamam,” diye kekeledi kayıkçı. Sersemliğini üstünden atarak ellerini indirdi ve gaz koluna uzandı. Motor yakınmayı andıran vızıltılar çıkarırken Sharon dümeni döndürüp Emma’yı, Addison’ı ve beni birbirimizin üstüne devirerek küçük&#160;bir daire çizdi. Kayık sarsılıp öne doğru atıldı. Derken kendimizi kasvet girdaplarının arasında hız kazanarak geldiğimiz yöne&#160;doğru ilerlerken bulduk.</p>
<p>Emma’nın bakışlarının bana kaydığını görünce ben de ona baktım. Her ne kadar motorun ve kulaklarımızda uğuldayan&#160;kanın sesi diğer tüm sesleri bastırsa da korkusunu ve neşesini&#160;yüzünden okuyabildiğimi düşündüm. Suratında, sen, Jacob Port-man, hem büyüleyici hem de korkutucusun, diyen bir ifade vardı.&#160;Fakat nihayet konuşmaya başladığında söyledikleri arasından&#160;yalnızca tek bir kelimeyi seçebildim: Nerede?</p>
<p>Hakikaten neredeydi? Hendek korsanının işini bitirirken gölgeden kaçabileceğimizi ummuştum ama midemdeki sızıya bakılacak olursa hâlâ yakınlardaydı. Büyük olasılıkla dillerinden birini çeki halatı gibi kullanarak bizi takip ediyordu.</p>
<p>Yakında, dedim yalnızca dudaklarımı oynatarak.</p>
<p>Gözleri ışıldadı. Başını sertçe ve onaylarcasına bir kez salladı:</p>
<p>Güzel.</p>
<p>Başımı iki yana salladım. Korkmuyor muydu? Bunun ne denli tehlikeli olduğunu neden anlayamıyordu? Gölge bir kere kanın&#160;tadını almış fakat yemeğini yarım bırakıp peşimize düşmüştü. O&#160;yaratığın içinde ne tür kötülükler barındırdığını kim bilebilirdi&#160;ki? Ama Emma’nın bakışlarını, hatta o yarım yamalak gülümsemesini görmek bile cesaretin içimde dalga dalga yükselmesine ve&#160;her şeyi yapabileceğimi hissetmeme neden oldu.</p>
<p>Hızla köprüye ve kasvet kusan tuhafa yaklaşıyorduk. Köprünün tırabzanlarına yasladığı tüfeğin ucunda yere diz çökmüş, bizi bekliyordu.</p>
<p>Başlarımızı eğdik. İki silah sesi duydum. Tekrar başımı kaldırdığımda kimsenin vurulmadığını gördüm.</p><div><div><img src="main-69.png" alt=""/></div></div><div><div>
<p>94</p><img src="main-70.png" alt=""/></div></div>
<p>Köprünün altından geçiyorduk. Diğer taraftan çıktığımız anda tekrar üstümüze ateş açacaktı. Buna asla izin veremezdim.</p>
<p>Arkamı döndüm ve gölge dilinde, “Köprü/” diye bağırdım. Yaratık ne demek istediğimi biliyor gibi harekete geçti. Kayığımıza dolamadığı iki dili kırbaç misali yukarı doğru savruldu ve ikisi&#160;de ıslak birer tokat sesiyle köprünün derme çatma ayaklarına sarıldı. Üç dili de sonuna kadar esnemiş bir lastik gibi gerilene dek&#160;üçgen biçimini aldı. Derken, kayıkla köprünün arasında kalmış&#160;bir denizyıldızı misali suyun yüzeyinde belirdi.</p>
<p>Kayık o kadar çabuk yavaşladı ki biri imdat frenini çekmiş gibi olduk; hepimiz kayığın içinde öne doğru savrulup yere&#160;devrildik. Köprü inliyor, delicesine sarsılıyordu. Bize nişan alan&#160;tuhaf nihayet tökezledi ve silahını düşürdü. Ya köşeye sıkışmış&#160;domuz gibi ciyaklayan ve ortadan ikiye ayrılmasının an meselesi&#160;olduğuna inandığım gölgenin ya da köprünün kaybedeceğinden&#160;emindim ama tuhaf, silahını kapmak için eğilirken köprü hâlâ&#160;sağlam duruyordu. Bu da tüm hızımızı ve avantajımızı bir hiç&#160;uğruna harcadığım anlamına geliyordu. Artık hareketli hedefler&#160;bile değildik.</p>
<p>Gölgeye, “Bırak!” diye bağırdım bu kez kendi dilinde.</p>
<p>Bırakmadı. Bu şey asla beni kendi arzusuyla bırakmayacaktı. Ben de kayığın kıç tarafına doğru koşturup aşağı sarktım. Dümene doladığı dillerinden biri işte oradaydı. Dokunuşu sayesinde&#160;bileğini gölgenin dilinden nasıl kurtardığını hatırlayınca Em-ma’yı yanıma çektim ve ona dümeni yakmasını söyledim. Dümene uzanmak için az kalsın kayıktan düşecek olsa da dediğimi&#160;yaptı ve gölge çığlıklar içinde bizi bıraktı.</p>
<p>Bu tıpkı gerilmiş bir sapanı serbest bırakmak gibiydi. Gölge havalandı ve ortalığı yıkan bir çatırtıyla köprüye çarptı; zaten&#160;sallanmakta olan köprü eğilip büküldü ve suyun içine çöküverdi. Aynı anda kayığımızın kıç tarafı da suya indi ve bir kez daha&#160;suyla buluşan motor bizi tüm gücüyle ileri fırlattı. Hızımızdaki&#160;ani artış bizi lobut gibi devirdi fakat Sharon dümeni kontrolü&#160;altına almayı başardı ve kayığı doğrultarak kanalın duvarına</p>
<p>çarpmamızı önledi. Ardımızda bıraktığımız V şeklindeki karanlık dalgalarla, Hendek’in omurgası boyunca uçarcasına ilerledik.</p>
<p>Tekrar üstümüze ateş açılması ihtimaline karşı hepimiz eğilmiştik. En azından şimdilik tehlikeden uzaklaşmış gibi görünüyorduk. Akbabalar epeyce geride kalmıştı ve o anda bizi yakalayabileceklerini hiç sanmıyordum.</p>
<p>“O şey yeraltı istasyonunda karşılaştığımız yaratığın ta kendi-siydi, değil mi?” diye sordu Addison soluk soluğa.</p>
<p>O âna kadar nefesimi tuttuğumu fark edince ciğerlerimdeki havayı boşalttım ve ardından başımla onayladım. Emma açıklama yapmamı umarak bana bakıyordu, oysa ben hâlâ olan biteni&#160;anlamlandırmaya çalışıyordum; vücudumdaki her sinir az önce&#160;olanların tuhaflığı karşısında adeta titriyordu. Şu kadarından&#160;emindim: Bu defa az kalsın onu alt edecektim. Sanki her karşılaşmamızda gölgenin sinir merkezinin biraz daha derinliklerine&#160;dalıyordum. Sözcükler dudaklarımdan daha kolay dökülüyor,&#160;daha tanıdık geliyor ve gölge tarafından daha az direnişle karşılanıyordu. Yine de boynuna uyduruk bir köpek tasması takılmış&#160;bir kaplandan farksızdı. Saf değiştirip benden ya da bizden koca&#160;bir ısırık alması yalnızca an meselesiydi. Öte yandan, algılayamadığım bir sebepten ötürü böyle bir şeye kalkışmıyordu.</p>
<p>Belki de birkaç denemeden sonra ona gerçekten hükmedebilirim diye düşündüm. Ve sonra... Ve sonra... Tanrım, ne düşünce ama!</p>
<p>Sonra durdurulamaz olurduk.</p>
<p>Arkamı dönüp köprünün hayaletine, yani yalnızca birkaç dakika önce dikildiği yerde havada helezonlar çizerek uçuşan toz ve talaş yığınına baktım. Sular altında kalan enkazdan bir kol ya&#160;da bacağın yükselerek yüzeye çıkmasını bekliyordum ama yalnızca kendi etraflarında fırıl fırıl dönen cansız çöpler vardı. Onu&#160;hissetmeye çalıştım ama şu anda midem hiçbir işe yaramıyordu;&#160;bomboş ve suyu sıkılmış haldeydi. Az sonra çamur renkli pus,&#160;perde misali arkamızdan kapanarak manzaranın üzerini örttü.</p>
<p>----»« -------</p>
<p>Tam da bir canavara ihtiyacım olduğunda lanet şey kendini öldürtmüştü.</p>
<p>* * *</p>
<p>Sharon motorun devrini düşürüp sağa yanaşırken kayığın burnu yukarı aşağı salındı. Yavaşça açılan kasvetin içinden geçerek berbat haldeki sapsan gecekondulardan oluşan küçük bir mahalleye&#160;doğru ilerliyorduk. Birkaç giriş noktası hariç kesintisiz, devasa&#160;bir duvar halinde suyun kenarında dikilen ev sırası, evden çok&#160;bir labirentin kale surlarını andıran en dış çeperine benziyordu.&#160;Adım adım ilerliyor, kıyıya çıkmak için bir yol arıyorduk. Nihayet karaya ayak basabileceğimiz bir yer bulan Emma oldu fakat&#160;gösterdiği yerin gölge oyunundan fazlası olduğunu anlamak için&#160;gözlerimi kısmam gerekti.</p>
<p>Buraya sokak arası demek bile abartılıydı. Girişi sazlıklara diklemesine tutturulmuş yosun kaplı bir merdivenden ibaret&#160;olan, iki duvar arası ancak omuz genişliğinde ama genişliğinin&#160;elli katı yüksekliğinde, bıçak sırtı kadar dar bir yarıktı. Güneş&#160;ışınlarının nüfuz edemediği karanlığa doğru kıvrılıp da kendini&#160;gizlemeden önce patikanın yalnızca birkaç metresini görebildim.</p>
<p>“Bu nereye gidiyor?” diye sordum.</p>
<p>“Meleklerin bile adım atmaya korktukları yere,” diye yanıtladı Sharon. “Burası sizin için seçtiğim kıyıya çıkış noktası değildi ama şu anda elimizdeki seçenekler kısıtlı. Arka Bahçe’yi benimle&#160;birlikte terk etmek iştemediğinizden emin misiniz? Karar vermek için hâlâ zamanınız var.”</p>
<p>“Kesinlikle eminiz,” dedi Emma ve Addison aynı anda.</p>
<p>Ben... Bense konuyu tartışmaya açmaktan memnun olurdum ama artık geriye dönmek için çok geçti. Geçtiğimiz birkaç gün&#160;içinde defalarca, “Onları kurtarırız ya da denerken ölürüz,&quot; demiştim kendi kendime. Artık işe dört elle sarılmanın zamanı gelmişti.</p>
<p>“Bu durumda... kara göründü,” dedi Sharon umursamaz bir alaycılıkla. Bağlama halatını oturağının altından çıkardı, merdivene</p><div><img src="main-71.png" alt=""/></div>
<p>doğru savurdu ve bizi sazlıklara doğru çekmeye koyuldu. “Lütfen herkes insin. Bastığınız yere dikkat edin. Bir dakika, izin verin de&#160;geçeyim.”</p>
<p>Sharon bunu defalarca yapmış birinin çevikliğiyle basamaklarının yansı eksik, kaygan merdivene tırmandı. Tepeye vardığında suyun kenarında diz çöktü ve hepimize teker teker yardım etmek&#160;için aşağı uzandı. Emma önden gitti, sonra gerginlikten yerinde&#160;duramayan Addison’ı uzattım. Sonunda sıra bana gelmişti ama&#160;hem kibirli hem de aptal olduğumdan merdiveni Sharon’ın elini&#160;tutmadan tırmanmaya kalkışınca az kalsın kayıp düşüyordum.</p>
<p>Hepimiz güvenli bir şekilde karaya ayak bastıktan sonra Sharon merdivenleri inmeye koyuldu. Motoru rölantide bırakmıştı.</p>
<p>“Bir dakika,” dedi Emma. “Nereye gidiyorsun?”</p>
<p>“Buradan uzağa!” diye yanıtladı Sharon merdivenin son basamağından kayığına sıçrarken. “Zahmet olmazsa şu halatı çözüp bana atabilir misiniz?”</p>
<p>“Hayatta olmaz! Önce bize nereye gideceğimizi göstermek zorundasın. Nerede olduğumuza dair en ufak fikrimiz yok!”</p>
<p>“Kara turlarına rehberlik yapmıyorum. Yalnızca kayık turları düzenliyorum.”</p>
<p>İnanmaz gözlerle birbirimize baktık.</p>
<p>“En azından bize yolu tarif et!” diye yalvardım ona.</p>
<p>“Hiç olmazsa bir harita ver,” dedi Addison.</p>
<p>Sanki şu âna dek duyduğu en aptalca şeymiş gibi, “Bir harita!” diye bağırıverdi Sharon. “Şeytanın Arka Bahçesi’nde dünyanın geri kalanında bulabileceğinizden çok daha fazla hırsız geçidi, cinayet tüneli ve yasadışı batakhane vardır. Burası haritası çizilebilecek türden bir yer değildir! Şimdi çocukça davranmayı&#160;kesin de bana halatımı uzatın.”</p>
<p>“Bize işe yarar bir şeyler söyleyene dek olmaz!” dedi Emma. “En azından yardım isteyebileceğimiz, bizi hortlaklara satmaya&#160;çalışmayacak birinin adını söyleyebilirsin.”</p>
<p>Sharon kahkahalara boğuldu.</p>
<p>Emma meydan okurcasına dikildi. “Biri olmalı.”</p>
<p>Sharon başını öne eğerek bizi selamladı. “Ta kendisiyle konuşuyorsunuz!” Sonra merdivene yansına kadar tırmanıp halatını Emma’nın ellerinden söküp aldı. “Yetti artık. Hoşçakalın çocuklar. Sizi bir daha asla görmeyeceğimden kesinlikle eminim.”</p>
<p>Bunu söyledikten sonra kayığına adım attı ama ayağı bileklerine dek gelen suya battı. Küçük kızlar gibi çığlığı basıp neler olduğunu görmek için eğildi. Başlarımızı sıyırıp geçen kurşunlar&#160;kayığın gövdesinde birkaç delik açmışa benziyordu ve kayık su&#160;almaya başlamıştı.</p>
<p>“Ne yaptığınıza bakın! Kayığımı delik deşik olmuş!”</p>
<p>Emma’nın gözlerinde şimşekler çaktı. “Ne mi yaptık?”</p>
<p>Sharon çabucak kayığını inceledi ve kayığın aldığı yaraların ölümcül olduğu sonucuna vardı. Dramatik bir tavırla, “Burada&#160;mahsur kaldım!” dedi ve sonra motorun gazını kesip uzun asasını değnek halini alana dek katladı ve basamakları bir kez daha&#160;tırmandı. “Filikamı tamir etmek için gerekli vasıflara sahip bir&#160;zanaatkar bulacağım,” dedi rüzgâr gibi yanımızdan geçip giderken, “ve kesinlikle beni takip etmenizi istemiyorum.”</p>
<p>Daracık patikada tek sıra halinde peşine düştük.</p>
<p>“O nedenmiş?” diye cırladı Emma.</p>
<p>“Çünkü lanetlisiniz! Kötü şans getiriyorsunuz!” Sharon sinek kovalar gibi kolunu havada salladı. “Defolun!”</p>
<p>“Ne demek, defolun?” Emma adımlarını hızlandırarak Sharon’a yetişti ve adamı pelerinli dirseğinden yakaladı. Adam o kadar hızlı dönüp kolunu kurtardı ki bir anlığına havadaki eliyle Emma’ya vuracağını sandım. Üstüne atılmaya hazırlanarak gerildim ama eli tıpkı bir ikaz gibi havada asılı kaldı.</p>
<p>“Bu yoldan sayamayacağım kadar çok geçtim ve bir kez bile Hendek korsanlarının saldırısına uğramadım. Hiçbir zaman&#160;kimliğimi açık etmek ya da benzinli motorumu kullanmak zorunda kalmadım. Ve şimdiye dek bir kez bile kayığım hasar görmedi. Ederinizden daha fazla belaya yol açıyorsunuz. Bu kadar&#160;basit. Bundan sonra sizinle uzaktan yakından ilgimin olmasını&#160;istemiyorum.”</p>
<p>Sharon konuşurken adamın ardında uzanan patikaya baktım. Gözlerim hâlâ karanlığa alışmaya çalışıyordu ama görebildiğim&#160;tek tük şeyler bile yeterince korkutucuydu: Dolambaçlı bir labirenti andıran patikanın iki tarafına, dökülmüş dişlerine rağmen&#160;ağzını bir karış açmış gibi görünen kapı boşluklan dizilmişti ve&#160;uğursuz seslerle capcanlıydı; mırıltılar, sürtünme sesleri, aceleci&#160;adımlar. Şu anda bile aç gözlerin bizi izlediğini, bıçakların kınlarından çekildiğini hissedebiliyordum.</p>
<p>Burada tek başına bırakılamazdık. Yapabileceğimiz tek şey yalvarmaktı.</p>
<p>“Sözünü verdiğimiz miktarın iki katını öderiz,” dedim.</p>
<p>“Ve kayığını da tamir ederiz,” diyerek araya girdi Addison.</p>
<p>“Lanet olası bozukluklarınız sizde kalsın!” dedi Sharon. “Mahvolduğumu göremiyor musunuz? Bir daha nasıl Şeytanın&#160;Arka Bahçesi’ne döneceğim? Müşterilerimin onlardan ikisini öldürdüğünü öğrendiklerinde akbabalar bir daha beni rahat bırakırlar mı sanıyorsunuz?”</p>
<p>“Ne yapmamızı isterdin?” dedi Emma. “Kendimizi korumak zorundaydık!”</p>
<p>“Saf olma. Konuyu üstelemek akıllarına bile gelmezdi, tabii eğer şu şey... şey...” Sharon sesi fısıltıya dönüşürken bana baktı.&#160;“Gecenin yaratıklarıyla işbirliği yaptığınızdan daha önce bahsedebilirdiniz.”</p>
<p>“Hmmm,” dedim beceriksizce, “ben olsam ‘işbirliği yapmak’ demezdim...”</p>
<p>“Şu dünyada korktuğum pek bir şey yoktur ama prensip olarak o ruh emici yaratıklardan uzak dururum. Oysa görünüşe göre onlardan birini tazı gibi peşine takmışsın! Sanırım bize katılması da an meselesidir, yanılıyor muyum?”</p>
<p>“Pek sayılmaz,” dedi Addison. “Birkaç dakika önce tepesine bir köprünün yıkıldığını unuttun mu?”</p>
<p>“Küçük bir köprüydü,” dedi Sharon. “Şimdi eğer izin verirseniz kayığımla ilgili biriyle görüşmeliyim.” Ve bunu dedikten sonra hızlı adımlarla yürümeye koyuldu.</p>
<p>—« - —ı«® &#160;&#160;&#160;&#160;&#160;&#160;&#160;&#160;&#160;&#160;—•—</p>
<p>Biz ona yetişemeden köşeyi döndü ve köşeye ulaştığımız sırada da çoktan gözden kaybolmuştu; büyük olasılıkla o bahsettiği tünellerden birine dalarak sırra kadem basmıştı. Şaşkına dönmüş&#160;ve korkmuş halde sağa sola bakınarak orada öylece dikildik.</p>
<p>“Bizi bu şekilde terk edip gittiğine inanamıyorum,” dedim.</p>
<p>“Ben de öyle,” diye yanıtladı Addison serinkanlılıkla. “Aslına bakarsanız bizi terk ettiğini sanmıyorum. Bence pazarlık ediyor.”&#160;Köpek boğazını temizledi, arka bacakları üstünde oturdu ve&#160;yüksek sesle çatılardan birine doğru konuşmaya koyuldu. “Saygıdeğer beyefendi! Arkadaşlarımızı ve ymbrynemizi kurtarmak&#160;istiyoruz ve şu dediğimi unutmayın ki bunu başaracağız. Onları&#160;kurtardığımızda ve bize yardım ettiğinizi öğrendiklerinde size&#160;minnettar kalacaklar.”</p>
<p>Bunun bir anlığına havada çınlamasına izin verip ardından konuşmayı sürdürdü.</p>
<p>“Merhameti boş verin! Sadakatin de canı cehenneme! Eğer düşündüğüm kadar zeki ve hırslıysanız sıradışı bir fırsatı, daha&#160;görür görmez tanırsınız. Size zaten borçluyuz ama çocuklardan ve hayvanlardan bozukluk aşırmak, size minnettar onlarca&#160;ymbrynenin yapabileceklerinin yanında fena halde mütevazı kalır. Belki diğer tuhafların kafalarına estikçe keyfinizi kaçırmadığı,&#160;sadece size ait bir döngü istersiniz! Hangi zamanı ve nereyi dilerseniz: barışın hüküm sürdüğü yıllarda, sıcak bir yaz gününün&#160;yaşandığı lüks bir ada ya da veba yıllarında karanlık bir kuyu.&#160;Nasıl isterseniz.”</p>
<p>“Bunu gerçekten yapabilirler mi?” diye fısıldadım Emma’ya.</p>
<p>Emma omuzlarını silkti.</p>
<p>“Olasılıkları hayal edin!” dedi Addison coşkuyla.</p>
<p>Sesi yankılanarak gücünü yitirdi. Kulak kabartarak bekledik.</p>
<p>Bir yerlerde iki kişi tartışıyordu.</p>
<p>Kuru bir öksürük.</p>
<p>Ağır bir şeyin basamaklarda sürüklenme sesi.</p>
<p>“Neyse, güzel konuşmaydı,” diyerek iç geçirdi Emma.</p>
<p>“O zaman onu unutalım,” dedim sağa, sola ve öteye doğru dallanan patikalara göz atarak. “Hangi yoldan gideceğiz?”</p>
<p>Rasgele patikalardan birini seçip dümdüz gitmeye karar verdik ve yola koyulduk. Henüz on adım atmıştık ki, “Sizin yerinizde olsam o yoldan gitmezdim. Orası Yamyamlar Sokağı’dır ve bunun sadece sevimli bir lakaptan ibaret olduğunu sanıyorsanız,&#160;çok yanılıyorsunuz,” diyen bir ses duyduk.</p>
<p>Sharon hemen arkamızdaydı; tıpkı spor antrenörleri gibi ellerini beline koymuştu. “Yaşlandıkça kalbim yumuşuyor olmalı,” dedi. “Ya öyle ya da sanırım kafamı bir yere vurdum.”</p>
<p>“Bu bize yardım edeceğin anlamına mı geliyor?” dedi Emma.</p>
<p>Hafif hafif yağmur çiselemeye başlamıştı. Sharon göğe baktı ve gizlenmiş yüzüne birkaç yağmur damlasının düşmesine izin&#160;verdi. “Burada tanıdığım bir avukat var. Önce bana olan borçlarınızı sayıp döken bir anlaşmaya imza atmanızı istiyorum.”</p>
<p>“Pekâlâ, pekâlâ,” dedi Emma. “Sonra bize yardım edecek misin?”</p>
<p>“Sonra kayığımı tamir ettirmeliyim.”</p>
<p>“Ondan sonra?&quot;</p>
<p>“Sonra size yardım edeceğim, evet. Fakat size hiçbir sonuç vaat edemem ve öncelikle bilmenizi isterim ki üçünüzün de birer&#160;ahmak olduğunu düşünüyorum.”</p>
<p>Bize yaşattıklarını düşününce içimizden ona teşekkür etmek gelmedi.</p>
<p>“Bundan sonra yanımdan ayrılmayacak ve size vereceğim talimatlara harfiyen uyacaksınız. Bugün akbabalardan ikisini öldürdünüz; dolayısıyla peşinize düşecekler. Bu dediklerimi sakın unutmayın.”</p>
<p>Söylediklerini derhal kabul ettik.</p>
<p>“Eğer sizi yakalarlarsa beni tanımıyorsunuz. Beni daha önce hiç görmediniz.”</p>
<p>Oynar kafalı oyuncaklar gibi başlarımızı salladık.</p>
<p>“Ve ne yaparsanız yapın nektarın bir damlasına dahi asla ama</p>
<p>asla dokunmayın. Yoksa gözlerim üstüne yemin ederim ki buradan asla ayrılamazsınız.&quot;</p>
<p>&quot;O söylediğin şeyin ne olduğunu bile bilmiyorum,&quot; dedim ve yüzlerindeki ifadeye bakılırsa Emma ve Addison'ın da tıpkı benim gibi hiçbir fikri yoktu.</p>
<p>&quot;'Öğreneceksiniz,&quot; dedi Sharon uğursuz bir ses tonuyla ve pelerinini savurarak dönüp, bir hışımla labirentin derinliklerine&#160;daldı.</p><div><img src="main-72.png" alt=""/></div><div><img src="main-73.jpg" alt=""/></div>
<p>Modem mezbahalarda inekler, kesilmeden önce dolambaçlı bir labirentten geçirilir. Keskin dönüşler ve kör noktalar hayvanın&#160;önündeki kısacık mesafeden ötesini görmesini engeller. Böylece son birkaç adıma dek, yani labirent aniden daralıp da metal&#160;tasma sıkıca boynuna geçene dek yolculuğun onu nereye getirdiğini anlamaz. Ama üçümüz Sharon’ın peşi sıra Şeytanın Arka&#160;Bahçesi’nin kalbine dalarken, nasıl ve ne zaman olduğunu kes-tiremesem de başımıza neler geleceğini bildiğimden emindim.&#160;Attığımız her adım, döndüğümüz her köşe bizi çözmeyi asla başaramayacağımızdan korktuğum karman çorman bir düğümün&#160;derinliklerine taşıyordu.</p>
<p>Tırtıklı bir çatlaktan ibaret olan tepemizdeki gökyüzü dışında başka çıkış noktası bulamayan pis kokulu hava kımıldamıyordu.&#160;Şişmiş ve göçmüş duvarların arasında kalan açıklık o kadar dardı&#160;ki bazı yerlerden yan yan geçmek zorunda kaldık. Bazı noktalar&#160;daha önce oradan geçen insanların duvarlara sürtünen kıyafetleri</p>
<p>yüzünden siyah, yağlı bir katmanla kaplanmıştı. Burada doğal ya da yeşil hiçbir şey yoktu. Uzun boylu, siyah pelerinli rehberimiz&#160;olmasa üstümüze atılmaları kaçınılmaz olan, sokaklardaki ızgaraların altında ve kapı boşluklarının ardında pusuya yatmış kan çanağı gözlü hayaletler ve aceleyle oradan oraya koşuşturan haşeratlar&#160;dışında burada yaşayan hiçbir şeyden bahsetmek mümkün değildi.&#160;Cehennem çukurunda Ölüm’ün ta kendisinin peşindeydik.</p><div><div><img src="main-74.png" alt=""/></div></div><div></div>
<p>Defalarca döndük. Patikaların hepsi bir öncekinin tıpatıp aynısıydı. Ne bir tabela ne de bir işaret vardı. Sharon ya hafızasını Ustaca kullanarak bize yol gösteriyordu ya da peşimize takılmış&#160;olabileceğini düşündüğümüz Hendek korsanlarını savuşturmaya çalışarak tamamen rasgele hareket ediyordu.</p>
<p>“Nereye gittiğimizi gerçekten biliyor musun?” diye sordu Emma adama.</p>
<p>Köşeyi dönerken, “Elbette biliyorum!” diye bağırdı Sharon arkasına bile bakmadan. Sonra durdu, aynı yoldan geri döndü&#160;ve adımını aşağı doğru atarak, yarısı sokak seviyesinin altında&#160;kalmış bir kapı boşluğundan geçiverdi. Burası zayıf birer soluğu andıran solgun gri ışık huzmeleriyle aydınlanmış, yaklaşık&#160;bir buçuk metre .yüksekliğinde rutubetli bir kilerdi. Başlarımızın&#160;tavana sürtündüğü bir yeraltı dehlizinde iki büklüm koştuk, aya-kaltındaki hayvan kemiklerini ezip geçtik ve görmemeye çalıştığım şeylerin yanından geçip gittik. Tıpkı köşeye yığılıp kalmış o&#160;şekil, samandan yapılmış derme çatma şiltelerin üzerinde tir tir&#160;titreyen insanlar ve dilenci kovasını kollarından birine takmış&#160;halde paçavralar içinde yerde yatan oğlan çocuğu gibi. Dehlizin&#160;diğer ucunda geçit genişleyerek bir odaya dönüştü; odanın kir&#160;pas içindeki birkaç penceresinden gelen ışıkta, perişan durumdaki iki çamaşırcı kadın dizleri üstüne çökmüş, Hendek’ten getirdikleri pis kokulu suda çamaşırlarını yıkıyorlardı.</p>
<p>Sonra birkaç adım daha attık ve Tanrı’ya şükürler olsun ki oradan çıkıp kendimizi binaların arka cephelerinin baktığı, etrafı&#160;duvarlarla çevrili ortak bir avluda bulduk. Başka bir gerçeklikte&#160;burada neşeli çimenler ya da küçük bir çardak olurdu ama burası Şeytanın Arka Bahçesi’ydi ve hem çöplük hem de domuz&#160;ağılı olarak kullanılıyordu. Pencerelerden gelişigüzel atılıvermiş&#160;çöpler, duvarların dibinde sineklerin istilasına uğramış koca birer dağa dönüşmüştü ve hepsinin ortasında, öylesine çamura&#160;saplanmış gibi duran ve zayıf bir oğlanın kendinden çok daha&#160;zayıf tek bir domuzun başını beklediği derme çatma bir ağıl vardı. Kerpiç duvarlardan birinin yanında sigarasını içip gazetesini&#160;okuyan bir kadın oturuyor, onun arkasındaysa kadının saçlarındaki bitleri ayıklayan genç bir kız dikiliyordu. Biz sürü halinde&#160;yanlarından geçip giderken kadın ve kız bizi fark etmemiş gibi&#160;görünse de oğlan elindeki yabayı bize doğrultmaktan vazgeçmedi. Domuzunun canına kastetmeyeceğimizi kesin olarak anladığı&#160;zaman ise bitkin bir halde olduğu yere çömeliverdi.</p><div><div><img src="main-75.png" alt=""/></div></div><div><div>
<p>106</p><img src="main-76.png" alt=""/></div></div><div><div><img src="main-77.png" alt=""/></div></div><div></div><div><div><img src="main-78.png" alt=""/></div></div><div><img src="main-79.jpg" alt=""/></div><div><img src="main-80.jpg" alt=""/></div>
<p>Emma çatı oluklarının arasına asılmış iplere serili çamaşırlara bakmak için avlunun orta yerinde durdu. Bir kez daha, kan lekeli kıyafetlerimizin bizi birer cinayet faili gibi gösterdiğini söyleyerek üstümüzü değiştirmemizi önerdi. Sharon burada katillerin&#160;kanun kaçağı sayılmadığını söyleyip Emma’yı tekrar harekete&#160;geçirmeye çalışsa da Emma orada öylece durmuş, yeraltı istasyonundaki hortlağın kan lekeli giysilerimizi gördüğünü, yoldaşlarına bizim hakkımızda bilgi verdiğini ve giysilerimiz yüzünden&#160;kalabalık içinde kolaylıkla fark edileceğimizi söyleyerek adama&#160;itiraz ediyordu. Bana kalırsa itirazlarının nedeni, başka birinin&#160;kurumuş kanıyla kaskatı kesilmiş bluzunun içinde kendini rahatsız hissediyor oluşuydu. Ben de rahatsızdım ve eğer arkadaşlarımızı bulabilirsek bizi böyle görmelerini de istemiyordum.</p>
<p>Sharon istemeye istemeye de olsa razı geldi. Az önce bizi avlunun sınırındaki parmaklıklara doğru götürüyordu ama şimdi yön değiştirmiş ve binalardan birine girmiştik. Addison soluk&#160;soluğa kalana dek iki, üç, dört kat merdiven çıktık. Ardından,&#160;Sharon’ın peşinden açık kapılardan birinden geçerek küçük,&#160;kare bir odaya girdik. Tavandaki çatlaktan yağmur suları sızmış&#160;ve sahanlığı göldeki dalgacıklar gibi eğip bükmüştü. Siyah küf&#160;damar misali duvarları kaplamıştı. Duman rengindeki pencerenin dibindeki masada iki kadın ve küçük bir kız pedallı dikiş&#160;makinelerinin başında ter döküyordu.</p>
<p>“Birkaç parça kıyafete ihtiyacımız var,” dedi Sharon incecik duvarları sallayan gür ve kalın bir ses tonuyla kadınlara hitap&#160;ederek.</p>
<p>Solgun başlarını yukarı kaldırdılar. Kadınlardan biri eline geçirdiği dikiş iğnesini silah gibi tuttu. “Lütfen,” dedi.</p>
<p>Sharon kollarını kaldırıp pelerinin başlığını yalnızca terzilerin görebileceği kadar araladı. Onu görür görmez kadınların nutku tutuldu, hafifçe inlediler ve baygınlık geçirerek masaya&#160;kapaklandılar.</p>
<p>“Bu gerçekten gerekli miydi?” dedim.</p>
<p>“Pek değil,” diye yanıtladı Sharon başlığına çekidüzen verirken. “Ama faydalı oldu.”</p>
<p>Terziler ellerine geçirdikleri paçavralardan basit gömlekler ve elbiseler dikiyorlardı. Kullandıkları çaput bezi yığınlar halinde&#160;yerden yükselirken Frankenstein’ın canavarından daha fazla dikişe ve yamaya sahip giysiler pencereden dışarı uzanan ipe serilmişti. Emma makarayı sararak ipi toplarken bakışlarım odada gezindi. Burasının bir işyerinden daha fazlası olduğu açıktı: Kadınlar&#160;burada yaşıyordu. İşe yaramayan eğri büğrü keresteler birbirine&#160;çivilenerek yatak haline getirilmişti. Ocağın üstüne koydukları&#160;bereli tencerenin içine göz atınca balık derileriyle pörsümüş lahana yapraklarından yaptıkları açlık çorbasının* kalıntılarını gördüm. Dekorasyon konusundaki beceriksizce çabalan -kurumuş&#160;bir çiçek buketi, şöminenin üstündeki rafa çivilenmiş bir at nah,&#160;Kraliçe Victoria’nın çerçeveli bir portresi- her nedense hiçbir süslemenin olmamasından daha üzüntü vericiydi.</p>
<p>Buradaki çaresizlik elinizi uzatsanız dokunabileceğiniz türdendi; her şeyin üstüne çökmüş, havada asılı kalmıştı. Sefaletin böylesine katışıksızıyla daha önce hiç karşılaşmamıştım. Tuhaflar ıskartaya çıkarılmış, başka kimsenin istemediği bu hayatları&#160;gerçekten yaşıyor olamazlardı, öyle değil mi? Sharon topladığı&#160;kucak dolusu gömleği pencereden içeri sokarken aklımdaki soruyu ona sordum. Bunun düşüncesi bile onu gücendirmişe benziyordu. “Tuhaflar asla böylesine aşağılanmayı kabul etmezler.&#160;Bunlar mahallenin sıradan sakinleri; döngünün yaratıldığı günün sonsuz tekrarı içinde kapana kısılmışlar. Arka Bahçe’nin cerahatli kesimlerinde sıradan insanlar yaşıyor ama kalbi bize ait.”</p>
<p>Bunlar sıradan birer insandı. Aslında sadece sıradan insanlar değil, tıpkı Cairnholm’de yaşayan ve zalim çocukların Köyü Yağmala oyunları sırasında işkence ettiği insanlar gibi döngüye&#160;hapsolmuş sıradanlardı. Denizler veya tepeler gibi manzaranın&#160;arkaplanmda kalanlardı. En azından kendime böyle söyledim.&#160;Ama her nedense kadınların paçavraların içine gömülmüş yıkık</p>
<p>* Sadece kemik suyu ve lahanayla yapılan bir tür çorba, -çn</p>
<p><sup><a href="#footnote1">1</a></sup></p><a id="bookmark0"></a>
<p>Şeytan’ın Arka Bahçesi (Devil’s Acre) Viktoryen dönem Londrası’nın en kanunsuz mahallesi olarak bilinir. İsmini Charles Dickens mahalle üzerine&#160;yazdığı bir makalede koymuştur, -çn</p>
</body>
</html>