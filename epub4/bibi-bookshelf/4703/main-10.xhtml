<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p>—&lt;—m &#160;&#160;&#160;&#160;&#160;&#160;&#160;—■ »—&#160;ne bakmak için döndüğümde arkamızdaki geçidin içe göçtüğünü ve tavanını tarumar eden devin yumruğu gördüm.</p>
<p>Bayan Peregrine panik içinde, “Kapı nereye gitti? Kapıyı kapatmalıyız, yoksa çöküntü döngünün ötesine yayılabilir!” dedi.</p>
<p>Enoch, “Bronwyn onu tekmeledi!” dedi. “Kırıldı!”</p>
<p>Kapıya ilk ulaşan Bronwyn olmuştu ve onun için kapıyı kırmak kolunu çevirmekten daha kolaydı. “Özür dilerim!” diye inledi. “Yoksa hepimizi ölüme mi mahkûm ettim?”</p>
<p>Döngüdeki sarsıntı kuleye yayılmaya başlamıştı. Bizi koridorun bir yanından öteki yanma savurarak sallanıyordu.</p>
<p>“Kuleden kaçmayı becerebilirsek hayır,” dedi Bayan Peregrine.</p>
<p>“Çok yüksekteyiz!” diye bağırdı Bayan Wren acı içinde. “Zemine asla zamanında ulaşamayız!”</p>
<p>“Hemen üstümüzde açık bir güverte var,” dedim. Bunu neden söylediğimden emin değildim çünkü kulenin tepesinden atlayarak ölüme gitmek, yıkılan kulenin altında ezilerek ölmekten daha iyi görünmüyordu.</p>
<p>“Evet!” diye haykırdı Olive. “Oradan atlayabiliriz!”</p>
<p>“Kesinlikle olmaz!” dedi Bayan Wren. “Biz ymbryneler uçabiliriz ama siz çocuklar...”</p>
<p>“Herkesi taşıyabilirim!” dedi Olive. “Yeterince güçlüyüm!”</p>
<p>“Hayatta olmaz!” dedi Enoch. “Çok küçüksün ve biz de çok kalabalığız!”</p>
<p>Kule mide bulandırıcı bir şekilde sallandı. Tavandaki fayanslar dökülmeye, zeminde çatlaklar belirmeye başladı.</p>
<p>“Pekâlâ o zaman!” dedi Olive. “Arkada kalın!”</p>
<p>Üst kata doğru hareketlendi. Geri kalanımızın, Olive’in tek umudumuz olduğuna karar vermesi için kulenin bir kez daha&#160;yalpalaması yetti.</p>
<p>Hayatlarımız artık en küçüğümüzün narin ellerindeydi. Kuşlar yardımcımız olsun.</p>
<p>Yukarı doğru tırmanan koridor boyunca koşarak açık havaya ve günden geriye her ne kaldıysa ona adım attık. Şeytanın</p>
<p>—- -—-&gt;—</p>
<p>Arka Bahçesi’nin buyurgan manzarası ayaklarımızın altında uzanıyordu: Tesis ve renksiz duvarları, puslu yarık ve gedikli köprü, Dumanlı Sokak’ın simsiyah kavlan ve dip dibe inşa edilmiş gecekonduları, arkasında da döngünün sının boyunca yılan gibi&#160;kıvrılarak uzanan Hendek. Bundan sonra başımıza ne gelecek&#160;olursa olsun, hayatta kalmayı becersek de ölsek de bu manzarayı&#160;son defa görmek beni mutlu etmişti.</p>
<p>Hepimiz kulenin tepesini çevreleyen parmaklıklara koşturduk. Emma elimi tuttu. “Aşağıya bakmayalım, ne dersin?”</p>
<p>Ymbryneler birer birer kuş suretine bürünüp yardım etmek için ellerinden geleni yapmaya hazır bir halde parmaklıklara&#160;kondu. Olive iki eliyle parmaklıklara tutunup ayakkabılarından&#160;kurtulduğu anda ayakları havalanmaya başladı. Sanki hiç ağırlığı&#160;yokmuş gibi parmaklıkların üstünde tepetaklak duruyordu; topukları gökyüzüne bakıyordu.</p>
<p>“Bronwyn, ayaklarımdan tut!” dedi. “Zincir yapacağız. Emma, Bronwyn’in bacaklarını tutacak, Jacob da Emma’nınkile-ri. Hugh, sen Jacob’ın bacaklarına tutun; Horace da seninkilere&#160;tutunsun...”</p>
<p>“Ama sol bacağım acıyor!” dedi Hugh.</p>
<p>“O zaman Horace sağ bacağına tutunur!” dedi Olive.</p>
<p>“Bu çılgınlık!” dedi Sharon. “Çok ağır olacağız!”</p>
<p>Olive karşı çıkmaya yeltenmişti ki kule öylesine sarsıldı ki aşağı düşmemek için parmaklıklara tutunmak zorunda kaldık.</p>
<p>Ya hep ya hiçti. Ya Olive’in dediğini yapacaktık ya da ölecektik. “Ne yapacağınızı anladınız!” diye bağırdı Bayan Peregrine.&#160;“Olive’in dediğini yapın ve daha da önemlisi yere ulaşana kadar&#160;sakın ellerinizi bırakmayın!”</p>
<p>Küçük Olive dizlerini kırıp ayaklarından birini Bronwyn’e doğru uzattı. Bronwyn, Olive’in ayağını sıkıca kavradıktan sonra&#160;kolunu kaldırıp diğerini de tuttu. Olive parmaklıkları bıraktı ve&#160;Bronwyn’in elleri arasında doğrulurken havuzun içindeki duvardan güç alarak ileriye atılan bir yüzücü edasıyla kendini göğe&#160;doğru ittirdi.</p><div><div><img src="main-381.png" alt=""/></div></div><div><div><img src="main-382.png" alt=""/></div></div>
<p>Göz açıp kapatıncaya kadar Bronvvyn’in ayakları yerden kesilmişti. Emma çabucak Bronwyn’in bacaklarına tutundu ve Olive dişlerini birbirine bastırarak güç bela yükselmeye çalışırken o da&#160;havalandı. Sıra bana gelmişti ama görünüşe göre Olive’in gücü&#160;tükeniyordu. Çırpındı, inledi, ellerini kollarını sallayarak gökyüzüne yükselmeye çalıştı ama enerjisi bitmişti. Tam o anda Bayan&#160;Peregrine kuş suretine büründü, gökyüzüne doğru kanat çırpıp&#160;pençelerini Olive’in elbisesinin ensesine geçirdi ve kaldırdı.</p>
<p>Ayaklarım yerden kesildi. Hugh benim bacaklarıma tutundu, Horace da onunkilere. Enoch da Horace’ın bacaklarına tutunduktan sonra Perplexus, Addison, Sharon ve hatta kuzenleri bile&#160;uçmaya başlayana dek bu böylece devam etti. Garip, kımıl kımıl&#160;bir uçurtma misali birbirimizin ardına dizilmiş, gökyüzünde süzülüyorduk. Millard ise uçurtmamızın görünmez kuyruğuydu.&#160;Nispeten daha küçük olan diğer ymbryneler de pençelerini kıyafetlerimize geçirip çılgınca kanat çırpmaya koyuldular; güçlerinin yettiğince ağırlığımızı taşımaya çabalıyorlardı.</p>
<p>Sonuncumuz da kuleden ayrıldığı anda koca bina ufalanmaya başladı. Yıkılışını görmek için tam zamanında aşağı baktım. Kulenin üst tarafı, çöken döngünün girdabına yakalanmışçasına&#160;içe göçerken bina kendi üstüne katlanarak süratle yıkıldı. Sonrasında yana devrilip orta yerinden kırılarak milyonlarca tuğla&#160;taşocağına dökülüyormuş gibi korkunç bir sesle koca bir toz&#160;ve moloz yığını haline geldi. Fakat Bayan Peregrine’in gücü tükenmeye başlamıştı. Böylece, enkazdan uzağa yumuşak bir iniş&#160;yapabilmemiz için bizi tüm güçleriyle yana çeken ymbrynelerin&#160;eşliğinde yavaşça yere doğru alçalmaya koyulduk.</p>
<p>Avluya indik. Önce Millard ve nihayet Olive. O kadar bitkin haldeydi ki ayakları yere değer değmez ilk yaptığı, az önce maraton koşmuş bir atlet edasıyla kesik kesik soluk alarak sırtüstü&#160;uzanıp orada öylece yatmaktı. Olive’in etrafında toplanıp neşe&#160;içinde onu alkışladık.</p>
<p>Ama o anda gözleri fal taşı gibi açıldı ve gökyüzüne işaret etti. Bakın!”</p><div><div><img src="main-383.png" alt=""/></div></div><div><div><img src="main-384.png" alt=""/></div></div>
<p>Sadece birkaç dakika önce kulenin tepesinin olduğu yerde gümüş rengi ışıltılar eşliğinde minyatür bir hortum misali dönüp&#160;duran küçük bir burgaç vardı. Çöken döngüden geriye kalan son&#160;parça buydu. Dönüş hızı anbean artarken gitgide küçülmesini&#160;hipnotize olmuş gibi izledik. Artık görülmeyecek kadar ufaldığında burgacın diğer tarafından sonik patlamaları andıran korkunç bir ses geldi:</p>
<p>“ ALMAAAAAAAAAA! ”</p>
<p>Ve burgaç, Caul’ün sesini de beraberinde götürerek aniden yok oldu.</p><div><img src="main-385.jpg" alt=""/></div>
<p>Döngü çöküp kule yıkıldıktan sonra ağızlarımız birer karış açık vaziyette öylece dikilme lüksümüz olmadı, en azından uzun süreliğine. Her ne kadar en büyük tehlikeler geride kalmış ve en&#160;korkunç düşmanlarımız mağlubiyete uğramış ya da yakalanmış&#160;gibi görünse de etrafımızda kargaşa hüküm sürüyordu ve yapılması gereken bir sürü iş vardı. Tüm o yorgunluğumuza, morluklarımıza ve ağrıyan kemiklerimize rağmen ymbryneler en iyi&#160;yaptıkları işe düzen yaratmaya koyuldular. İnsan suretine bürünüp idareyi ele aldılar. Tesis hortlakların birkaçının gizlenmiş olması ihtimaline karşı didik didik arandı. İki tanesi hemen teslim&#160;oldu. Addison da üçüncü bir hortlağın yerini tespit etti; perişan&#160;görünümlü kadın yerdeki deliklerden birine gizlenmişti.</p>
<p>Ellerini havaya kaldırıp merhamet dilenerek deliğinden çıktı. Sharon’ın kuzenlerinden, sayıları gittikçe artan tutuklularımızı&#160;zapt edebilecek türden geçici bir hapishane inşa etme istenince&#160;adamlar çekiç seslerine şarkılarıyla eşlik ederek güle oynaya işe&#160;koyuldular. Sharon, Bayan Peregrine ve Bayan Avocet tarafından&#160;sorgulandı ama yalnızca birkaç dakika süren sorgulamanın ardından Sharon’ın gizli ajan ya da hain değil de yalnızca bir paralı&#160;asker olduğundan emin oldular. Sharon, Bentham’ın ihanetine&#160;en az geri kalanımız kadar şaşırmış görünüyordu.</p>
<p>Hortlakların hapishaneleri ve labora tu varlar çabucak boşaltıldı ve tüyler ürpertici makineleri paramparça edildi. Korkunç deneylerinde denek olarak kullanılanlar dışarı çıkarılıp gözetim&#160;altına alındı. Diğer binaların altındaki hücrelerden daha düzine-lercesi kurtarıldı. Tutuldukları yeraltı hücrelerinden bir deri bir&#160;kemik kalmış halde ve öfkeyle burunlarından soluyarak çıktılar.&#160;Sersem sersem ortalıkta dolananlar toplanıp gözlem altına alınırken diğerleri yürüyüp giderek gözden kayboldu. Diğerleri bize&#160;öylesine minnettardı ki teşekkür etmeden duramıyorlardı.</p><div><div><img src="main-386.png" alt=""/></div></div><div><div><img src="main-387.png" alt=""/></div></div><div><img src="main-388.png" alt=""/></div><div><div>
<p>■■</p><img src="main-389.jpg" alt=""/></div></div><div><div><img src="main-390.jpg" alt=""/></div></div><div></div>
<p>Küçük bir kız en az yarım saatini bir tuhaftan diğerine gidip hepsini teker teker kucaklayarak şaşırtmaya harcadı. “Bize nasıl&#160;bir iyilik yaptığınızı anlatamam,” deyip duruyordu. “Nasıl bir&#160;iyilik yaptığınızı anlatamam.”</p>
<p>Bundan etkilenmemek mümkün değildi ve biz onları elimizden geldiğince rahat ettirmeye çalıştıkça burun çekme sesleriyle ve iç çekişlerle kuşatılıyorduk. Arkadaşlarımın başından geçenleri tahmin bile edemezken, Caul’ün elinde haftalar ya da aylar&#160;geçirenlerin neler hissettiğini hayal dahi edemiyordum. Bunlarla kıyaslandığında benim morluklarım ve yaşadığım travmalar&#160;önemsiz kalıyordu.</p>
<p>Kurtardığımız tuhaflar arasında üç erkek kardeşi sonsuza dek unutmayacaktım. Sağlıkları yerinde gibi görünse de yaşadıkları&#160;şeylerden ötürü öyle büyük bir şok geçirmişlerdi ki konuşamıyorlardı. Ellerine geçen ilk fırsatta kalabalıktan ayrıldılar, üstüne oturabilecekleri bir moloz yığını buldular ve en büyüklerinin&#160;aralarına oturup küçük kardeşlerini kollarının altına almasıyla&#160;boş gözlerle etrafı seyre koyuldular. Sanki karşılarındaki sahneyi, yeni dünyaları olarak kabul ettikleri cehennemin içine otur-tamıyorlardı.</p>
<p>Emma’yla birlikte oturdukları yere gittik. “Artık güvendesiniz,” dedi Emma nazikçe.</p>
<p>Kelimenin anlamını bilmiyormuş gibi Emma’nın suratına baktılar.</p>
<p>Enoch onlarla konuşmaya çalıştığımızı görünce Bronwyn’le birlikte yanımıza geldi. Bronwyn elleri bağlanmış, beyaz labora-tuvar önlüklü, baygın bir hortlağı peşi sıra sürüklüyordu. Oğlanlar hortlağı görünce korkuyla oldukları yere sindiler.</p>
<p>“Artık canınızı yakamaz,” dedi Bronwyn. “Hiçbiri yakamaz.”</p>
<p>“Belki kısa süreliğine de olsa onu burada sizinle bırakmalıyız,” dedi Enoch yüzünde şeytani bir sırıtışla. “Onunla konuşmak isteyeceğiniz pek çok şey olduğundan eminim.”</p>
<p>Hortlak başını kaldırdı. Oğlanları gördüğü zaman morarmış gözleri fal taşı gibi açıldı.</p><div><img src="main-391.png" alt=""/></div>
<p>“Kes şunu,” dedim. “Onlara işkence etme.”</p>
<p>Oğlanların en ufağı ellerini yumruk yapıp ayağa kalkmaya yeltenirken en büyükleri onu durdurup kulağına bir şeyler fısıldadı. Ufaklık gözlerini yumup ağabeyinin dediği her neyse başıyla onayladı ve yumruklarını koltukaltlanna sıkıştırdı.</p>
<p>“Hayır, teşekkürler,” dedi nazikçe.</p>
<p>“Hadi,” dedim ve Bronwyn’in hortlağı peşi sıra sürükleyerek bize katılmasıyla oğlanları kendi haline bıraktık.</p><div><div><img src="main-392.png" alt=""/></div></div><div></div><div><div><img src="main-393.png" alt=""/></div></div><div>
<p>»--</p></div><div><img src="main-394.jpg" alt=""/></div>
<p>Ymbrynelerin talimatlarını bekleyerek tesiste boş boş dolandık. Bir defaya mahsus olsa da her şeye karar veren kişi olmamak rahatlatıcıydı. Bitkin düşmüştük ama içimiz enerji doluydu; marnlamayacak kadar yorgunduk ama hayatta kalmayı becerdiğimizi&#160;düşünmek bizi ayakta tutuyordu.</p>
<p>Kalabalıktan yer yer neşeli bağrışlar, kahkahalar, şarkılar yükseliyordu. Millard ve Bronwyn çatlamış toprağın üstünde dans ettiler. Olive ve Claire, Bayan Peregrine’e yapışmışlardı; kadın&#160;işlerin ne durumda olduğunu kontrol etmek için ortalıkta vızır&#160;vızır dolanırken kızlan kollarının arasında taşımak zorunda kalmıştı. Horace bunun rüyalarından biri, hatta henüz gerçekleşmemiş güzel bir geleceğin hayali olduğundan şüphelenerek kendini&#160;çimdikleyip duruyordu. Hugh yalnız başına dolanıyordu. Hiç&#160;şüphesiz, yokluğu içimizde derin bir boşluk bırakan Fiona’yı öz-lüyordu. Millard, Abaton’a girdiğimiz anda yaşlanması duran ve&#160;her nasıl olduysa henüz yeniden başlamayan kahramanı Perp-lexus’un etrafında dört dönüyordu. Ama adam, Millard’ın söylediğine göre er ya da geç yaşlanmaya başlayacaktı ve Caul’ün&#160;kulesinin de yok olduğu düşünüldüğünde Perplexus’un eski&#160;döngüsüne nasıl ulaşacağı belirsizdi. (Bentham’ın Panoptidön’ü&#160;yerli yerinde duruyordu, tabii. Ama yüzlerce kapısından hangisinin doğru döngüye açıldığını kim bilebilirdi?)</p>
<p>Bir de Emma ve ben konusu vardı. Yapışık ikizler gibi birlikte geziyor ama neredeyse tek kelime bile etmiyorduk. Sanırım açıklığa kavuşturmak zorunda olduğumuz mevzudan ötürü birbirimizle konuşmaya korkuyorduk.</p>
<p>Şimdi ne olacaktı? Biz ne olacaktık? Emma’nın tuhafların dünyasını terk edemeyeceğini biliyordum. İster Şeytanın Arka Bahçesi olsun ister buradan daha güzel bir yer olsun, hayatının geri kalanı boyunca bir döngünün içinde yaşamak zorundaydı. Ama&#160;ben gitmekte özgürdüm. Beni bekleyen bir evim ve ailem vardı.&#160;Bir de hayatım; ya da onun soluk bir sureti. Ama burada da bir</p><div><div><img src="main-395.png" alt=""/></div></div><div></div><div><div><img src="main-396.png" alt=""/></div></div>
<p>ailem vardı. Emma vardı. Ve bir de dönüştüğüm, hâlâ dönüşmekte olduğum yeni Jacob. Yeni Jacob Florida’da yaşayabilir miydi?</p>
<p>Bunların hepsine birden ihtiyaç duyuyordum. İki aileye de, iki Jacob’a da. Ve Emma’ya. Seçim yapmak zorunda kalacağımı&#160;biliyordum ve bunun beni ortadan ikiye ayırmasından ölesiye&#160;korkuyordum.</p>
<p>Tüm bunlar, göğüs gerdiğimiz onca zorluğun hemen akabinde yüzleşemeyeceğim kadar ağırdı. Bahanelerin ardına sığınacağım birkaç saate, belki de en azından bir güne ihtiyacım vardı. Bu nedenle Emma’yla omuz omuza verip bizden başka her şeyle&#160;ilgileniyor, var gücümüzle ymbrynelerin isteklerini yerine getirmeye çalışıyorduk.</p>
<p>Tabiatları gereğince fazlasıyla korumacı olan ymbryneler başımızdan yeterince şey geçtiğine karar verdiler. Dinlenmemiz gerekiyordu. Ayrıca tuhaf çocukların harcı olmayan birtakım şeyler yapmaları gerektiğini söylediler. Kule çevresindeki küçük binaların üstüne çökmüştü ama hayatta kalan kimse olup olmadığına&#160;dair enkazı aramamızı istemiyorlardı. Tesisin neredeyse her köşesinden, yanına bile yaklaşmamızı istemedikleri nektar şişeleri&#160;toplanacaktı. Bunlarla ne yapacaklarını, o çalıntı ruhların gerçek&#160;sahiplerine iade edilip edilmeyeceğini merak ettim.</p>
<p>Büyükbabamın ruhundan yapılan nektarı düşündüm. Bent-ham’ın onu gözlerine döktüğünü gördüğüm anda özelime girilmiş gibi hissetmiştim ama yine de eğer onu kullanmamış olsaydı Ruhlar Kütüphanesi’nden kaçmayı asla başaramazdık. Eninde&#160;sonunda bizi kurtaran yine büyükbabamın ruhu olmuştu. Ruhunun boşa harcanmadığını bilmek sevindiriciydi.</p>
<p>Hortlakların tesisinin dışında da yapılacak işler vardı. Gölgeli Yol’da ve Şeytanın Arka Bahçesi’nin diğer köşelerinde esir tutulan tuhafların en kısa zamanda özgürlüklerine kavuşturulması&#160;gerekiyordu ama ymbryneler bunu, yetişkin birkaç tuhafla birlikte kendi başlarına yapmaları gerektiği konusunda ısrar ettiler.&#160;Fakat tutsakları birer birer kurtarırken hiçbir direnişle karşılaşmadılar: Onları esir alanlar ve diğer dönekler, hortlakların kalesi</p>
<p>düştüğü anda Arka Bahçe’yi terk etmişti. Çocuklar toplanacak ve güvenli bir eve götürülecekti. Hainler avlanacak ve mahkemeye&#160;çıkarılacaktı. Bunların hiçbirinin bizi ilgilendirmediğini söylediler. Şimdilik eski sıhhatimizi yeniden kazanacağımız bir yere ve&#160;tuhafların dünyasının yeniden yapılanma çalışmalarının yönetileceği bir harekât merkezine ihtiyacımız vardı. Ayrıca hiçbirimiz&#160;hortlakların korkunun musallat olduğu kalesinde gereğinden&#160;fazla kalmak istemiyordu.</p>
<p>Bentham’ın evini kullanmayı önerdim. Bir sürü boş yeri, yatakları, elektriği, suyu, yatılı bir doktoru ve bir de Panoptidön’ü vardı ki özellikle sonuncunun ne zaman işinize yarayacağını önceden kestiremezdiniz. Karanlık çökerken harekete geçtik ve yü-rüyemeyecek halde olanlarımızı hortlakların nakil araçlarından&#160;birine yükledikten sonra geride kalanlarla birlikte kamyonun&#160;peşinden yürümeye koyulduk. Önce kamyonu, sonra da üçlü&#160;gruplar halinde bizi karşıya geçiren köprüdeki gölgenin yardımı&#160;sayesinde kaleyi arkamızda bıraktık. Gölgeden korkan çocuklardan bazılarını tatlılıkla kandırmak zorunda kalmıştık. Heyecandan yerlerinde duramayan diğerleri ise karşıya geçtikleri anda bir&#160;kez daha gölgenin diline binmek için yaygara kopardılar. Onları&#160;bundan mahrum edecek değildim. Gölgeler üzerinde hâkimiyet&#160;kurmak biraz acı verici olsa da tatmin edici bir alışkanlık haline gelmişti. Oysa gölgelerin soyunun tükenmek üzere olduğu&#160;düşünülünce kısa zaman içinde becerimin modası geçecek gibi&#160;görünüyordu. Ama bununla ilgili hiçbir sorunum yoktu. Gövde&#160;gösterisi yapmak umurumda değildi; bu artık yalnızca bir parti&#160;hilesinden ibaretti. Keşke gölgeler hiç var olmasalardı. O zaman&#160;daha mutlu olurdum.</p>
<p>Yaya olanlarımız geçit törenine katılmış bir kalabalık edasıyla aracın etrafından yürürken diğerleri kâh kamyonun tamponuna kâh tepesine oturmuş halde yavaş yavaş Şeytanın Arka Bahçesi’nde ilerledik. Bu bir zafer turunu andırıyordu ve Arka&#160;Bahçe’nin tuhaf sakinleri geçişimizi izlemek için evlerinden ve&#160;barakalarından dışarı akın ediyordu. Kulenin yıkılışını görmüşlerdi. Bir şeylerin değiştiğinin farkındaydılar. Çoğu bizi alkışladı.&#160;Bazıları selam çaktı. Diğerleriyse şimdiye dek oynadıkları rolden&#160;duydukları utanç yüzünden gölgelerin içine saklandı.</p><div>
<p>&lt;■</p></div><div><div><img src="main-397.png" alt=""/></div></div><div><div><img src="main-398.png" alt=""/></div></div>
<p>Bentham’ın evine vardığımız zaman Toz Ana ve Reynaldo bizi kapıda karşıladı. Bu sıcak ve hoş bir karşılamaydı. Bize evi istediğimiz gibi kullanabileceğimizi söylediler. Toz Ana derhal yaralıları tedavi etmeye koyuldu; hepsini yataklarına yerleştirip rahat&#160;etmelerini sağladıktan sonra tozunu yaralarına sürdü. Önce karnımdaki ısırık yaralarıyla morluklarımı tedavi etmeyi önerdiyse&#160;de bekleyebileceğimi söyledim. Diğerleri daha kötü durumdaydı.</p>
<p>Ona parmağı nasıl kullandığımı anlattım. Benim ve diğerlerinin hayatlarını nasıl kurtardığından bahsettim. Omuzlarını silkip işinin başına döndü.</p>
<p>Fakat ısrarcı davrandım. “Bir madalyayı hak ediyorsunuz,” dedim. “Tuhafların madalya verip vermediğini bilmiyorum ama&#160;veriyorlarsa kesinlikle o madalyalardan biri size ait olmalı.”</p>
<p>Her nedense söylediklerimden rahatsız olmuşa benziyordu ve koşturarak yanımdan uzaklaşmadan önce hıçkırıklara boğuldu.</p>
<p>“Yanlış bir şey mi söyledim?” diye sordum Reynaldo’ya.</p>
<p>“Bilmiyorum,” dedi yüzünde endişeli bir ifadeyle ve kadının peşinden gitti.</p>
<p>Nim şaşkın şaşkın evin içinde dolanıyor, Bentham’ın yaptıklarına inanamıyordu. “Bir hata olmuş olmalı,” deyip duruyordu kendi kendine. “Bay Bentham bize asla ihanet etmez.”</p>
<p>“Kes artık şunu!” dedi Emma ona. “Patronun pisliğin tekiydi.”</p>
<p>Bence asıl gerçek biraz daha farklıydı ama Bentham’ın ahlaki yönünün karmaşıklığı üzerine tartışma çıkarmak beni pek sevilen biri yapmayacaktı. Bentham o formülü bize vermek ya da&#160;canavar kardeşiyle boy ölçüşmek zorunda değildi. O bir tercih&#160;yapmıştı. Sonunda da geri kalanımızı kurtarmak için kendini&#160;korkunç bir sona mahkûm etmişti.</p>
<p>“Sadece biraz zamana ihtiyacı var,” dedi Sharon, Nim’den bahsederken. “Bunlar sindirilmesi güç şeyler. Bentham birçoğumuzu kandırdı.”</p><div><div><img src="main-399.png" alt=""/></div></div><div>
<p>4*3</p></div><div><div><img src="main-400.png" alt=""/></div></div>
<p>“Seni bile mi?” dedim.</p>
<p>“Özellikle beni.” Omuzlannı silkti ve başını iki yana salladı. Hem kendisiyle çatışıyor gibi hem de üzgün görünüyordu. “Nektardan uzak durmama yardımcı oldu. Beni bağımlılıktan kurtardı.&#160;Hayatımı ona borçluydum. Özünde iyi bir insandı. Sanınm gözlerimi kör edip yaptığı kötülükleri görmemi engelleyen de bu oldu.”</p>
<p>“Güvenip sırlarını paylaştığı biri olmalı,” dedi Emma. “Sağ kolu gibi biri. Bir Igor’u.”</p>
<p>“Yardımcısı!” dedim. “Onu gören oldu mu?”</p>
<p>Kimse görmemişti. Evin her yerinde onu aradık ama Bent-ham’ın soğuk mizaçlı sağ kolu çoktan ortadan kaybolmuştu. Bayan Peregrine herkesi bir araya topladı ve geri dönmesi ihtimaline karşı Emma’yla benden onu ayrıntılı bir şekilde tarif etmemizi istedi. “Tehlikeli olduğunu düşünmekte fayda var,” dedi. “Onu&#160;görürseniz sakın müdahale etmeyin. Koşup karşınıza çıkan ilk&#160;ymbryneye söyleyin.”</p>
<p>“Ymbryneye söyleyecekmişiz,” diye mırıldandı Enoch. “Onları kurtaranın biz olduğumuzu göremiyor mu?”</p>
<p>Bayan Peregrine, Enoch’un söylediklerini duymuştu. “Evet Enoch. Harikaydınız. Hem de her biriniz. Ve dikkat çekecek ölçüde büyüdünüz. Ama yetişkinlerin bile bazı şeyleri kendilerinden daha iyi bilen büyükleri vardır.”</p>
<p>“Evet, hanımefendi,” dedi Enoch azarlanmış halde.</p>
<p>Sonrasında Bayan Peregrine’e Bentham’ın bize ihanet etmeyi en başından beri planladığını düşünüp düşünmediğini sordum.</p>
<p>“Kardeşim her şeyin ötesinde bir fırsatçıydı,” dedi. “Bence bir parçası doğru şeyi yapmak istiyordu ve size ve Bayan Bloom’a&#160;yardım ettiği zaman bunu gerçekten tüm samimiyetiyle yaptı.&#160;Ama aynı zamanda onun lehine sonuçlanacak olması ihtimaline&#160;karşı bize ihanet etmek için gerekli hazırlıkları da yapıyordu. Ve&#160;ona haddini bildirdiğim anda ihanetin onun lehine sonuçlanacağına karar verdi.”</p>
<p>“Bu sizin hatanız değildi, Bayan P,” dedi Emma. “Abe’e yaptıklarından sonra ben de onu asla affetmezdim.”</p><div><div><img src="main-401.png" alt=""/></div></div><div></div><div><div><img src="main-402.png" alt=""/></div></div>
<p>“Yine de daha nazik davranabilirdim.” Yüzünü buruşturdu; gözleri odada dolanıyordu. “Kardeş ilişkileri karmaşık olabilir.&#160;Bazen attığım adımların kardeşlerimin seçtiği yol üzerinde herhangi bir etkisi olup olmadığını düşünüyorum. Daha iyi bir kız&#160;kardeş olabilir miydim? Belki de genç bir ymbryne olarak gözüm&#160;kendimden başka kimseyi görmüyordu.”</p>
<p>“Bayan Peregrine, bu çok...” dedim ama sonra kendimi saçma kelimesini kullanmaktan alıkoydum çünkü ne erkek kardeşim&#160;ne de kız kardeşim vardı ve belki de Bayan Peregrine’in söyledikleri hiç saçma değildi.</p>
<p>* * *</p>
<p>Daha sonra Bentham’ın Panoptidön makinesinin kalbini göstermek için Bayan Peregrine’i ve ymbrynelerden bazılarını bodrum katma götürdük. Batarya haznesinin içindeki gölgemin varlığını hissedebiliyordum; zayıftı ama yaşıyordu. Kendimi o konuda berbat hissediyordum ve onu oradan çıkarıp çıkaramayacağımı sordum ama Bayan Peregrine makinenin çalışmaya devam&#160;etmesi gerektiğini söyledi. Tek bir çatının altından çok sayıda&#160;döngüye ulaşabilirlerse zaferimizi tuhafların dünyasına çabucak&#160;duyurabilecek, hortlaklar tarafından verilen zararın boyutunu&#160;tespit edebilecek ve yeniden yapılandırma çalışmalarına başlayabileceklerdi.</p>
<p>“Umarım anlıyorsunuzdur, Bay Portman,” dedi Bayan Peregrine.</p>
<p>“Anlıyorum...”</p>
<p>“Jacob’ın o gölgeye karşı zaafı var,” dedi Emma.</p>
<p>“Ne yapabilirim ki,” dedim biraz utanarak. “İlkler önemlidir.” Bayan Peregrine yüzünde garip bir ifadeyle bana baktı ama&#160;elinden geleni yapacağına söz verdi.</p>
<p>Kamımdaki ısırık yarası göz ardı edilemeyecek kadar dayanılmaz bir hal almıştı; böylece Emma ve ben de Toz Ana’yı görmek için bekleyenlerin arasına katıldık. Sıra, mutfaktaki geçici klinikten çıkıyor ve yılan misali kıvrıla kıvrıla koridor boyunca</p>
<p>devam ediyordu. Birinin içeri kırık ayak parmağından ya da hafif bir sarsıntıdan -ya da konu Bayan Avocet olduğunda, Caul’ün&#160;antika silahından çıkıp omuzuna saplanan kurşundan- mustarip&#160;halde ya da her yeri morluklarla bezeli vaziyette odaya girmesinin ardından sadece birkaç dakika sonra eskisinden çok daha iyi&#160;görünerek odadan çıktığını görmek büyüleyiciydi. Hatta o kadar&#160;iyi görünüyorlardı ki Bayan Peregrine, Reynaldo’yu kenara çekip çocuktan Toz Ana’ya yenilenebilir bir kaynak olmadığını ve&#160;kendiliğinden iyileşebilecek önemsiz yaralar için kendini heba&#160;etmemesi gerektiğini hatırlatmasını rica etti.</p>
<p>“Bunu ona ben de anlatmaya çalıştım,” diye yanıtladı, “ama o bir mükemmeliyetçi. Beni dinlemiyor.”</p>
<p>Böylelikle Bayan Peregrine, Toz Ana’yla şahsen konuşmak için mutfağa gitti. Beş dakika kadar sonra odadan çıktığında son&#160;derece mahcup görünüyordu; yüzündeki kesiklerin çoğu yok olmuş, Caul onu mağaranın duvarına çarptığından beri aşağı sar-kıtamadığı kolu yanında serbestçe sallanıyordu. “Ne kadar inatçı&#160;bir kadın!” diye ciyaklayıverdi.</p>
<p>İçeri girip tedavi olma sırası bana geldiğinde az kalsın tedaviyi reddedecektim. İyi durumdaki elinde yalnızca baş ve işaret parmakları kalmıştı. Ama kamımdaki kabuk bağlamış kesiklere&#160;şöyle bir göz attıktan sonra beni lavabonun yanına kurdukları&#160;karyolaya doğru itekledi. Reynaldo aracılığıyla, ısırığın enfeksiyon kaptığını söyledi. Gölgelerin dişlerinde iğrenç bakteriler&#160;yaşıyordu ve ısırık yaralarının tedavi edilmemesi halinde durumum kısa zaman içinde ağırlaşabilirdi. Boyun eğmek zorunda&#160;kaldım. Toz Ana tozunu gövdeme serpti. Birkaç dakika içinde&#160;kendimi çok daha iyi hissetmeye başlamıştım.</p>
<p>Odadan ayrılmadan önce ona, fedakârlığının ne kadar anlamlı olduğunu ve bize verdiği parçasının hayatlarımızı nasıl kurtardığını bir kez daha anlatmaya çalıştım. “Gerçekten, eğer o parmak&#160;olmasaydı ben asla...”</p>
<p>Ama konuşmaya başladığım anda bana arkasını döndü; sanki teşekkür ederim sözcükleri kulaklarını yakıyor gibi davranıyordu.</p>
<p>Reynaldo beni aceleyle dışarı çıkardı. “Üzgünüm ama Toz Ana’nın görmesi gereken çok sayıda hasta var.”</p>
<p>Emma beni koridorda karşıladı. “Harika görünüyorsun!” dedi. “Kuşlara şükürler olsun, o ısırık konusunda gerçekten endişelenmeye başlamıştım...”</p>
<p>“Ona kulaklarından bahsetmeyi sakın unutma,” dedim.</p>
<p>“Ne?”</p>
<p>“Kulakların ” dedim onlara işaret ederek. Kütüphaneden beri Emma’nın kulaklarının çınlaması kesilmemişti. Kaçış yolumuzu&#160;aydınlatmaları için ellerindeki alevlere ihtiyacımız olduğundan,&#160;kelimenin tam anlamıyla sağır edici olduğunu düşündüğüm o&#160;korkunç gürültüden sakınmak için kulaklarını kapatamamıştı.&#160;“Sadece parmaktan bahsetme!”</p>
<p>“Neyden?”</p>
<p>“Parmaktan!” dedim kendiminkini havaya kaldırarak. “O konuda çok duygusal davranıyor. Kötü niyeti yok ama...”</p>
<p>“Neden?”</p>
<p>Omuzlarımı silktim. “Hiçbir fikrim yok.”</p>
<p>Emma içeri girdi. Üç dakika kadar sonra, parmaklarını kulaklarının dibinde şıklatarak odadan çıktı. “İlk günkü gibi.”</p>
<p>“Tanrı’ya şükürler olsun,” dedim. “Bağırmak hiç eğlenceli de-git”</p>
<p>“Ah. Bu arada parmaktan da bahsettim.”</p>
<p>“Ne! Neden?”</p>
<p>“Merak etmiştim.”</p>
<p>“Ve?”</p>
<p>“Elleri titremeye başladı. Ardından Reynaldo’nun tercüme etmediği bir şeyler mırıldandı ve ardından çocuk beni kapı dışarı etti.”</p>
<p>O kadar yorgun ve aç olmasaydık konunun üstüne biraz daha gidebilirdik ama tam o anda yemeğin kokusu burun deliklerimizi doldurdu.</p>
<p>“Gelip tabaklarınızı alın!” diye seslendi Bayan Wren koridorun ilerisinden ve konu kapandı.</p>
<p>Gece çökerken yemeklerimizi yemek için Bentham’ın kütüphanesinde buluştuk. Burası hepimizin rahatça sığabileceği tek odaydı. Ateş yakıldı ve mahallenin minnettar sakinlerinden bazılarının&#160;getirdiği yiyecekler içeri taşındı. Bu bir ziyafetti: fırında tavuk&#160;ve patates, av hayvanı eti ve balık (ki sonuncudan, Hendek’ten&#160;yakalanmış olma ihtimaline karşı uzak durdum). Yemeklerimizi&#160;yedik, sohbet ettik ve son birkaç günde yaşadığımız maceraları&#160;bir kez daha anlattık. Bayan Peregrine, Caimholm’den Londra’ya&#160;uzanan yolculuğumuz ve bombalarla tarumar olmuş Londra’yı&#160;sırf Bayan Wren’e ulaşmak için boylu boyunca geçişimiz hakkında çok az şey duymuştu ve her şeyi en küçük detayına kadar&#160;öğrenmek istiyordu. Harika bir dinleyiciydi; komik yerlerde gülüyor, abarttığımız yerlere nefesini tutarak tepki veriyordu.</p>
<p>“Sonra bomba pat diye gölgenin tepesine düştü ve onu paramparça etti!” diye bağırdı Olive o ânı yeniden canlandırmak için sandalyesinden fırlarken. “Ama üzerimizde Bayan Wren’in tuhaf kazakları vardı. Böylece şarapnel parçaları bize hiçbir şey yapmadı!”</p>
<p>“Ah, Aman Tanrım!” dedi Bayan Peregrine. “Ne kadar şanslıymışsınız ! ”</p>
<p>Hikâyelerimiz bittiğinde Bayan Peregrine bir süre sessizce oturdu; hüzün ve hayranlık karışımı bir duyguyla hepimizi teker&#160;teker süzdü. “Sizinle çok ama çok gurur duyuyorum,” dedi, “ve&#160;başınıza gelen her şey için çok üzgünüm. Keşke yanınızdaki düzenbaz kardeşim değil de ben olabilseydim.”</p>
<p>Herkes Fiona için bir dakikalığına sessizliğe büründü. Hugh kızın ölmediği, yalnızca kaybolduğu konusunda ısrarcıydı. Ağaçların düşüşünü yumuşattığını ve Bayan Wren’in hayvan meskeninin yakınlarındaki ormanın derinliklerinde dolanıp durduğunu söylüyordu. Düşerken kafasını çarpmış ve nereden geldiğini&#160;unutmuş olabilirdi. Saklanıyor olması da mümkündü...</p>
<p>Umut dolu bir şekilde bize baktı ama hepimiz gözlerimizi kaçırdık.</p>
<p>“Ortaya çıkacağından eminim,” dedi Bronwyn.</p>
<p>“Ona boşuna umut verme,” dedi Enoch. “Bu çok acımasızca.” “Acımasızlık denince akla ilk sen gelirsin,” diye yanıtladı&#160;Bronwyn küçümseyerek.</p>
<p>“Konuyu değiştirmeye ne dersiniz?” dedi Horace. “Köpeğin Jacob ile Emma’yı yeraltı istasyonunda nasıl kurtardığını öğrenmek istiyorum.”</p>
<p>Addison oyuncu bir tavırla masanın üstüne zıplayıverdi ve hikâyeyi anlatmaya koyuldu ama başımıza gelenlerden ziyade&#160;kendi kahramanlığını anlatmaya başlayınca Emma araya girmek&#160;zorunda kaldı. İkimiz beraber, Şeytanın Arka Bahçesi’ne çıkan&#160;yolu nasıl bulduğumuzu ve Bentham’ın yardımlarıyla hortlakların tesisini nasıl istila ettiğimizi anlattık. Herkesin bana sormak&#160;istediği sorular vardı. Gölgeler hakkında daha fazla şey öğrenmek istiyorlardı.</p>
<p>“Nasıl oldu da onların dillerini kendiliğinden öğrendin?” diye sordu Millard.</p>
<p>“Onlardan birine hükmetmek nasıl bir duygu?” diye sordu Hugh. “Anlarımı idare ederken yaptığım gibi onlardan biri olduğunu mu hayal ediyorsun?”</p>
<p>“Gıdıklıyor mu?” diye sordu Bronwyn.</p>
<p>“Onlardan birini evcil hayvanın olarak saklamayı ister miydin?” diye sordu Olive.</p>
<p>Sorularını elimden geldiğince yanıtlamaya çalışsam da dilim düğümlenmiş gibi hissediyordum çünkü bunu tarif etmesi çok&#160;zordu. Gölgelerle aramdaki bağı anlatmaya çalışmak önceki gördüğüm rüyanın parçalarını ertesi sabah birleştirmeye çalışmaya&#160;benziyordu. Üstelik Emma’yla konuşmamız gereken ama erteleyip durduğumuz konu yüzünden de dikkatim dağınıktı. Ama&#160;oradaki işim bittiğinde Emma’nın bakışlarını yakaladım ve başımla kapıya doğru işaret ettim. Herkesten özür dileyerek dışarı&#160;çıktık. Biz masadan uzaklaşırken odadaki tüm gözlerin üzerimizde olduğunu hissedebiliyordum.</p><div><div><img src="main-403.png" alt=""/></div></div><div></div>
<p>Yalnızca fener ışığıyla aydınlatılan ve kabanlarla, şapkalarla ve şemsiyelerle tıka basa dolu vestiyere girdik. Burası pek geniş&#160;ya da rahat sayılmazdı ama hiç değilse yalnızdık; kimse elini kolunu sallayarak içeri dalamaz ya da konuştuklarımızı duyamazdı.&#160;Ansızın ve son derece akıl almaz bir biçimde korkuya kapıldım.&#160;Şimdiye dek ne anlama geldiğini tam olarak kavrayamadığım zor&#160;bir seçim yapmam gerekiyordu.</p>
<p>Birbirimize bakarak sessizliğimizi koruduk. Oda onu sarıp sarmalayan kumaşlar yüzünden öylesine sessizdi ki bir anlığına&#160;kalp atışlarımızı duyabildiğimi sandım.</p>
<p>“Evet,” dedi Emma. Tabii ki konuşmaya ilk o başlayacaktı. Emma daima açık sözlü biri olmuştu; garip durumlarla yüzleşmekten asla korkmazdı. “Kalacak mısın?”</p>
<p>Kelimeler dudaklarımdan dökülene dek ne diyeceğimi bilmiyordum. Söyleyeceklerimi hiçbir süzgeçten geçirmeden otomatik pilotta konuşuyordum. “Annemle babamı görmeliyim.”</p>
<p>Bu hiç şüphesiz doğruydu. Acı çekiyorlardı, korkuyorlardı ve daha da kötüsü bunların ikisini yaşamayı da hak etmiyorlardı.&#160;Uzun zamandır onları belirsizlik içinde bırakmıştım.</p>
<p>“Elbette,” dedi Emma. “Anlıyorum. Tabii ki annenle babanı görmelisin.”</p>
<p>Asıl soru sorulmadan havada asılı kalmıştı. Annemle babamı görmeliyim yarım yamalak verilmiş bir cevaptı. Onları görmeliydim, elbette. Ama sonra ne olacaktı? Onlara ne diyecektim?</p>
<p>Annemle babama gerçekleri anlattığımı hayal ettim. O halde, yeraltı istasyonundayken babamla yaptığım telefon konuşması&#160;olacakların habercisi sayılabilirdi. Aklını kaçırmış. Oğlumuz deli&#160;ya da uyuşturucu kullanıyor. Belki de yeterince uyuşturucu kullan-mıyordur.</p>
<p>Hayır, gerçekler işe yaramazdı. O zaman ne yapacaktım? Onların karşısına geçip hâlâ hayatta ve sağlıklı olduğuma dair&#160;ikisini de temin ettikten sonra Londra’da biraz zaman geçirmek&#160;istediğimi söyleyip eve bensiz dönmelerini mi söyleyecektim?&#160;Hah. Peşime düşerlerdi. Buluşma yerindeki çalıların arkasına&#160;saklanmış polisler olurdu. Ve tabii, ellerinde içine sığabileceğim&#160;büyüklükte ağlar tutan beyaz önlüklü adamlar da. Kaçmak zorunda kalırdım. Onlara gerçeği söylemek işleri yalnızca kötüleş-tirirdi. Daha sonra kaçmak zorunda kalacağımı bile bile onları&#160;görmeye çalışmak da işkenceden farksız olurdu. Ama annemle&#160;babamı bir daha göremeyecek olma fikrine kendimi alıştırmam&#160;mümkün değildi çünkü Emma’yı, arkadaşlarımı ve bu dünyayı&#160;arkamda bıraktığımı düşünmek nasıl canımı yakıyorsa başka bir&#160;parçam da eve dönmek istiyordu. Ailem ve onların dünyası, tüm&#160;bu çılgınlıktan sonra özlemini çektiğim öngörülebilirliğe ve akıl&#160;sağlığına dönüşü temsil ediyordu. Bir süreliğine normal olmaya&#160;ihtiyacım vardı. Soluklanmaya. Yalnızca kısa bir süreliğine.</p><div><div><img src="main-404.png" alt=""/></div></div><div><div><img src="main-405.png" alt=""/></div></div>
<p>Tuhaflara ve Bayan Peregrine’e olan borcumu ödemiştim. Onlardan biri olmuştum. Ama yalnızca onlardan biri değildim. Annemle babamın oğluydum da. Ve tüm kusurlarına rağmen onları özlemiştim. Evimi özlemiştim. Aptal ve sıradan hayatımı bile özlediğim söylenebilirdi. Emma’yı bunların hepsinden daha çok&#160;özleyeceğimin de farkındaydım. Ama sorun şuydu ki çok fazla&#160;şey istiyordum. İki hayatı da istiyordum. Çifte vatandaşlık istiyordum. Hem tuhaf olmayı, tuhafların dünyası hakkında öğrenilecek&#160;ne varsa öğrenmeyi, Emma’yla birlikte olmayı ve Bentham’ın Pa-noptidön’ünde katalogladığı bütün döngüleri keşfetmeyi; hem de&#160;o aptal ve sıradan ergenlerin yaptıklarını da yapmayı, ehliyetimi&#160;almayı, kendi yaşımda arkadaşlar edinmeyi, liseyi bitirmeyi, on&#160;sekiz yaşıma basmayı ve ardından istediğim yere veya istediğim&#160;zamana gitmekte özgür olmayı. Buraya geri dönebilirdim.</p>
<p>Meselenin özü, kökü, belkemiği şuydu: Hayatımın geri kalanını bir zaman döngüsünde geçiremezdim. Sonsuza dek tuhaf bir çocuk olarak kalmayı istemiyordum. Ama günün birinde tuhaf bir yetişkin olabilirdim.</p>
<p>“Gitmek istemiyorum,” dedim, “ama sanınm gitmek zorundayım. Hiç değilse bir süreliğine.”</p>
<p>Emma’nın yüzünde ifade tatsızlaştı. “O zaman git,” dedi.</p>
<p>—«ı &#160;&#160;&#160;&#160;&#160;&#160;&#160;&#160;-&#160;&#160;»—</p>
<p>Yumruk yemişe döndüm. “Bir süreliğine” derken neyi kastettiğimi bile sormamıştı.</p>
<p>“Ama ziyarete gelirim,” dedim çabucak. “Ne zaman istersem geri dönebilirim.”</p>
<p>Bu teorik olarak doğruydu: Hortlak kâbusundan kurtulduğumuza göre kuşların takdirine kalmış olsa da geri dönebileceğim bir yer hep olacaktı. Ama ailemin yakın zamanda İngiltere seyahatine çıkmama izin vereceklerini pek sanmıyordum. Kendime,&#160;aslında ikimize birden yalan söylüyordum ve Emma bunun da&#160;farkındaydı.</p>
<p>“Hayır,” dedi. “Bunu hiç istemem.”</p>
<p>Kalbim sıkıştı. “Ne?” dedim usulca. “Neden?”</p>
<p>“Çünkü Abe’in yaptığı da buydu. Birkaç yılda bir bizi ziyarete gelirdi. Her defasında biraz daha yaşlanmış olurdu ama ben hep&#160;aynı kalırdım. Sonra biriyle tanışıp evlendi...”</p>
<p>“Ben öyle bir şey yapmam,” dedim. “Seni seviyorum.”</p>
<p>“Biliyorum,” dedi bakışlarını kaçırarak. “O da seviyordu.”</p>
<p>“Ama biz... aynı yollardan geçmek...” Doğru kelimeleri bulmak için ne kadar çabalasam da aklım karışmış, konuşmayı yüzüme gözüme bulaştırmıştım.</p>
<p>“Fakat aynı yollardan geçeceğiz. Mümkün olsaydı seninle geleceğimi biliyorsun ama yapamam çünkü çabucak yaşlanırım.&#160;Ben de seni beklemekle yetineceğim. Kehribarın içinde donakalmış bir halde. Ama buna bir kez daha katlanamam.”</p>
<p>“Ama çok uzun sürmeyecek! Sadece birkaç yıl. Ve sonra ne istersem yapabileceğim. Bir yerlerde üniversiteye gidebilirim.&#160;Belki de buraya, Londra’ya bile gelebilirim!”</p>
<p>“Belki,” dedi. “Belki. Ama şu anda, ileride tutamayacağın sözler veriyorsun. Birbirini seven insanların canını asıl yakan da budur.”</p>
<p>Kalbim yerinden çıkacak gibi atıyordu. Hem çaresiz hem de acınası hissediyordum. Lanet olsun, ailemi bir kez daha görme-yiverirdim. Ama Emma'yı kaybedemezdim.</p>
<p>“Az önce düzgün düşünemiyordum,” dedim. “Öyle demek istemedim. Kalacağım.”</p><div><img src="main-406.png" alt=""/></div>
<p>“Hayır, bence son derece dürüst davranıyordun,” dedi. “Burada kalırsan mutsuz olacaksın. Ve er ya da geç bunun için benden nefret edeceksin. En kötüsü de bu olur.”</p>
<p>“Hayır. Hayır, senden asla...”</p>
<p>Ama niyetimi belli etmiştim ve az önce söylediklerimi geri alamazdım.</p>
<p>“Gitmelisin,” dedi. “Bir hayatın ve ailen var. Bunun sonsuza dek sürmesini ikimiz de bekleyemeyiz.”</p>
<p>Yere oturdum, sırtımı kabanlarla kaplı duvara yasladım ve beni yutmalarına izin verdim. Bana upuzun gelen birkaç saniye&#160;boyunca sanki bunların hiçbiri gerçek değilmiş, aslında orada&#160;değilmişim ve bütün dünyam yünlü, kapkara olmuş, naftalin&#160;kokulu bir şeyden ibaret değilmiş gibi orada öylece kalakaldım.&#160;Nefes almak için tekrar yüzeye çıktığımda Emma yanıma bağdaş&#160;kurup oturmuştu.</p>
<p>“Bunu da istemiyorum,” dedi. “Ama sanırım neden böyle olması gerektiğini anlıyorum. Senin de benim de yeniden inşa etmemiz gereken dünyalarımız var.”</p>
<p>“Ama burası artık benim de dünyam,” dedim.</p>
<p>“Haklısın.” Çenesini ovuşturarak bir anlığına düşündü. “Haklısın ve günün birinde bize döneceğini ümit ediyorum çünkü artık bizden birisin ve ailemiz sen olmadan hep eksik kalacak.&#160;Ama geri döndüğünde sanırım sen ve ben yalnızca birer arkadaş&#160;olsak iyi ederiz.”</p>
<p>Bunu bir anlığına düşündüm. Arkadaş. Kulağa çok sönük ve ruhsuz geliyordu.</p>
<p>“Sanırım sonsuza dek küs kalmamızdan daha iyi.”</p>
<p>“Katılıyorum,” dedi. “Çünkü seninle küs kalmaya dayanabileceğimi sanmıyorum.”</p>
<p>Yanma doğru kaydım ve kolumu beline doladım. Kendini geriye çekeceğini sandım ama yapmadı. Bir süre sonra başını omuzuma yasladı.</p>
<p>Uzun bir süre boyunca öylece oturduk.</p><div><img src="main-407.png" alt=""/></div>
<p>Emma ve ben nihayet vestiyerden çıktığımızda neredeyse herkes uyuyordu. Kütüphanedeki şömine içindeki odunlar köze dönene kadar yanmıştı; tepeleme yiyecek dolu tabaklar dilip süpürülmüştü; odanın yüksek tavanlarında mutluluk dolu homurtular&#160;ve mırıltılar yankılanıyordu. Her ne kadar üst katta çok sayıda&#160;yatak odası olsa da çocuklar ve ymbryneler kucak kucağa kanepelere uzanmış, kilimlerin üstüne kıvrılmışlardı. Birbirlerini&#160;sonsuza dek kaybetmenin eşiğinden döndükleri düşünüldüğünde bir geceliğine bile olsa kimsenin bir diğerini gözünün önünden ayıracağı yoktu.</p>
<p>Sabah oradan ayrılacaktım. Emma’yla aramızdaki ilişkinin seyrini belirledikten sonra burada geçirdiğim her an ikimize de&#160;işkence gibi gelecekti. Ama şimdi uykuya ihtiyacımız vardı. Gözlerimizi bir ya da iki dakikadan daha uzun süreyle kapatabildiğimiz günlerin üstünden ne kadar zaman geçmişti? Daha önce hiç&#160;bu kadar yorulduğumu hatırlamıyordum.</p>
<p>Kendimizi köşedeki minderlerin üstüne bırakıp sarılarak uyuduk. Bu birlikte geçireceğimiz son geceydi ve onu yeterince&#160;sıkarsam hafızama kazıyabilecekmişim gibi kolumu sıkıca bedenine dolamıştım. Teninin dokunuşunu, kokusunu. Gittikçe&#160;yavaşlayan soluklarının sesini. Ama o sırada uyku beni sertçe&#160;kollarının arasına çekti ve yüksek pencerelerden içeri süzülen&#160;parlak sarı gün ışığına karşı gözlerimi kısarak uyandığımda,&#160;bana kalırsa, gözlerimi yumalı daha birkaç dakika olmamıştı.</p>
<p>Herkes uyanmış, bizi rahatsız etmemek için fısıltıyla konuşarak odada dolanıyordu. Karanlığın mahremiyeti bizi terk edince mahcubiyet içinde birbirimizden ayrılıverdik. Ama kendimizi&#160;toparlama fırsatını bulamadan Bayan Peregrine elinde bir demlik&#160;dolusu kahveyle içeri girdi. Nim de elindeki tepsiye doldurduğu&#160;fincanlarla onu takip ediyordu. “Hepinize günaydın! Herkesin&#160;iyice dinlendiğini umuyorum çünkü yapacak bir sürü...”</p>
<p>Bayan Peregrine bizi gördü ve kaşlarını havaya kaldırarak cümlesinin ortasında duruverdi.</p>
<p>Emma suratını gizledi. “Ah, hayır.”</p><div><div><img src="main-408.png" alt=""/></div></div><div><div>
<p>171</p><img src="main-409.png" alt=""/></div></div>
<p>Dün geceki bitkinliğimiz ve duygusal yoğunluğumuzdan ötürü, Emma’yla aynı yatakta yatmamızın (yaptığımız tek şey&#160;uyumak olsa bile) Bayan Peregrine’in Viktorya dönemine özgü&#160;hassasiyetlerini rencide edeceğini düşünememiştim.</p>
<p>“Bay Portman, sizinle bir konuşalım.” Bayan Peregrine kahve demliğini masaya bırakıp bana parmağıyla işaret etti.</p>
<p>Sanırım bu defa azan ben işitecektim. Ayağa kalktım ve kırış kırış olmuş giysilerimi düzelttim. Yanaklarım kıpkırmızı kesilmişti. Yaptığım şeyden kesinlikle utanç duymuyordum ama biraz mahcubiyet hissetmemek de elde değildi.</p>
<p>“Bana şans dile,” diye fısıldadım Emma’ya.</p>
<p>“Her şeyi inkâr et!” diye fısıldadı o da bana.</p>
<p>Ben odayı boylu boyunca geçerken kıkırdamalar duydum. Çocuklardan biri daha önce hiç ^duymadığım türden bir şarkı&#160;mırıldanıyordu. “Jacob ve Emma, oturuyorlar ağaçta, yakaladı&#160;onları... y-m-b-r-y-n-e!”</p>
<p>“Ah, büyü biraz Enoch,” dedi Bronwyn. “Sadece kıskanıyorsun.”</p>
<p>Bayan Peregrine’in peşinden koridora çıktım.</p>
<p>“Hiçbir şey olmadı,” dedim, “bilin diye söylüyorum.”</p>
<p>“Neler olup bittiğiyle ilgilenmediğimden eminim,” dedi. “Bugün gidiyorsun, değil mi?”</p>
<p>“Bunu nereden bildiniz?”</p>
<p>“Doğrusunu söylemek gerekirse yaşlı bir kadın olabilirim ama aklım hâlâ yerinde. Ailenle bizim aramızda kaldığının, eski&#160;evinle yeni evin arasında gidip geldiğinin farkındayım... ya da&#160;yeni evinden geriye ne kaldıysa. Taraf seçmeden ve sevdiğin insanları incitmeden ikisinin ortasını bulmak istiyorsun. Ama bu&#160;hiç kolay değil. Hatta imkânsız. Şimdiye dek söylediklerimde&#160;haklı mıyım?”</p>
<p>“Şey... evet. Hemen hemen benzer şeyler düşünüyorum.”</p>
<p>“Bayan Bloom’la işleri hangi noktada bıraktınız?”</p>
<p>“Sadece arkadaşız,” dedim kendimi o kelimeyi telaffuz etmeye zorlayarak.</p>
<p>“Ve bu durumdan memnun değilsin.”</p>
<p>“Şey, evet. Ama anlıyorum... yani sanırım.”</p>
<p>Başını hafifçe yana eğdi. “Gerçekten anlıyor musun?”</p>
<p>“Kendisini koruyor.”</p>
<p>“Aynı zamanda da seni,” diye ekledi Bayan Peregrine. “Anlayamadım?”</p>
<p>“Çok gençsin, Jacob. ‘Anlamayacağın’ çok şey olacak.”</p>
<p>“Yaşımın bununla ne ilgisi olduğunu anlamıyorum.”</p>
<p>“O kadar çok ilgisi var ki!” Tiz biz sesle çabucak gülüverdi. Sonra ne demek istediğini gerçekten anlamadığımı görünce biraz yumuşadı. “Bayan Bloom geçtiğimiz yüzyılın sonlarında&#160;doğdu,” dedi. “Yaşlı ve sağlam bir kalbi var. Kısa zaman içinde&#160;senin yerine başka birini bulacağını düşünüyor olabilirsin. Tuhaf&#160;bir Romeo’nun çıkıp da başını döndüreceğini ya da ayaklarını&#160;yerden keseceğini sanıyor olabilirsin. Ama ben buna ihtimal bile&#160;vermem. Gözü senden başkasını görmüyor. Onu daha önce hiç&#160;kimseyle böylesine mutlu görmemiştim. Hatta Abe’le bile.”</p>
<p>“Gerçekten mi?” dedim göğsümde biriken sıcaklık dalgasına rağmen.</p>
<p>“Gerçekten. Ama az önce de söylediğimiz gibi sen çok gençsin. Sadece on altı yaşındasın; on altını yaşını ilk defa yaşıyorsun. Kalbin henüz uyanıyor ve Bayan Bloom senin ilk aşkın. Öyle değil mi?”</p>
<p>Utana sıkıla başımla onayladım. Ama evet, buna şüphe yoktu. Bunu herkes görebilirdi.</p>
<p>“Başka aşkların da olabilir,” dedi Bayan Peregrine. “Genç kalpler tıpkı genç beyinler gibi uzun süre aynı yere odaklanamaz.”</p>
<p>“Hayır,” dedim. “Ben öyle değilim.”</p>
<p>Bunun düşünmeden konuşan bir ergenin söyleyeceği türden bir şey olduğunun farkındaydım ama o anda, hayatım boyunca&#160;hiçbir şeyden emin olmadığım kadar emindim Emma’ya karşı&#160;beslediğim duygulardan.</p>
<p>Bayan Peregrine başını yavaşça aşağı yukarı salladı. “Bunu duyduğuma memnun oldum,” dedi. “Bayan Bloom sana onun</p>
<p>kalbini kırma iznini vermiş olabilir ama ben vermedim. O benim için çok önemlidir ve dışarı yansıttığının yarısı kadar bile sert&#160;değildir. Normal ve çıtkırıldım bir kızın cazibesine kapıldın diye&#160;bir kez daha ağlanıp sızlanmasına ya da önüne çıkan her şeyi&#160;ateşe vermesine seyirci kalacak değilim. Bunu daha önce yaşadık&#160;ve artık yedek mobilyamız da kalmadı. Beni anlıyor musun?”&#160;“Hmm,” dedim savunmasız yakalanarak, “sanırım evet...”&#160;Bana doğru bir adım attı ve sert ve soğuk bir sesle tekrar sordu. “Beni anlıyor musun?”</p>
<p>“Evet, Bayan Peregrine.”</p>
<p>Başının tek bir hareketiyle söylediğimi onayladı, sonra gülümsedi ve hafifçe omuzuma vurdu. “Tamam o zaman. Güzel bir sohbet oldu.” Ve ben daha yanıt bile veremeden arkasını dönüp,&#160;“Kahvaltı!” diye seslenerek kütüphaneye girdi.</p>
<p>* * *</p>
<p>Bir saat sonra oradan ayrılarak rıhtıma dek Emma’nın, Bayan Peregrine’in, tüm arkadaşlarımızın ve ymbrynelerin eşliğinde&#160;yürüdüm. Sharon, Şeytanın Arka Bahçesi’nden kaçan Hendek&#160;korsanlarından birinin arkasında bıraktığı yeni kayığıyla beni&#160;bekliyordu. Uzun kucaklaşmaların ve gözü yaşlı vedaların ardından geri dönüp herkesi tekrar göreceğime söz verdim ama onları&#160;ne zaman ziyaret edebileceğimden, uluslararası uçak biletini nasıl karşılayacağımdan ya da ailemi buna nasıl ikna edeceğimden&#160;emin değildim.</p>
<p>“Seni asla unutmayacağız Jacob!” dedi Olive burnunu çekerek. “Gelecek nesiller için hikâyeni kâğıda dökmeliyim,” diye söz&#160;verdi Millard. “Yeni projem bu olacak. Ve Tuhaf Masalların yeni&#160;baskısına eklenmesini de sağlayacağım. Ünlü olacaksın!”</p>
<p>Addison peşinden ayrılmayan iki kediayı yavrusuyla yanıma geldi. Kimin kimi evlat edindiğinden pek emin değildim. “Şimdiye dek tanıdığım en cesur dördüncü insansın,” dedi. “Umarım&#160;tekrar görüşürüz.”</p>
<p>“Ben de öyle umarım,” dedim ve söylediğimde ciddiydim.</p><div><img src="main-410.png" alt=""/>
<p>■e</p></div>
<p>“Ah, Jacob, gelip seni ziyaret edebilir miyiz?” diye yalvardı Claire. “Oldum olası Amerika’yı görmek istemişimdir.”</p>
<p>Bunun neden mümkün olmadığını açıklamaya dilim varmadı. “Tabii ki gelebilirsiniz,” dedim. “Çok hoşuma gider.”</p>
<p>Sharon asasını kayığın kenarına vurdu. “Herkes güverteye!”</p>
<p>İstemeye istemeye de olsa bindim. Emma ve Bayan Peregrine de peşimden kayığa bindiler. Aileme kavuşana dek benimle kalmak konusunda ısrarcı davranmışlardı. Ben de onlarla mücadele&#160;etmemiştim. Adım adım veda etmek daha kolay olacaktı.</p>
<p>Sharon’ın kayığının ipini çözüp asasını suya daldırmasıyla kıyıdan uzaklaşmaya başladık. Biz suyun üstünde süzülerek yol alırken arkadaşlarımız el sallayıp bize seslendiler. Ben de onlara&#160;el salladım ama geride kaldıklarını görmek canımı o kadar yakıyordu ki gözlerimi yan yarıya kapatıp akıntının bizi Hendek’in&#160;ileride kıvrıldığı noktaya taşımasını bekledim. Dönemeci aldığımız anda hepsi gözden kayboldular.</p>
<p>Hiçbirimizin canı konuşmak istemiyordu. Sessizce oturup bel vermiş binaları ve altından geçtiğimiz sarsak köprüleri seyrettik.&#160;Bir süre sonra döngü çıkışına geldik ve buraya girerken kullandığımız altgeçit tarafından kabaca yutulup diğer taraftan boğucu&#160;ve modern bir akşamüstüne tükürüldük. Şeytanın Arka Bahçe-si’nin ufalanmak üzere olan evlerinden eser yoktu; onların yerinde cam cepheli, parlak ofis kuleleri yükseliyordu. Yanımızdan bir&#160;sürat teknesi geçti.</p>
<p>Kalabalık ve hareketli günün sesleri kulaklarımı doldurdu. Bir araba alarmı. Çalan bir cep telefonu. Gürültülü bir pop şarkısı.&#160;Kanalın kenarındaki pahalı restoranlardan birinin yanından geçtik ama Sharon’ın büyüsü sayesinde verandada yemekleri yiyen&#160;müşteriler bizi fark etmedi bile. Bizi fark etmiş olsalardı acaba&#160;ne düşünürlerdi: Siyah giysiler içinde iki genç, Viktorya dönemine özgü resmi kıyafetler içinde bir kadın ve ölüler diyarından&#160;yaşayanların topraklarına yolcu taşıyan, Azrail pelerini içindeki&#160;Sharon. Kim bilir. Belki de modern dünya öylesine bezgindi ki&#160;kimse istifini bile bozmazdı.</p>
<p>Ama annem ve babam bambaşka bir hikâyeydi. Artık şimdiki zamana da döndüğümüze göre o hikâyenin neye benzeyeceğinden endişe etmeye başlıyordum. Hâlihazırda aklımı kaçırdığımı&#160;ya da ağır uyuşturuculara bulaştığımı düşünüyorlardı. Eğer beni&#160;akıl hastanesinin tekine kapatmaya kalkışmazlarsa şanslı sayılırdım. Hastane konusunu açmasalar bile yıllar boyunca hasar&#160;kontrolü yapacaklar ve bana bir daha asla güvenmeyeceklerdi.</p>
<p>Ama bu benim mücadelemdi ve er ya da geç bununla başa çıkmanın bir yolunu bulacaktım. Benim için en kolayı onlara&#160;gerçeği anlatmak olurdu ama yapamazdım. Ailem hayatımın bu&#160;kısmını asla anlayamazdı ve onları anlamaya zorlamak benim&#160;değil de onların akıl hastanesine kapatılmasıyla sonuçlanabilirdi.</p>
<p>Babam tuhaf çocuklar hakkında aslında bilmemesi gereken pek çok şey öğrenmişti. Her ne kadar hayal gördüğünü sansa da&#160;Cairnholm’de onlarla tanışmıştı. Sonra Emma ona bir mektup ve&#160;büyükbabamla çekilmiş fotoğraflarından birini bırakmıştı. Bunlar yeterince kötü değilmiş gibi o gün telefonda babama tuhaf olduğumu söylemiştim. Bunun bir hata olduğunu fark ettim. Ben-cilceydi. Şimdi de yanımda Emma ve Bayan Peregrine’le birlikte&#160;onları görmeye gidiyordum.</p>
<p>“Bir daha düşündüm de,” dedim kayıkta onlara doğru dönerek. “Belki de benimle gelmemelisiniz.”</p>
<p>“Nedenmiş?” dedi Emma. “O kadar da çabuk yaşlanmayız...”</p>
<p>“Ailemin sizi yanımda görmesinin iyi bir fikir olduğunu sanmıyorum. Şu halde bile olan biteni açıklamak yeterince güç.”</p>
<p>“Bu konuda biraz düşündüm,” dedi Bayan Peregrine.</p>
<p>“Hangi konuda? Ailem hakkında mı?”</p>
<p>“Evet. İstersen sana onlar konusunda yardım edebilirim.” “Nasıl?”</p>
<p>“Ymbrynelerin on binlerce görevinden biri, bize dair sorun çıkaracak ölçüde merak besleyen ya da sorun çıkaran sıradan&#160;insanlarla baş etmektir. Meraklarını gidermenin, gördükleri bazı&#160;şeyleri onlara unutturmanın yollarını biliriz.”</p>
<p>“Bundan haberin var mıydı?” diye sordum Emma’ya.</p>
<p>“Elbette. Ymbrynelerin anılan silme kabiliyeti olmasaydı tuhafları her gün akşam haberlerinde görürdün.”</p>
<p>“Yani... insanların hafızalarını mı siliyorsunuz?”</p>
<p>“Yalnızca özenle seçtiğimiz bazı sakıncalı anılan,” dedi Bayan Peregrine. “Acısızdır ve hiç yan etkisi yoktur. Yine de sana aşın&#160;gelebilir. Bunun kararını sana bırakıyorum.”</p>
<p>“Tamam,” dedim.</p>
<p>“Neye tamam?” diye sordu Emma.</p>
<p>“Tamam, lütfen annemle babamın hafızalarını silin. Bu kulağa harika geliyor. Ve hazır iş üstündeyken on iki yaşında annemin arabasını garajın kapısına çarptığımı da...”</p>
<p>“Kendimizi fazla kaptırmayalım, Bay Portman.”</p>
<p>“Sadece şaka yapıyordum,” dedim ama pek şaka yaptığım söylenemezdi. Her halükârda rahatlamıştım. Ergenlik dönemimin geri kalanını kaçtığım, öldüğümü düşünmelerine yol açtığım ve&#160;hayatlarını mahvetmenin eşiğinden döndüğüm için annemle babamdan özür dileyerek geçirmek zorunda kalmayacaktım, ki bu&#160;bile kulağa yeterince iyi geliyordu.</p><div><div><img src="main-411.png" alt=""/></div></div><div><div><img src="main-412.png" alt=""/></div></div><div><div><img src="main-413.png" alt=""/></div></div><div><div><img src="main-414.png" alt=""/></div></div><div><img src="main-415.jpg" alt=""/></div>
<p>Sharon bizi onunla tanıştığımız, sıçanlar tarafından istila edilmiş o karanlık iskeleye bıraktı. Kayığından inmek geçmişe acı tatlı&#160;bir özlem duymama neden oldu. Geride bıraktığımız birkaç günün her dakikasını onlarca çeşit egzotik acıyı tadarak, korkarak&#160;ve tepeden tırnağa kir pas içinde geçirmiş olabilirdim ama muhtemelen bir daha asla böyle bir macera yaşayamayacaktım. O sırada olduğum kişi olarak göğüs germek zorunda kaldığım tüm o&#160;zorluklan özlemeyecek olsam da bu hayatı özleyecektim. İçimde&#160;demirden bir irade vardı, artık bunun farkındaydım ve hayatım&#160;gittikçe yumuşarken bile ona tutunabilmeyi umuyordum.</p>
<p>“Şimdilik hoşça kal,” dedi Sharon. “Başıma açtığın onca belaya rağmen seninle tanıştığıma memnun oldum.”</p>
<p>“Evet, ben de.” El sıkıştık. “İlginç bir deneyimdi.”</p>
<p>“Bizi burada bekle,” dedi Bayan Peregrine ona. “Bayan Bloom ve ben en fazla bir ya da iki saat içinde dönmüş oluruz.”</p>
<p>Ailemi bulmak beklediğimden çok daha kolay oldu. Telefonum hâlâ yanımda olsaydı daha da kolay olurdu ama şu haliyle bile tek yapmamız gereken bir karakola gitmekti. Kayıp kişi olarak bildirilmiştim ve polis memurlarından birine adımı söyledikten yarım saat sonra annemle babam karakola geldiler. Uyurken&#160;üstlerinden çıkarmadıkları aşikâr olan buruş buruş kıyafetler giyiyorlardı, annemin her zamanki kusursuz makyajı yüzüne gözüne bulaşmıştı, babam en az üç gündür sakallarını tıraş etmiyor</p>
<h5>--t»2 &#160;&#160;&#160;&#160;&#160;&#160;&#160;&#160;&#160;&#160;&#160;---►— gibiydi ve ikisi de ellerinin arasında, üstünde benim yüzüm olan&#160;birer tomar KAYIP ilanı tutuyordu. Daha onları görür görmez&#160;ikisine de çektirdiğim cehennem azabından ötürü kendimi korkunç hissettim. Ama ben beceriksizce özür dilemeye çalışırken&#160;ellerindeki posterleri yere düşürüp beni iki yandan kollarının&#160;arasına aldılar ve dudaklarımdan dökülen sözcükler babamın&#160;hırkasının katlan arasında yitip gitti.</h5>
<p>“Jake, Jake, aman Tannm, küçükjake’im,” diye bağırdı annem. “Bu o, gerçekten o,” dedi babam. “O kadar korktuk, o kadar&#160;korktuk ki...”</p>
<p>Ne kadar zamandır kayıptım? Bir hafta mı? Sonsuzluk gibi görünse de bir haftadan uzun olamazdı.</p>
<p>“Neredeydin?&quot; dedi annem. “Ne yapıyordun?&quot;</p>
<p>Kollarının arasından kurtulmayı başarmıştım ama hâlâ tek kelime edebilmiş değildim.</p>
<p>“Neden öyle kaçıp gittin?” diye sordu babam. “Aklından ne geçiyordu Jacob?”</p>
<p>“Senin yüzünden saçlanma ak düştü!” dedi annem, sonra kollarını bir kez daha bana doladı.</p>
<p>Babam beni tepeden tırnağa süzdü. “Kıyafetlerin nerede? Bu üstündekiler de ne?”</p>
<p>Hâlâ siyah renkli macera kıyafetlerimin içindeydim. Tüh. Diğer yandan bunları açıklamak on dokuzuncu yüzyıla özgü giysileri açıklamaktan çok daha kolay olacaktı ve neyse ki Toz Ana yüzümdeki bütün kesikleri iyileştirmişti.</p>
<p>“Jacob, bir şeyler söyle!” dedi babam buyurgan bir tavırla.</p>
<p>“Gerçekten, gerçekten çok üzgünüm,” dedim. “Mecbur kalmamış olsaydım size bunları asla yaşatmazdım ama artık her şey geçti. Her şey yoluna girecek. Şu anda söylediklerimi anlamıyorsunuz ama o da sorun değil. İkinizi de çok seviyorum.”</p>
<p>“Bir konuda haklısın,” dedi babam. “Anlamıyoruz. Hem de söylediklerinin tek kelimesini bile.”</p>
<p>“Ve bu kesinlikle büyük bir sorun,” dedi annem. “Bize bir açıklama yapacaksın.&quot;</p>
<p>—* &#160;■&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;ı«3&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;-—</p>
<p>“Bizim de bir açıklamaya ihtiyacımız olacak,” dedi yanımızda dikilen polis memuru. “Ve bir de uyuşturucu testine.”</p>
<p>işler kontrolümden çıkıyordu. Paraşüt ipine asılmanın zamanı gelmişti.</p>
<p>“Size her şeyi anlatacağım,” dedim, “ama önce bir arkadaşımla tanışmanızı istiyorum. Anne, baba, bu Bayan Peregrine.”</p>
<p>Babamın gözlerinin Bayan Peregrine’den Emma’ya kaydığını gördüm. Onu tanımış olacak ki hayalet görmüş gibi görünüyordu. Ama bunun hiçbir önemi yoktu. Nasıl olsa az sonra her şeyi&#160;unutacaktı.</p>
<p>“Sizinle tanışmaktan onur duydum,” dedi Bayan Peregrine annemin de babamın da elini sıkarak. “Harika bir oğlunuz var,&#160;çok meziyetli bir çocuk. Jacob yalnızca nazik bir beyefendi olmakla kalmıyor, aynı zamanda büyükbabasından bile daha kabiliyetli.”</p>
<p>“Büyükbabası mı?” dedi babam. “Onu nereden...”</p>
<p>“Bu garip kadın da kim?” dedi annem. “Oğlumuzu nereden tanıyorsunuz?”</p>
<p>Bayan Peregrine ikisini de ellerinden tuttu ve gözlerini onlarınkine dikti. “Alma Peregrine, Alma LeFay Peregrine. Şimdi, Ingiliz Adalan’nda berbat günler geçirdiğinizi anlıyorum. Ne rezil bir yolculuk. Sanırım bu seyahate çıktığınızı hepten unutsanız&#160;herkes için en iyisi olacak. Siz de bana katılmıyor musunuz?”</p>
<p>“Evet,” dedi annem. Gözleri uzaklara dalmış gibiydi.</p>
<p>“Katılıyorum,” dedi babam. Sesi kulağa sanki hipnotize olmuş gibi geliyordu.</p>
<p>Bayan Peregrine geçici bir süre için ikisinin de zihinlerini durdurmuştu.</p>
<p>“Olağanüstü, harika,” dedi. “Şimdi gözlerinizi lütfen şundan ayırmayın.” Ellerini bıraktı ve cebinden uzun, mavi benekli bir&#160;doğan tüyü çıkardı. O anda vücuduma bir suçluluk dalgası yayıldı ve Bayan Peregrine’i durdurdum.</p>
<p>“Durun,” dedim. “Sanırım bunu yapmanızı istemiyorum.”</p>
<p>“Emin misin?” Biraz hayal kırıklığına uğramış gibi görünüyordu. “İşler senin için fena halde sarpa sarabilir.”</p>
<p>“Bunun onları aldatmaktan farkı yok,” dedim.</p>
<p>“Peki onlara ne diyeceksin?” diye sordu Emma.</p>
<p>“Henüz bilmiyorum. Ama zihinlerini öylece silmek de bana hiç... doğru gelmiyor.”</p>
<p>Doğruyu söylemek bencilceydi. Fakat onlara hiçbir açıklama yapmayıp, bir de üstüne zihinlerini silmek bencilliğin daniskasıydı. Ya polis ne olacaktı? Ailemin geri kalanı? Ailemin arkadaşları? Kayıp olduğumu bildiklerinden emindim ve annemle&#160;babamın neler olduğunu unutmaları... ortalığı iyice karıştırırdı.</p>
<p>“Bu sana kalmış,” dedi Bayan Peregrine. “Ama en azından son birkaç dakikayı silmeme izin vermenin akıllıca olacağını düşünüyorum. Böylece Bayan Bloom’u ve beni gördüklerini unutabilirler...”</p>
<p>“Pekâlâ... olur,” dedim. “Beraberinde İngilizceyi de unutmadıkları sürece benim açımdan sorun yok.”</p>
<p>“Çok dikkatli davranacağım,” dedi Bayan Peregrine.</p>
<p>“Zihin silmekle ilgili gevelediğiniz tüm bu saçmalıklar da ne?” diye sordu polis memuru. “Siz de kimsiniz?”</p>
<p>“Alma Peregrine,” dedi Bayan Peregrine aceleyle adamın elini sıkarak. “Alma Peregrine, Alma LeFay Peregrine.”</p>
<p>Polis memurunun eli düştü ve aniden yerdeki bir beneğe adeta büyülenmiş gibi bakmaya başladı.</p>
<p>“Aklıma bunu yapabileceğiniz birkaç hortlak geliyor,” dedi Emma.</p>
<p>“Ne yazık ki yalnızca sıradan insanların uysal zihinlerinde işe yarıyor,” dedi Bayan Peregrine. “Hazır konusu açılmışken.” Tüyü&#160;hafifçe yukarı kaldırdı.</p>
<p>“Bekleyin,” dedim. “Öncesinde yapmak istediğim bir şey var.” Elini sıkmak için kolumu ona doğru uzattım. “Her şey için&#160;teşekkür ederim. Sizi gerçekten özleyeceğim Bayan Peregrine.”</p>
<p>Bayan Peregrine elime aldırış etmeyip bana sıkıca sarıldı.</p>
<p>“Hislerimiz karşılıklı Bay Portman. Asıl teşekkür eden ben olmalıyım. Senin ve Bayan Bloom’un kahramanlığı olmasaydı...”</p>
<p>“Aslında,” dedim. “Onca yıl önce büyükbabamı kurtarmış olmasaydınız...”</p>
<p>Gülümsedi. “O zaman berabere diyelim.”</p>
<p>Geriye tek bir veda kalmıştı. Hem de en zoru. Emma’yı kucakladım. O da kollarını sımsıkı bana dolayarak hareketime karşılık verdi.</p>
<p>“Birbirimize mektup yazabilir miyiz?” dedi.</p>
<p>“Bunu yapmak istediğinden emin misin?”</p>
<p>“Tabii. Arkadaşlar iletişimi kesmezler.”</p>
<p>“Tamam,” dedim rahatlamış bir halde. En azından...</p>
<p>Derken beni öptü. Dudaklarıma kondurduğu, başımın fıldır fıldır dönmesine neden olacak kadar derin bir öpücüktü.</p>
<p>“Sadece arkadaş olduğumuzu sanıyordum!” dedim şaşkınlıkla geri çekilerek.</p>
<p>“Evet,” dedi utana sıkıla. “Şimdi öyleyiz. Sadece eski halimizi hatırlamak için bir öpücüğe ihtiyacım vardı.”</p>
<p>İkimiz de kahkahalara boğulduk; kalplerimiz aynı anda hem uçuşuyor hem de kırılıp paramparça oluyordu.</p>
<p>“Çocuklar, kesin şunu!” dedi Bayan Peregrine dişlerinin arasından.</p>
<p>“Frank,” dedi annem zayıf bir sesle, “Jake’in öptüğü kız kim?” “En ufak bir fikrim yok,” diye mırıldandı babam. “Jacob, o&#160;kız da kim ve onu neden öpüyorsun?”</p>
<p>Yanaklarım kızardı. “Şey, bu benim... arkadaşım. Emma. Vedalaşıyorduk.”</p>
<p>Emma mahcup bir biçimde el salladı. “Beni hatırlamayacaksınız ama... selam!”</p>
<p>“Garip kızları öpmeyi bırak da yanımıza gel,” dedi annem.</p>
<p>“Tamam,” dedim Bayan Peregrine’e. “Sanırım işe koyulsak iyi olur.”</p>
<p>“Bunun bir veda olduğunu düşünme,” dedi Bayan Peregrine. “Artık bizden birisin. Bizden öyle kolay kurtulamayacaksın.”</p><div><div><img src="main-416.png" alt=""/></div></div><div><div><img src="main-417.png" alt=""/></div></div><div></div><div><div><img src="main-418.png" alt=""/></div></div>
<p>“Umarım öyle olur,” dedim sıkışan kalbime rağmen sırıtarak.</p>
<p>“Sana yazacağım,” dedi Emma gülümsemeye çalışarak ama sesi titriyordu. “Sıradan insanlar her ne yapıyorsa onda sana...&#160;bol şans.”</p>
<p>“Hoşa kal Emma. Seni özleyeceğim.” Kulağa ne kadar da yetersiz geliyordu ama böyle zamanlarda söylenecek her söz yetersiz kalırdı zaten.</p>
<p>Bayan Peregrine başladığı işi bitirmek için döndü. Doğan tüyünü havaya kaldırıp annemle babamın burunlarına sürttü.</p>
<p>“Affedersiniz!” dedi annem, “ama siz ne yaptığınızı sanı... HAAAAAAP-ŞUUUUUU! ”</p>
<p>Derken annem de babam da hapşırık krizine tutuldular. Onlar hapşıradururken Bayan Peregrine tüyü polis memurunun burnuna da sürtünce adam da hapşırmaya başladı. Hepsi burunları&#160;aka aka kıpkırmızı kesilmiş bir halde normale dönene dek Bayan&#160;Peregrine ve Emma koşarak kapıdan çıkıp ortadan kayboldular.</p>
<p>“Diyordum ki,” dedi babam sanki son birkaç dakika yaşanmamış gibi cümlesine devam etmeye çalışarak. “Bir dakika... ne diyordum ben?”</p>
<p>“Artık eve gitsek ve bunları konuşmayı daha sonraya bıraksak olmaz mı?” dedim umut içinde.</p>
<p>“Sen bazı sorulara cevap verene dek olmaz,” dedi polis memuru.</p>
<p>Birkaç dakika boyunca polisle konuştum. Muğlak cevaplar verdim, her cümlemi bir özürle süsledim ve kaçınlmadığıma, tacize uğramadığıma ya da uyuşturucu kullanmadığıma dair yeminler ettim. (Bayan Peregrine’in zihin silme işlemi sayesinde polis&#160;memuru uyuşturucu testi hakkında söylediklerini unutmuştu.)&#160;Annem ve babam büyükbabamın ölümünden ve onun ardından&#160;yaşadığım “sorunlardan” bahsedince polis memuru, ilaçlarını almayı unutmuş sıradan bir kaçak olduğuma ikna oldu. Birkaç formu imzalamamı istedikten sonra bizi evimize gönderdiler.</p>
<p>“Evet, evet, lütfen artık eve gidelim,” dedi annem. “Ama bu konuyu konuşacağız, delikanlı. Hem de enine boyuna.&quot;</p>
<p>Ev. Bu kelimeye yabancılaşmıştım. Gözümde, hayal bile edemediğim ırak bir yere dönüşmüştü.</p>
<p>“Acele edersek,” dedi babam, “belki de akşam uçuşunu yakalayabiliriz.”</p>
<p>Beni bıraktığı anda kaçmamdan korkarcasına kolunu omuzuma attı. Annem bana bakmaktan vazgeçemiyor gibiydi. İrileşmiş gözlerinden minnettarlık okunuyor, gözlerini kırparak gözyaşlarını bastırmaya çalışıyordu.</p>
<p>“Ben iyiyim,” dedim, “gerçekten.”</p>
<p>Bana inanmadıklarını ve uzun zaman da inanmayacaklarını biliyordum.</p>
<p>Dışarı çıkıp siyah bir taksi durdurduk. Taksi yanımızda dururken sokağın öte tarafındaki parktan beni izleyen iki tanıdık yüz gördüm. Emma ve Bayan Peregrine bir meşe ağacının alacalı&#160;gölgesine sığınmışlardı. Göğsüm sıkışarak onlara son kez veda&#160;etmek için elimi kaldırdım.</p>
<p>“Jake?” Babam taksiye bineyim diye kapıyı tutuyordu. “Sorun nedir?”</p>
<p>Havadaki elimle hemen kafamı kaşımaya başladım. “Hiçbir şey, baba.”</p>
<p>Taksiye bindim. Babam parka bakmak için döndü. Pencereden dışarı baktığımda meşe ağacının altında tek görebildiğim bir kuş ve uçuşan yapraklardı.</p>
<p>* * *</p>
<p>Eve dönüşüm ne zafer dolu ne de kolay oldu. Ailemin güvenini yıkmıştım ve güvenlerini yeniden kazanmak için yavaş ve zahmetli bir süreçten geçmeliydim. Her an kaçabileceğimi düşündüklerinden beni sürekli göz hapsinde tuttular. Yanımda biri&#160;olmadan hiçbir yere gidemiyor, hatta evin etrafında yürüyüşe&#160;bile çıkamıyordum. Eve karmaşık bir güvenlik sistemi takılmıştı&#160;ama asıl amaçları hırsızların eve girmesini önlemek değil, benim&#160;dışarı çıkmama mani olmaktı. Bir kez daha yaka paça terapiye</p>
<p>—. &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;ı««&#160;&#160;&#160;&#160;&#160;&#160;&#160;&#160;&#160;&#160;&#160;&#160;- ♦—&#160;götürüldüm, sayısız psikolojik değerlendirmeye tabi tutuldum&#160;ve reçeteme yeni, daha güçlü ilaçlar yazıldı (ki bunlar dilimin&#160;altında tutup daha sonra tükürmekten hiç vazgeçmedim). Fakat&#160;o yaz çok daha korkunç mahrumiyetlere göğüs germek zorunda&#160;kalmıştım ve kurduğum arkadaşlıklar, kazandığım deneyimler&#160;ve artık bana ait olduğundan emin olduğum o olağanüstü hayat&#160;için ödemem gereken bedel özgürlüklerimin geçici olarak kısıtlanmasıysa onca harika şeyi sudan ucuza getirmişim demekti.&#160;Ailemle yaptığım tüm o acayip konuşmalara, Emma’yı ve tuhaf&#160;arkadaşlarımı düşleyerek yapayalnız geçirdiğim her geceye ve&#160;yeni psikiyatristimle her randevuma değerdi.</p>
<p>Yeni psikiyatristim soğukkanlı ve yaşlı bir kadın olan Doktor Spanger’dı. Haftada dört sabahım onun gerdirilmiş yüzündeki&#160;hiç bozulmayan gülümsemeye bakarak geçiyordu. Bana adadan&#160;neden kaçtığımla ve ondan sonraki günlerimi nasıl geçirdiğimle ilgili ardı arkası kesilmeyen sorular soruyordu yine yüzünde&#160;aynı gülümsemeyle. (Bu arada yeri gelmişken söyleyeyim: Gözleri bulaşık suyu kahverengisiydi, gözbebekleri normaldi, lens&#160;takmıyordu.) Uydurduğum hikâye, pastaların üstündeki şekerler misali hafıza kaybıyla süslenmiş geçici bir cinnet haliydi ve&#160;hiçbir şekilde teyit edilmesi mümkün değildi. Hikâyem şöyleydi:&#160;Cairnholm’de elini kolunu sallayarak gezen koyun katili manyakla karşılaşmamın ardından aklımı kaçırmış ve Galler’e giden&#160;bir sonraki gemiye atlayıvermiştim. Kısa süreliğine kim olduğumu da unutunca otostopla Londra’ya geçmiştim. Parklarda&#160;uyumuş, kimseyle konuşmamış, arkadaş edinmemiş, ruh halimi&#160;ya da zihnimi etkileyecek hiçbir uyuşturucuya bulaşmamış ve&#160;yolumu kaybetmiş halde günlerce şehirde dolanmıştım. Babamla&#160;yaptığım ve “tuhaf’ olduğumu itiraf ettiğim telefon konuşmasına gelince... hangi telefon konuşması? Kimseyle telefonda konuştuğumu hatırlamıyordum.</p>
<p>Neticede Dr. Spanger her şeyi stres, yas ve büyükbabamla ilgili çözülmemiş mevzular tarafından tetiklenen ve hastanın&#160;sanrılar yaşamasına neden olan manik bir atağa indirgedi. Diğer&#160;bir deyişle: Biraz aklımı kaçırmıştım ancak büyük olasılıkla bir&#160;kereye mahsus bir şeydi ve şu anda kendimi çok daha iyi hissediyordum, teşekkürler. Yine de annem ve babam diken üstündeydi. Sinirsel bir çöküş yaşamamı, çılgınca bir şeyler yapmamı&#160;ve tekrar kaçıp gitmemi bekliyorlardı ama son derece uslu duruyordum. İyi çocuk ve yaptıklarından pişman oğlu o kadar iyi&#160;oynuyordum ki Oscar kazanabilirdim. Gönüllü olarak ev işlerine&#160;yardımcı oluyordum. Öğlen olmadan, erkenden uyanıyor ve sürekli tetikte olan annemle babamın gözünün önünden ayrılmıyordum. Onlarla birlikte televizyon izliyor, ev işlerini yapıyor ve&#160;akşam yemeğinden sonra masada oyalanarak pek hoşlandıkları&#160;banyoyu yeniden dekore etmek, ev sahipleri birliğinin politikaları, popüler beslenme şekilleri ve kuşlar hakkındaki o anlamsız&#160;tartışmalara katılıyordum. (Büyükbabama, adaya ya da “atağıma” dair imalı bir iki kelimeden daha fazlası edilmiyordu.) Keyifli, kibar, sabırlı ve hatırladıkları oğullarından yüzlerce açıdan&#160;farklıydım. Uzaylılar tarafından kaçırıldığımı ve klonumun yerime geçtiğini düşünüyor olabilirlerdi ama şikâyet etmiyorlardı.&#160;Birkaç hafta sonra ailenin geri kalanıyla görüşebilecek kadar iyi&#160;durumda olduğuma karar verildi ve o amca ya da şu hala sadece&#160;bir kahve içmek ve yapmacık birkaç laf etmek için bize uğramaya başladı; böylece aklımın ne denli yerinde olduğunu şahsen&#160;onlara kanıtlayabilecektim.</p><div>
<p>&lt;■</p></div><div><div><img src="main-419.png" alt=""/></div></div><div><div>
<p>189</p><img src="main-420.png" alt=""/></div></div>
<p>Garip bir biçimde babam, henüz adadayken Emma’nın onun için bıraktığı mektuptan ya da zarfın içine iliştirdiği Abe’le birlikte çekilmiş fotoğrafından hiç bahsetmedi. Belki tüm bunlar&#160;baş edebileceğinden çok daha fazlaydı ya da bu konu hakkında&#160;konuşmanın başka bir atağı tetiklemesinden endişeleniyordu.&#160;Nedeni her ne olursa olsun bunlar hiç yaşanmamış gibi davranıyordu. Emma’yla, Millard’la ve Olive’le gerçekten karşılaşmış olmasına rağmen tüm bunları uzun bir zaman önce garip bir rüya&#160;olarak rafa kaldırdığından emindim.</p>
<p>Birkaç hafta sonra annem ve babam rahatlamaya başladı. Hikâyeme ve Dr. Spanger’ın davranışlarım konusundaki açıklamalarına inanmışlardı. Bu konunun üstüne daha fazla gidebilir,&#160;bana daha fazla soru sorabilir, diğer psikiyatristlerden ikinci ya&#160;da üçüncü bir görüş alabilirlerdi ama durumumun düzeldiğine&#160;ve Dr. Spanger’ın bana verdiği ilaçların sihrini gösterdiğine gerçekten inanmak istiyorlardı. Ama asıl istedikleri, hayatlarımızın&#160;normale dönmesiydi ve evde kaldığım süre uzadıkça dilekleri&#160;gerçekleşiyor gibi görünüyordu.</p><div><div><img src="main-421.png" alt=""/></div></div><div></div><div><div><img src="main-422.png" alt=""/></div></div>
<p>Oysa gizliden gizliye ayak uydurmaya çabalıyordum. Hem sıkılıyordum hem de kendimi yalnız hissediyordum. Günler yavaş geçiyordu. Geçtiğimiz birkaç hafta boyunca karşılaştığım zorluklardan sonra evin sunacağı rahatlığın bana çok daha tatlı geleceğini düşünmüştüm ama kısa süre içinde temiz çarşaflar ve Çin&#160;yemekleri parıltısını kaybetti. Yatağım çok yumuşaktı. Yemekler&#160;çok çeşitliydi. Her şeyden çok fazla vardı ve tüm bunlar kendimi&#160;hem suçlu hem de şımartılmış gibi hissetmeme neden oluyordu.&#160;Kimi zaman annem ve babamla birlikte alışveriş merkezlerinin&#160;koridorlarında dolaşırken Şeytanın Arka Bahçesi’nin sınırlarında&#160;yaşadığını gördüğüm insanları hatırlayıp öfkeleniyordum. Neden bizim ne yapacağımızı bilemeyeceğimiz kadar çok eşyamız&#160;varken onlarda hayatta kalmalarına yetecek kadarı bile yoktu?</p>
<p>Uyumakta güçlük çekiyordum. Acayip saatlerde uyanıyor, zihnimde tuhaflarla geçirdiğim zamandan sahneler dönüp duruyordu. Emma’ya adresimi vermiştim ve posta kutusunu günde&#160;birkaç kez kontrol ediyordum ama şimdiye dek ne ondan ne de&#160;diğerlerinden tek bir mektup gelmişti. Onlardan haber almadan&#160;geçirdiğim her gün -önce iki hafta, sonra da üç hafta oldu- tüm&#160;yaşadıklarım gözüme daha soyut ve gerçekdışı görünmeye başlamıştı. Bunlar gerçekten yaşanmış mıydı? Yoksa hepsi birer sanrıdan mı ibaretti? Karamsar anlarımda bunu düşünmeden edemiyordum. Ya gerçekten delirdiysem ne olacaktı?</p>
<p>Eve dönüşümden bir ay sonra nihayet Emma’nın mektubu elime ulaştığında ne kadar rahatladığımı anlatamam. Kısa ve tasasız bir mektuptu; beni yeniden yapılandırma süreci hakkında&#160;bilgilendiriyor ve hayatımın nasıl gittiğini soruyordu. Gönderenin</p>
<p>adresi, Londra’da bir posta kutusuydu. Emma’nın dediğine göre Şeytanın Arka Bahçesi döngüsüne o kadar yakındı ki sık sık şimdiki zamana geçip posta kutusunu kontrol edebiliyordu. Aynı gün&#160;ona cevap yazdım ve kısa zaman içinde ikimiz de haftada iki ya da&#160;üç mektup göndermeye başladık. Ev gitgide boğucu bir hal alırken beni hayata bağlayan o mektuplar oldu.</p>
<p>Annemle babamın o mektuplardan birini bulmasını göze alamazdım. Bu nedenle her gün postacının yolunu gözlüyor ve garaj yolumuzda belirdiği anda onu karşılamak için dışarı fırlıyordum. Emma’ya mektuptan çok daha güvenli ve hızlı olacağından e-posta göndermeyi önerdim ve internetin ne olduğunu, nasıl bir&#160;internet kafe bulup e-posta adresi alacağını açıklamaya çalışarak&#160;sayfalar dolusu yazı yazdım ama durum ümitsizdi; daha önce&#160;hiç klavye bile kullanmamıştı. Öte yandan, bu mektuplar aldığım riske değerdi ve el yazısıyla iletişim kurmaktan hoşlanmaya&#160;başlamıştım. Sevdiğim bir insanın dokunduğu ve izini bıraktığı&#160;somut bir şeye dokunmanın çok hoş bir yanı vardı.</p>
<p>Mektuplarından birine birkaç fotoğraf iliştirmişti. Mektubu şöyleydi:</p>
<p>Sevgili Jacob, nihayet burada işler tekrar ilginç bir hal alıyor. Bodrumdaki vitrinlerin içinde sergilenen, Bentham’ın bal-mumundan heykeller olduğunu iddia ettiği insanları hatırlıyor musun? Meğer yalan söylüyormuş. Onları farklı döngülerden&#160;kaçırmış ve onları bir tür komada tutmak için Toz Ana’nın tozunu kütlanıyormuş. Farklı tuhafları batarya olarak kullanarak&#160;makinesini çalıştırmaya uğraştığını sanıyoruz ama senin gölgene dek hiçbiri işe yaramamış. En nihayetinde Toz Ana bundan&#160;haberi olduğunu itiraf etti hi bu da neden o kadar tuhaf davrandığını açıklıyor. Bence Bentham ya ona şantaj yapıyordu ya&#160;da istediğini yapmazsa Reynaldo'ya zarar vermekle tehdit ediyordu. Neyse, bir süredir herkesi uyandırmamıza ve onları ait&#160;oldukları döngülere götürmemize yardım ediyor. Sence de bu deliliğin daniskası değil mi?</p>
<p>Yeni yerleri keşfetmek ve yeni insanlarla tanışmak için Pa-noptidön’ü kullanıyoruz. Bayan Peregrine, diğer tuhafların dünyanın farklı kesimlerde nasıl yaşadığını görmemizin bizim için iyi olduğunu söylüyor. Evde bir fotoğraf makinesi buldum ve son&#160;gezimizde onu yanımda gördüm. Zarfın içinde çektiğim fotoğraflardan birkaçını bulabilirsin. Bronwyn bu işte gitgide daha&#160;başarılı olduğumu söylüyor!</p>
<p>Seni deli gibi özlüyorum. Böyle konuşmamam gerektiğini biliyorum ama... bu her şeyi zorlaştırmaktan başka işe yaramıyor. Ama bazen kendime engel olamıyorum. Belki yakında bizi&#160;ziyaret etmek istersin? Bu çok hoşuma giderdi. Ya da belki</p>
<p>Ya da belki ifadesinin üstünü çizip şöyle yazmıştı: Ah, neyse. Sharon’un adımı seslendiğini duyuyorum. Şimdi yola çıkıyor ve bu&#160;mektubun bugün postaya verilmesini istiyorum. Yazmakta geç kalma! Sevgiler, Emma.</p>
<p>Şu “ya da belki” ile neyi kastettiğini merak ediyordum.</p>
<p>Zarfın içine iliştirdiği fotoğraflara baktım. Hepsinin arkasına birkaç satır not düşülmüştü. Bunlardan ilki, üzerinde TUHAF&#160;ŞEYLER yazılı çizgili bir çadırın önünde dikilen ve Viktorya döneminden fırlamış gibi görünen iki kadına aitti. Emma fotoğrafın arkasına şöyle yazmıştı: Bayan Bobolink ve Bayan Loon,<a id="footnote1"></a><sup><a href="#bookmark0">1</a></sup> Bent-ham’m eski ziynetlerinden bazılarını kullanarak seyyar bir sergi&#160;açtılar. Artık tuhaflar daha özgürce seyahat edebildiklerinden epey&#160;iyi iş yapıyorlar. Ne yazık ki çoğumuz tarihimiz hakkında pek bir&#160;şey bilmiyoruz...</p>
<p>Sonraki fotoğraf, daracık basamaklardan sahile ve sahilde bekleyen kayığa doğru inen çok sayıda yetişkine aitti. Hazar Denizinin kıyısında çok güzel bir döngü var, diye yazmıştı Emma, ve&#160;geçen hafta Nim ve ymbrynelerden bazıları orada bir tekne turuna&#160;çıktı. Hugh, Horace ve ben de peşlerine takıldık ama sahilde kaldık.&#160;Kayıklardan payımıza düşeni aldık, teşekkürler.</p><div><div><img src="main-423.png" alt=""/></div></div><div><div><img src="main-424.png" alt=""/></div></div>
<p>Son fotoğrafta kuzguni saçlarına kocaman beyaz kurdeleler bağlamış olan yapışık ikiz kızlar görülüyordu. Yan yana oturmuşlardı ve elbiselerinin üst kısmını hafifçe kenara doğru çekerek paylaştıktan gövdenin bir kısmını gösteriyorlardı. Carlotta ve&#160;Carlita yapışık ikiz, yazıyordu fotoğrafın arkasında, ama en tuhaf&#160;özellikleri bu değil. Vücutları kuruduğu zaman betondan bile daha&#160;sert olan bir tür yapıştırıcı üretiyor. Enoch yanlışlıkla birazının üstüne oturdu ve poposu iki gün boyunca sandalyeye yapışık kaldı! O&#160;kadar öfkelendi ki kafasının patlayacağını sandım. Keşke burada&#160;olsaydın...</p><div><div><img src="main-425.png" alt=""/></div></div><div><div><img src="main-426.png" alt=""/></div></div><div><img src="main-427.jpg" alt=""/></div><div><img src="main-428.jpg" alt=""/></div><div><img src="main-429.jpg" alt=""/></div>
<p>Hemen yanıt verdim. &quot;Ya da belki” diyerek neyi kastettin?</p>
<p>Aradan on gün geçti ama Emma’dan ses soluk çıkmadı. Mektubunda çok ileri gittiğini ve arkadaşlık anlaşmamızı bozduğunu düşünerek geri adım atmasından kaygılanıyordum. Sonraki mektubunu Sevgiler, Emma diye bitirip bitirmeyeceğini merak&#160;ediyordum çünkü bu iki sözcüğe bel bağlamaya başlamıştım ama&#160;iki hafta sonra, bir mektup daha yazıp yazmayacağını düşünürken buldum kendimi.</p>
<p>Sonra postalar hepten kesildi. Takıntılı bir şekilde postacının yolunu gözlüyordum ve dört gün ortalıkta görünmeyince ters giden bir şeyler olduğunu anladım. Ailemin evine tonlarca katalog&#160;ve fatura gelirdi. Elimden geldiğince rahat bir tavır takınarak son&#160;günlerde postacının bize uğramamasını garip bulduğumu söyledim. Babam ulusal tatillerle ilgili bir şeyler geveledikten sonra&#160;konuyu değiştirdi. Sonra gerçekten endişelenmeye başladım.</p>
<p>Her zamankinin aksine annemle babamın da davet edildiği, Dr. Spanger’la ertesi sabahki randevumda gizem çözüldü. Gerginlerdi, yüzleri kül gibiydi. Hepimiz koltuklarımıza yerleşirken&#160;havadan sudan konuşmakta bile zorlanıyorlardı. Spanger her&#160;zamanki sorularıyla başladı. Kendimi nasıl hissediyordum? İlginç rüyalar gördüğüm oluyor muydu? Büyük bir şeyin peşinde&#160;olduğunun farkındaydım ve sonunda gerilime daha fazla dayanamadım.</p>
<p>“Neden ailem burada?” diye sordum. “Neden az önce bir cenazeden gelmiş gibi görünüyorlar?”</p>
<p>İlk defa, Dr. Spanger’ın yüzündeki kalıcı gülümseme silindi. Masasının üstünde duran klasörü açtı ve içinden üç zarf çıkardı.</p>
<p>Bunlar Emma’dan gelen mektuplardı. Hepsi açılmıştı. “Bunlar hakkında konuşmamız gerek,” dedi.</p>
<p>“Aramızda gizli saklı hiçbir şeyin olmayacağı konusunda anlaşmıştık,” dedi babam. “Bu kötü, Jake. Çok kötü.”</p>
<p>Ellerim titremeye başladı. “Onlar kişiseldi,” dedim sesimi kontrol etmeye çalışarak. “Onlar bana yazıldı. Mektuplarımı&#160;okumamalıydınız.”</p><div><div><img src="main-430.png" alt=""/></div></div><div><div><img src="main-431.png" alt=""/></div></div>
<p>Mektupların içinde ne yazıyordu? Annem ve babamın gördüğü neydi? Bu bir felaketti. Hem de korkunç bir felaket.</p>
<p>“Emma kim?” dedi Dr. Spanger. “Bayan Peregrine kim?”</p>
<p>“Bu adil değil!” diye bağırdım. “Kişisel mektuplarımı çaldınız ve şimdi de onları beni tuzağa düşürmek için kullanıyorsunuz!”</p>
<p>“Sesini yükseltme!” dedi babam. “Artık her şey ortaya döküldü. Dürüst ol. Bu hepimiz için daha kolay olur.”</p>
<p>Dr. Spanger, Emma’nın, mektuplarından birine iliştirmiş olduğu bir fotoğrafı havaya kaldırdı. “Kim bu insanlar?”</p>
<p>Fotoğrafa bakmak için öne eğildim. Bu, sallanan bir sandalyede oturan iki yaşlı kadının fotoğrafıydı. Kadınlardan biri diğerini adeta bir bebekmiş gibi kucağına almıştı.</p>
<p>“Hiçbir fikrim yok,” dedim ters ters.</p><div><div><img src="main-432.png" alt=""/></div></div><div><div><img src="main-433.png" alt=""/></div></div><div><img src="main-434.jpg" alt=""/></div>
<p>“Arkasında bir yazı var,” dedi. “Şöyle diyor: Ruhlarının bir kısmı alınanlara yardım etmek için yeni yollar buluyoruz. Görünüşe göre yakın temas mucizeler yaratıyor. Bayan Hornbill sadece birkaç saat sonra adeta yepyeni bir ymbryneye dönüştü.’”</p>
<p>Yım-briyne, diye telaffuz etmişti.</p>
<p>“İmm-brinne,” diye hatasını düzelttim kendime hâkim otamayarak. “‘1’ sesini vurgulamanız gerek.”</p>
<p>“Anlıyorum.” Dr. Spanger fotoğrafı bırakıp parmaklarını çenesinin altında birleştirdi. “Peki şu... imm-brinne nedir?”</p>
<p>Geriye dönüp bakıldığında belki de yaptığım aptalcaydı ama o anda köşeye sıkıştığımı hissediyordum ve doğruyu söylemekten başka seçeneğim yoktu. Mektuplar ellerindeydi, fotoğrafları&#160;görmüşlerdi ve böylece düzmece hikâyem suya düşmüştü.</p>
<p>“Bizi koruyorlar,” dedim.</p>
<p>Dr. Spanger annemle babama baktı. “Hepimizi mi?”</p>
<p>“Hayır. Yalnızca tuhaf çocukları.”</p>
<p>“Tuhaf çocukları,” diye tekrar etti Dr. Spanger yavaşça. “Ve sen de onlardan biri olduğuna inanıyorsun.”</p>
<p>Elimi uzattım. “Artık mektuplarımı istiyorum.”</p>
<p>“Onları alacaksın. Ama önce konuşmamız gerek, tamam mı?”</p>
<p>Elimi çekip kollarımı kavuşturdum. Sanki karşısında IQ’su yetmiş olan biri varmış gibi konuşuyordu.</p>
<p>“Şimdi, sana tuhaf olduğunu düşündüren nedir?”</p>
<p>“Diğer insanların göremediği şeyleri görebiliyorum.”</p>
<p>Göz ucuyla annemin ve babamın yüzlerinin gittikçe solgunlaştığını gördüm. Bunu iyi karşılamıyorlardı.</p>
<p>“Mektuplarda... Pan... optidön diye bir şeyden bahsediyorsun. Bana o konuda ne anlatabilirsin?”</p>
<p>“Mektupları ben yazmadım,” dedim. “Emma yazdı.”</p>
<p>“Elbette. O zaman konuyu değiştirelim. Bana Emma’dan bahset.”</p>
<p>“Doktor,” diye araya girdi annem, “onu bu konuda cesaretlendirmenin...”</p>
<p>“Lütfen, Bayan Portman.” Dr. Spanger elini havaya kaldırdı.</p>
<p>&quot;jake, bana Emma'dan bahset. O senin kız arkadaşın mı?&quot;</p>
<p>Babamın kaşlarının havaya kalktığını gördüm. Daha önce hiç kız arkadaşım olmamıştı. Hatta kimseyle çıkmamıştım bile.</p>
<p>&quot;Öyleydi. Yani sanırım. Ama şu anda... ilişkimize ara vermiş haldeyiz.&quot;</p>
<p>Dr. Spanger defterine not aldıktan sonra kalemiyle çenesine hafifçe vurdu. &quot;Onu hayal ettiğinde neye benziyor?&quot;</p>
<p>Adeta sandalyemde ufaldım. &quot;Onu hayal ettiğinde derken neyi kastediyorsunuz?&quot;</p>
<p>&quot;Ah.&quot; Dr. Spanger dudaklarını büzüştürdü. lşi batırdığının farkındaydı. &quot;Demek istiyordum ki. ..&quot;</p>
<p>&quot;Tamam, bu yeterince uzadı,&quot; dedi babam. &quot;O mektuplan senin yazdığını biliyoruz, jake.&quot;</p>
<p>Az kalsın sandalyemden sıçrayacaktım. ''Ne yaptığımı sanıyorsunuz? Bu el yazısı bana bile ait değil!&quot;</p>
<p>Babam cebinden bir mektup çıkardı. Bu, Emma'nın onun için bıraktığı mektubun ta kendisiydi. &quot;Bunu sen yazdın, öyle değil&#160;mi? Bu el yazıları aynı.&quot;</p>
<p>&quot;Onu yazan da Emma'ydı! Bak, adı hemen şurada!&quot; Mektubu yakalamak için ileri doğru atıldım ama babam onu benden kaçırdı.</p>
<p>&quot;Bazen bazı şeyleri öyle çok isteriz ki gerçek olduklarını hayal ederiz,&quot; dedi Dr. Spanger.</p>
<p>&quot;Deli olduğumu düşünüyorsunuz!&quot; diye bağırdım.</p>
<p>&quot;Bu ofiste o kelimeyi kullanmayız,'' dedi Dr. Spanger. &quot;Lütfen biraz sakinleş, jake.&quot;</p>
<p>&quot;Zarfların üstündeki posta damgasına ne diyorsunuz?&quot; dedim Spanger'ın masasında duran mektuplara işaret ederek. &quot;Hepsi ta&#160;Londra'dan geldi!&quot;</p>
<p>Babam iç geçirdi. &quot;Geçen sömestr okulda Photoshop dersi almıştın, jakey. Yaşlı olabilirim ama bunun gibi şeylerin ne kadar kolay taklit edilebildiğini biliyorum.&quot;</p>
<p>&quot;Ya fotoğraflar? Onlar da mı sahte?&quot;</p>
<p>&quot;Bu fotoğraflar büyükbabana ait. Onları daha önce gördüğümden eminim.&quot;</p><div><img src="main-435.png" alt=""/></div>
<p>Çoktan başım dönmeye başlamıştı. Kendimi çırılçıplak kalmış ve ihanete uğramış gibi hissediyordum; çok utanmıştım. Sonra konuşmayı kestim çünkü söyleyeceğim her şey onları aklımı kaçırdığıma dair biraz daha fazla ikna edecekti.</p>
<p>Onlar odada değilmişim gibi benim hakkımda konuşurlarken burnumdan soluyarak öylece oturdum. Dr. Spanger’ın yeni tanısı, “gerçeklikle bağlarımın”, radikal bir şekilde kopmuş olduğuydu ve bu “tuhaflar” kendim için yaratıp hayalimdeki kız arkadaşla tamamladığım ayrıntılı sanrılar evreninin bir parçasıydı.&#160;Çok zeki olduğumdan haftalar boyunca herkesi aklımın yerinde&#160;olduğuna dair kandırabilmiştim ama mektuplar iyileşmenin yanma bile yaklaşmadığımı, hatta kendime zarar bile verebileceğimi kanıtlıyordu. Bir an önce “rehabilitasyon ve gözlem” için&#160;“yatılı bir kliniğe” sevk edilmemi önerdi ki anladığım kadarıyla&#160;bu, psikiyatrist dilinde “tımarhane” demekti.</p>
<p>Her şeyi en küçük detayına kadar planlamışlardı. “Sadece bir ya da iki haftalığına,” dedi babam. “Gerçekten çok güzel bir yer;&#160;hem de inanılmaz pahalı. Bunu küçük bir tatil gibi düşün.”</p>
<p>“Mektuplarımı istiyorum.”</p>
<p>Dr. Spanger onları yeniden klasörünün içine koydu. “Üzgünüm Jake,” dedi. “Şimdilik bende kalmalarının daha iyi olduğunu düşünüyoruz.”</p>
<p>“Bana yalan söyledin!” dedim. Kadının masasına atılarak onları kapmaya çalıştım ama Spanger çevikti ve elindeki klasörle geriye doğru sıçradı. Babam bağırıp beni yakaladı ve göz açıp&#160;kapatıncaya kadar dayılarımdan ikisi kapıdan içeri daldı. En başından beri koridorda bekliyorlardı. Kaçma ihtimalime karşı kapının önünde nöbet tutuyorlardı.</p>
<p>Park yerine ve oradan da arabanın içine dek bana eşlik ettiler. Annemin gergin bir tavırla söylediğine göre klinikte benim için bir&#160;yer boşalana kadar dayılarım birkaç günlüğüne bizimle kalacaktı.</p>
<p>Benimle yalnız kalmaktan korkuyorlardı. Kendi ailem. Sonra beni başka birinin sorunu haline geleceğim bir yere göndereceklerdi. Kliniğe. Sanki yaralı dirseğime pansuman yapacaklarmış&#160;gibi. Neden açıkça söylemiyorlardı ki? Ne kadar pahalı olursa&#160;olsun orası bir akıl hastanesiydi. İlaçlarımı içmiş gibi yapıp daha&#160;sonra tükürebileceğim türden bir yer değildi. Doktorları ruh hali&#160;değişiklikleriyle ve hafıza kaybıyla ilgili hikâyelerimle kandırabi-leceğim bir yer değildi. Tuhafların dünyasıyla ilgili en küçük detayı bile anlatana dek beni antipsikotik ilaçlara ve doğruluk serumlarına boğacaklardı ve bunları iflah olmaz bir deli olduğuma&#160;dair kanıt olarak göreceklerinden beni duvarları yastık kaplı bir&#160;hücreye kilitlemekten ve anahtarı klozete atıp sifonu çekmekten&#160;başka seçenekleri kalmayacaktı.</p>
<p>Hapı yutmuştum.</p>
<p>Sonraki birkaç gün boyunca tıpkı bir suçlu gibi gözetim altında tutuldum. Annem, babam ya da dayılarımdan biri sürekli benimle aynı odada oluyordu. Herkes klinikten telefon bekliyordu. Sanırım benim için seçtikleri yer rağbet gören bir mekândı ama yer&#160;açılır açılmaz -ki bu her an olabilirdi- beni sepetleyeceklerdi.</p>
<p>“Seni her gün ziyarete geleceğiz,” diye söz verdi annem. “Sadece birkaç haftalığına Jakey, söz veriyorum.”</p>
<p>Sadece birkaç haftalığına. Tabii, kesin öyledir.</p>
<p>Onlarla mantıklı bir şekilde konuşmaya çalıştım. Yalvardım. Mektupların bana ait olmadığını kanıtlayabilmek adına bir el&#160;yazısı uzmanı tutmaları için onlara dil döktüm. Bunun da işe&#160;yaramadığını görünce tamamen farklı bir yol izlemeye karar verdim. Mektupları yazanın ben olduğumu itiraf ettim (ama tabii&#160;ki onları yazan ben değildim). Artık her şeyin benim uydurmam&#160;olduğunu; tuhaf çocukların, ymbrynelerin ya da Emma’nın gerçek olmadığını fark ettiğimi söyledim. Bu onları memnun etse&#160;de fikirlerini değiştirmelerini sağlamadı. Sonrasında birbirleriyle&#160;fısıldaşırken bekleme listesindeki yerimi sağlama almak için klinikte -o pek pahalı klinikte- geçireceğim ilk haftanın ücretini&#160;peşin ödediklerini öğrendim. Artık bunun geri dönüşü yoktu.</p>
<p>Kaçmayı düşündüm. Arabanın anahtarlarını aşırıp oradan tüymeyi. Ama er ya da geç yakalanırdım ve sonra işler benim için&#160;çok daha kötü bir hal alırdı.</p>
<p>Emma’nın beni kurtarmaya geldiğini hayal ettim. Hatta ona başıma gelenleri anlatan bir mektup bile yazdım ama onu gönderme şansım yoktu. Kimseye görünmeden posta kutusuna ula-şabilsem bile postacı artık bizim evimize uğramıyordu. Hem Em-ma’ya ulaşabilsem bile ne değişecekti ki? Şimdiki zamanda, tüm&#160;döngülerden uzakta kapana kısılmıştım. Zaten gelemezdi.</p>
<p>Üçüncü gece çaresizlik içinde babamın telefonunu yürüttüm (artık benim telefon kullanmama izin vermiyorlardı) ve onu&#160;kullanarak Emma’ya bir e-posta gönderdim. Bilgisayarlar konusunda ne denli ümitsiz vaka olduğunu fark etmeden önce onun&#160;için bir e-posta adresi almıştım -ateskizl901@gmail.com- ama&#160;hiçbir ilgi emaresi göstermediğinden ona oradan yazmaya kal-kışmamıştım. Hatta şifresini bile söylemeye lüzum görmediğimi&#160;hatırladım. Bir mesaj yazıp şişenin içine koyduktan sonra denize atsaydım ona ulaşma ihtimalim daha yüksek olurdu ama tek&#160;şansım buydu.</p>
<p>Telefon ertesi akşam geldi: Benim için bir yer boşalmıştı. Çantalarım çoktan toplanmış, günlerdir öylece bekliyordu. Akşamın dokuzu olması ya da kliniğin iki saatlik mesafede olması önemli&#160;değildi. Hemen yola çıkacaktık.</p>
<p>Hep beraber arabamıza doluştuk. Annem ve babam önde oturuyordu; bense arkada dayılarımın arasında sıkışıp kalmıştım. Seyir halindeki arabadan atlamayı deneyeceğimi düşünüyor gibiydiler. Aslına bakarsanız yapabilirdim. Ama garaj kapısı&#160;gürültüyle açılıp babam arabayı çalıştırırken beslediğim umut&#160;kırıntıları da eriyip gitti. Bundan kaçmamın hiçbir yolu yoktu. Onlarla konuşmam işe yaramazdı; koşarak da kaçamazdım.&#160;Tabii Londra’ya kadar kaçmayı başaramazsam ki bunun için de&#160;pasaport ve para gibi bulma imkânım olmayan şeyler gerekiyordu. Hayır, buna göğüs germek zorundaydım. Ama tuhaflar çok&#160;daha beterlerine katlanmışlardı.</p>
<p>Garajdan geri geri çıktık. Babam önce farlan, sonra da radyoyu açtı. Bir DJ’in hoşsohbet gevezelikleri arabanın içini doldurdu. Ay, bahçenin kenarındaki palmiye ağaçlannın ardından yükseliyordu. İçimi dolduran dehşeti bastırmaya çalışarak başımı eğip gözlerimi yumdum. Belki sadece dileyerek bambaşka bir&#160;yere gidebilirdim. Belki ortadan kaybolabilirdim.</p>
<p>Garaj yolumuza döşeli kırık deniz kabuklannı tekerleklerimiz altında ezerek harekete geçtik. Dayılarım ortamı yumuşatmaya çalışarak sporla ilgili bir şeylerden bahsetmeye koyuldu. Kulaklarımı seslerine kapattım.</p>
<p><sup><a href="#footnote1">1</a></sup></p><a id="bookmark0"></a>
<p> (Ing.) Sırasıyla; Pirinçkuşu ve Dalgıçkuşu. -çn</p>
</body>
</html>