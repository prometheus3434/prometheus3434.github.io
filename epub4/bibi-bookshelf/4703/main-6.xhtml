<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p>—*— - &#160;&#160;&#160;&#160;&#160;&#160;&#160;&#160;<sup>227</sup> —</p>
<p>“Yaptığı çirkinlikler zaman içinde gittikçe beter bir hal aldı,” dedi Bentham. “Jack tuhaf arkadaşlarımızın bazılarının içinde&#160;de aynı zehirli kıskançlığı uyandırıp kendi çıkarı için kullanmayı başardı. Toplantılar düzenledi, konuşmalar yaptı, hoşnutsuz&#160;kimseleri kendi ülküsü etrafında topladı. Şeytanın Arka Bahçesi&#160;onun için son derece verimli topraklardı çünkü burada yaşayan&#160;tuhafların çoğu sürgünlerdi, ymbrynelerin anaerkilliğine yabancılaşmış muhalif tiplerdi.”</p>
<p>“Kilkanatlar,” dedi Emma. “Hortlaklar kendilerine hortlak demeye başlamadan önce böyle diyorlardı. Bayan Peregrine bize&#160;onlardan biraz bahsetmişti.”</p>
<p>“Jack, ‘Onların kanatlarına ihtiyacımız yok!’ diye vaaz verirdi. ‘Yakında kendi kanatlarımızı çıkaracağız!’ Tabii ki mecazi olarak konuşuyordu ama takipçileri, hareketlerinin sembolü olarak sahte kanatlar takıp ortalıkta dolaşırlardı.” Bentham ayağa&#160;kalkıp bize raflara doğru gelmemizi işaret etti. “Şuraya bakın.&#160;Hâlâ elimde o günlerden imha etmeyi beceremediği bir ya da iki&#160;fotoğraf var.” Raftan bir fotoğraf albümü indirdi ve büyük bir kalabalığın konuşan bir adamı dinlerken çekilmiş fotoğrafını açtı.&#160;“Jack burada o nefret dolu konuşmalarından birini yapıyor.”</p>
<p>Neredeyse hepsi fötr şapkalı erkeklerden oluşan kalabalık Caul’ün söyleyeceklerini duymak için meydanı tıklım tıklım&#160;doldurmuş, kutuların üstüne çıkmış, parmaklıkların tepesine&#160;tırmanmıştı.</p>
<p>Bentham sayfayı çevirip bu defa başka bir fotoğraf gösterdi. Fotoğrafta takım elbiseli ve şapkalı iki genç adam vardı. Biri ısrarla sırıtırken diğerinin suratında hiçbir ifade yoktu. “Soldaki&#160;benim, sağdaki de Jack,” dedi Bentham. “Jack yalnızca sizden bir&#160;şeyler koparmaya çalışıyorsa gülümserdi.”</p>
<p>Sayfayı son kez çevirdiğinde baykuşlarınkini andıran ve omuzlarının arkasından çıkıp iki yana uzanan bir çift kanatla&#160;poz vermiş bir oğlan çocuğuyla karşılaştık. Omuzlarını öne düşürmüş halde bir kaidenin üstünde oturuyordu ve gözlerinden</p><div><img src="main-182.png" alt=""/></div>
<p>birinin kalkık kenarlı şapkasının ardında kalmasına rağmen sessiz bir küçüksemeyle kameraya bakıyordu. Fotoğrafın alt tarafına, Onlann kanatlanna ihti<sub>y</sub>acımız <sub>y</sub>ok, sözcükleri basılmıştı.</p>
<p>&quot;J ack'in adam toplamakta kullandığı posterlerden biri,&quot; diye açıkladı Bentham.</p><div><img src="main-183.png" alt=""/></div><div><img src="main-184.jpg" alt=""/></div><div><img src="main-185.jpg" alt=""/></div><div><img src="main-186.jpg" alt=""/></div>
<p>Bentham ikinci fotoğrafı yüzüne yaklaştırarak erkek kardeşinin suratını inceledi. “Onun içinde hep bir karanlık vardı,” dedi, “ama ben onu görmeyi reddediyordum. Alma’nın gözleri&#160;daha keskindi. Jack’i zamanında kendinden uzaklaştırmayı bildi. Fakat Jack ve ben, hem yaş hem de zihniyet olarak birbirimize yakındık ya da ben öyle sanıyordum. Biz iki kafadardık, aramızdan su sızmazdı. Ama asıl yüzünü benden gizlemeyi başardı.&#160;‘Jack, artık buna bir son vermelisin,’ dediğim ve beni dövdürüp&#160;karanlık bir fare deliğinde ölüme terk ettiği güne dek onun aslında nasıl biri olduğunu göremedim. Ondan sonra da her şey&#160;için çok geçti.”</p>
<p>Bentham başını kaldırdı, ateşin parıltıları gözlerinden yansıyordu. “Kendi erkek kardeşi için bile hiçbir şey ifade etmediğini anlamak insanı kedere boğuyor.” Korkunç anılarının arasında&#160;kördüğüm olmuş halde kısa süreliğine sessizleşti.</p>
<p>“Ama ölmediniz,” dedi Emma. “Onları gölgelere çevirdiniz.” “Evet.”</p>
<p>“Nasıl?”</p>
<p>“Onları oyuna getirdim.”</p>
<p>“Dehşet verici canavarlara dönüşmeleri için mi?” dedim.</p>
<p>“Amacım onları birer canavara dönüştürmek değildi. Sadece onlardan kurtulmayı istemiştim.” Kasıntılar içinde kanepeye döndü ve kendini yavaşça minderlerin üzerine bıraktı. “Bu fikir&#160;aklıma geldiğinde açlıktan ölmenin eşiğindeydim: Erkek kardeşimi tuzağa düşürmek için kusursuz bir hikâye bulmuştum. En&#160;az insanlık kadar eski bir hikâye. Gençlik pınarı. Ben de yaşlanmanın tehlikelerini sonsuza dek ortadan kaldıracak, hatta yaşlanmayı tersine çevirecek ve pek az kişi tarafından bilinen bir&#160;döngü hilesinin aşamalarını tırnağımla hücremin toprak zeminine kazıdım. Ya da en azından yazdıklarım buna benziyordu. Ama&#160;aslında aşamaların asıl tarif ettiği şeyin, yani acil durum halinde&#160;döngüleri hızlı ve kalıcı bir şekilde çökertmek için kullanılan esrarlı ve neredeyse herkes tarafından unutulmuş bir prosedürün&#160;yan etkilerinden ibaretti.”</p>
<p>Bilimkurgu klişelerindeki “kendini yok etme” düğmeleri gözümün önüne geldi. Küçük bir süpernova; parıltıları aniden sönen yıldızlar.</p>
<p>“Tuzağımın bu kadar iyi işlemesini hiç beklemiyordum,” dedi Bentham. “Hareketin bir parçasıyken sempatisini kazandığım&#160;adamlardan biri tekniğimi kendisine aitmiş gibi herkese anlattı&#160;ve Jack de ona inandı. Prosedürü hayata geçirmek için takipçilerini uzak bir döngüye götürdü. İşte orada, kapıyı sonsuza dek&#160;arkalarından kapatacaklarını umuyordum.”</p>
<p>“Ama olaylar o şekilde gelişmedi,” dedi Emma.</p>
<p>“Sibirya’nın yarısının havaya uçtuğu olaydan mı bahsediyoruz?” diye sordum.</p>
<p>“Reaksiyon o kadar güçlüydü ki tam bir gün bir gece sürdü,” dedi Bentham. “Her şey olup bittikten sonra orada çekilmiş bazı&#160;fotoğraflar var...”</p>
<p>Başıyla yerdeki albüme işaret edip fotoğrafları bulmamızı bekledi. Gece saatlerinde, neresi olduğunu ayırt etmenin mümkün olmadığı ıssız topraklarda çekilmiş fotoğraflardan birinde&#160;gökyüzü, geceyi gökdelen ebatlarındaki bir maytap gibi aydınlatan devasa ama uzak bir akkor enerji salımmıyla ortadan ikiye&#160;yarılmıştı. Yerden göğe doğru alevler püskürüyor gibiydi. Diğeri&#160;yıkıntılardan, çatlak duvarlı evlerden ve patlama yüzünden tüm&#160;yapraklarını dökmüş çırılçıplak ağaçlardan oluşan enkaz halindeki bir köye aitti. Fotoğrafa bakarken bile yapayalnız bir rüzgârın uğultusunu, aniden tüm yaşam damarları kesilen bir kasabanın hissedilebilir sessizliğini duyabildiğimi sandım.</p><div><img src="main-187.jpg" alt=""/></div><div><img src="main-188.jpg" alt=""/></div>
<p>Bentham başını iki yana salladı. “O çökmüş döngüden sürünerek çıkacak şeyleri en korkunç kâbuslarımda bile hayal edemezdim,” dedi. “Kısa bir süreliğine ortalık sessizdi. Tutsak edildiğim hücreden kurtulup iyileşmeye başlamıştım. Makinemin dizginlerini tekrar ele geçirdim. Erkek kardeşimin karanlık çağı&#160;sona yaklaşıyordu ama bu sadece başlangıçtı.”</p>
<p>“Bu Gölge Savaşlarının başlangıcıydı,” dedi Emma.</p>
<p>“Kısa zaman içinde gölgelerden yapılmış yaratıklar hakkında hikâyeler duymaya başladık. Virane halindeki ormanlardan çıkıp tuhaflarla besleniyorlardı. Sıradan insanlarla, hayvanlarla ve&#160;ağızlarına sığacak tüm diğer şeylerle.”</p>
<p>“Bir keresinde onlardan tekinin bir araba yediğine şahit oldum,” dedi Nim.</p>
<p>“Araba mı?” diye sordum.</p>
<p>“Ben de içindeydim,” diye yanıtladı.</p>
<p>Biraz daha ayrıntılara inmesini bekledik.</p>
<p>“Eee?” dedi Emma.</p>
<p>“Kaçtım,” dedi Nim omuzlarını silkerek. “Direksiyon yaratığın boğazına takıldı.”</p>
<p>“Devam edebilir miyim?” dedi Bentham.</p>
<p>“Elbette efendim. Çok özür dilerim.”</p>
<p>“Ne diyordum? Acayip direksiyonlar ve... döngü girişleri dışında bu mahlukatları durdurabilecek pek bir şey yoktu. Neyse ki elimizde bunlardan yeterince vardı. Böylece çoğumuz başka&#160;seçeneğimiz kalmadıkça döngülerimizden ayrılmayarak gölge&#160;halkı sorunuyla baş ettiğimizi düşündük. Gölgeler hayatlarımıza&#160;son vermiyordu ama yaşamlarımızı güçlük, mahrumiyet ve tehlike içinde sürdürmemize neden oldular.”</p>
<p>“Ya hortlaklar?” diye sordum.</p>
<p>“Bence şimdi o konuya geliyordu,” dedi Emma.</p>
<p>“Evet,” dedi Bentham. “İlk gölgemle karşılaşmamın üzerinden beş yıl geçmişti ki ilk hortlağımla burun buruna geldim. Gece yansından sonra birileri kapımı tıklattı. Evimde, döngümde güven içindeydim ya da böyle düşünüyordum. Ama kapıyı</p><div><img src="main-189.png" alt=""/></div>
<p>açtığımda karşımda erkek kardeşim Jack’i buldum. Biraz kötü giyinmişti ama tıpkı eskisi gibi görünüyordu. Tabii kalem değmemiş kâğıt kadar beyaz, ölü bakışlı gözleri dışında.”</p>
<p>Emma’yla aynı anda bağdaş kurup hiçbir kelimesini kaçırmamak için Bentham’a doğru eğildik. Bentham tekinsiz bakışlarını başlarımızın üstünden uzaklara dikmişti.</p>
<p>“İçi boş ruhunu doldurmaya yetecek kadar tuhaf yemiş ve kendini erkek kardeşime benzeyen ama aslında onunla alakası&#160;olmayan bir şeye dönüştürmüştü. Yıllar boyunca tutunduğu insanlık kırıntılarının yerinde yeller esiyordu, gözlerinin rengiyle&#160;birlikte onlar da akıp gitmişti. O anda karşımda dikilen hortlak,&#160;eskiden olduğu tuhafla kıyaslandığında orijinalinin defalarca&#160;kopyalanmış hali gibiydi. Ayrıntılar, renkler kaybolmuş...”</p>
<p>“Ya anıları?” diye sordum.</p>
<p>“Jack anılarını kaybetmemişti. Ne yazık! Çünkü aksi takdirde Abaton ve Ruhlar Kütüphanesi’yle ilgili her şeyi de unutmuş olurdu. Ve tabii bir de ona yaptıklarımı.”</p>
<p>“Bunun arkasında sizin olduğunuzu nasıl öğrenmiş?” diye sordu Emma.</p>
<p>“Kardeş sezgisine bir puan yazın. Ve günün birinde yapacak daha iyi bir şey bulamadığından itiraf ettirene dek bana işkence yaptı.” Bentham başıyla bacaklarına işaret etti. “Gördüğünüz&#160;gibi asla tam olarak iyileşmediler.”</p>
<p>“Ama sizi öldürmemiş,” dedim.</p>
<p>“Hortlaklar çıkarlarını gözeten yaratıklardır ve intikam onları sandığımız kadar motive etmez,” dedi Bentham. “Jack’in Aba-ton’u bulmak konusundaki saplantısı iyiden iyiye güçlenmişti&#160;ama bunun için makineme, makinenin çalışması için de bana&#160;ihtiyacı vardı. Önce onun tutsağı ve kölesi oldum; sonra da Ruhlar Kütüphanesi’ni bulup suiistimal etme arzusuyla yanıp tutuşan hortlakların küçük ama etkili birliğinin Şeytanın Arka Bah-çesi’ndeki gizli merkezi haline geldim. Asıl amaçlarının Ruhlar&#160;Kütüphanesi’ni bulmak olduğunu şimdiye dek anlamışsınızdır&#160;sanırım.”</p>
<p>“Gölgelere dönüşmelerine neden olan reaksiyonu yeniden yaratmak istediklerini sanmıştım,” dedim, “ama daha büyüğünü&#160;ve daha iyisini. ‘Bu defa doğru yapacağız”' dedim ellerimle havada tırnak işareti yaparak.</p>
<p>Bentham kaşlarını çattı. “Bunu nereden duydun?”</p>
<p>“Hortlağın teki son nefesini vermeden hemen önce söyledi,” dedi Emma. “Ymbrynelerimize ihtiyaç duymalarının nedeni buymuş. Reaksiyonu güçlendirmek için onlara gereksinimleri varmış.”</p>
<p>“Baştan aşağı saçmalık,” dedi Bentham. “Büyük olasılıkla izlerini kaybettirmek için anlattıkları uydurma bir hikâyedir. Fakat size bunu söyleyen hortlak gerçekten buna inanıyor olabilir. Jack, Abaton konusundaki arayışını yalnızca kendisine en yakın&#160;gördüğü adamlarla paylaşmıştır.”</p>
<p>“Ama eğer ymbrynelere ihtiyaç duymalarının nedeni reaksiyonu sil baştan gerçekleştirmek değilse,” dedim, “neden onları teker teker kaçırma zahmetine giriştiler?”</p>
<p>“Çünkü kayıp Abaton döngüsü yalnızca kayıp değil,” dedi Bentham. “Efsaneye göre kaybolmadan önce kilitlenmiş ve onu&#160;kilitleyen de ymbrynelermiş. Tam bir sayı vermem gerekirse tuhafların dünyasının on iki ırak köşesinden uçup gelen on iki&#160;ymbryne. Kütüphaneyi bulmayı başarırsanız Abaton’u yeniden&#160;açmak için bahsi geçen on iki ymbryneye ya da onların varislerine ihtiyaç duyarsınız. Dolayısıyla erkek kardeşimin tam on iki&#160;ymbryne kaçırması beni hiç şaşırtmadı; eminim izlerini bulup&#160;onları avlamak için yıllarını harcamıştır.”</p>
<p>“Biliyordum,” dedim. “Planlarının, gölgelere dönüşmelerine neden olan reaksiyonu yeniden yaratmaktan çok daha fazlası olduğundan emindim.”</p>
<p>“Demek ki onu buldu,” dedi Emma. “Caul Abaton’un nerede olduğunu öğrenmemiş olsaydı, ymbrynelerin kaçırılması için düğmeye basmazdı.”</p>
<p>“Bunun bir efsaneden ibaret olduğunu söylediğinizi sanıyordum,” dedim. “Şimdi sanki gerçekmiş gibi konuşuyorsunuz. Hangisi doğru?”</p><div><div><img src="main-190.png" alt=""/></div></div><div><div><img src="main-191.png" alt=""/></div></div>
<p>“Ymbryneler Konseyi’nin resmi görüşüne göre Ruhlar Kütüphanesi yalnızca bir hikâyeden ibaret,” dedi Bentham.</p>
<p>“Konseyin ne dediği umurumda değil,” dedi Emma. “Asıl siz ne diyorsunuz?”</p>
<p>“Benim fikrim yalnızca bana aittir,” dedi Bentham kaçamak bir yanıt vererek. “Ama kütüphane gerçekse ve Jack onu bulup&#160;açmayı başarırsa, yine de ruhları çalmayı beceremeyecektir. O&#160;henüz bundan haberdar değil ama ihtiyacı olan üçüncü bir şey&#160;daha var. Bir anahtar.”</p>
<p>“Peki, o nedir?” dedim.</p>
<p>“Kimse ruh kavanozlarına el süremez. Çoğu insanın onları ne görmeleri ne de ellemeleri mümkündür. Ymbryneler bile onlara dokunamaz. Masallarda, yalnızca kütüphaneci adı verilen&#160;özel yeteneklere sahip üstatların kavanozları görüp onlara dokunabildiği söylenir ve bin yıldır dünyaya tek bir kütüphaneci&#160;gelmedi. Kütüphane gerçekse Jack’in bulacağı tek şey boş raflar&#160;olacaktır.”</p>
<p>“Pekâlâ, biraz rahatladığımı söylemeliyim,” dedim.</p>
<p>“Evet ve hayır,” dedi Emma. “Avlamak için uzun yıllarını harcadığı ymbrynelerin artık hiçbir işine yaramadığını fark ettiğinde ne yapacak? Deliye dönecektir!”</p>
<p>“Beni en çok endişelendiren de bu,” dedi Bentham. “Jack’in aksi bir mizacı vardır ve onlarca yıldır besleyip büyüttüğü düş&#160;yitip gittiğinde...”</p>
<p>Bunun ne anlama geleceğini, Caul gibi birinin yapabileceği işkenceleri tahmin etmeye çalıştım ama zihnim o düşüncelerden&#160;kaçıyordu. Aynı korkular Emma’nın üstüne de çökmüş olacak ki&#160;az sonra söylediği kelimeler dudaklarından son derece keskin ve&#160;öfkeli bir şekilde döküldü.</p>
<p>“Onları kurtaracağız.”</p>
<p>“Ortak bir amacımız var,” dedi Bentham. “Erkek kardeşimi ve türünü yok edip kız kardeşimi ve onun türünü kurtarmak. Birlik&#160;olursak ikisini de başarabiliriz.”</p><div><img src="main-192.png" alt=""/></div>
<p>O anda o kadar ufak tefek görünüyordu ki az kalsın gülecektim. Devasa kanepeye çökmüş, bastonunu cılız bacaklarına yaslamıştı.</p>
<p>“Nasıl?” dedim. “Bir orduya ihtiyacımız var.”</p>
<p>“Yanlış,” diye yanıtladı. “Hortlaklar orduları kolaylıkla mağlup edebilirler. Neyse ki elimizde ordudan çok daha iyi bir şey var.” Dudakları hafifçe kıvrılınca yüzünde beliren gülümsemeyle&#160;Emma’ya ve bana baktı. “İkiniz varsınız. Ve şansınıza, sizin elinizde de ben varım.” Bentham bastonuna abanıp yavaşça ayağa&#160;kalktı. “Sizi onların kalesine sokmamız gerekiyor.”</p>
<p>“İçine girilmesi son derece imkânsız görünüyor,” dedim.</p>
<p>“Çünkü genel anlamda öyledir,” diye yanıtladı Bentham. “O yapı, Şeytanın Arka Bahçesi’nin hapishane döngüsü olarak kullanıldığı yıllarda beterin beterini zapt etmek için tasarlanmıştı.&#160;Hortlaklar buraya döndükten sonra orayı evleri haline getirdiler;&#160;eskiden kaçmanın mümkün olmadığı o hapishane, şimdi içeri&#160;girmenin mümkün olmadığı bir kaleye dönüştü.”</p>
<p>“Ama siz içeri girmenin bir yolunu biliyorsunuz,” diye akıl yürüttü Emma.</p>
<p>“Biliyor olabilirim. Tabii bana yardım ederseniz,” dedi Bentham. “Jack ve hortlakları geldiğinde Panoptidön’ümün kalbini çaldılar. Beni kendi makinemi paramparça etmeye ve çalışmalarına daha korunaklı bir yerde devam edebilmeleri için döngülerimi kopyalayıp kalenin içinde yeniden yaratmaya zorladılar.”</p>
<p>“Yani... başka bir tane daha mı var?” dedim.</p>
<p>Bentham başıyla onayladı. “Benimki orijinali, onlarınkiyse kopyası,” dedi. “İkisi birbirine bağlı ve ikisinde de diğerine açılan birer kapı var.”</p>
<p>Emma olduğu yerde dikleşti. “Yani makinenizi kullanarak onlarınkine girebileceğimizi mi söylemek istiyorsunuz?”</p>
<p>“Evet.”</p>
<p>“O zaman neden siz yapmadınız?” diye sordum. “Neden onca yıl beklediniz?”</p>
<p>“Jack makinemi öylesine geri dönüşü olmayan bir şekilde parçaladı ki asla tamir edilemeyeceğini düşündüm,” dedi Bentham. “Yıllarca yalnızca tek bir oda işlevini kaybetmedi: Sibirya’ya&#160;çıkan oda. Ama yıllar süren arayışlarımıza rağmen Jack’in makinesinin içine girmenin yolunu bulamadık.”</p>
<p>Dikkatli gözlerle buzul yarığının dibini inceleyen adamı anımsadım. Görünüşe göre karın içine gömülmüş bir kapı arıyordu.</p>
<p>“Diğer kapılan, diğer odaları açmamız gerek,” dedi Bentham, “ama bunu yapabilmek için Jack’in çaldığı parçanın yerine kullanabileceğim bir yedek parçaya ihtiyacım var. Yani Panoptidön’ü-mün kalbindeki dinamoya. Uzun zamandır, işe yarayabilecek oldukça güçlü ve tehlikeli bir şey bulduğumdan şüpheleniyordum&#160;fakat burnumun dibinde, hatta Şeytanın Arka Bahçesi’nde olmasına rağmen onlardan birini temin etmek hiç mümkün olmadı.&#160;Şimdiye dek.”</p>
<p>Bana döndü.</p>
<p>“Oğlum, bana bir gölge getirmen gerek.”</p>
<p>* « *</p>
<p>Elbette kabul ettim. Eğer arkadaşlarımızı özgürlüğüne kavuşturmaya yardımı olacağına ikna olursam hemen her şeye evet diyebilirdim. Ama isteğini kabul ettiğimi duyan Bentham gelip de elimi avuçlarının arasına alıp sıktığı anda gölgeyi nereden bulacağıma dair hiçbir fikrim olmadığı kafama dank etti. Hortlakların&#160;kalesinin içinde bolca olduğundan emindim ama içeri girmenin&#160;mümkün olmadığı konusunda hemfikirdik. İşte o anda, Sharon&#160;odanın kenarlarında büyüyen gölgelerin arasından çıkarak bize&#160;müjdeyi verdi.</p>
<p>“Yıkılan köprünün altında kalan arkadaşını hatırlıyor musun?” dedi. “Anlaşılan ölmemiş. Onu birkaç saat önce Hendek’ten çıkardılar.”</p>
<p>“Onlar dediğin?” dedim.</p>
<p>“Korsanlar. Onu zincire vurup Balçık Sokağı’nın sonunda kafese kapatmışlar. Duyduğuma göre epey karışıklığa neden oluyormuş.”</p>
<p>“İşte bu,” dedi Emma heyecandan gerilerek. “Gölgeyi kaçırıp buraya getiririz, Bay Bentham’ın makinesini yeniden çalıştırırız,&#160;hortlakların kalesine açılan kapıyı buluruz ve arkadaşlarımızı&#160;kurtarırız.”</p>
<p>“Ne kadar basit!” dedi Sharon ve havlamayı andıran kahkahalara boğuldu. “Son kısım dışında.”</p>
<p>“Ve ilk,” dedim.</p>
<p>Emma yanıma yanaştı. “Üzgünüm, tatlım. İşin senin payına düşen kısmını sana hiç sormadan kabul ettim. Sence o gölgeyle&#160;başa çıkabilir misin?”</p>
<p>Emin değildim. Evet, onu Ateş Hendeği’nde birkaç gözalıcı hareket sergilemeye zorlamayı başarmıştım ama onu kukla gibi&#160;boyunduruk altına alıp Bentham’ın evine dek getirmek varlığından bile yeni haberdar olduğum gölge ehlileştirme becerilerimin&#160;bir mucizeye imza atmasını beklemek demekti. Bir gölgeyle neredeyse felaketle sonuçlanacak olan son karşılaşmamdan sonra&#160;güvenim tüm zamanların en düşük seviyesindeydi. Ama her şey&#160;benim bunu becermeme bağlıydı.</p>
<p>“Tabii ki başa çıkabilirim,” dedim ama bunu söylemem epeyce uzun sürmüştü. “Ne zaman yola çıkıyoruz?”</p>
<p>Bentham ellerini çırptı. “İşte ruh budur!”</p>
<p>Emma’nın bakışları yüzümde dolandı. Numara yaptığımı adı gibi bildiğinden emindim.</p>
<p>“Hazır olduğunuz anda yola çıkabilirsiniz,” dedi Bentham. “Sharon size rehberlik edecek.”</p>
<p>“Zaman kaybetmemeliyiz,” dedi Sharon. “Mahalle sakinlerinin gölgeden sıkılır sıkılmaz onu öldüreceklerine kalıbımı basarım.”</p>
<p>Emma kabarık elbisesinin ön tarafından tuttu. “O halde üzerimizi değiştirsek iyi olur.”</p><div><div><img src="main-193.png" alt=""/></div></div><div>
<p>243</p></div><div><div><img src="main-194.png" alt=""/></div></div>
<p>“Doğal olarak,” dedi Bentham ve Nim’i görevimize daha uygun kıyafetler bulması için gönderdi. Adam bir dakika kadar sonra kalın tabanlı botlarla, modern iş pantolonlarıyla ve ceketlerle geri döndü: siyah, su geçirmez ve esnektiler.</p>
<p>Üstümüzü değiştirmek için farklı odalara dağıldık ve ikimiz de macera kıyafetlerimizi giydikten sonra koridorda buluştuk.&#160;Emma kaba ve şekilsiz kıyafetler içinde -kötü anlamda olmasa&#160;da- biraz erkeksi görünüyordu ama hiç şikâyet etmedi. Saçlarını&#160;arkasından topladı, hazır ola geçti ve bana selam verdi. “Çavuş&#160;Bloom, göreve hazır.”</p>
<p>“Şimdiye dek gördüğüm en güzel asker,” dedim korkunç bir John Wayne taklidi yaparak.</p>
<p>Gerginliğim ile yaptığım aptalca şakalar arasında doğrudan bir ilişki vardı. Ve şu anda kelimenin tam anlamıyla korkudan&#160;zangır zangır titriyordum ve midem karın boşluğuma asit sızdıran bozuk bir musluk gibiydi. “Bunu gerçekten başarabileceğimizi düşünüyor musun?” dedim.</p>
<p>“Evet,” dedi.</p>
<p>“Hiç şüpheye düşmüyor musun?”</p>
<p>Emma başını iki yana salladı. “Şüphe can yeleğindeki iğne deliği gibidir.”</p>
<p>Bana yaklaştı ve birbirimize sarıldık. Biraz olsun titrediğini hissedebiliyordum. O da kurşungeçirmez değildi. Her şeyi bir&#160;arada tutan şey yalnızca Emma’nın inancıyken, kendime karşı&#160;beslediğim zayıf inancın onunkinde de bir çukur kazmaya başladığını biliyordum. O bizim can yeleğimizdi.</p>
<p>Bana karşı duyduğu inancı biraz gözü kara buluyordum. Canım ne zaman istese parmaklarımı şıklatıp gölgeyi dans ettirebileceğimi ve yeteneğimin önüne geçmek için içten içe zayıflık gösterdiğimi düşünüyor gibiydi. Bir yanım ona kızsa da diğer&#160;yanım haklı olup olmadığını merak ediyordu. Bunu kesin olarak&#160;öğrenmenin tek yolu karşıma çıkan ilk gölgeye, ona hükmedebi-leceğime dair sarsılmaz bir inançla yaklaşmaktı.</p>
<p>“Keşke kendimi senin gördüğün gibi görebilsem,” diye fısıldadım.</p>
<p>Bana sıkıca sarıldı ve denemeye karar verdim.</p>
<p>Bentham ve Sharon koridora girdiler. “Hazır mısınız?” diye sordu Sharon.</p>
<p>Birbirimizden ayrıldık. “Hazırız,” dedim.</p>
<p>Bentham önce benim, sonra Emma’nın elini sıktı. “Burada olduğunuz için çok mutluyum,” dedi. “Bence burada olmanız artık yıldızların bize şans getirmeye başlayacağının kanıtı.”</p>
<p>“Umarım haklısınızdır,” dedi Emma.</p>
<p>Tam yola çıkmak üzereydik ki uzun süredir sormak istediğim o soru aklıma geldi ve işlerin yolunda gitmeme ihtimalini düşününce bunu sormak için son şansım olabileceğini fark ettim.</p>
<p>“Bay Bentham,” dedim, “büyükbabamdan hiç bahsetmedik. Onu nereden tanıyordunuz? Neden onu arıyordunuz?”</p>
<p>Bentham’ın kaşları havaya kalktı ve sanki şaşkınlığını gizlemek istercesine çabucak gülümsedi. “Sadece onu özledim, o kadar,” dedi. “Eski arkadaştık ve günün birinde onu tekrar görmeyi umuyordum.”</p>
<p>Bunun gerçeğin tamamı olmadığını biliyordum ve Emma’nın kısık gözlerine bakılırsa o da durumun farkındaydı ama artık konuyu daha fazla didikleyecek zamanımız yoktu. Şu anda gelecek,&#160;geçmişten çok daha fazla endişe uyandırıyordu.</p>
<p>Bentham veda edercesine elini havaya kaldırdı. “Orada kendinize dikkat edin,” dedi. “Ben burada kalıp Panoptidön’ümü muhteşem dönüşüne hazırlayacağım.” Ve sonra topallayarak kütüphanesine döndü. Ayısına bağıran sesini duyabiliyorduk. “PT,&#160;uyan! Yapacak işlerimiz var!”</p>
<p>Sharon sağa sola savrulan ahşap asası ve döşeme taşlarını döven koca çıplak ayaklarıyla bizi uzun bir koridordan geçirdi. Dışarı açılan kapının önüne vardığımızda durdu, başı bizimle aynı hizaya gelecek kadar eğildi ve kurallarını saymaya başladı.</p>
<p>“Gideceğimiz yer çok tehlikeli. Şeytanın Arka Bahçesi’nde sahipsiz pek az tuhaf çocuk var. Bu nedenle insanlar sizi fark</p>
<p>24i edecek. Size bir şey söylenmediği sürece kimseyle konuşmayın.&#160;Kimsenin gözlerinin içine bakmayın. Benimle aranıza biraz mesafe koyarak peşimden gelin ama beni kesinlikle gözden kaybetmeyin. Benim kölemmişsiniz gibi davranacağız.”</p>
<p>“Ne?” dedi Emma. “Öyle bir şey yapmayacağız”</p>
<p>“En güvenli yol bu,” dedi Sharon.</p>
<p>“Ama çok küçük düşürücü!”</p>
<p>“Evet, ama daha az şüphe uyandıracak.”</p>
<p>“Nasıl yapacağız?” dedim.</p>
<p>“Sadece ne dersem o anda yapın ve sakın benimle tartışmaya kalkmayın. Ve biraz donuk bir ifade takının.”</p>
<p>“Emredersiniz efendim,” dedim robot gibi.</p>
<p>“Öyle değil,” dedi Emma. “Gölgeli Yol’daki o korkunç yerde satılan çocukların yüzlerindeki ifadeyi kastediyor.”</p>
<p>Yüz kaslarımı gevşetip tekdüze bir sesle, “Merhaba, hepimiz burada çok mutluyuz,” dedim.</p>
<p>Emma ürperip diğer yana döndü.</p>
<p>“Çok güzel,” dedi Sharon ve sonra Emma’ya baktı. “Deneme sırası sende.”</p>
<p>“Bunu yapmak zorundaysak,” dedi, “sağır ve dilsiz gibi davranacağım.”</p>
<p>Bu Sharon için yeterince iyiydi. Kapıyı açtı ve bizi ölmekte olan güne doğru itekledi.</p><div><div><img src="main-195.png" alt=""/></div></div><div><div><img src="main-196.png" alt=""/></div></div><div><div><img src="main-197.jpg" alt=""/></div></div><div>
<table border="1">
<tr><td></td><td></td></tr>
<tr><td>
<p>4 &#160;&#160;&#160;&#160;&#160;&#160;&lt;r ▼ jsA^T &quot;&#160;&#160;&#160;&#160;&#160;&#160;” ^»^zC</p></td><td></td></tr>
</table></div>
<p>Dışarıdaki hava zehirli gibi görünen sarımsı bir çorba rengindey-di. Öyle ki güneşin gökyüzünde ne tarafta olduğunu bile tahmin edemiyordum. Yalnızca iyiden iyiye yitip giden aydınlığa bakarak akşam olmak üzere olduğunu söyleyebilirdim. Sokakta tanıdığı birini her görüşünde konuşmaktan kaçınmak için adımlarını hızlandırdığından, ona ayak uydurmakta zorlanarak Sharon’ı&#160;birkaç adım geriden takip ediyorduk. İnsanlar onu tanıyor gibi&#160;görünüyordu; itibarı vardı ve sanırım saygınlığını zedeleyecek&#160;bir şeyler yapmamızdan endişeleniyordu.</p>
<p>Pencerelerinin önündeki çiçek saksıları ve parlak renklere boyanmış evleriyle garip bir şekilde neşe saçan Balçık Sokağı&#160;boyunca yürümeye koyulduk. Oradan asfaltın yerini çamura&#160;bıraktığı ve evlerin eski püskü, sarkık apartmanlara dönüştüğü&#160;Menekşe Sokağı’na döndük. Şapkalarını gözlerini örtecek kadar&#160;indirmiş erkekler köhne bir çıkmaz sokağın sonunda toplaşmış-lardı. Pencereleri karartılmış bir evin kapısını koruyor gibi görünüyorlardı. Sharon kılımızı bile kıpırdatmamamızı söyledikten&#160;sonra bizi orada öylece bırakarak onlarla konuşmaya gitti.</p>
<p>Havada belli belirsiz bir benzin kokusu vardı. Uzaklarda gürültülü kahkaha sesleri yükselip alçalıyordu. Bu ses barda oturmuş maç izleyen erkeklere ait olmalıydı ama böyle bir şeyin mümkün olmadığını biliyordum; duyduğum son derece modern&#160;bir sesti ve burada hiç televizyon yoktu.</p>
<p>Çamur içindeki pantolonuyla adamın teki evden çıktı. Kapı savrularak açılınca sesler yükselmiş, çarparak kapandığında yine&#160;silikleşmişti. Adam elinde taşıdığı kovayla yolun öteki tarafına&#160;geçti. Adamı, o ana dek fark etmediğim bir şeye doğru yürürken&#160;izlemek için döndük: lki yavru ayı, sokağın kenarındaki tepesi&#160;kesilmiş bir sokak lambasına zincirlenmişti. Son derece üzgün&#160;görünüyorlardı ve zincirlerinde yalnızca birkaç santim boşluk&#160;bırakılmıştı. Arkaya doğru yatırdıkları tüylü kulakları ve yüzlerinde dehşeti andıran birer ifadeyle çamurlu yolun kenarında&#160;oturarak adamın onlara yaklaşmasını seyrettiler. Adam leş gibi&#160;kokan yemek artıklarını önlerine boşaltıp tek kelime etmeden&#160;oradan ayrıldı. Bu manzara kendimi anlatamayacağım kadar&#160;kötü hissetmeme neden olmuştu.</p><div><img src="main-198.png" alt=""/></div><div><img src="main-199.jpg" alt=""/></div>
<p>“Bunlar kediayı terbiyecileri,” dedi Sharon. Dönüp baktığımızda onu arkamızda dikilirken bulduk. “Kan sporları burada pek revaçtadır ve kediayılarla dövüşmek, meydan okumaların en&#160;büyüğü olarak görülür. Genç dövüşçüler bir şekilde antrenman&#160;yapmak zorunda olduğundan kariyerlerine yavrularla dövüşerek&#160;başlarlar.”</p>
<p>“Bu korkunç,” dedim.</p>
<p>“Ama canavarcığmız sayesinde ayılar bugün tatil yapıyor.” Sharon küçük eve işaret etti. “Şu anda orada, evin arka tarafında. Ama içeri girmeden önce sizi uyarmalıyım: Burası bir nektar yuvası ve&#160;içeride gözlerinin feri sönmüş bir sürü tuhafla karşılaşacaksınız.&#160;Onlarla konuşmayın ve ne yaparsanız yapın, sakın gözlerinin içine bakmayın. Sırf bu yüzden kör olan insanlar tanıyorum.”</p>
<p>“Kör olan derken neyi kastediyorsun?” diye sordum.</p>
<p>“Ne anlıyorsanız onu. Şimdi beni takip edin ve daha fazla soru sormayın. Köleler efendilerini sorgulamazlar.”</p>
<p>Emma’nın dişlerini birbirine bastırdığını gördüm. Evin kapısının önünde toplaşmış adamlara doğru seğirten Sharon’ın peşi sıra yürümeye koyulduk.</p>
<p>Sharon adamlarla konuştu. Bakışlarımı diğer tarafa çevirip onunla arama kölelere yakışır bir mesafe koymaya çalışarak kulak kabarttım. Adamlardan biri Sharon’a “giriş ücreti” ödemesi&#160;gerektiğini söyleyince Sharon pelerininin içinden bir bozukluk&#160;çıkarıp kendisinden istenen ödemeyi yaptı. Başka biri bizim kim&#160;olduğumuzu sordu.</p>
<p>“Henüz onlara isim vermeye fırsatım olmadı,” dedi Sharon. “İkisini de daha dün aldım. Hâlâ o kadar acemiler ki onları gözümün önünden ayırmaya cesaret edemiyorum.”</p>
<p>“Söyledikleri doğru mu?” dedi adam bize yaklaşarak. “İsminiz yok mu?”</p>
<p>Emma’ya ayak uydurup dilsiz taklidi yaparak başımı hayır anlamında iki yana salladım. Adam bizi tepeden tırnağa süzdü.&#160;Adeta derimi yırtıp oradan kaçmak istiyordum. “Seni daha önce&#160;bir yerlerde görmüş olabilir miyim?” dedi bana doğru eğilerek.</p><div><div><img src="main-200.png" alt=""/></div></div><div><div><img src="main-201.png" alt=""/></div></div>
<p>Ağzımı bile açmadım.</p>
<p>“Belki Lorraine’in vitrininde görmüşsündür,” diye öneride bulundu Sharon.</p>
<p>“Hayır,” dedi adam elini havada sallayarak. “Bir ara hatırlarım kesin.”</p>
<p>Ona bakmayı göze aldığımda adam arkasını dönüyordu. Hendek korsanlarından biri olsa bile boğuşmak zorunda kaldıklarımızdan biri değildi. Çenesine ve alnına birer bandaj yapıştırılmıştı. Diğer adamların çoğunda da benzer bandajlar vardı; hatta biri göz bandı takıyordu. Kediayılarla dövüşürken yaralanıp yaralanmadıklarını tahmin etmeye çalıştım.</p>
<p>Göz bandı takan adam kapıyı bizim için açtı. “Keyfinize bakın,” dedi, “ama senin yerinde olsam onları bugün kafese göndermem. Tabii onları yerden kazımak istemiyorsan.”</p>
<p>“Sadece izleyip öğrenmeleri için buradayız,” dedi Sharon.</p>
<p>“Akıllı adam.”</p>
<p>Adam elini sallayarak acele etmemizi söyledikten sonra, kapının önünde kol gezen tiplerin bakışlarından kurtulma arzusuyla Sharon’ın hemen ardından kapıyı kapattı. İki metre uzunluğundaki Sharon kapının eşiğinden geçmek için başını öne eğse de,&#160;tavan onun için fazlasıyla alçak olduğundan içeride bulunduğumuz süreyi o şekilde geçirmek zorunda kaldı. Girdiğimiz oda karanlıktı ve sigara dumanı kokuyordu. Gözlerim karanlığa ahşana&#160;dek tek gördüğüm, orada burada parıldayan turuncu beneklerdi. Kibritten bile daha az ışık verecek kadar alçağa asılmış gaz&#160;lambalarıyla aydınlanan oda yavaşça gözlerimin önünde belirdi.&#160;Okyanusları aşan gemilerin karanlık bağırsaklarında bulabileceğiniz türden duvarların içine yerleştirilmiş ranzalarıyla uzun ve&#160;dar bir odaydı.</p>
<p>Ayağım bir şeye takılınca az kalsın düşecektim.</p>
<p>“Burası neden bu kadar karanlık?” diye mırıldandım soru sormayacağıma dair verdiğim sözü daha en başta bozarak.</p>
<p>“Nektarın etkisi geçerken gözler hassaslaşır,” diye açıkladı Sharon. “Zayıf gün ışığı bile dayanılmaz bir hal alır.”</p>
<p>O anda kimi ranzalarda sere serpe uzanmış uyuyan kimi de buruş buruş çarşafların ortasına oturmuş insanları fark ettim.&#160;Umursamazca sigaralarını içip kendi aralarında fısıldaşarak&#160;bizi izliyorlardı. Bazıları anlaşılmaz monologlara dalmış, kendi&#160;kendine konuşuyordu. Çoğunun suratında tıpkı kapıcıdaki gibi&#160;bandajlar vardı ya da maske takıyorlardı. Maskelerin ne işe yaradığını sormak istedim ama o gölgeyi kaçırıp bir an önce oradan&#160;uzaklaşmayı daha çok istiyordum.</p>
<p>İpe dizili boncuklardan yapılmış perdeyi kenara iterek ilkiyle kıyaslandığında biraz daha aydınlık ve epeyce kalabalık bir odaya girdik. Karşıdaki duvarın dibine yerleştirdiği sandalyesinde&#160;oturan iri yarı bir adam insanları iki kapıdan birine yönlendiriyordu. “Dövüşçüler soldan, seyirciler sağdan!” diye bağırdı. “Bahislerinizi küçük salonda oynayabilirsiniz!”</p>
<p>Birkaç oda öteden gelen bağrışları duyabiliyordum. Biraz sonra kalabalık iki yana ayrılarak üç adamın geçmesine izin verdi. Adamlardan ikisi, hem baygın hem de kan revan içindeki üçün-cüyü sürüklüyordu. Islıklar ve yuhalamalar onları takip etti.</p>
<p>“Kaybedersen bu hale gelirsin!” diye bağırdı sandalyede oturan adam. “Ve korkaklar da,” dedi yan taraftaki odaya işaret ederek, “işte buna benzer!”</p>
<p>Yan odaya şöyle bir göz attım. Başlarına nöbetçi koyulmuş iki adam, herkesin görebilmesi için sefil bir halde ayakta dikiliyordu. İkisi de katrana ve kuş tüyüne bulanmıştı.</p><div><div><img src="main-202.png" alt=""/></div></div><div>
<p>253</p></div><div><div><img src="main-203.png" alt=""/></div></div><div><img src="main-204.jpg" alt=""/></div>
<p>“Şunlann hali hepinize ders olsun,” dedi adam. “Bütün dövüşçüler kafeste en az iki dakika kalmak zorundadır!”</p>
<p>“Hangisi olacaksın?” diye sordu Sharon bana. “Dövüşçü mü seyirci mi?”</p>
<p>Az sonra olacakları hayal etmeye çalışırken göğsümün sıkıştığını hissettim. Yalnızca gölgeyi ehlileştirmekle kalmayacaktım. Aynı zamanda bunu gürültücü, kavgacı ve büyük olasılıkla düşmanca bir seyirci topluluğunun gözleri önünde yapacaktım.&#160;Üstelik bir de oradan kaçmam gerekiyordu. Kendimi gölgenin&#160;yaralarının fazla ağır olmamasını umarken buldum çünkü bize&#160;bir çıkış yolu açması için onun gücüne ihtiyacımız olacağı hissine kapılıyordum. Bu tuhaflar yeni oyuncaklarından öyle hemen&#160;vazgeçmeyeceklerdi.</p>
<p>“Dövüşçü,” dedim. “Onu gerçekten kontrol etmek istiyorsam, ona yaklaşmam gerek.”</p>
<p>Emma’nın gözleri benimkilerle buluştu ve gülümsedi. Bunu başarabilirsin, diyordu gülümsemesi. O anda gerçekten bunu başarabileceğime inandım. Peşimde Sharon ve Emma’yla kendimden emin adımlarla dövüşçülere ayrılan kapıdan geçtim. İçim&#160;alışık olmadığım türden bir özgüvenle doluydu.</p>
<p>Bu özgüven yaklaşık dört saniye sürdü ki bu da odaya girmemle döşemelerden duvarlara dek her yere bulaşmış kanı fark etmeme dek geçen süreye denkti. Bir kan nehri, aydınlık koridor&#160;boyunca uzanıp kapıdan dışarı taşıyor ve kapının öte yanında&#160;toplaşmış kalabalığın ardında kalan koca kafesin parmaklıkları&#160;arasında gözden kayboluyordu.</p><div><img src="main-205.png" alt=""/>
<p>---</p></div><div><img src="main-206.jpg" alt=""/></div>
<p>Dışarıdan cırtlak bir ses geldi. Bir sonraki dövüşçü çağınlı-yordu.</p>
<p>Sağımızdaki karanlık odadan bir adam çıktı. Belden yukarısı çıplaktı ve yüzünde dümdüz, beyaz bir maske vardı. Bir anlığına, cesaretini toplarmış gibi salonun üst tarafında durdu. Sonra&#160;başını arkaya yatırıp elini başının üstüne kaldırdı. Elinde küçük,&#160;cam bir şişe tutuyordu.</p>
<p>“Bakmayın,” dedi Sharon bizi duvara doğru itekleyerek. Ama kendime mâni olamadım.</p>
<p>Adam küçük şişenin içindeki siyah renkli sıvıyı yavaşça maskesinin göz boşluklarından içeri döktü. Sonra boş şişeyi elinden bırakıp başını indirdi ve inlemeye koyuldu. Birkaç saniyeliğine&#160;felç geçirmiş gibi görünse de az sonra vücudu zangır zangır titremeye başladı ve maskesinin göz boşluklarından parlak odada&#160;bile ayırt edilebilecek kadar güçlü, beyaz renkli iki ışık konisi&#160;çıkıverdi.</p>
<p>Emma nefesini tuttu. Yalnız olduğunu düşünen adam şaşkınlık içinde bize döndü. Gözlerinden çıkan ışık huzmeleri başlarımızın üstünde genişçe bir yay çizerken tepemizdeki duvar cızırdadı.</p>
<p>“Sadece geçiyorduk!” dedi Sharon. Sesi aynı anda hem Selam, dostum! hem de Lütfen bizi o şeylerle öldürme! diyen bir tını taşıyordu.</p>
<p>“O zaman geçin,” diye hırladı adam.</p>
<p>O âna kadar gücünü yitirmeye başlamış olan ışık huzmeleri adam kafasını çevirdiği anda titreşerek söndü. Geçtiği yerlerde&#160;yılan gibi kıvrıla kıvrıla havaya karışan iki tutam duman bırakarak koridor boyunca yürüyüp kapıdan çıktı. Nihayet gözden&#160;kaybolduğunda başlarımızın tepesindeki duvar kâğıdına bakmaya cesaret edebildiğimden, gözlerinin duvar boyunca izlediği yolu&#160;takip eden bir çift karamel rengi yanık iziyle karşılaştım. Tanrı’ya&#160;şükürler olsun ki doğrudan gözlerimin içine bakmamıştı.</p>
<p>“Bir adım daha atmadan,” dedim Sharon’a, “burada neler döndüğünü açıklaşan iyi edersin.”</p><div><div><img src="main-207.png" alt=""/></div></div><div></div>
<p>“Nektar,” dedi Sharon. “Dövüşçüler yeteneklerini pekiştirmek için nektar alır. Sorun şu ki etkisi pek uzun sürmez ve zamanla yok olduğunda en baştakinden bile zayıf düşersiniz. Bunu alışkanlık haline getirirseniz becerileriniz, geride kendisinden&#160;eser kalmayacak şekilde yitip gider. Ta ki siz biraz daha nektar alana dek. Kısa zaman içinde yalnızca dövüşmek için değil,&#160;aynı zamanda bir tuhaf olarak hayatınıza devam edebilmek için&#160;de nektar kullanmak zorunda kalırsınız. Onu satan her kimse,&#160;ona bağımlı hale gelirsiniz.” Dışarıdan gelen avaz avaz bağrışları&#160;dengelemek istercesine, yalnızca fısıltı seslerinin yükseldiği sağımızdaki odaya başıyla işaret etti. “Bu şeyi icat etmek hortlakların&#160;çevirdiği en iyi dümendi. Nektar müptelası oldukları sürece kimse onlara ihanet etmez.”</p>
<p>Tuhaf zehir tacirlerinin neye benzediğini görmek için odaya göz atınca, iki yanında silahlı iki adamın dikildiği, maskeli, acayip sakallı birini görür gibi oldum.</p>
<p>&quot;O adamın gözlerine ne oldu?” diye sordu Emma.</p>
<p>“Işık patlaması yan etkilerden biridir,” dedi Sharon. “Bir diğeri ise nektarı uzun yıllar boyunca kullanan insanların yüzlerinde görülen erimedir. Müptezelleri böyle tanırsınız. Yüzlerindeki hasarı gizlemek için maske takarlar.”</p>
<p>Emma’yla birbirimize tiksinti dolu bakışlar atarken odanın içinden gelen bir ses bizi çağırdı. “Merhaba oradakiler,” diye seslendi zehir taciri. “Lütfen içeri gelin!”</p>
<p>“Üzgünüm,” dedim. “Gitmemiz gerek...”</p>
<p>Sharon beni omzumdan dürtükleyip, “Benim kölemsin, unuttun mu?” dedi dişlerinin arasından.</p>
<p>“Tabii efendim,” dedim ve kapıya dek yürüdüm.</p>
<p>Maskeli adam, duvarları fresklerle bezeli bir odada, küçük bir sandalyede oturuyordu. Rahatsızlık edici bir hareketsizliği vardı; kollarından birini yanındaki sehpaya yaslamış, nazikçe dizlerinden büktüğü bacaklarını üst üste atmıştı. Silahlı korumaları&#160;odanın iki köşesinde dikilirken diğer köşeye altında tekerlekleri&#160;olan ahşap bir sandık yerleştirilmişti.</p>
<p>“Korkma,” dedi zehir taciri eliyle yanına yaklaşmamı işaret ederken. “Arkadaşların da gelebilir.”</p>
<p>Odada birkaç adım daha attım. Sharon ve Emma hemen arkamdan beni takip ediyordu.</p>
<p>“Seni daha önce hiç buralarda görmedim,” dedi zehir taciri.</p>
<p>“Onu satın alalı pek fazla olmadı,” dedi Sharon. “Henüz ona isim bile...”</p>
<p>“Seninle mi konuşuyorum?” dedi zehir taciri sertçe.</p>
<p>Sharon sessizleşti.</p>
<p>“Hayır, seninle konuşmuyorum,” dedi zehir taciri. Sahte sakalını sıvazladı ve sanırım maskesinin göz boşluklarından beni incelemeye koyuldu. Maskenin altındaki yüzünün neye benzediğini ve yüzünü eritmeden önce suratına ne kadar nektar dökmüş&#160;olabileceğini merak ettim. Sonra irkildim ve bunu hiç yapmamış&#160;olmayı diledim.</p><div><div><img src="main-208.png" alt=""/></div></div><div><div><img src="main-209.png" alt=""/></div></div><div><img src="main-210.jpg" alt=""/></div>
<p>“Dövüşmek için buradasın,” dedi.</p>
<p>Öyle olduğunu söyledim.</p>
<p>“O zaman şanslısın. Az önce elime en iyisinden bir parti nektar geçti, yani hayatta kalma şansın büyük ölçüde artacak!”</p>
<p>“Buna ihtiyacım yok, teşekkür ederim.”</p>
<p>Tepki vermeleri için silahlı korumalarına baktı fakat adamların ifadesiz suratlarında duygu belirtisi görmeyince kendi kendine gülmeye başladı. “Eminim biliyorsundur ama dışarıdaki bir gölge. Onlar hakkında söylenenleri duydun mu?”</p>
<p>Gölgeler dışında bir düşündüğüm mü vardı, özellikle de dışarıdaki hakkında. Çaresizce kendi yoluma gitmek istiyordum ama bu ürkütücü adamın mekânda dönen dolaplardan sorumlu&#160;olduğu açıktı ve onu öfkelendirmek başımıza istemediğimiz kadar bela açmak demekti.</p>
<p>“Onları duymuştum,” dedim.</p>
<p>“Peki, o halde onlardan birinin karşısında nasıl dayanmayı planlıyorsun?”</p>
<p>“Sanırım onunla başa çıkabilirim.”</p>
<p>“Başa çıkabilir misin?” Adam kollarını kavuşturdu. “Bilmek istediğim şey şu: Paramı senin üstüne yatırmalı mıyım? Kazanacak mısın?”</p>
<p>Ona duymak istediği şeyi söyledim. “Evet.”</p>
<p>“Paramı sana yatıracaksam, biraz yardıma ihtiyacın olacak.” Ayağa kalktı, ilaç dolabının yanına gitti ve kapılarını açtı. Dolabın içi cam şişelerle ışıl ışıldı; siyah sıvıyla dolu, minik mantar&#160;tapalarla kapatılmış şişeler sıra sıra dizilmişti. Şişelerden birini&#160;alıp bana getirdi. “Al şunu,” dedi şişeyi bana doğru uzatarak. “En&#160;iyi yeteneklerini alıp on katma çıkarır.”</p>
<p>“Hayır, teşekkür ederim,” dedim. “Ona ihtiyacım yok.”</p>
<p>“Herkes ilk seferinde aynı şeyi söyler. Ama meydanda dayağı yedikten sonra eğer hayatta kalmayı becerirlerse koşarak gelip&#160;alırlar.” Şişeyi elinde döndürüp zayıf ışığa tuttu. Nektarın içinde parıltılı, gümüşümsü parçacıklar yüzüyordu. Kendime hâkim&#160;otamayarak hayran hayran nektara baktım.</p><div><div><img src="main-211.png" alt=""/></div></div><div>
<p>»«1</p></div><div><div><img src="main-212.png" alt=""/></div></div>
<p>“Neyden yapılıyor?” diye sordum.</p>
<p>Güldü. “Biraz ondan, biraz bundan, biraz şundan.” Şişeyi tekrar bana uzattı. “Benden olsun,” dedi.</p>
<p>“İstemediğini söyledi,” dedi Sharon sertçe.</p>
<p>Zehir tacirinin ani ve sert bir tepkiyle Sharon’a çıkışacağını sandıysam da adam başını yana eğip gözlerini Sharon’a dikerek,&#160;“Gözüm seni bir yerlerden ısırıyor olabilir mi?” diye sordu.</p>
<p>“Sanmıyorum,” dedi Sharon.</p>
<p>“Seni elbette tanıyorum,” dedi zehir taciri başını aşağı yukarı sallayarak. “En iyi müşterilerimden biriydin. Sana neler oldu?”</p>
<p>“O alışkanlıktan kurtuldum.”</p>
<p>Zehir taciri Sharon’a doğru bir adım attı. “Biraz geç kalmış gibi görünüyorsun,” dedi Sharon’ın başlığını alaycı bir şekilde&#160;çekiştirerek.</p>
<p>Sharon zehir tacirinin elini havada yakalayıverdi. Korumalar silahlarını bize doğrulttu.</p>
<p>“Dikkatli ol,” dedi zehir taciri.</p>
<p>Sharon adamın elini biraz daha tuttuktan sonra nihayet bıraktı.</p>
<p>“Şimdi,” dedi zehir taciri bana dönerek. “Bunu ücretsiz deneme fırsatını elinin tersiyle itmeyeceksin, değil mi?”</p>
<p>Mantarı açmaya dahi niyetim yoktu ama konuşmayı sonlan-dırmanın en iyi yolu verdiği nektarı kabul etmek gibi görünüyordu. Ben de öyle yaptım.</p>
<p>“Akıllı çocuk,” dedi zehir taciri ve bizi odadan kışkışladı.</p>
<p>“Nektar müptelası miydin?” dedi Emma dişlerinin arasından Sharon’a. “Neden bize söylemedin?”</p>
<p>“Ne fark edecekti ki?” dedi Sharon. “Evet, kötü birkaç yıl geçirdim. Sonra Bentham beni yanma alıp bağımlılığımdan kurtulmama yardım etti.”</p>
<p>Onu o halde gözümün önüne getirmeye çalışarak Sharon’a döndüm. “Bentham mı?”</p>
<p>“Daha önce de dediğim gibi hayatımı o adama borçluyum.”</p><div><div><img src="main-213.png" alt=""/></div></div><div>
<p>2«2</p></div><div><div><img src="main-214.png" alt=""/></div></div><div><div><img src="main-215.png" alt=""/></div></div>
<p>Emma şişeyi elimden alıp havaya kaldırdı. Daha güçlü ışıkta, siyah sıvının içindeki gümüşümsü parçacıklar minik birer güneş&#160;zerresi gibi parıldıyordu. Büyüleyiciydi ve yan etkilerine rağmen&#160;yalnızca birkaç damlasının yeteneklerimi nasıl pekiştireceğini&#160;düşünmeden edemedim. “İçinde ne olduğunu söylemedi,” dedi&#160;Emma.</p>
<p>“Biz varız,” dedi Sharon. “Çalman ruhlarımızın kırıntıları öğütülerek hortlaklar tarafından yine bize yediriliyor. Kaçırdıkları her tuhafın ruhunun bir parçası er ya da geç böyle bir şişenin&#160;dibini boyluyor.”</p>
<p>Emma elindeki nektar şişesini dehşet içinde bırakıverince Sharon şişeyi yakalayıp pelerininin içine sokuşturdu. “Bunlardan birinin ne zaman işe yarayacağını asla bilemezsiniz,” dedi.</p>
<p>“Neyden yapıldığını düşününce,” dedim, “bu şeyi kullandığına bile inanamıyorum.”</p>
<p>“Kendimle gurur duyduğumu asla söylemedim,” dedi Sharon.</p>
<p>Gözlerimizin önüne sergilenen şeytani sahnenin kötülük bakımından eşi benzeri yoktu. Hortlaklar, Şeytanın Arka Bahçesi’n-deki tuhafları kendi ruhlarına karşı açlık duyan birer yamyama dönüştürmüştü. Halkı nektara alıştırmak, onları kontrolleri altında tutmalarını sağlıyordu. Ve kısa zaman içinde onları özgürlüklerine kavuşturmazsak o şişeleri dolduracak olanlar, arkadaşlarımızın ruhları olacaktı.</p>
<p>Gölgenin zafer nidasına benzer kükremesini duyduğum anda, az önce nektar aldığını gördüğümüz adam yaka paça odaya sokuluyordu. Koridor boyunca yerlerde sürüklenerek götürüldüğü&#160;sırada o da kan revan içinde ve baygın haldeydi.</p>
<p>Benim sıram, diye düşündüm ve vücudumu bir adrenalin dalgası esir aldı.</p>
<h6>* * ♦</h6>
<p>Nektar yuvasının hemen dışında, etrafı duvarlarla çevrili bir avlu vardı. Avlunun orta yerinde, bana kalırsa bir gölgeyi hapsetmeye&#160;yetecek kadar güçlü parmaklıklarıyla yaklaşık dört metre karelik&#160;yer kaplayan bağımsız bir kafes duruyordu. Kafesten gölgenin&#160;dillerinin uzanabileceği kadar uzaklıkta toprağa düz bir çizgi çizilmişti ve kaba görünüşlü kırk ya da daha fazla tuhaftan oluşan&#160;kalabalık akıllıca davranarak çizginin ötesine geçmiyordu. Avlunun duvarlarının dibine daha küçük kafesler dizilmişti ve gölgeyle kıyaslandığında daha az ilgi çeken kaplan, kurt ve yetişkin&#160;bir kediayıya benzer yaratık başka bir gün dövüşmek üzere bu&#160;kafeslerde bekliyorlardı.</p><div><div><img src="main-216.png" alt=""/></div></div><div><div><img src="main-217.png" alt=""/></div></div><div><div><img src="main-218.png" alt=""/></div></div>
<p>İlgi odağı yaratığın, boynuna dolanmış zincirle ağır bir demir direğe bağlı olduğu büyük kafesin içinde bir o yana bir bu yana&#160;yürüdüğünü görebiliyordum. O kadar kötü durumdaydı ki az&#160;kalsın onun için üzülecektim. Herkes tarafından görülebilmesi&#160;için gölgenin çamur içindeki vücudunun orasına burasına beyaz&#160;boyalar sürülmüştü fakat Dalmaçyalılara ya da pandomimcilere&#160;benzemesine yol açan boya lekeleri yüzünden gözüme biraz olsun gülünç gözüktü. Ardında siyah kan lekeleri bırakarak fena&#160;halde topallıyordu ve normal şartlarda dövüşmeye sürekli hazır&#160;vaziyette oradan oraya savurduğu kaslı dilleri sürünerek arkasından geliyordu. Canı yanmış ve küçük düşürülmüş haliyle, kâbuslardan fırlamışa benzeyen o alışıldık görüntüsünden çok uzaktı&#160;ama daha önce hiç gölge görmemiş kalabalık yine de etkilenmişe&#160;benziyordu. Zaten olması gereken de buydu: Korkunç bir şekilde aşağılanmış olmasına rağmen ardı ardına bir sürü dövüşçüyü&#160;mağlup etmeyi başarmıştı. Hâlâ çok tehlikeli ve öngörülemezdi.&#160;Avlunun dört yanına yayılmış tüfekli adamların varlığını buna&#160;bağladım. Tedbiri elden bırakmıyorlardı.</p>
<p>Stratejimizi belirlemek için Sharon ve Emma’yla kafa kafaya verdik. Sorunun beni kafesteki gölgenin yanma sokmak olmadığında hemfikirdik. Gölgeye hükmetmek bile değildi; en nihayetinde bunu başarabileceğim varsayımıyla hareket ediyorduk.&#160;Asıl sorun gölgeyi dışarı çıkarıp bu insanlardan uzaklaştırmaktı.</p>
<p>“Sence boynundaki zinciri eritebilir misin?” diye sordum Emma’ya.</p><div><img src="main-219.png" alt=""/></div>
<p>“Bunu yapmak için iki günüm olsaydı,” dedi. “Kalabalığın karşısına geçip gölgeye gerçekten çok ihtiyacımız olduğunu ve&#160;işimiz bittiğinde onu geri getireceğimizi açıklamaya çalışmanın&#160;hiçbir faydası olmayacağını sanıyorum?”</p>
<p>“Cümleni bile tamamlamana izin vermezler,” dedi Sharon göz ucuyla gürültücü ve kavgacı kalabalığı süzerek. “Bu pislikler yıllardır eğlenmedikleri kadar çok eğleniyorlar. Hiç şansın yok.”</p>
<p>“Sıradaki dövüşçü!” diye bağırdı ikinci katın penceresinde nöbet tutan kadın.</p>
<p>Kalabalıktan biraz uzakta bir avuç dolusu adam dövüşme sırasının kimde olduğunu tartışıyordu. Kafesin zeminindeki toprak hâlihazırda kanla sırılsıklamdı ve kimse kan gölüne katkıda bulunmaya hevesli değildi. Çöp çekmeye karar verdiler ve belden yukarısı çıplak, iri kıyım bir adam en kısa çöpü çekti.</p>
<p>“Maskesi yok,” dedi Sharon adamın çalı gibi bıyığını ve nispeten yarasız suratını görünce. “Yeni başlamış olmalı.”</p>
<p>Adam cesaretini topladı ve kasıla kasıla kalabalığa doğru yürümeye koyuldu. İspanyol aksanıyla avazı çıktığı kadar bağırarak daha önce hiçbir dövüşte yenilmediğini, gölgeyi öldürüp kafasını hatıra olarak saklayacağını ve tuhaf becerisi -süper&#160;hızlı iyileşme- sayesinde gölgenin ölümcül darbeyi indirmesinin&#160;mümkün olmadığını duyurdu.</p>
<p>“Şu güzellikleri görüyor musunuz?” dedi sırtındaki çirkin pençe izlerini göstermek için arkasını dönerek. “Bana bunları&#160;geçen hafta bir kediayı yaptı. Hepsi birkaç santim derinliğindey-di,” diye bağırdı, “ve aynı gün içinde iyileştiler!” Kafesin içindeki&#160;gölgeye işaret etti. “Şu buruş buruş olmuş yaşlı şeyin benim karşımda en ufak bir şansı yok!”</p>
<p>“Artık kafesten canlı çıkma şansını tamamen kaybetti,” dedi Emma.</p><div><img src="main-220.jpg" alt=""/></div>
<p>Adam gözlerine küçük bir şişe dolusu nektar döktü. Vücudu kaskatı kesildi ve gözbebeklerinden fışkıran ışık huzmeleri zeminde bir çift kapkara yanık izi bıraktı. Bir dakika kadar sonra&#160;ise yitip gittiler. İyiden iyiye güçlenen adam kendinden emin bir&#160;tavırla kafesin kapısına doğru yürüdü. Elinde koca bir anahtar&#160;halkası tutan bir adam, kilidi açmak için kapının hemen önünde&#160;onunla buluştu.</p>
<p>“Gözünüzü anahtarları tutan adamdan ayırmayın,” dedim. “Onlara ihtiyacımız olabilir.”</p>
<p>Sharon elini pelerininin içine daldırıp cebinden, kuyruğundan yakaladığı kımıl kımıl bir sıçan çıkardı. “Duydun mu Xa-vier?” dedi sıçana. “Git ve anahtarları getir.” Kemirgeni bıraktığı anda sıçan hızla koştu.</p>
<p>Böbürlenmeden duramayan dövüşçü kafese girdi ve gölgeyle karşı karşıya geldi. Kemerinden küçük bir bıçak çıkarmış ve dizlerini bükerek gölgenin karşısına dikilmişti ama bunlar dışında dövüşmeye pek hevesliymiş gibi görünmüyordu. Hamlede bulunmak yerine çenesini çokça çalıştırarak kafesin içinde&#160;geçirmesi gereken süreyi doldurmaya çalışıyor gibiydi. Şimdi&#160;de profesyonel güreşçilere özgü palavralarla dolu küstahça bir&#160;konuşma yapmaya girişmişti. “Saldır bana, seni hayvan! Senden&#160;korkmuyorum! Dillerini dilim dilim kesip pantolonuma kemer&#160;yapacağım! Tırnaklarını kürdan niyetine kullanacağım ve kafan&#160;da duvarımı süsleyecek!”</p>
<p>Gölge can sıkıntısıyla adamı izliyordu.</p>
<p>Dövüşçü bıçağını koluna bastırıp kanlar akmaya başladığı sırada yarayı göstermek için kolunu havaya kaldırarak gösterisine devam etti. Kesik, yaradan akan kan damlalarından biri bile yere düşmeden iyileşip kapandı. “Ben yenilmezim!” diye bağırdı.&#160;“Korkmuyorum!”</p>
<p>Ansızın gölge, adama doğru hamle edecekmiş gibi yapıp kükredi. Adam öylesine irkildi ki bıçağını düşürüp yüzünü havaya kaldırdığı kollarının arasına gömdü. Anlaşılan gölge, adamın gösterisinden iyice sıkılmıştı.</p>
<p>Kalabalık gürültülü kahkahalara boğuldu -tabii biz de- ve utancından yüzü kıpkırmızı kesilen adam bıçağını almak için&#160;yere eğildi. Artık gölge, attığı her adımda zincirlerini şangırdatarak ona doğru hareket ediyordu. Dillerini öne doğru uzatmış,&#160;uçlarını yumruk gibi kıvırmıştı.</p>
<p>Adam onurunu kurtarmak istiyorsa canavarla boğuşması gerektiğini fark etmiş olacak ki bıçağını sağa sola savurarak canavara doğru birkaç ihtiyatlı adım attı. Gölge boyalı dillerinden&#160;birini ona doğru savurdu. Adam bıçağını yaratığa doğru şöyle bir&#160;salladı ve hedefini buldu. Canı yanan gölge ciyaklayarak dilini&#160;geri çekti, sonra da adama tıpkı öfkeli bir kedi gibi tısladı.</p>
<p>“Bu sana Don Fernando’ya saldırmanın ne demek olduğunu öğretir!” diye bağırdı adam.</p>
<p>“Bu adam hiç ders almıyor,” dedim. “Gölgeyi alaya alarak kışkırtmak çok kötü bir fikir.”</p>
<p>Gölgeyi geri çekilmeye zorlamayı başarmış gibi görünüyordu. Adam bıçağını sağa sola savurarak yaklaşırken yaratık tıslayarak&#160;geri çekilmeyi sürdürdü. Sırtı kafesin parmaklıklarına dayanıp&#160;da artık daha fazla geri gidemeyeceği ortaya çıktığında adam bıçağını havaya kaldırdı. “Ölmeye hazır ol, şeytan tohumu!” diye&#160;bağınp yaratığın üzerine atıldı.</p>
<p>Bir anlığına araya girip gölgeyi kurtarmama gerek olup olmadığını düşündüm ama kısa süre içinde bunun yaratık tarafından kurulmuş bir tuzak olduğu anlaşıldı. Gölgenin boşta kalan zinciri tıpkı bir yılan gibi adamın ayaklarının altında kalmıştı. Gölge zinciri tutup hışımla yana doğru sallayınca ayakları yerden&#160;kesilen Don Fernando kafasını metal direğe çarptı. Klonk. Sesin&#160;ardından onu tekrar gördüğümüzde hareketsiz bir şekilde yerde&#160;yatıyordu, baygınlık geçirmişti. Bir nakavt daha.</p>
<p>Adam öylesine kendini beğenmiş öylesine palavracı bir tipti ki kalabalık gölgenin zaferini neşeyle karşılamadan edemedi.</p>
<p>Ellerinde meşaleler ve elektrikli şok tabancaları olan bir grup erkek koşarak kafese girdi ve baygın haldeki dövüşçü sürüklenerek dışarı çıkarılırken gölgeyi ondan uzak tuttu.</p><div><img src="main-221.png" alt=""/></div>
<p>“Sıradaki kim?” diye bağırdı kadın hakem.</p>
<p>Geride kalan dövüşçüler endişeli gözlerle birbirlerine bakıp tekrar tartışmaya koyuldular. Artık hiçbiri kafese girmek istemiyordu.</p>
<p>Benim dışımda.</p>
<p>Adamın gülünç performansı ve gölgenin hilesi aklıma bir fikir getirmişti. Planımın başarılı olacağı kesin değildi, hatta iyi bir plan bile sayılmazdı ama hiç yoktan iyiydi ve elimde hiçbir şeyin olmamasından daha tatmin ediciydi. Biz -yani gölge ve ben-onun ölü taklidi yapacağı bir gösteri sergileyecektik.</p>
<p>* * «</p>
<p>Cesaretimi topladım ve ne zaman biraz cesurca ya da son derece aptalca bir şey yaptığımda olduğu gibi beynim bedenimden ayrıldı. Kolumu hakeme doğru kaldırıp, “Sırada ben varım!” diye&#160;bağırdığım sırada kendimi kuşbakışı izleyebildiğimi düşündüm.</p>
<p>O âna dek görünmezdim ama artık hem kalabalığın hem de dövüşçülerin gözleri bana çevrilmişti.</p>
<p>“Planın nedir?” diye fısıldadı Emma.</p>
<p>Bir planım vardı ama onu şekillendirmekle o kadar meşguldüm ki Emma’yla ya da Sharon’la paylaşma fırsatım olmamıştı ve şimdi ikisine de tek kelime edecek zamanım yoktu. Ki büyük&#160;olasılıkla onlara hiçbir şey söylememem daha iyiydi. Planımı&#160;yüksek sesle dile getirirsem kulağa gülünç ya da, daha da kötüsü, imkânsız geleceğinden korkuyordum. Öyle olursa bütün&#160;cesaretimi yitirirdim.</p>
<p>“Sanırım göstersem daha iyi olacak,” dedim. “Ama şu anahtarları ele geçirmediğimiz sürece işe yaramayacağı kesin.”</p>
<p>“Endişelenme, Xavier o işle ilgileniyor,” dedi Sharon. Bir ciyaklama duyduk ve başlarımızı yere indirdiğimizde bahsettiğimiz sıçanın, ağzında bir parça peynirle bize bakmakta olduğunu gördük. Sharon onu yerden alıp azarladı. “Anahtarlar dedim,&#160;peynir değil!”</p>
<p>Emma, “Anahtarları ben alırım,” diyerek beni cesaretlendirmeye çalıştı. “Sadece tek parça halinde döneceğine söz ver.”</p>
<p>Söz verdim. Bana şans dileyip dudaklarımdan öptü. Sonra, Umarım benden de bir öpücük beklemiy örsündür, dercesine başını&#160;yana eğmiş olan Sharon’a baktım ve yalnızca gülüp dövüşçülere&#160;doğru yürümeye koyuldum.</p>
<p>Beni tepeden tırnağa süzmekle meşguldüler. Deli olduğumu düşündüklerinden emindim ama yine de hiçbiri beni durdurmaya kalkışmadı. En nihayetinde dövüşe çıkmadan önce nektar almayı bile reddeden bu çelimsiz çocuk kendini canavarın önüne&#160;atıp onu biraz yormak istiyorsa bu, hepsinin kabul etmeye istekli&#160;olduğu türden bir lütuftu. Orada ölürsem basit bir köle olduğumu düşüneceklerdi. Bu durum onlardan nefret etmeme ve kendimi, hepsinin sıkı sıkıya kavradıkları o cam şişelerin içinde yüzen ruhların sahiplerinin, yani zavallı kaçırılmış tuhafların yerine&#160;koymama neden oldu. Bu beni daha da öfkelendiriyordu. Tüm&#160;öfkemi sarsılmaz bir kararlılığa yönlendirip odaklanmak için&#160;elimden geleni yaptım ama böylesi son derece dikkat dağıtıcıydı.</p>
<p>Ama yine de... Anahtarları tutan adam kafesin kapısını açmak için uğraşırken benliğimin derinliklerine baktım ve hem şaşırtıcı&#160;hem de memnuniyet verici bir şekilde ne şüphe içinde kıvrandığımı ne yaklaşan ölümüme dair görülerin zihnime musallat olduğunu ne de dehşet dalgalarıyla savaşmak zorunda kaldığımı&#160;gördüm. Bu gölgeyle daha önce iki defa karşılaşmış ve ikisinde&#160;de ona hükmetmeyi başarmıştım; bu üçüncü olacaktı. Öfkeme&#160;rağmen sakin ve sessizdim ve beni bekleyen, dudaklarımdan dökülmeye hazır o sözcükleri de yine o dinginlik sayesinde buldum.</p>
<p>Adam kapıyı açtı ve kafese adımımı attım. Kapı henüz kapanmıştı ki gölge, öfkeli bir hayalet gibi zincirini şangırdatarak üzerime gelmeye başladı.</p>
<p>Dilim, lütfen beni şimdi yarı yolda bırakma.</p>
<p>Ağzımı gizlemek için ellerimden birini kaldırarak gölge dilinde konuşmaya başladım.</p>
<p>Dur.</p>
<p>Gölge durdu.</p>
<p>Otur, dedim.</p>
<p>Oturdu.</p>
<p>Üstümden büyük bir ağırlık kalktı. Endişelenmemi gerektirecek hiçbir şey yoktu; aramızdaki bağlantıyı yeniden kurmak, yaşlı ve itaatkâr bir kısrağın dizginlerini yeniden ele almak kadar&#160;kolaydı. Canavara hükmetmek ise benden epeyce ufak tefek biriyle güreşmeye benziyordu: Olduğu yere mıhlanmıştı ve özgür&#160;kalmak için kıvranıyordu ama onunla kıyaslandığımda o kadar&#160;güçlüydüm ki benim için hiçbir tehdit teşkil etmiyordu. Ama&#160;yine de gölgeye kolaylıkla hükmedebilmiş olmam başlı başına&#160;bir sorundu. Herkes onun öldüğüne ve artık tehlike arz etmediğine inanmadığı sürece onu öylece kafesten çıkarmamın hiçbir&#160;yolu yoktu ve zaferi bu kadar kolay kazandığım takdirde kimse&#160;buna inanmazdı. Nektarla gücünü pekiştirmemiş, cılız bir çocuktum; tek bir tokatla onu yere sermem inanılacak şey değildi.&#160;Bu dalaverenin yeterince ikna edici olması için iyi bir gösteri sergilemem gerekiyordu.</p>
<p>Onu nasıl “öldürecektim”? Bunun çıplak ellerimle olmayacağı ortadaydı. Biraz ilham almak için kafesin içinde etrafıma bakınırken gözlerim az önceki dövüşçünün metal direğin dibine düşürdüğü bıçağa takıldı. Gölgenin direğin yanında oturuyor olması&#160;biraz can sıkıcıydı tabii. Bu yüzden yerden bir avuç dolusu çakıl&#160;taşı alıp aniden ona doğru koşmaya başlayarak üzerine fırlattım.</p>
<p>Köşeye, dedim ağzımı bir kere daha kapatarak. Gölge döndü ve hızla köşeye geçti. Öyle ki dışarıdan bakıldığında, attığım bir&#160;avuç dolusu taş onu ürkütmüş gibi görünmüş olmalıydı. Sonra&#160;direğe doğru atılıp yerdeki bıçağı kaptım ve geri çekildim. Bu&#160;cesaretimi seyircilerden biri tek bir ıslıkla ödüllendirdi.</p>
<p>Sinirlen, dedim ve gölge kükreyip sanki cüretkâr hareketim karşısında deliye dönmüş gibi dillerini savurmaya başladı. Arkama baktığımda kalabalığın içindeki Emma’yı gördüm, sinsice&#160;anahtarlı adama yaklaşıyordu.</p><div><img src="main-222.png" alt=""/></div>
<p>Güzel.</p>
<p>İşleri kendim için zorlaştırmalıydım. Saldır bana, diye buyurdum ve gölge benden yana birkaç adım attıktan sonra ona, dillerinden birini kırbaç misali savurup beni bacağımdan yakalamasını söyledim.</p>
<p>Dediğimi yaptı ve dili yakıcı bir sızıyla bacağıma yapışıp baldırıma iki kere dolandı. Ardından ayaklarımdan çekerek beni yere serip toprak zemin boyunca sürüklemesini emrettim. O sırada ben de tutunacak bir yer arıyormuş numarası yapacaktım.</p>
<p>Metal direğin yanından geçerken kollarımı ona doladım.</p>
<p>Çek, dedim. Ama çok sert çekme.</p>
<p>Her ne kadar dudaklarımdan dökülen sözcükler yeterince be-timleyici olmasa da gölge tam olarak neyi kastettiğimi anlamış gibiydi. Yapmasını istediğim şeyi zihnimde canlandırıp sadece&#160;bir ya da iki kelimeyi sesli söyleyerek ona paragraflar uzunluğunda bilgi iletiyordum. Dolayısıyla ben direğe sımsıkı tutunurken gölge ayaklarımdan yukarı doğru çekiştirerek vücudumun&#160;yerden yükselmesini sağladığında bu sahne, en ufak detayına&#160;kadar zihnimde canlandırdığım sahnenin aynısıydı.</p>
<p>Bunda gitgide daha başarılı oluyorum, diye düşündüm biraz tatmin duygusuyla.</p>
<p>Kulağa gerçekten acı çekiyormuşum gibi gelmesini umarak birkaç saniye boyunca debelenip inledikten sonra direği bıraktım. Bunun şimdiye dek izledikleri en kısa maç olacağını ve göz&#160;açıp kapayıncaya kadar öldürüleceğimi düşünen kalabalık, alaycı kahkahalar atıp bana küfürler savurmaya başladı.</p>
<p>Artık hamle yapmamın zamanı gelmişti.</p>
<p>Bacağım, dedim. Gölge tekrar dillerinden birini kırbaç gibi savurarak bacağıma doladı.</p>
<p>Çek.</p>
<p>Ben havaya tekmeler savurup kuş gibi çırpınırken beni kendisine doğru çekmeye başladı.</p>
<p>Ağzına.</p>
<p>Sanki beni tek parça halinde yutacakmış gibi ağzını açtı. Çabucak vücudumu döndürdüm ve bıçağı, ayak bileğime dolanmış dile doğru savurdum. Aslında gölgeye zarar vermemiştim ama&#160;sanki canını yakmışım gibi görünmesi için hemen bileğimi bırakıp çığlık atmasını söyledim. Gölge dediklerimi yaptı; kulakları&#160;sağır edecek kadar tiz bir çığlıkla dillerini ağzının içine çekti. Bu&#160;bana kalitesiz bir pandomim gösterisi gibi görünüyordu -verdiğim komut ile gölgenin tepkisi arasında bir saniye kadar gecikme vardı- ama görünüşe göre kalabalık yemi yutmuştu. Alaycı&#160;kahkahalar gittikçe ilgi çekici bir hal alan maçla ilgili tezahüratlara dönüştü. Gölgenin rakiplerinden biri ilk kez gerçekten&#160;dövüşme şansını buluyordu.</p>
<p>Düşük bütçeli bir filmden kesilmiş dövüş sahneleri gibi görünmediğini umduğum bir an boyunca ikimiz de kavga pozisyonu alıp karşılıklı birkaç yumruk savurduk. Ona doğru koştuğumda&#160;beni yere serdi. Bıçağı savurduğumda geri çekildi. Birbirimizin&#160;etrafında dönerken uluyarak dillerini havada savurdu. Hatta dillerinden biriyle beni havaya kaldırıp (nazikçe) sarsmasını bile&#160;söyledim. Dilini bıçakladığımda (bıçaklar gibi yaptığımda) beni&#160;(muhtemelen fazlasıyla nazikçe) yere düşürdü.</p>
<p>O sırada Emma’ya bir kere daha bakmayı göze aldım. Anahtarları taşıyan adamın yanında bekleyen dövüşçü grubunun ortasında dikiliyordu. Bana bakarak parmağıyla boğazını keser gibi yaptı.</p>
<p>Dalga geçmeyi kes.</p>
<p>Tamam. Buna son vermenin zamanı gelmişti. Derin bir nefes alıp cesaretimi toplayarak gösterinin son perdesi için öne atıldım.</p>
<p>Bıçağımı havaya kaldırıp gölgeye doğru koştum. Bacaklarıma doğru savurduğu dilinin üstünden atlarken çabucak eğilerek başıma doğru gelen dili savuşturdum.</p>
<p>Her şey planlandığı gibi gidiyordu.</p>
<p>Bir sonraki sahnede ayaklarıma dolanan dillerden bir diğerinin üstünden atlayacak ve gölgeyi kalbinden bıçaklamış numarası yapacaktım ama dil doğrudan göğsüme çarptı. Bir ağırsıklet</p><div><img src="main-223.png" alt=""/></div>
<p>boksörünün gücüyle göğsüme inen dil, beni sırtüstü yere yapıştırarak ciğerlerimdeki bütün havanın boşalmasına neden oldu. Ben serseme dönmüş halde nefes alamadan orada öylece yatarken kalabalık yuhalamaya başladı.</p>
<p>Geri çekil, demeye çalıştım ama soluksuz kalmıştım.</p>
<p>Derken onu tepemde buldum; çenesini sonuna dek açmış, öfkeyle böğürüyordu. Gölge bir anlığına bile olsa boyunduruğumdan çıkmıştı ve halinden hiç memnun değildi. Dizginleri tekrar elime almalı, elimi de çabuk tutmalıydım ama dilleri kollarımı&#160;ve bacaklarımdan birini yere mıhlamıştı. Parlak dişlerden oluşan&#160;cephaneliği yüzüme yaklaşıyordu. Tam nefes almaya başlamıştım ki gölgenin iğrenç kokusu ciğerlerimi doldurdu ve konuşmak yerine öksürüklere boğuldum.</p>
<p>Gölgelerin acayip bir anatomisi olmasaydı bu benim sonum olurdu: Neyse ki dilleri dışarıdayken kafamı ağzının içine sokup çenesini kapatamıyordu. Kafamı ısırarak koparabilmesi için&#160;uzuvlarımı serbest bırakması gerekiyordu. Böylece, bıçağı tutan&#160;elimin yavaşça serbest kaldığını hissettiğim anda kendimi korumak için aklıma gelen ilk şeyi yaptım. Bıçağı tıpkı bir süngü gibi&#160;hızla yukarı kaldırdım.</p>
<p>Bıçak gölgenin boğazının derinliklerine saplandı. Yaratık acıyla feryat edip yana doğru yuvarlanırken dilleri çılgına dönmüş halde bıçağı kavramaya uğraşıyordu.</p>
<p>Kalabalık heyecandan deliye döndü.</p>
<p>Nihayet ciğerlerimi temiz havayla doldurup olduğum yerde doğrularak, yalnızca birkaç metre ötemde kıvranan gölgeyi gördüm; yaralı boğazından her yana kapkara kan fışkırıyordu. Farklı koşullar altında olsaydık duyacağım tatminden eser olmadan o&#160;şeyi büyük olasılıkla öldürmüş olduğumu fark ettim. Gerçekten&#160;öldürmüştüm ki bu planımın yanından bile geçmiyordu. Göz&#160;ucuyla Sharon’ın, az önce her şeyi mahvettin, dercesine iki elini&#160;yana açmış halde başını iki yana sallamakta olduğunu gördüm.</p>
<p>Elimden gelen her şeyi yapmaya kararlı bir şekilde ayağa kalktım. Gölgeyi tekrar boyunduruğum altına alarak ona sakin&#160;olmasını ve acıyı hissetmediğini söyledim. Yavaş yavaş mücadeleyi bırakıp dillerini yere indirdi. Sonra yanına gidip kanlı bıçağımı boğazından çekip çıkardım ve kalabalığa göstermek için&#160;havaya kaldırdım. Çığlıklar atıp tezahürat ettiler. Bense korkunç&#160;bir başarısızlığın ardından muzaffer görünmeye çalışıyordum.&#160;Az önce yaptığım şeyin, arkadaşlarımızı kurtarma operasyonunu&#160;batırmasından ölümüne korkuyordum.</p><div>
<p>&lt;■</p></div><div><div><img src="main-224.png" alt=""/></div></div><div><div><img src="main-225.png" alt=""/></div></div>
<p>Anahtarları taşıyan adam kafesin kapısını açtı ve iki adam koşarak içeri girip gölgenin durumunu kontrol etti.</p>
<p>Kıpırdama, diye mırıldandım onlar yaratığı incelerken. Adamlardan biri elindeki silahı gölgenin kafasına doğrultmuş halde dikilirken diğeri onu bir sopayla dürtüp elini burun deliklerinin&#160;altına götürdü.</p>
<p>Nefes de alma.</p>
<p>Dediğimi yaptı. Hatta ölü taklidi yapmak konusunda o kadar başarılıydı ki şayet aramızdaki bağ olmasaydı ben bile öldüğüne&#160;ikna olabilirdim.</p>
<p>Adamlar numaramızı yuttu. Yaratığı inceleyen adam sopasını bir kenara fırlatıp sanki bir boks karşılaşmasının galibiymişim&#160;gibi kolumu havaya kaldırdı ve beni kazanan olarak ilan etti. Kalabalık bir kez daha tezahüratlara boğuldu. El değiştiren paraları,&#160;paralarını gölgeye yatırdıkları için homurdana homurdana ceplerini boşaltan insanları görebiliyordum.</p>
<p>Kısa zaman sonra seyirciler ölü olduğunu sandıkları gölgeye yakından bakmak için kafese girmeye başladılar. Emma ve Sharon da onların arasındaydı.</p>
<p>Emma kollarını bana doladı. “Sorun değil,” dedi. “Başka seçeneğin yoktu.”</p>
<p>“Ölmedi,” diye fısıldadım ona. “Ama yaralandı ve ne kadar zamanı olduğunu bilmiyorum. Onu buradan çıkarmalıyız.”</p>
<p>“O zaman iyi ki bunları almayı becermişim,” dedi anahtar halkasını usulca cebime bırakırken.</p>
<p>“Ah,” dedim, “sen bir dâhisin!”</p>
<p>Ama gölgenin zincirlerini açmak için döndüğümde ona yaklaşmak için birbirini itip kakan bir sürü insanın arasında kaldığımı fark ettim. Herkes yaratığa yakından bakmaya, ona dokunmaya, hatta anı olarak saklamak üzere saçından bir tutam koparmaya veya kan içindeki topraktan bir avuç dolusu almaya&#160;çalışıyordu. Kalabalığı yararak ona doğru ilerlemeye koyuldum&#160;ama insanlar elimi sıkmak ya da sırtıma vurmak için beni durdurmaktan vazgeçmiyorlardı.</p>
<p>“Bu inanılmazdı!”</p>
<p>“Şansın yaver gitti, ufaklık.”</p>
<p>“Nektardan almadığına emin misin?”</p>
<p>Tüm bu zaman boyunca kimsenin duyamayacağı kadar alçak bir sesle gölgeye hareket etmemesini ve ölü taklidi yapmayı sürdürmesini söyleyip durdum çünkü uzun süre boyunca kılını bile&#160;kıpırdatmadan oturmaya zorlanmış bir çocuk gibi kıvranmaya&#160;başladığını hissedebiliyordum. Yerinde duramıyordu ve canı yanıyordu. Ansızın ayağa fırlayıp etrafını saran cezbedici tuhafları&#160;ağzına tıkmaması için konsantrasyonumun son kırıntılarını dahi&#160;kullanmak zorunda kaldım.</p>
<p>Nihayet gölgenin zincirine ulaşıp asma kilidi aramaya koyulduğumda nektar taciri yanıma yaklaştı. Kafamı çevirdiğimde o ürkütücü, sakallı maskesiyle burun buruna geldim.</p>
<p>“Ne yaptığını anlamadığımı mı sanıyorsun?” dedi. Silahlı korumaları iki yanında dikiliyordu. “Kör olduğumu mu sanıyorsun?”</p>
<p>“Neyden bahsettiğini bilmiyorum,” dedim. Mideme sancılar saplanmasına neden olan kısa bir süre boyunca foyamın ortaya&#160;çıktığını ve gölgenin aslında ölü olmadığını fark ettiğini sandım.&#160;Ama adamları yaratığa bakmıyorlardı bile.</p>
<p>Adam beni ceketimin yakasından yakaladı. “Kimse beni do-landıramaz!” dedi. “Burası benim çöplüğüm!”</p>
<p>İnsanlar geri çekilmeye başlamıştı. Bu adamın kötü bir ünü olduğu ortadaydı.</p>
<p>“Kimsenin kimseyi dolandırdığı yok,” dediğini duydum arkamdaki Sharon’ın. “Sakin ol.”</p>
<p>“Tereciye tere satamazsın,” dedi zehir taciri. “Amatör olduğunu, daha önce kediayı yavrusuyla bile dövüşmediğini iddia ederek onu buraya getiriyorsun, sonra da bu mu oluyor?” Kolunu yerdeki gölgeye doğru savurdu. “Hayatta olmaz!”</p>
<p>“O öldü,” dedim. “İstiyorsanız kendiniz de kontrol edebilirsiniz.”</p>
<p>Zehir taciri ceketimi bırakıp ellerini boğazıma doladı.</p>
<p>“HEY!” dediğini duydum Emma’nın.</p>
<p>Korumalar silahlarını ona doğrulttu.</p>
<p>“Tek bir şey soracağım,” dedi zehir taciri, “ne satıyorsunuz?” Ve sıkmaya başladı.</p>
<p>“Satmak mı?” diye sordum kurbağalarınkini andıran sesimle.</p>
<p>Açıklamak zorunda kaldığı için rahatsız olmuş halde iç geçirdi. “Benim mekânıma geliyorsunuz, benim gölgemi öldürüyorsunuz ve benim müşterilerimi benim ürünlerimi satın almaya ihtiyaçları olmadığına ikna ediyorsunuz, öyle mi?”</p>
<p>Onunla rekabet etmeye çalışan bir zehir taciri olduğumu ve işini elinden almaya çalıştığımı sanıyordu. Bu kelimenin tam anlamıyla delilikti.</p>
<p>Gittikçe daha fazla sıkıyordu.</p>
<p>“Oğlanı bırak,” diye yalvardı Sharon.</p>
<p>“Nektar kullanmıyorsan ne kullanıyorsun? Ne satıyorsun?”</p>
<p>Yanıt vermeye çalıştım ama yapamadım. Bakışlarımı aşağı kaydırıp adamın ellerine baktım. Ne yapmak istediğimi anlayıp&#160;ellerini hafifçe gevşetti.</p>
<p>“Konuş,” dedi bir lütuf bahşedercesine.</p>
<p>Ondan sonra söylediklerim büyük olasılıkla adamın kulağına boğuk bir öksürük gibi gelmiştir.</p>
<p>Soldaki, dedim gölge dilinde. O anda gölge sanki Frankens-tein’ın yeniden can bulmuş canavarıymışçasına kaskatı bir şekilde doğrularak oturdu ve civarda kalan son birkaç tuhaf&#160;çığlıklar içinde kaçışmaya başladı. Zehir taciri neler olduğuna&#160;bakmak için döndüğü sırada yumruğumu maskesinin orta yerine</p><div><img src="main-226.png" alt=""/></div>
<p>indirdim; korumalar önce kime ateş edeceklerini bilemiyorlardı. Bana mı? Gölgeye mi?</p>
<p>Yaşadıkları o birkaç saniyelik kararsızlık sonları oldu. Onlar başlarını çevirene dek gölge üç dilini de kendisine en yakın korumaya dolamıştı bile. Biri adamın elinden silahını alırken diğer&#160;ikisi adamı belinden yakalamış, diğerini yere sermek için şahmerdan gibi kullanıyordu.</p>
<p>Göz açıp kapayıncaya kadar geriye yalnızca zehir taciri ve ben kalmıştık. O anda, gölgeye hükmedenin ben olduğum kafasına&#160;dank etti. Dizlerinin üstüne çöküp yalvarmaya başladı.</p>
<p>“Burası senin olabilir,” dedim adama, “ama bu benim gölgem.”</p>
<p>Gölgenin dillerinden birini zehir tacirinin boynuna dolamasını sağladıktan sonra adamın karşısına geçip gölgeyle birlikte oradan ayrılacağımızı ve hayatta kalmasının tek yolunun sorun&#160;çıkarmadan gitmemize izin vermekten geçtiğini söyledim.</p>
<p>“Evet, evet,” diyerek kabul etti titrek bir sesle. “Evet, tabii ki...</p>
<p>Asma kilidi açıp gölgeyi zincirden kurtardım. Kalabalığın gözleri önünde Emma, Sharon ve ben topallayan gölgeyi kafesin&#160;açık vaziyetteki kapısına doğru götürdük. Zehir taciri en önden&#160;gidiyor, boynuna dolanmış dile rağmen elinden geldiğince anlaşılır bir şekilde, “Ateş etmeyin! Ateş etmeyin!” diye bağırıyordu.</p>
<p>Her ne kadar seyircilerin çoğu hâlâ içeride olsa da kafesin kapısını ardımızdan kapatıp nektar yuvasını boylu boyunca geçerek içeri girdiğimiz yerden çıkıp sokağa adım attık. Zehir tacirinin nektar zulasını yok etmek için arada mola vermeyi her şeyden çok istesem de bu riski almaya değmediğine karar verdim.&#160;Onun içinde boğulmalarına izin vermek daha iyi olacaktı. Ayrıca&#160;günün birinde o çalıntı ruhları sahipleriyle tekrar buluşturmak&#160;adına küçücük dahi olsa bir şans elde edebileceksek nektarı ziyan etmek doğru olmayacaktı.</p>
<p>Zehir tacirini elleri ve dizleri üstünde ve tek kulağından sarkan maskesiyle nefes almaya çalışır halde yol kenarındaki su oluklarından birinde bıraktık. Bu iğrenç sahneyi sonsuza dek&#160;terk etmek üzereydik ki minicik bir homurtu duydum ve kediayı&#160;yavrularını hatırladım.</p><div><div><img src="main-227.png" alt=""/></div></div><div><div><img src="main-228.png" alt=""/></div></div>
<p>Kalbim paramparça olmuş halde dönüp onlara baktım. Zincirleri sonuna dek gerilmiş, bizimle gelmek için debeleniyorlardı.</p>
<p>“Yapamayız,” dedi Sharon beni engellemek için.</p>
<p>Emma’yla göz göze gelmemiş olsaydık onları orada bırakabilirdim. Yap şunu, dedi yalnızca dudaklarını oynatarak.</p>
<p>“Sadece bir saniyemizi alacak,” dedim.</p>
<p>Her şey olup bittiğinde gölgenin, kediayı yavrularının zincirlendiği direği kökten sökmesi on beş saniyesini almıştı. Hatta o sırada, öfke içindeki müptelalardan oluşan bir grup nektar yuvasının dışında toplandı. Ama gölgem kendince bir jest yaparak&#160;yavruları kollarının arasına alıp o halde koşmaya başlayana dek,&#160;arkalarından zincirlerini ve direği sürükleye sürükleye güçlükle&#160;peşimizden gelen kediayı yavrularıyla oradan ayrılmayı başardığımızı görünce, buna değdiğine karar verdim.</p>
<p>* • *</p>
<p>Kısa süre içinde bir sorunumuzun olduğu ortaya çıktı. Yalnızca birkaç blok aşmıştı ki sokaktaki insanlar gölgeyi fark etmeye başladı. Benim dışımda herkes için yansı görünmeyen boya lekelerinden ibaret olsa da yine de dikkat çekiyordu. Ve nereye gittiğimizi kimsenin görmesini istemediğimizden Bentham’m evine&#160;dönmek için daha az göze batan bir yol bulmalıydık.</p>
<p>Arka sokaklardan birine daldık. Gölgeyi yürümeye zorlamaktan vazgeçtiğim anda bitkin bir halde yere çöküverdi. O kadar kırılgan görünüyordu ki; kanaması vardı, iki büklüm olmuştu,&#160;dilleri ağzından dışarı sarkıyordu. Az önce kurtardığı ve acısını&#160;sezen kediayı yavruları durmadan kımıldanan ıslak burunlarıyla onu koklamaya başlayınca gölge kulağa neredeyse sevgi dolu&#160;gelen bir hırıltıyla onlara usulca karşılık verdi. O üçüne karşı&#160;şefkat duymadan edemedim; birbirlerine yabancılaşmış olsalar&#160;da akraba sayılırlardı.</p>
<p>“Söylemekten nefret ediyorum ama çok sevimliler,” dedi Emma.</p>
<p>Sharon hoşnutsuzlukla homurdandı. “O kadar sevdiyseniz isterseniz bir de pembe tütü giydirin. Ama o yine de bir ölüm&#160;makinesi.”</p>
<p>Yolda canımızdan olmadan Bentham’ın evine nasıl ulaşacağımız konusunda beyin fırtınası yaptık. “Boynundaki şu yarayı kapatabilirim,” dedi Emma çoktan ısınarak parlamaya başlamış&#160;elini uzatarak.</p>
<p>“Çok riskli,” dedim. “Acı, boyunduruğumdan çıkmasına neden olabilir.”</p>
<p>“Bentham’ın şifacısı ona yardım edebilir,” dedi Sharon. “Tek yapmamız gereken şey canavarı bir an önce ona ulaştırmak.”</p>
<p>Aklıma gelen ilk fikir çatıların tepesinden koşmaktı. Gölgenin yeterince gücü olsaydı bizi bir binanın yan tarafından çatıya çıkarabilirdi. Böylece kimseye görünmeden Bentham’ın evine varabilirdik. Ama şu anda yürüyebileceğinden bile emin değildim.&#160;Bu yüzden, onu benden başkasının görememesi için gölgenin&#160;üzerindeki beyaz boyalan yıkayarak çıkarmayı önerdim.</p>
<p>“Kesinlikle olmaz, hayatta olmaz, olmaz efendim,” dedi Sharon başını hararetle sağa sola sallayarak. “O şeye güvenmiyorum. Gözümü onun üstünde tutmayı tercih ederim.”</p>
<p>“Kontrolüm altında,” dedim biraz gücenmiş bir halde.</p>
<p>“Şimdiye dek,” dedi Sharon.”</p>
<p>“Sharon’a katılıyorum,” dedi Emma. “Fevkalade gidiyorsun ama sen başka bir odadayken ya da uykuya daldığında ne olacak?”</p>
<p>“Neden odadan ayrılayım ki?”</p>
<p>“Tuvalete gitmek için?” dedi Sharon. “Evcil gölgeni tuvalete de beraberinde götürmeyi mi planlıyorsun?”</p>
<p>“Şey,” dedim, “onu da zamanı gelince hallederim diye düşünmüştüm.”</p>
<p>“Boyayı çıkarmayacağız,” dedi Sharon.</p>
<p>“İyi,” dedim sinirli bir şekilde. “Peki, şimdi ne yapıyoruz?”</p><div><div><img src="main-229.png" alt=""/></div></div><div><div><img src="main-230.png" alt=""/></div></div>
<p>Sokağın aşağısında bir kapı savrularak açıldı ve binanın içinden sokağa bir buhar bulutu taştı. Bulutun içinde, tekerlekli el arabasını iten bir adam belirdi ve içeri dönmeden önce el arabasını sokağın kenarına park ediverdi.</p>
<p>Etrafı kolaçan etmek için oraya doğru koştum. Kapı bir çamaşırhaneye aitti ve el arabası kirli çarşaflarla doluydu, içine ufak tefek bir insanın ya da iki büklüm olmuş bir gölgenin sığabileceği kadar genişti.</p>
<p>İtiraf ediyorum: El arabasını çaldım. El arabasını iterek diğerlerinin yanma döndüm, içindekileri boşalttım ve gölgeye arabaya binmesini söyledim. Sonra kirli çamaşırları üstüne yığıp kediayı&#160;yavrularını da en tepeye oturttuktan sonra koca yığını sokak boyunca itmeye koyulduk.</p>
<p>Kimse kafasını çevirip bize ikinci defa bakmadı bile.</p><div><img src="main-231.jpg" alt=""/>
<p>t</p></div>
<p>Eve ulaştığımızda hava neredeyse kararmıştı. Nim bizi aceleyle giriş salonuna aldı. Bentham orada endişe içinde bizi bekliyordu.&#160;Bizi selamlama zahmetine bile girmeden, “Neden bu kediayıları&#160;getirdiniz?” diye sordu gözleri yuvalarından çıkacakmışçasına&#160;çamaşır arabasına bakarken. “Yaratık nerede?”</p>
<p>“Burada,” dedim ve yavruları arabanın tepesinden indirip çarşaflan boşaltmaya koyuldum.</p>
<p>Bentham bakarken mesafesini korudu. En üstteki çarşaflar beyazdı ama derinlere indikçe kanlanmaya başladılar ve en dibe&#160;ulaştığımda simsiyah bir kozaya dönüştüler. Sonuncu çarşafı da&#160;kaldırdığımda ufalarak cenin gibi kıvrılmış yaratıkla karşılaştık.&#160;Bu zavallı yaratığın o korkunç kâbusları yaşamama neden olan&#160;canavarın ta kendisi olduğuna inanmak çok güçtü.</p>
<p>Bentham arabaya yanaştı. “Tanrım,” dedi kanlı çarşaflara bakarak. “Ona ne yaptılar?”</p>
<p>“Aslında bunu yapan bendim,” dedim. “Gerçekten başka seçeneğim yoktu.”</p>
<p>“Jacob’ın kafasını yutmak üzereydi,” diye açıkladı Emma.</p>
<p>“Ama onu öldürmedin, değil mi?” dedi Bentham. “Ölüsü hiçbir işimize yaramaz.”</p>
<p>“Sanmıyorum,” dedim ve ardından gölgeye gözlerini açmasını söyledim. Yavaşça dediğimi yaptı. Hâlâ hayattaydı ama çok zayıf&#160;düşmüştü. “Ama daha ne kadar dayanabileceğini bilmiyorum.”</p><div><img src="main-232.png" alt=""/></div>
<p>“Şu halde kaybedecek tek bir dakikamız bile yok,” dedi Bentham. “Şifacımı getirmesi için hemen birini yollamalı ve tozunun gölgeler üzerinde de işe yaraması için Tanrı’ya dua etmeliyiz.”</p>
<p>Nim koşarak şifacıyı getirmeye gitti. Beklerken Bentham bizi mutfağına buyur edip bisküvi ve konserve meyve ikram etti. Ya&#160;gergin olduğumuz için ya da şahit olduğumuz onca mide bulandırıcı şey yüzünden ne Emma’nın ne de benim iştahımız vardı.&#160;Bentham yokluğumuz sırasında neler olup bittiğini anlatırken&#160;kabalık etmemek için tabaklarımızdaki yemeğin birazını yedik.&#160;Söylediğine göre makinesinde gerekli tüm hazırlıkları yapmıştı&#160;ve her şey hazırdı; tek ihtiyacı olan gölgeyi makineye bağlamaktı.</p>
<p>“İşe yarayacağından emin misiniz?” dedi Emma.</p>
<p>“Denemeden ne kadar emin olunabilirse o kadar eminim,” diye yanıtladı.</p>
<p>Onu kurtarmak için onca belaya ve zahmete katlanmak zorunda kaldığımdan, “Canı yanacak mı?” diye sordum tuhaf bir şekilde gölgeye karşı korumacı davranarak.</p>
<p>“Tabii ki hayır,” dedi Bentham elini önemsemez bir tavırla sallayarak.</p>
<p>Şif acı geldi ve onu gördüğüm anda az kalsın şaşkınlıktan bağıracaktım. Ama bunun nedeni kadının sıradışı görüntüsü değildi ki kesinlikle öyle görünüyordu. Şaşkınlığımın asıl sebebi, onu daha önce gördüğümden emin olmamdı fakat onunla nerede karşılaştığımı ya da onun kadar acayip görünüşlü biriyle&#160;karşılaştığımı unutmayı nasıl becerebildiğimi bilmiyordum.</p>
<p>Vücudunun görünen yegâne kısmı sol gözü ve sol eliydi. Geri kalanı kat kat kumaş parçalarının ardına gizlenmişti: şallar, yemeniler, bir elbise ve ayak bileklerine dek uzanan bir çan etek.&#160;Sağ eli yok gibi görünüyordu ve sol elinden de iri, parlak gözlü&#160;ve koyu tenli genç bir adam tutuyordu. Delikanlının üzerinde&#160;ipekten yapılmış şık bir gömlek, kafasında da geniş siperlikli bir&#160;şapka vardı. Sanki körmüş ya da başka bir engeli varmış gibi şi-facıya yol gösteriyordu.</p><div><div><img src="main-233.png" alt=""/></div></div><div></div><div><div><img src="main-234.png" alt=""/></div></div>
<p>“Benim adım Reynaldo,” dedi genç adam bariz bir Fransız ak-sanıyla, “ve bu da Toz Ana. Onun adına konuşurum.”</p>
<p>Toz Ana, Reynaldo’ya doğru eğilip kulağına bir şeyler fısıldadı. Reynaldo bana bakıp, “Kendinizi daha iyi hissettiğinizi umuyor,” dedi.</p>
<p>İşte o anda, onu daha önce nerede gördüğümü hatırladım: Saldırıdan sonra iyileşirken gördüğüm rüyalarda, daha doğrusu&#160;rüya sandığım o anlarda.</p>
<p>“Evet, çok daha iyiyim,” dedim cesaretim kırılmış halde.</p><div><img src="main-235.jpg" alt=""/></div>
<p>Bentham formaliteleri bir kenara bıraktı. “Şunlardan birini iyileştirebilir misin?” dedi Reynaldo’yu ve Toz Ana’yı çamaşır&#160;arabasının yanma götürürken. “Bu bir gölge. Onu görebiliyor olmamızın tek nedeni yer yer boyanmış olması.”</p>
<p>“Kalbi olan her şeyi iyileştirebilir,” dedi Reynaldo.</p>
<p>“O zaman lütfen,” dedi Bentham. “Bu yaratığın hayatını kurtarmamız bizim için çok büyük önem taşıyor.”</p>
<p>Toz Ana, Reynaldo aracılığıyla sağa sola emirler savurdu. Canavarı arabanın içinden çıkarın dediler, Emma’yla birlikte arabayı devirerek gölgeyi yere yatırdık. Onu küvetin içine koyun dediler, Emma’yla Sharon’ın yardımı sayesinde onu yattığı yerden kaldırıp uzun ve derin bir küvetin içine yerleştirdik. Beyaz boyaları çıkarmamaya özen göstererek yaralarını musluktan akan&#160;suyla temizledik. Sonra, Toz Ana gölgeyi muayene ederken Reynaldo da canının yandığı her yeri teker teker göstermemi istedi.</p>
<p>“Şimdi, Marion,” dedi Bentham, Toz Ana’ya gayriresmi bir şekilde adıyla seslenerek, “bulduğun bütün kesikleri ve morlukları iyileştirmek zorunda değilsin. Yaratığın eski sağlığına kavuşmasının peşinde değiliz; yalnızca hayatta kalmasını istiyoruz. Anladın mı?”</p>
<p>“Evet, evet,” dedi Reynaldo adamı başından savmak istercesine. “Ne yaptığımızı biliyoruz.”</p>
<p>Bentham hoşnutsuzluğunu göstermek için burnundan solu-r</p>
<p>yarak arkasını döndü.</p>
<p>“Şimdi tozu hazırlayacak,” dedi Reynaldo. “Geride kalın ve tozu teneffüs etmemeye çalışın. Yoksa sizi hemen uyutur.”</p>
<p>Hepimiz geri çekildik. Reynaldo toz maskesini ağzıyla burnunu kapatacak şekilde taktıktan sonra Toz Ana’nın sağ kolundan geriye kalanlara sarılmış olan şalı açtı. Örtünün altındaki çotuk&#160;kolu sadece birkaç santim uzunluğundaydı ve dirseğinin olması&#160;gereken yerin epeyce üstünde bitiyordu.</p>
<p>Toz Ana sol eliyle çotuk kolunu sıvazlamaya başladığı anda etrafa, havada asılı kalan ince taneli bembeyaz bir toz yayıldı.&#160;Reynaldo nefesini tutup tek eliyle havayı tarayarak tozu topladı.</p>
</body>
</html>