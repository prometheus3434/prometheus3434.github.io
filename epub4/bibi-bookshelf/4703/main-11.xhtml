<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p>Şu an burada değilim.</p>
<p>Henüz garaj yolundan çıkmamıştık ki araba sarsılarak durdu. “Bu da ne?” dediğini duydum babamın.</p>
<p>Kornaya abandığı anda gözlerim açılıverdi ama gördüğüm şey beni, dileğimin gerçekleştiğine ikna etti. Görünüşe göre kendimi rüyalar âlemine göndermekte başarılı olmuştum. Arabamızın&#160;farlarının aydınlattığı garaj yolu boyunca tuhaf arkadaşlarım yan&#160;yana dizilmişti. Hem de hepsi. Emma, Horace, Enoch, Olive, Cla-ire, Hugh ve hatta Millard. Ve hepsinin önünde, omuzlanna astığı&#160;kabanı ve elinde koca çantasıyla Bayan Peregrine duruyordu.</p>
<p>“Burada ne haltlar dönüyor?” dedi dayılarımdan biri.</p>
<p>“Evet Frank, burada neler oluyor?” dedi diğeri.</p>
<p>“Bilmiyorum,” dedi babam ve camını açtı. “Yolumdan çekilin!” diye bağırdı.</p>
<p>Bayan Peregrine uzun adımlarla babamın kapısının önüne geldi. “Çekilmeyeceğiz. Lütfen araçtan inin.”</p>
<p>“Sen de kimsin?” dedi babam.</p>
<p>“Alma LeFay Peregrine, Ymbryne Konseyi’nin geçici başkanı ve bu tuhaf çocukların müdiresiyim. Daha önce de karşılaşmıştık ama&#160;bunu hatırlamanızı beklemiyorum. Çocuklar, merhaba deyin.”</p>
<p>Babamın ağzı bir karış açılıp annemin soluğu kesilirken çocuklar el salladı, Olive havalandı, Claire başının arkasındaki ağzı açtı, vücudu olmayan bir takım elbise gibi görünen Millard kendi etrafında döndü ve Emma babamın açık vaziyetteki penceresine doğru yürürken elinde bir ateş yaktı. “Merhaba Frank!” dedi.&#160;“Benim adım Emma. Oğlunun yakın bir arkadaşıyım.”</p>
<p>“Gördünüz mü?” dedim. “Size gerçek olduklarını söylemiştim!”</p>
<p>“Frank, bizi buradan götür!” diye ciyakladı annem ve babamın omuzuna vurdu.</p>
<p>O âna kadar donakalmış gibi görünen babam kornaya basıp gazı kökledi ve tekerleklerin arkasından deniz kabukları fırlarken araba öne doğru atıldı.</p>
<p>“DURUN!” diye bağırdım arabamız hızla arkadaşlarıma doğru yol alırken. Hepsi sıçrayarak yolumuzdan çekildi. Tabii ayaklarını sertçe yere basıp kollarını öne uzatarak çıplak elleriyle arabamızı tamponundan tutan Bronwyn hariç. Araba sarsılarak&#160;durdu. Annem ve dayılarım korku içinde bağrışırken tekerlekler&#160;boşa dönüyordu.</p>
<p>Araba durdu. Farlar söndü ve motorun sesi kesildi. Arkadaşlarım arabanın etrafını sararken ailemi güvende olduklarına dair temin etmeye çalıştım. “Sorun yok, onlar benim arkadaşlarım,&#160;size zarar vermeyecekler.”</p>
<p>Amcalarım bayıldı ve ikisinin de başı omuzlarıma düştü. Annemin çığlıkları ise yavaş yavaş inlemeye dönüştü. Babam diken üstündeydi ve gözleri fal taşı gibi açılmıştı. “Bu delilik, bu delilik, bu tamamen delilik,&quot; diye mırıldanıp duruyordu.</p>
<p>“Arabada kalın,” dedim. Baygın haldeki dayımın üzerinden uzanarak kapıyı açtım ve adeta emekleyerek arabadan indim.</p>
<p>Baş döndürücü bir kucaklaşmayla Emma’yla kördüğüm olduk. Konuşmakta zorlanıyordum. “Sen ne... nasıl...”</p>
<p>Bütün bedenim kanncalanırken hâlâ rüya gördüğümden emindim.</p>
<p>“Elektrikli mektubunu aldım!” dedi.</p>
<p>“Benim... e-postamı mı?”</p>
<p>“Evet, artık adına her ne diyorsan! Senden haber alamayınca endişelendim ve sonra benim için açtığını söylediğin makineli&#160;posta kutusu aklıma geldi. Horace şifreyi tahmin etmeyi başarınca biz de...”</p><div><div><img src="main-436.png" alt=""/></div></div><div></div><div><div><img src="main-437.png" alt=""/></div></div>
<p>“Duyar duymaz geldik,” dedi Bayan Peregrine anneme ve babama bakarken başını iki yana sallayarak. “Çok büyük hayal kırıklığına uğrasam da tam olarak şaşırdığımı söyleyemeyeceğim.”</p>
<p>“Seni kurtarmaya geldik!” diye şakıdı Olive. “Tıpkı senin bizi kurtardığın gibi!”</p>
<p>“Sizi gördüğüme o kadar mutlu oldum ki!” dedim. “Ama gitmeniz gerekmiyor mu? Hızla yaşlanmaya başlayacaksınız!”</p>
<p>“Yazdığım son birkaç mektubu okumadın mı?” dedi Emma. “Sana her şeyi açıklamıştım...”</p>
<p>“Ailem onları elimden aldı. Korkudan akıllarını kaçırmalarının nedeni de buydu.”</p>
<p>“Ne? Ne korkunç!” Meydan okurcasına annemle babama baktı. “Buna hırsızlık denir! Her neyse, artık endişelenecek bir&#160;şey yok. Heyecan verici bir keşif yaptık!”</p>
<p>“Sanının heyecan verici keşfi yapanın ben olduğumu söylemek istiyorsun,” dediğini duydum Millard’ın. “Her şey Perp-lexus’un sayesinde. Bentham’ın karmaşık makinesini kullanarak onu döngüsüne nasıl geri götüreceğimi bulmak günlerimi aldı. Bu süre içinde Perplexus’un yaşlanması gerekiyordu ama&#160;yaşlanmadı. Dahası gri saçları bile yeniden simsiyah kesildi! İşte&#160;o anda, bizimle birlikte Abaton’dayken ona bir şeyler olduğunu&#160;fark ettim: Gerçek yaşı sıfırlanmıştı. Ymbryneler döngüyü kapattıkları sırada, deyim yerindeyse, saati geri alındı ve beş yüz&#160;yetmiş bir yaşında göstermek yerine göründüğü yaşa döndü.”</p>
<p>“Ve geriye alınan yalnızca Perplexus’un saati değildi,” dedi Emma heyecan içinde, “hepimizinki geri alındı! O gün Aba-ton’da olan herkesinki!”</p>
<p>“Görünüşe göre bu, döngüyü kapatmanın yan etkisiydi,” dedi Bayan Peregrine. “Son derece tehlikeli bir Gençlik Pınarı.”</p>
<p>“Yani demek oluyor ki... yaşlanmayacaksınız? Hem de hiç?”</p>
<p>“Senden daha hızlı değil!” dedi Emma gülerek. “Her defasında bir gün!”</p>
<p>“Bu... harika!” dedim her şeyi sindirmeye çalışarak ama ağzım kulaklarımdaydı. “Rüya görmediğimden emin misiniz?”</p><div><img src="main-438.png" alt=""/></div>
<p>“Oldukça eminiz,” dedi Bayan Peregrine.</p>
<p>“Biraz kalabilir miyiz Jacob?” dedi Claire yanımda zıp zıp zıplarken. “Ne zaman istersek gelebileceğimizi söylemiştin.”</p>
<p>“Biz de bunu küçük bir tatile çevirelim dedik,” dedi Bayan Peregrine ben yanıt verme fırsatını bulamadan. “Çocuklar yirmi&#160;birinci yüzyıl hakkında neredeyse hiçbir şey bilmiyorlar ve ayrıca bu ev, Bentham’ın cereyanlı fare deliğinden çok daha rahat&#160;görünüyor. Kaç tane yatak odanız var?”</p>
<p>“Şey... sanırım beş?”</p>
<p>“Evet, bu işimizi görecektir. İşimizi pekâlâ görecektir.”</p>
<p>“Ama ya annem ve babam? Ya dayılarım?”</p>
<p>Arabaya baktı ve elini havada şöyle bir savurdu. “Amcalarının zihinleri kolaylıkla silinebilir. Annenle babana gelince... Ne derler bilirsin. Sır perdesi aralandı bir kere! Bir süre yakından&#160;izlenecekler, çok sıkı bir gözetim altında tutulacaklar. İki sıradan&#160;insanı varlığımıza dair ikna edeceksek bu iki insan kahraman&#160;Jacob Portman’ın annesiyle babasından başka kimse olamaz.”</p>
<p>“Ve Kahraman Abraham Portman’ın oğlundan ve gelininden başka kimse!” dedi Emma.</p>
<p>“Sen... sen babamı tanıyor muydun?” dedi babam ürkekçe. Pencerenin camından korku dolu gözlerle bizi izliyordu.</p>
<p>“Onu oğlum gibi severdim,” dedi Bayan Peregrine. “Tıpkı Ja-cob’u sevdiğim gibi.”</p>
<p>Babam gözlerini kırpıştırdı, sonra yavaşça başını aşağı yukarı salladı ama anladığını sanmıyordum.</p>
<p>“Bir süre bizimle kalacaklar,” dedim. “Olur mu?”</p>
<p>Gözleri fal taşı gibi açıldı ve olduğu yerde büzüldü. “Bu... şey... sanırım annene sorsan daha iyi edersin...”</p>
<p>Annem ellerini gözlerine kapatmış halde yolcu koltuğunda oturuyordu.</p>
<p>“Anne?” dedim.</p>
<p>“Defolun,” dedi. “Defolup gidin! Hem de hepiniz!”</p>
<p>Bayan Peregrine öne doğru eğildi. “Bayan Portman, bana bakın lütfen.”</p><div><img src="main-439.png" alt=""/></div>
<p>Annem parmaklarının arasından baktı. “Aslında burada değilsin. Akşam yemeğinde şarabı biraz fazla kaçırdım, o kadar.”</p>
<p>“Sizi temin ederim ki son derece gerçeğiz. Ve şu anda buna inanmak çok güç olabilir ama yakında hepimiz dost olacağız.”</p>
<p>Annem başını hızla yana çevirdi. “Frank, kanalı değiştir. Bu programı hiç sevmedim.”</p>
<p>“Tamam tatlım,” dedi babam. “Oğlum, sanırım şey... şey...” ve ardından gözlerini yumup başını iki yana salladı ve camını&#160;kapattı.</p>
<p>“Bunun beyinlerini eritmeyeceğinden emin misiniz?” diye sordum Bayan Peregrine’e.</p>
<p>“Yelkenleri suya indirecekler,” diye yanıtladı, “yalnızca bazılarının alışması diğerlerine göre daha uzun sürer.”</p>
<p>Grup halinde yürüyerek evime girdik. Parlak ay gökyüzünde yükselmeye devam ediyordu. Sıcak gece, rüzgârla ve ağustosbö-cekleriyle hayat doluydu. Bronwyn bozulan arabamızı ailem hâlâ&#160;içinde olduğu halde itiyordu. Az önce olanlardan ötürü başım&#160;fıldır fıldır dönerken Emma’yla el ele bahçeye girdik.</p>
<p>“Anlamadığım bir şey var,” dedim. “Buraya nasıl geldiniz? Ve nasıl bu kadar çabuk olabildiniz?”</p>
<p>Kafasının arkasında ağzı olan bir kızın ve etrafında anlar uçuşup duran bir oğlanın havaalanı güvenliğinden geçtiğini hayal etmeye çalıştım. Ya Millard? Onu kimseye görünmeden uçağa sokmayı nasıl başarmışlardı? Aynca pasaportu nereden bulmuşlardı?</p>
<p>“Şansımız yaver gitti,” dedi Emma. “Bentham’ın odalanndan biri buradan yalnızca birkaç yüz kilometre ötedeki bir döngüye&#160;açılıyordu.”</p>
<p>“Ama döngü ürkütücü bir bataklıktan ibaretti,” dedi Bayan Peregrine. “Timsahlar ve diz boyunda çamur. Kardeşimin böyle bir yeri neden istediğine dair hiçbir fikrim yok. Her neyse,&#160;oradan şimdiki zamana geçmeyi başardık ve ardından tek yap-</p><div><div><img src="main-440.png" alt=""/>
<p>M»</p></div></div>
<p>&gt;■ —</p>
<p>mamız gereken iki otobüs değiştirmek ve bir buçuk kilometre kadar yürümekti. Yolculuğun tümü bir günden kısa sürdü. Aslında söylememe gerek yok ama yolculuk yüzünden bitap düşmüş haldeyiz.”</p>
<p>Ön verandaya varmıştık. Bayan Peregrine beklenti dolu gözlerle bana bakıyordu.</p>
<p>“Doğru! Dolapta soda var, sanırım...”</p>
<p>Anahtarı beceriksizce kilide sokup kapıyı açtım.</p>
<p>“Konukseverlik, Bay Portman! Konukseverlik!” dedi Bayan Peregrine rüzgâr gibi yanımdan geçip eve girerken. “Ayakkabılarınızı dışarıda bırakın çocuklar. Artık Şeytanın Arka Bahçesi’nde&#160;değilsiniz!”</p>
<p>Ben kapıyı onlar için açık tutarken çamurlu ayakkabılarını dışarıda bırakarak paldır küldür içeri doluştular.</p>
<p>“Evet, bu işimizi pekâlâ görür!” dediğini duydum Bayan Pe-regrine’in. “Mutfak ne tarafta?”</p>
<p>“Arabayı ne yapayım?” dedi Bronwyn arka tamponun başından ayrılmadan. “Ah, şey... bir de sıradanlar ne olacak?”</p>
<p>“Onları garaja koyabilir misin?” dedim. “Belki bir ya da iki dakikalığına da onlara göz kulak olursun?”</p>
<p>Emma’ya ve bana baktı, ardından gülümsedi. “Tabii ki.”</p>
<p>Garaj kapısının kumandasını bulup düğmesine bastım. Bronwyn arabayı ve boş boş etrafa bakan annemle babamı iterek&#160;garaja soktu. Nihayet verandada Emma’yla baş başa kalabilmiştik.</p>
<p>“Kalmamızın sorun olmayacağından emin misin?” dedi Emma.</p>
<p>“Ailemle biraz zor olacak,” dedim. “Ama görünüşe göre Bayan Peregrine bunu başarabileceğimize inanıyor.”</p>
<p>“Yani demek istiyorum ki... senin için sorun olmayacağından emin misin? Seni en son gördüğümde...”</p>
<p>“Şaka mı yapıyorsun? Burada olduğun için o kadar mutluyum ki konuşamıyorum bile.”</p>
<p>“Tamam. Gülümsüyorsun. Sanırım sana inanıyorum.” Gülümsüyor muydum? Yaptığım şey, soytan gibi sırıtmaktı.</p>
<p>—« &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;sn&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;- -»—</p>
<p>Emma bana doğru bir adım attı. Kollarımı ona doladım. Yanağım alnına yaslanmış halde birbirimize sarıldık.</p>
<p>“Seni kaybetmeyi hiç istemedim,” diye fısıldadı. “Ama başka bir yol bulamadım. Pat diye ayrılmak yavaş yavaş ayrılmaktan&#160;daha kolay göründü gözüme.”</p>
<p>“Açıklamak zorunda değilsin. Anlıyorum.”</p>
<p>“Neyse, belki de artık eskisi gibi olmayız. Arkadaş kalırız. Tabii istemiyorsan.”</p>
<p>“Bu iyi bir fikir olabilir,” dedim. “Yalnızca bir süreliğine.”</p>
<p>“Ah,” dedi hüsrana uğramış bir halde. “Tabii ki...”</p>
<p>“Hayır, demek istiyorum ki...” Nazikçe kollarının arasından kurtulup ona baktım. “Artık zamanımız olduğu için acele etmemize gerek yok. Sana sinemaya gitmeyi teklif edebilirim... yürüyüşe çıkabiliriz... biliyorsun işte, sıradan insanların yaptığı gibi.”</p>
<p>Omuzlarını silkti. “Sıradan insanların ne yaptığına dair pek fikrim yok.”</p>
<p>“Pek karmaşık sayılmaz,” dedim. “Sen bana nasıl tuhaf olunacağını öğrettin. Belki ben de sana nasıl sıradan olunacağını öğretebilirim. Hiç değilse olabildiğince sıradan.”</p>
<p>Bir anlığına sessiz kaldı. Sonra güldü. “Elbette Jacob. Bence kulağa çok hoş geliyor.” Elimi tuttu, bana doğru uzandı ve yanağıma bir öpücük kondurdu. “Madem bolca zamanımız var...”</p>
<p>Onunla aynı havayı soluyup orada öylece dikildiğimiz sırada etrafımıza derin bir sessizlik çökerken bunlann, şimdiye dek duyduğum en güzel üç kelime olduğunu fark ettim.</p>
<p>Bolca zamanımız var.</p><div><div><img src="main-441.png" alt=""/>
<p><sup>5,2</sup></p></div></div><div><div><img src="main-442.png" alt=""/></div></div><div><img src="main-443.jpg" alt=""/></div>
<p>Fotoğraflar Hakkında</p>
<p>Bu kitaptaki tüm fotoğraflar da orijinaldir ve çok az rötuş yapılan birkaç fotoğrafın dışında üzerinde hiçbir oynama yapılmamış, eskicilerde bulunmuş fotoğraflardır. Güçlükle de olsa yıllar içinde toplanmışlardır: bitpazarlarında, antikacılarda ve benden&#160;çok daha başarılı olup bu kitabın yaratımına yardımcı olmak için&#160;en tuhaf hâzinelerini benimle paylaşan fotoğraf koleksiyoncularının kişisel arşivlerinden ödünç alınmışlardır.</p>
<p>Aşağıdaki fotoğraflar kullanılmak üzere sahipleri tarafından büyük bir memnuniyetle ödünç verilmiştir:</p><div>
<p>SAYFA BAŞLIK</p></div><div>
<p>KOLEKSİYONCU</p></div>
<p>Adriana Müller</p>
<table border="1">
<tr><td>
<p>208</p></td><td>
<p>Myron Bentham</p></td><td>
<p>John Van Noate</p></td></tr>
<tr><td>
<p>213</p></td><td>
<p>Ymbryneler ve kediayıları</p></td><td>
<p>Jack Mord/Thanatos Arşivleri</p></td></tr>
<tr><td>
<p>232</p></td><td>
<p>Kanatlı oğlan</p></td><td>
<p>John Van Noate</p></td></tr>
<tr><td>
<p>256</p></td><td>
<p>Kanlı koridor</p></td><td>
<p>Jack Mord/Thanatos Arşivleri</p></td></tr>
<tr><td>
<p>300</p></td><td>
<p>Makinenin bağırsaklan</p></td><td>
<p>John Van Noate</p></td></tr>
<tr><td>
<p>314</p></td><td>
<p>Kafesteki papağan</p></td><td>
<p>John Vah Noate</p></td></tr>
<tr><td>
<p>327</p></td><td>
<p>Kulenin içinde</p></td><td>
<p>Peter J. Cohen</p></td></tr>
<tr><td>
<p>330</p></td><td>
<p>Su borusu</p></td><td>
<p>John Van Noate</p></td></tr>
<tr><td>
<p>339</p></td><td>
<p>Doktor ve hemşireler</p></td><td>
<p>John Van Noate</p></td></tr>
<tr><td>
<p>349</p></td><td>
<p>Kelleşen adam</p></td><td>
<p>John Van Noate</p></td></tr>
<tr><td>
<p>377</p></td><td>
<p>Koyu renkli gözlüklü adam</p></td><td>
<p>John Van Noate .</p></td></tr>
<tr><td>
<p>515</p></td><td>
<p>Oğlan ve kız</p></td><td>
<p>John Van Noate</p></td></tr>
</table><div>
<table border="1">
<tr><td>
<p>38</p></td><td>
<p>Gaz deneyi yapan hortlaklar</p></td><td>
<p>Erin Waters</p></td></tr>
<tr><td>
<p>67</p></td><td>
<p>Korsanlann yanındaki adam</p></td><td>
<p>John Van Noate</p></td></tr>
<tr><td>
<p>131</p></td><td>
<p>Havada süzülen kız</p></td><td>
<p>Jack Mord/Thanatos Arşivleri</p></td></tr>
</table>
<p>206 Taksidermi kız</p></div>
</body>
</html>