<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p>——~<sup>287</sup> —</p>
<p>Büyülenmiş ama biraz da iğrenmiş bir halde olan biteni izliyorduk. Reynaldo havada asılı kalan birkaç gramlık tozun tamamını topladığı sırada Toz Ana’nın çotuk kolunun boyu da bir o kadar&#160;kısalmıştı.</p>
<p>Reynaldo tozu efendisinin eline aktardı. Kadın gölgenin üzerine eğilip tıpkı bana yaptığını hatırladığım gibi tozun birazını yaratığın suratına üfledi. Gölge tozu içine çekince aniden ve şiddetli bir şekilde sarsılmaya başladı. Toz Ana dışında herkes geriye sıçramıştı.</p>
<p>Sakın kalkma, kıpırdamadan yat, dedim ama aslında buna gerek yoktu. Reynaldo’nun söylediğine göre herkes istemsizce toza aynı tepkiyi veriyordu: Vücut vites küçültüyordu. Toz Ana avu-cundakilerin bir kısmını gölgenin boynundaki kesiğe serperken&#160;Reynaldo kullanıldığı miktara bağlı olarak tozun yaralan iyileştirebileceğini ve uykuya dalmamızı sağlayabileceğini açıkladı. O&#160;konuşurken gölgenin yarasının etrafında beliren beyaz köpük&#160;tabakası parıldamaya başladı. Reynaldo’nun dediğine göre Toz&#160;Ana’nın tozu, kadının ta kendisiydi ve tabiatı gereği sınırlıydı. Ne&#160;zaman birini iyileştirse kendinden bir parça kaybediyordu.</p>
<p>“Umarım bunu sorarak kabalık etmiyorumdur,” dedi Emma, “ama canınızı yakıyorsa neden bunu yapmaya devam ediyorsunuz?”</p>
<p>Toz Ana bir anlığına gölgenin üzerinde çalışmaya ara verdi ve sağlıklı gözüyle Emma’ya bakabilmek için dönüp ilk defa onu&#160;duyabileceğimiz kadar yüksek sesle konuştu. Konuşması dili olmayan birinin peltek mırıltısını andırıyordu.</p>
<p>Reynaldo kadının söylediklerini bizim için tercüme etti. “Bunu yapıyorum,” dedi, “çünkü bu şekilde hizmet etmek için&#160;seçildim.”</p>
<p>“O zaman... teşekkür ederim,” dedi Emma mütevazı bir tavırla.</p>
<p>Toz Ana başıyla onayladı ve işinin başına döndü.</p><div><div><img src="main-236.png" alt=""/></div></div><div><div>
<p>288</p><img src="main-237.png" alt=""/></div></div>
<p>Gölge öyle göz açıp kapayıncaya dek iyileşmeyecekti. Ağır bir sakinleştiricinin etkisindeydi ve ancak en ciddi yaraları iyileştikten sonra uyanacaktı. Bu da büyük olasılıkla bütün gece sürecekti.&#160;Bentham onu makinesine “bağladığında” gölgenin uyanık olması gerektiğinden kurtarma operasyonumuzun ikinci aşaması&#160;birkaç saat daha beklemek zorundaydı. O zamana dek çoğumuz&#160;mutfağa sıkışıp kalmıştık: Reynaldo ve Toz Ana sık sık gölgenin&#160;yaralarına toz serpmek zorunda olduğundan oradaydı. Emma ve&#160;ben ise derin uykuda olmasına rağmen gölgeyi orada yalnız bırakmak istemiyorduk. Gölge artık benim sorumluluğumdaydı.&#160;Tıpkı onu evine götüren her kimse onun sorumluluğuna giren&#160;ehlileştirilmemiş bir ev hayvanı gibi. Emma sürekli yanımdaydı&#160;çünkü her nasılsa ben de onun sorumluluğu olmuştum (ve o da&#160;benim sorumluluğumdaydı) ve uyuyakalacak olursam beni gıdıklayarak uyandırıyor ya da Bayan Peregrine’in evindeki o eski&#160;güzel günler hakkında hikâyeler anlatıyordu. Bentham ara sıra&#160;gelip bizi kontrol ediyordu ama çoğunlukla, erkek kardeşinin piyadelerinin her an saldırıya geçeceği korkusuyla Sharon ve Nim’i&#160;de yanma alarak evi didik didik arıyordu.</p>
<p>Gece ilerledikçe Emma’yla doğacak günün bize neler getireceğini konuşmaya başladık. Bentham’ın makinesini tekrar çalıştırmayı başaracağını varsayarsak, sadece birkaç saat içinde kendimizi hortlakların kalesinde bulabilirdik. Arkadaşlarımızı ve Bayan Peregrine’i tekrar görebilirdik.</p>
<p>“Çıt çıkarmadan hareket etmeyi başarırsak ve şansımız gerçekten, ama gerçekten yaver giderse,” dedi Emma. “Ve eğer...”</p>
<p>Tereddüt etti. Duvara dayanmış uzun, ahşap bir bankta yan yana oturuyorduk. Yüzünü görmeyeyim diye bana arkasını döndü.</p>
<p>“Ne var?” dedim.</p>
<p>Bakışları tekrar bana kaydığında yüzünde acı yüklü bir ifade vardı. “Eğer hâlâ hayattalarsa.”</p>
<p>“Hayattalar.”</p>
<p>“Hayır. Numara yapmaktan yoruldum. Şimdiye dek hortlaklar nektar yapmak için ruhlarını hasat etmiş olabilirler. Hiç olmadı, ymbrynelerin işlerine yaramadığını fark edip onlara işkence yapmaya ya da ruhlarını söküp almaya veya kaçmaya çalışacaklara gözdağı vermek için kullanmaya...”</p><div><div><img src="main-238.png" alt=""/></div></div><div><div><img src="main-239.png" alt=""/></div></div>
<p>“Kes şunu,” dedim. “O kadar da uzun zaman geçmedi.”</p>
<p>“Biz oraya varana kadar aradan en az kırk sekiz saat geçmiş olacak. Ve kırk sekiz saat içinde insanın başına bir sürü korkunç&#160;şey gelebilir. ”</p>
<p>“Bunların hepsini teker teker hayal etmemize gerek yok. Sürekli karamsar ihtimallerden bahseden Horace’a benziyorsun. Neler olduğundan emin olana dek kendimize işkence edip durmamızın hiçbir faydası yok.”</p>
<p>“Hayır, var,” diye ısrar etti. “Kendimize işkence etmemiz için çok iyi bir neden var. En karamsar ihtimallerin tümünü göz önünde bulunduralım ki gerçekleşirlerse hazırlıksız yakalanmayız.”</p>
<p>“Kendimi bu tür şeylere hazırlayabileceğimi hiç sanmıyorum.”</p>
<p>Başını ellerinin arasına alıp titrek titrek iç geçirdi. Bunlar kafa yoramayacağımız kadar ağırdı.</p>
<p>O anda onu sevdiğimi söylemek istedim. Onca belirsizliğe rağmen emin olduğumuz yegâne şeye tutunmamızı sağlayacağını farz ederek ikimize de yardımı olacağını düşündüm ama o&#160;sözcükleri birbirimize pek sık söylememiştik ve şimdi, iki yabancının gözleri önünde söyleme cesaretini de gösteremiyordum.</p>
<p>Emma’yı sevdiğimi düşündükçe, özellikle de geleceğimizin ne kadar belirsiz olduğunu aklımdan geçirdikçe, daha çok korkmaya ve kendimi daha kötü hissetmeye başladım. İçinde Em-ma’nın da olduğu bir gelecek hayal etmeye ihtiyacım vardı ama&#160;ertesi günkü hayatlarımızı bile gözümün önünde canlandırmam&#160;mümkün değildi. Yarının neler getireceğine dair hiçbir fikrimin&#160;olmadığı sürekli bir mücadele halindeydim. Karakterim gereğince temkinli, her şeyi planlamaktan hoşlanan ve köşeyi dönünce neyle karşılaşacağını bilmek isteyen tiplerdendim ama Bayan&#160;Peregrine’in evinin terk edilmiş kabuğuna adım attığım andan&#160;şu âna dek yaşadıklarım, boşlukta serbest düşüş yapmaya benziyordu. Hayatta kalabilmek için yepyeni birine; esnek, ayaklarını&#160;yere sağlam basan ve cesur birine dönüşmek zorunda kalmıştım. Büyükbabamın gurur duyacağı birine. Ama dönüşümümü&#160;henüz tamamlamamıştım. Bu yeni Jacob eskisinin temelleri üzerine inşa edilmişti ve sık sık son derece küçük düşürücü, dehşet&#160;dolu anlar yaşıyordum. Kimi zaman kahrolası Bayan Peregrine’in&#160;adını bile duymamış olmayı diliyordum ve yalnızca birkaç dakikalığına bir şeylere tutunabilmek adına dünyanın fıldır fıldır&#160;dönmeyi kesmesine fena halde ihtiyacım vardı. Yavaş yavaş ruhuma çöken bir sızıyla hangi Jacob’ın Emma’yı sevdiğini merak&#160;ettim. Her şeyi yapmaya hazır olan yenisi mi, yoksa tutunacak&#160;bir şeye ihtiyaç duyan eskisi mi?</p><div><div><img src="main-240.png" alt=""/></div></div><div></div><div>
<p>&gt;■ —</p></div>
<p>Şu anda bu konuda düşünmek istemediğime karar verdim ve bu tam da eski Jacob’ın karşısına çıkan sorunlarla baş etmek için&#160;tercih edeceği türden bir yöntemdi. Bu yüzden önümdeki soruna&#160;odaklandım: gölgeye uyandığında ne olacağına. Görünüşe göre&#160;ondan vazgeçmem gerekecekti.</p>
<p>“Keşke koca oğlanı yanımızda götürebilseydik,” dedim. “Yolumuza çıkan herkesi kolaylıkla ezip geçerdik. Ama sanırım makinenin çalışmaya devam etmesi için onu arkamızda bırakmak zorundayız.”</p>
<p>“Şimdi bir de koca oğlan mı oldu?” Kaşlarından birini kaldırdı. “Ona pek bağlanmasan iyi edersin. Unutma, ona biraz olsun izin verirsen seni canlı canlı midesine indirir.”</p>
<p>“Biliyorum, biliyorum,” dedim iç geçirerek.</p>
<p>“Ve belki de her şeyi ezip geçmesi sandığın kadar kolay olmaz. Hortlakların gölgelerle nasıl başa çıkacaklarını bildiklerinden eminim. En nihayetinde eskiden onlar da birer gölgeydi.”</p>
<p>“Benzersiz bir yeteneğin var,” dedi Reynaldo bir saatten uzun süredir ilk defa bizimle konuşarak. Bentham’ın mutfak dolaplarında yiyecek avına çıkmak için gölgenin yaralarının durumunu&#160;takip etmeye ara vermişti ve artık Toz Ana’yla birlikte küçük bir&#160;masanın başında oturmuş, mavi damarlı bir peynir kalıbını paylaşıyorlardı.</p>
<p>“Ama garip bir yetenek,” dedim. Bir süredir ne kadar garip olduğunu düşünüyordum ama şimdiye dek bunu kelimelere dökme fırsatını bulamamıştım, “ideal bir dünyada gölgeler olmazdı. Ve gölgeler yoksa özel görü yeteneğimi kullanarak görebileceğim&#160;hiçbir şey olmayacağı gibi, konuşabildiğim o garip dili de kimse&#160;anlamazdı. Tuhaf bir yeteneğimin olduğunu fark etmezdiniz bile.”</p>
<p>“Demek ki şu anda burada olman iyi bir şey,” dedi Emma.</p>
<p>“Evet ama... sana da her şey çok tesadüfi görünmüyor mu? Herhangi bir yılda doğmuş olabilirdim. Büyükbabam da öyle.&#160;Gölgeler yüz yıldır, belki de daha kısa süredir var ama gel gör ki&#160;biz şimdi, tam da bize ihtiyaç duyulduğu anda doğduk. Neden?”</p>
<p>“Sanırım böyle olması gerekiyordu,” dedi Emma. “Ya da belki de en başından beri senin yapabildiğini yapabilen insanlar vardı&#160;ama hiçbir zaman yeteneklerinin farkına varamadılar. Belki de&#160;bir sürü insan tuhaf olduklarının ayırdına varmadan yaşayıp gidiyordur.”</p>
<p>Toz Ana, Reynaldo’ya doğru eğilip fısıldadı.</p>
<p>“ikisi de olmadığını söylüyor,” dedi Reynaldo. “Büyük olasılıkla asıl yeteneğin gölgelere hükmetmek değil. Bu yalnızca onun en yaygın kullanım alanı.”</p>
<p>“Ne demek istiyorsun?” dedim. “Başka ne olabilir ki?”</p>
<p>Toz Ana tekrar fısıldadı.</p>
<p>“Sandığından daha basit,” dedi Reynaldo. “Kabiliyetli bir çello virtüözü nasıl sadece o enstrüman konusunda değil de müziğin genelinde benzersiz yeteneklere sahip olarak dünyaya gelirse, senin de doğuştan gelen tek yeteneğin gölgelere hükmetmek değil. Ve senin de,” dedi Emma’ya dönerek, “ateş yakmak.”</p>
<p>Emma kaşlarını çattı. “En az yüz yaşındayım. Şimdiye dek tuhaf yeteneğimin ne olduğunu öğrendiğimi sanıyorum. Ayrıca&#160;kesinlikle suya, havaya ya da toprağa hükmedemiyorum. İnanın&#160;bana, çok denedim.”</p>
<p>“Ama bu, yapamayacağın anlamına gelmiyor,” dedi Reynaldo. “Hayatımızın henüz başındayken sahip olduğumuz yeteneklerden bazılarının farkına varırız ve diğer becerilerimizi dışlamayı&#160;göze alarak onlara odaklanırız. Bunun nedeni başka bir konuda&#160;yeteneğe sahip olmamamız değildir, yalnızca diğer kabiliyetlerimizi beslemeyi unuturuz.”</p><div><div><img src="main-241.png" alt=""/></div></div><div><div><img src="main-242.png" alt=""/></div></div>
<p>“Bu ilginç bir teori,” dedim.</p>
<p>“Mevzu şu ki gölgelere hükmedebilme becerisine sahip olman inanılmayacak kadar tesadüfi bir durum değil. Yeteneğin bu doğrultuda gelişti çünkü ihtiyaç duyulan buydu.”</p>
<p>“Söylediklerin doğruysa neden hepimiz gölgelere hükmedemiyoruz?” dedi Emma. “Bütün tuhaflar Jacob’ın becerisinden faydalanabilirdi.”</p>
<p>“Çünkü yalnızca onun asıl becerisi bahsettiğimiz şekilde evrim geçirmeye müsaitti. Gölgelerden önceki yıllarda onunkine benzer ruhlara sahip tuhafların kabiliyetleri büyük olasılıkla&#160;bambaşka şekillerde kendini göstermiştir. Ruhlar Kütüphanesinde tuhafların ruhlarını kitap gibi okuyabilen insanların çalıştığı söylenir. O kütüphaneciler günümüzde de hayatta olsaydı,&#160;büyük ihtimalle onun gibi olurlardı.”</p>
<p>“Neden böyle söylüyorsun?” dedim. “Gölgeleri görmenin ruhları okumakla ne ilgisi var?”</p>
<p>Reynaldo, Toz Ana’ya danıştı. “Görünüşe göre canlıların kalplerinden geçenleri okuyabiliyorsun,” dedi. “En nihayetinde Bent-ham’ın kalbindeki iyiliği gördün ve onu affetmeyi tercih ettin.”</p>
<p>“Affetmeyi mi?” dedim. “Onu niçin affedecekmişim ki?”</p>
<p>Toz Ana ağzından çok fazla şey kaçırdığının farkındaydı ama artık susmak için çok geçti. Reynaldo’nun kulağına fısıldadı.</p>
<p>“Büyükbabana yaptıkları için,” dedi.</p>
<p>Emma’ya döndüm ama o da en az benim kadar şaşkın görünüyordu.</p>
<p>“Peki, büyükbabama ne yapmış?”</p>
<p>“Onlara ben anlatırım,” dedi kapı eşiğinden gelen bir ses. Ardından Bentham topallayarak içeri girdi. “Bu benim hatam ve bunu itiraf eden de ben olmalıyım.”</p>
<p>Aksaya aksaya küvetin yanından geçti, masadan kendine bir sandalye çekti ve yüzü bize dönük vaziyette oturdu.</p><div></div><div><div><img src="main-243.png" alt=""/></div></div>
<p>“Savaş sırasında büyükbaban gölgelerle ilgili özel yeteneğinden dolayı bizim için çok değerliydi. Özel bir projemiz vardı. Bana eşlik eden bazı teknoloji uzmanlarıyla birlikte onun becerisini kopyalayıp diğer tuhaflara da kazandırabileceğimizi düşündük. İğne yapar gibi onları gölgelere karşı aşılayacaktık. Hepimiz&#160;onları görüp hissedebilirsek bizim için bir tehdit olmaktan çıkacaklardı ve onlara karşı verdiğimiz savaşı kazanmış olacaktık.&#160;Büyükbaban son derece asil davranarak önemli fedakârlıklarda&#160;bulundu ama hiçbiri bunun kadar muazzam değildi: Projemize&#160;katılmayı kabul etti.”</p>
<p>Adamın anlattıklarını dinlerken Emma’nın yüzü gergindi. Bunların hiçbirini daha önce duymadığını suratındaki ifadeden&#160;anlayabiliyordum.</p>
<p>“Sadece biraz aldık,” dedi Bentham. “İkinci ruhunun yalnızca küçük bir parçasını aldık. Tıpkı kan verdiğimiz zaman olduğu&#160;gibi aldığımız kısmın yerine yenisinin geleceğini düşündük.”</p>
<p>“Onun ruhunu aldınız,” dedi Emma titrek bir sesle.</p>
<p>Bentham baş ve işaret parmaklarının uçlarını aralarında bir santim boşluk kalacak şekilde ayırarak tuttu. “Yalnızca bu kadarını. Aldığımız numuneyi taksim edip çok sayıda deneğe enjekte&#160;ettik. İstenilen etkiyi göstermiş olsa da uzun sürmedi ve uygulamayı tekrarlamamız durumunda da esas kabiliyetlerini kaybetmeye başladılar. Bu tam bir fiyaskoydu.”</p>
<p>“Peki, Abe’e ne oldu?” dedi Emma. Sesinde sevdiği insanlara zarar verenler için sakladığı hususi bir kötülük vardı. “Ona ne&#160;yaptınız?”</p>
<p>“Zayıf düşmüştü ve yeteneği seyrelmişti,” dedi Bentham. “Operasyondan önce pek çok yönden genç Jacob gibiydi. Gölgelere hükmetme becerisi, hortlaklara karşı verdiğimiz savaşın&#160;sonucunu belirleyecek nitelikteydi. Ama geçirdiği operasyondan&#160;sonra onlara hükmetme becerisini kaybetmiş, ikincil görüşü ise&#160;bulanıklaşmıştı. Kısa süre sonra tuhafların dünyasını hepten terk&#160;ettiğini duydum. Tuhaf dostlarına yardımcı olmak yerine onların</p>
<p>hayatlarının tehlikeye girmesine neden olacağından korkuyordu. Artık onları koruyamayacağını düşünüyordu.”</p>
<p>Emma’ya baktım. Yüzünde bomboş bir ifadeyle gözlerini döşemelere dikmişti.</p>
<p>“Bir deneyin başarısız olması üzüntü duyulacak bir konu değildir,” dedi Bentham. “Bilimsel ilerlemeler bu şekilde kaydedilir. Ancak büyükbabanın başına gelenler, hayatımın en büyük pişmanlıklarından biridir.”</p>
<p>“Bizi bu yüzden terk etti,” dedi Emma başını yavaşça kaldırırken. “Amerika’ya gitmesinin nedeni de buydu.” Bana baktı. Öfkeli görünmüyordu, aksine yüzünde rahatladığını gösteren bir&#160;ifade vardı. “Utanıyordu. Bir keresinde mektubunda böyle demişti ama ne demek istediğini hiç anlayamamıştım. Utanıyordu&#160;ve artık kendini bir tuhaf gibi hissetmiyordu.”</p>
<p>“Tuhaflığı ondan alındı,” dedim. O sırada başka bir sorunun daha yanıtını buldum: Bir gölgenin büyükbabamı kendi evinin&#160;arka bahçesinde hezimete uğratabilmesi başka türlü mümkün&#160;olamazdı. Ne bunamıştı ne de zayıftı. Ama gölgelere karşı savunmasının çoğunu kaybetmiş, uzun yıllar önce becerisinden&#160;mahrum kalmıştı.</p>
<p>“Buna üzülmeye gerek yok,” dedi Sharon kollarını göğsünde kavuşturmuş halde kapının eşiğinde dikilirken. “Tek bir adamın&#160;savaşı kazanması mümkün değildi. Asıl, hortlakların teknolojinizi kullanarak yaptıklarından utanmalısınız. Nektarın öncüsünü yarattınız.”</p>
<p>“Borcumu ödemeye çalıştım,” dedi Bentham. “Sana yardım etmedim mi? Ya sana?” Önce Sharon’a, sonra Toz Ana’ya baktı. Anlaşılan Sharon gibi Toz Ana da eskiden nektar bağımlısıydı. “Yıllardır özür dilemek istiyordum,” dedi bana dönerek. “Yaptığım hatayı telafi etmek. Bunca zamandır onu arıyor olmamın nedeni&#160;de buydu. Günün birinde beni görmeye geleceğini ve o güne dek,&#160;becerisini ona iade etmenin yolunu bulabilmeyi umuyordum.”</p>
<p>Emma acı acı güldü. “Ona yaptıklarınızdan sonra başına daha fazla bela açmanız için geri döneceğini mi düşündünüz?”</p>
<p>-.....—</p>
<p>“Bunu pek olası görmüyordum ama yine de umut etmekten vazgeçmedim. Şükürler olsun ki kefaret insanın karşısına bin bir&#160;farklı surette çıkar. Bu kez torun kisvesinde.”</p>
<p>“Burada olmamın nedeni sizi günahlarınızdan arındırmak değil,” dedim.</p>
<p>“Yine de hizmetinizdeyim. Sizin için yapabileceğim bir şey olursa lütfen söylemekten çekinmeyin.”</p>
<p>“Sadece arkadaşlarımızı ve kız kardeşinizi kurtarmamıza yardım edin.”</p>
<p>“Memnuniyetle,” dedi daha fazlasını istemediğim ya da ayağa kalkıp bağırıp çağırmaya başlamadığım için rahatlamış görünerek. Aslında hâlâ yapabilirdim; başım dönüyordu ve nasıl tepki&#160;vermem gerektiğine hâlâ karar verememiştim. “Şimdi,” dedi, “şu&#160;noktadan sonra...”</p>
<p>“Bize biraz izin verir misiniz?” dedi Emma. “Sadece Jacob ve ben?”</p>
<p>Baş başa konuşmak için koridor çıktık. Gölge görüş alanımızda değildi ama yine de pek uzaklaşmış sayılmazdık.</p>
<p>“Bu adamın sorumlusu olduğu korkunç şeylerin listesini yapmaya ne dersin?” dedi Emma.</p>
<p>“Tamam,” dedim. “Bir; gölgeleri yarattı. Ama istemeden.”</p>
<p>“Ama yaptı. Aynca nektarı yarattı ve Abe’in gücünü tamamen olmasa bile elinden aldı.”</p>
<p>Az kalsın tekrar, Ama istemeden, diyecektim. Fakat Bentham’m niyetinin konumuzla alakası yoktu. Ama Emma’nın ne demek istediğini anlıyordum: Ortaya çıkan tüm bu gerçeklerden&#160;sonra kendi kaderlerimizi ve arkadaşlarımızın kaderlerini Bentham’m ellerine ya da planlarına teslim etmek konusunda artık&#160;eskisi kadar emin değildim. İyi niyetli olabilirdi ama geçmişte&#160;sergilediği performans son derece iç karartıcıydı.</p>
<p>“Ona güvenebilir miyiz?” dedi Emma.</p>
<p>“Başka seçeneğimiz var mı?”</p>
<p>“Benim sorum bu değildi.”</p>
<p>Bir anlığına düşündüm. “Sanırım güvenebiliriz,” dedim. “Sadece kötü şansını tükettiğini umuyorum.”</p>
<p>* * *</p>
<p>“ÇABUK GELİN! UYANIYOR!”</p>
<p>Mutfakta bağrışlar yankılandı. Emma’yla birlikte koşarak kapı eşiğine vardığımızda herkesi bir köşeye sinmiş halde bulduk. Olduğu yerde doğrulmaya çalışırken tek başarabildiği, gövdesinin&#160;üst kısmını küvetten aşağı sarkıtmak olan uyku sersemi gölgeden korkmuşlardı. Açık ağzını ve hissizce yere serilmiş dillerini&#160;yalnızca ben görebiliyordum.</p>
<p>Ağzını kapat, dedim gölge dilinde. Sanki höpürdeterek içine çektiği spagettiymişçesine dillerini ağzının içine topladı.</p>
<p>Otur.</p>
<p>Gölge oturmayı tek başına beceremeyince omuzlarından tutup doğrulmasına yardım ettim. Olağanüstü bir hızla iyileşiyordu ve yalnızca birkaç dakika sonra motor becerilerini küvetten tek&#160;başına çıkıp ayaklarının üstünde durabilecek kadar kazanmıştı.&#160;Artık aksamıyordu. Boynundaki kesikten geriye kalan tek şey,&#160;benim yüzümdekilerden pek de farkı olmayan ve hızla gözden&#160;kaybolan belli belirsiz beyaz bir çizgiydi. Ben bunları söylerken&#160;Bentham, Toz Ana’nın gölgeyi tepeden tırnağa iyileştirmiş olması&#160;karşısında duyduğu rahatsızlığı gizleyemedi.</p>
<p>“Tozum etkiliyse ben ne yapabilirim ki?” dedi Toz Ana, Rey-naldo aracılığıyla.</p>
<p>Bitkin halde kendilerine yatacak bir yer bulmak için mutfaktan ayrıldılar. Emma ve ben de yorgunduk -şafak sökmek üzereydi ve daha gözümüzü bile kırpmamıştık- ama kaydettiğimiz ilerleme heyecan vericiydi ve umut, enerjimizi tazelememize&#160;yardımcı olmuştu.</p>
<p>Bentham ışıl ışıl parlayan gözleriyle bize döndü. “Kader ânı geldi çattı, dostlar. Bizim ihtiyar kızı tekrar çalıştırıp çalıştıramayacağımıza bakalım mı?”</p><div><div><img src="main-244.png" alt=""/></div></div><div></div>
<p>Bununla makinesini kastediyordu ve aslında sormasına hiç gerek yoktu.</p>
<p>“Bir saniye daha kaybetmeyelim,” dedi Emma.</p>
<p>Bentham ayısını çağırdı. Ben de gölgemi harekete geçirdim. PT kapının eşiğinde belirdi, efendisini kollarının arasına aldı ve&#160;birlikte bize evin içinde yol gösterdiler. Bizi izleyen birileri olsaydı büyük olasılıkla hayatının en acayip sahnesiyle karşılaştığını&#160;düşünürdü: ayının kucağındaki iki dirhem bir çekirdek beyefendi, dalgalanan siyah pelerininin içindeki Sharon, dumanı tüten&#160;eliyle ağzını kapatarak esnediğini herkesten gizlemeye çalışan&#160;Emma, sağlığı yerinde olmasına rağmen yürürken sanki kemikleri vücuduna sığmıyormuşçasına ayaklarını sürüyen ve beyaz&#160;boya lekeleriyle bezeli gölge ve ona bir şeyler mırıldanıp duran&#160;her zamanki ben.</p>
<p>Bir sürü koridoru arkamızda bırakıp alt kata inerek evin bağırsaklarına daldık: Tangır tungur çalışan makinelerle tıklım tıklım dolu, her biri bir öncekinden daha küçük odalardan geçerek ayının sığamayacağı kadar küçük bir kapının önüne geldik. Durduk. PT efendisini yere indirdi.</p>
<p>“İşte burada,” dedi Bentham. Yüzü gururlu bir baba gibi sevinçle parlıyordu. “Panoptidön’ümün kalbi.”</p>
<p>Bentham kapıyı açtı. Geri kalanımız adamın peşinden içeri girerken PT dışarıda kaldı.</p>
<p>Küçük odaya demirden ve çelikten yapılmış korkutucu bir makine hâkimdi. Boruları duvardan duvara uzanıyor; çarklardan, pistonlardan ve valflerden oluşan dudak uçuklatıcı düzenek yağla parıldıyordu. Tekinsiz gürültüler çıkararak çalışacak&#160;türden bir makineye benziyordu ama şimdilik soğuk ve sessizdi.&#160;Orasına burasına yağ bulaşmış bir adam iki devasa dişlinin arasına girmiş, elindeki anahtarla bir şeyleri sıkıştırıyordu.</p>
<p>“Bu benim yardımcım, Kim,” dedi Bentham.</p>
<p>Onu hemen tanıdım: Bizi Sibirya Odası’ndan kovalayan adamdı.</p>
<p>“Ben Jacob,” dedim. “Dün karın içinde sizi şaşırtmıştık.”</p><div></div><div><div><img src="main-245.png" alt=""/>
<p>.......</p></div></div>
<p>“Orada ne yapıyordunuz?” diye sordu Emma adama.</p>
<p>“Neredeyse donarak ölüyordum,” dedi adam acı acı ve ardından işinin başına geri döndü.</p>
<p>“Kim erkek kardeşimin Panoptidön’üne girmenin yolunu bulmamda bana yardım ediyordu,” dedi Bentham. “Sibirya Odası’n-da öyle bir kapı varsa büyük olasılıkla o derin yarığın dibindedir. Gölgen diğer odalardan birkaçını aktif hale getirirse Kim’in size&#160;minnet duyacağından eminim çünkü büyük olasılıkla o odalardaki kapılar daha erişilebilir yerlerde olacak.”</p>
<p>Kim yüzünde öyle kuşkucu bir ifadeyle homurdanarak bizi tepeden tırnağa süzdü ki kaç yılını yarıkları didik didik ararken&#160;donma tehdidiyle mücadele ederek geçirdiğini merak ettim.</p><div><div><img src="main-246.png" alt=""/></div></div><div>
<p>299</p></div><div><div><img src="main-247.png" alt=""/></div></div><div><img src="main-248.jpg" alt=""/></div>
<p>Bentham hemen işe koyuldu. Birkaç kadranı döndürüp uzun bir kolu çeken yardımcısına kesik kesik emirler yağdırmaya başladı. Makinenin dişlileri tıslayıp öksürerek bir derece kadar döndü.</p>
<p>“Yaratığı getirin,” dedi Bentham alçak sesle.</p>
<p>Gölge dışarıda beklediğinden onu içeri çağırdım. Ayaklarını sürüye sürüye kapıdan girip sanki az sonra başına pek hoş olmayan şeylerin geleceğini anlamış gibi alçak ve hırıltılı bir sesle&#160;inledi.</p>
<p>Bentham’m yardımcısı elindeki anahtarı düşürdü ama çabucak eğilip aldı.</p>
<p>“Batarya haznesi şurada,” dedi Bentham dikkatimizi köşedeki büyük bir kutuya çekerek. “Yaratığı bağlayacağımız için oraya&#160;sokmalısın.”</p>
<p>Hazne dökme demirden yapılmış, penceresiz bir telefon kulübesini andırıyordu. Sarmaşık sürgünü misali tepesinden fışkıran hortumlar tavan boyunca uzanıyordu. Bentham kolu kavrayıp&#160;ağır kapıyı kulak tırmalayıcı bir sürtünme sesi eşliğinde çekerek&#160;açtı. İçeri şöyle bir göz attım. Duvarlar küçük deliklerle bezeli,&#160;gri renkli, pürüzsüz bir metalden yapılmıştı ve fırınların içine&#160;benziyordu. Arka duvardan deriden yapılma bir sürü kalın kayış&#160;sarkıyordu.</p>
<p>“Canı yanacak mı?” diye sordum.</p>
<p>Bu soruyla hem kendimi hem de Bentham’ı şaşırtmıştım.</p>
<p>“Önemi var mı?” diye yanıtladı.</p>
<p>“Canının yanmamasını tercih ederim. Tabii öyle bir seçeneğimiz varsa.”</p>
<p>“Yok,” dedi Bentham, “ama hiç acı hissetmeyecek. Hazne işlem başlamadan önce bayılmasına neden olacak türden bir uyku gazıyla dolacak.”</p>
<p>“Sonra ne olacak?” dedim.</p>
<p>Gülümsedi ve hafifçe koluma vurdu. “Bir hayli teknik şeyler. Yaratığının hazneyi canlı terk edeceğini ve durumunun içeri girdiği ankinden pek de farklı olmayacağını söylemem yeterli olacaktır. Şimdi, lütfen ona içeri girmesini söyler misin?”</p>
<p>-------- 301 &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;----</p>
<p>Ona inandığımdan ya da bunu neden umursadığımdan emin değildim. Gölgeler bize cehennem azabı çektirmişti ve onlara acı&#160;vermekten zevk almam gerekirdi. Ama almıyordum. Nasıl yabani bir hayvanı öldürmek istemiyorsam gölgeyi de öldürmek&#160;istemiyordum. Bu yaratığın dizginlerini elimde tuttuğum tüm bu&#160;zaman boyunca, içinde karanlık bir boşluktan çok daha fazlasının olduğunu görmüştüm. Derin bir havuzun dibinde küçücük&#160;bir ruh kırıntısı, minicik bir pırıltı vardı. O yalnızca bir gölgeden&#160;ibaret değildi.</p>
<p>Gel, dedim ona ve utangaç bir tavırla köşede bekleyen gölge, Bentham’ın etrafından dolanarak kulübenin önünde durdu.</p>
<p>İçeri.</p>
<p>Bocaladığını hissettim. Artık iyileşmiş, gücünü yeniden kazanmıştı ve onun üzerindeki hâkimiyetimi bir an bile kaybedecek olursam neler yapacağını biliyordum. Ama ondan daha güç-lüydüm ve ikimizin arasındaki irade savaşının kazananı çoktan belli olmuştu. Bocalıyordu çünkü asıl bocalayan bendim.</p>
<p>Üzgünüm, dedim ona.</p>
<p>Gölge kıpırdamadı; üzgünüm sözü karşısında ne yapacağını bilemiyordu. Yine de benim bunu dile getirmem gerekiyordu.</p>
<p>İçeri, dedim tekrar ve bu defa gölge bana boyun eğip hazneye girdi. Ona benden başka kimse dokunamayacağı için Bentham&#160;yapılması gerekenleri bana bir bir sıralamaya başladı. Talimatları&#160;doğrultusunda gölgeyi sırtı arka duvara yaslanacak şekilde ittirip deri kayışları bacaklarının, kollarının ve göğsünün üstünden&#160;sıkıca bağladım. Bir insanı bağlamak için tasarlandıkları bariz&#160;olsa da bunun zihnimde doğurduğu soruların yanıtlarını şu anda&#160;duymaya hazır değildim. Önemli olan tek şey planın bir sonraki&#160;aşamasına geçmekti.</p>
<p>İçerde geçirdiğim birkaç dakika yüzünden paniğe kapılmanın eşiğinde ve gergin bir halde kulübeden çıktım.</p>
<p>“Kapıyı kapat,” dedi Bentham.</p>
<p>Ben söylediğini yapmakta tereddüt edince yardımcısı hareketlendi ama önüne geçerek yolunu kapattım. “O benim gölgem,” dedim. “Ben yaparım.”</p><div><div>
<p>»Tl*.</p><img src="main-249.png" alt=""/></div></div><div><div>
<p>302</p><img src="main-250.png" alt=""/></div></div>
<p>Ayaklarımı yere sağlamca basıp kapının kolunu kavradım ama sonra, her ne kadar istemesem de gölgenin suratına baktım.&#160;Bir incir öbeği gibi buruş buruş olmuş küçük bedeniyle tezat&#160;içindeki o simsiyah, delici gözleri korkudan fal taşı gibi açılmıştı.&#160;Hareketsizdi ve sonsuza dek iğrenç bir yaratık olarak kalacaktı&#160;ama öyle zavallı görünüyordu ki kendimi, neden cezalandırıldığını anlamayan bir köpeği uyutmak üzereymişim gibi berbat&#160;hissettim.</p>
<p>Bütün gölgelerin ölmesi gerek, dedim kendi kendime. Doğruyu söylediğimi biliyordum ama bunun kendimi daha iyi hissetmeme hiçbir faydası olmadı.</p>
<p>Kapıyı ittim ve yine kulak tırmalayıcı gıcırtılar eşliğinde kapandı. Bentham’m yardımcısı kapının koluna devasa bir asma kilit takıp makinenin kumandasının başına geçti ve kadranları&#160;kurcalamaya koyuldu.</p>
<p>“Doğru şeyi yaptın,” diye fısıldadı Emma kulağıma.</p>
<p>Dişliler dönmeye, pistonlar pompalamaya ve makinenin kendisi bütün odanın sarsılmasına yol açan bir tempoyla çalışmaya başladı. Bentham ellerini çırpıp çocuk gibi sırıttı. Ama sonra haznenin içinden daha önce hiç duymadığım kadar korkunç bir&#160;çığlık yükseldi.</p>
<p>“Canını yakmayacağını söylemiştin!” diye bağırdım Bentham’a.</p>
<p>Yardımcısına bağırmak için döndü. “Gaz! Uyku gazını unuttun!”</p>
<p>Yardımcısı başka bir kolu çekmek için can havliyle ileri atılınca sıkıştırılmış hava körüğünden gelen tıslama odayı doldurdu. Haznenin kapısının altından beyaz bir duman demeti kıvrılarak&#160;yükseldi ve gölgenin çığlıkları peyderpey azaldı.</p>
<p>“İşte oldu,” dedi Bentham. “Artık hiçbir şey hissetmiyor.”</p>
<p>Bir anlığına haznenin içindekinin gölgem değil de Bentham olmasını diledim.</p><div><div><img src="main-251.png" alt=""/></div></div><div>
<p>----3»3</p></div><div><div><img src="main-252.png" alt=""/></div></div>
<p>O sırada makinenin diğer parçalan can bulmaya başladı. Başlarımızın üstündeki borulardan akan sıvının şanl şarıl sesi duyuldu. Tavana asılı çok sayıda valf zil gibi çalmaya başladı. Makinenin borularından siyah renkli bir sıvı akıyordu. Bu yağ değildi; ondan çok daha koyu, çok daha keskin kokuluydu. Gölgelerin&#160;sürekli ürettikleri, gözlerinden akıp dişlerinden damlayan sıvının ta kendisiydi. Bu kandı.</p>
<p>Yeterince gördüğüme karar verip mide bulantısıyla odayı terk ettim. Emma peşimden geldi.</p>
<p>“İyi misin?”</p>
<p>Verdiğim tepkiyi anlamasını beklemiyordum. Ben bile güçlükle anlıyordum. “İyi olacağım,” dedim. “Yapılacak en doğru şey buydu.”</p>
<p>“Tek şey buydu,” dedi. “Çok yaklaştık.”</p>
<p>Bentham topallayarak odadan çıktı. “PT, üst kata!” dedi ve kendini kediayının onu bekleyen kollarına bıraktı.</p>
<p>“Şu anda çalışıyor mu?” diye sordu Emma.</p>
<p>“Öğreneceğiz,” diye yanıtladı Bentham.</p>
<p>Gölgem bağlanmış, uyuşturulmuş ve demir bir haznenin içine kilitlenmiş olduğundan onu geride bırakmanın pek tehlikeli bir yanı yoktu ama yine de kapının yanında oyalandım.</p>
<p>Uyu, dedim. Uyu ve her şey bitene kadar sakın uyanma.</p>
<p>Diğerlerinin peşine takılarak makine odalarından geçip birçok kat çıktım. Egzotik isimlere sahip odaların bulunduğu o uzun, halı kaplı koridora geldik. Duvarlar enerjiyle uğulduyor-du; ev adeta canlanmıştı.</p>
<p>PT, Bentham’ı halının üstüne bıraktı. “Kader ânı!” dedi adam.</p>
<p>Çabucak adımlarla en yakındaki kapının önüne gidip kapıyı savururcasına açtı.</p>
<p>Koridora nemli bir esinti doldu.</p>
<p>İçeri göz atmak için öne çıktım. Gördüğüm şey yüzünden tüylerim diken diken oldu. Sibirya Odası gibi burası da başka bir&#160;yere ve zamana açılan bir portaldı. Odanın yataktan, gardıroptan ve komodinden oluşan basit mobilyaları kumla kaplanmıştı.</p><div><div><img src="main-253.png" alt=""/></div></div><div><div><img src="main-254.png" alt=""/></div></div><div></div><div><div><img src="main-255.png" alt=""/></div></div><div><div><img src="main-256.png" alt=""/></div></div>
<p>Arka duvarın yerinde yeller esiyordu. Duvarın olması gereken yerin ötesindeyse palmiye ağaçlarıyla çevrili kavisli bir kumsal&#160;uzanıyordu.</p>
<p>Bentham, “Size 1752 yılı Rarotonga’sını sunmaktan memnuniyet duyarım!” dedi gururla. “Merhaba Sammy! Görüşmeyeli uzun zaman oldu!”</p>
<p>Biraz uzakta, yere çömelmiş ufak tefek bir adam elindeki balığı temizliyordu. Bizi hafif bir şaşkınlıkla karşılasa da balığı havaya kaldırıp bize onunla el salladı. “Uzun zaman oldu,” dedi o da.</p>
<p>“Bu iyiye işaret, değil mi?” diye sordu Emma, Bentham’a. “İstediğin buydu, değil mi?”</p>
<p>“Asıl istediğim, asıl hayalini kurduğum şey...” Başka bir kapıyı daha savurarak açarken Bentham şen kahkahalara boğuldu. İçeride ağaçlarla dolu, derin ve geniş bir kanyon ve kanyonun iki&#160;yakası arasına asılmış daracık bir köprü vardı. “1929 yılı İngiliz&#160;Kolumbiyası!” diye bağırdı sevinçten havalara uçarken.</p>
<p>Üçüncü kapıyı açmak için tek ayağı üstünde dönerek koridorda ilerledi. Şimdiye dek yalnızca onu takip etmekle yetinmiştik. Kapısını açtığı odaya göz attığımda devasa taş sütunlarla ve antik bir şehrin tozlu kalıntılarıyla karşılaştım.</p>
<p>“Palmira!” diye bağırdı elini duvara vurarak. “Heyt be! Lanet şey çalışıyor!”</p><div><img src="main-257.png" alt=""/></div><div><img src="main-258.jpg" alt=""/></div><div><img src="main-259.jpg" alt=""/></div><div><img src="main-260.jpg" alt=""/></div><div><img src="main-261.jpg" alt=""/></div>
<p>* « *</p>
<p>Bentham kendini güçlükle zapt edebiliyordu. “Sevgili Panopti-dön’üm,” diye haykırdı kollarını iki yana açarak. “Seni nasıl özledim!”</p>
<p>“Tebrikler,” dedi Sharon. “Burada olup buna tanık olduğum için çok mutluyum.”</p>
<p>Bentham’ın heyecanı bulaşıcıydı. Makinesi insanı hayrete düşüren bir icattı: Koca bir evren tek bir koridora sığdırılmıştı. Koridorun devamına bakınca gizliden gizliye bize göz kırpan diğer dünyaların izlerini görebiliyordum. Kapılardan birinin ardında&#160;esen rüzgârın iniltisini duymamak ya da bir diğerinin altından koridora savrulan kum tanelerini görmemek mümkün değildi. Başka&#160;bir zamanda, farklı koşullar altında olsaydık koşup hepsini teker&#160;teker açardım. Ama şu anda açmak istediğim tek bir kapı vardı.</p>
<p>“Hangisi hortlakların kalesine açılıyor?” diye sordum.</p>
<p>“Evet, evet, işe dönelim,” dedi Bentham kendini dizginleyerek. “Kendimi biraz kaptırdığım için özür dilerim. Hayatımı bu makineye adadım ve tekrar çalıştığını görmek harika.”</p>
<p>Aniden bitkin bir halde duvarlardan birine yaslandı. “Sizi kaleye sokmak mesele değil. Bu kapıların arkasında en az yarım düzine geçiş noktası var. Asıl soru şu: Oraya gittiğinizde ne yapacaksınız?”</p>
<p>“Duruma bağlı,” dedi Emma. “Oraya gittiğimizde bizi neler bekliyor olacak?”</p>
<p>“Oraya son gidişimin üzerinden epey uzun zaman geçti,” dedi Bentham, “o yüzden bildiklerim eskiye dayanıyor. Erkek&#160;kardeşimin Panoptidön’ü benimkine benzemiyor. Onunki yüksek bir kuleye diklemesine yerleştirilmiş. Esirler başka bir yerde&#160;tutuluyor. Onları büyük güvenlik önlemlerinin alındığı ayn hücrelerde bulacaksınız.”</p>
<p>“En büyük sorunumuz muhafızlar olacak,” dedim.</p>
<p>“O konuda size yardımım dokunabilir,” dedi Sharon.</p>
<p>“Bizimle mi geliyorsun?” dedi Emma.</p>
<p>“Tabii ki hayır!” dedi Sharon. “Ama kendimi tehlikeye atmadan elimden geleni yapmak isterim. Muhafızların dikkatini dağıtmak için kalenin duvarlarının dışında biraz kargaşa yaratacağım. Bunun fark edilmeden içeri girmenizi kolaylaştıracağını&#160;düşünüyorum.”</p>
<p>“Ne tür bir kargaşa?” diye sordum.</p>
<p>“Hortlakların en sevmediği türden: halk ayaklanması. Dumanlı Sokak’ta yan gelip yatan tipleri çağırıp muhafızların hepsi peşimize düşene dek kalenin duvarlarına pek hoş olmayan alevli&#160;şeyler atmalarını söyleyeceğim.”</p>
<p>“Neden sana yardım etsinler ki?” dedi Emma.</p>
<p>“Çünkü bunun geldiği yerde daha çok var.” Elini pelerininin içine daldırdı ve Emma’dan aşırdığı nektar şişesini çıkardı. “Yeterince nektar vaat edersen onlara neredeyse istediğin her şeyi&#160;yaptırabilirsin.”</p>
<p>“Şunu ortadan kaldırın, bayım!” diye çıkıştı Bentham. “Evimde böyle şeylere izin vermediğimi biliyorsunuz.”</p>
<p>Sharon özür dileyip şişeyi tekrar pelerininin içine gizledi.</p>
<p>Bentham köstekli saatine baktı. “Şu anda saat sabahın dört buçuğu. Sharon, huzur bozucu arkadaşlarının hâlâ derin uykuda olduklarını varsayıyorum. Onları altıya kadar uyandırıp hazır&#160;edebilir misin?”</p>
<p>“Elbette,” dedi Sharon.</p>
<p>“O zaman iş başına.”</p>
<p>“Size hizmet etmek benim için bir şeref.” Ve Sharon pelerinini savurarak dönüp hızlı adımlarla koridoru arşınlamaya koyuldu.</p>
<p>“Bu, size hazırlanmanız için bir buçuk saat kazandırıyor,” dedi Bentham fakat ne tür hazırlıklar yapmamız gerektiğine dair hiçbir&#160;fikrimiz yoktu. “Sahip olduğum her şey emrinize amadedir.”</p>
<p>“Düşünelim,” dedi Emma. “Baskın sırasında işimize yarayabilecek şeyler nelerdir?”</p>
<p>“Hiç silahınız var mı?” diye sordum.</p>
<p>Bentham başını iki yana salladı. “PT ihtiyacım olan tüm güvenliği sağlıyor.”</p>
<p>“Ya patlayıcı?” dedi Emma.</p>
<p>“Korkarım yok.”</p>
<p>“Kıyamet tavuğunuz olduğunu da sanmıyorum,” dedim işi şakaya vurarak.</p>
<p>“Vitrinlerimden birinde içi doldurulmuş bir tane olacak.”</p>
<p>Silahlı bir hortlağa içi doldurulmuş tavuk fırlattığımı hayal edince güleyim mi ağlayayım mı bilemedim.</p>
<p>“Sanırım biraz kafam karıştı,” dedi Bentham. “Gölgelere hük-medebilirken neden silahlara ya da patlayıcılara ihtiyacınız olsun ki? Kalede pek çok gölge var. Onları ehlileştirdiğin anda savaşı&#160;kazanmış sayılırsın.”</p>
<p>“O kadar kolay değil,” dedim açıklamaktan bıkmış halde. “Birine bile hükmetmek uzun zaman alıyor...”</p>
<p>Büyükbabam bu işin altından kalkabilirdi, demek istedim. Ona zarar vermemiş olsaydın.</p>
<p>“Pekâlâ, bu sizin bileceğiniz iş,” dedi Bentham damarıma bastığını fark edince. “Ama başarılı olursanız önceliğiniz ymbryneler olmalı. Önce onları geri getirin. Kız kardeşimle başlayarak kurtarabildiğiniz kadar çoğunu kurtarın. Esas istenen, en büyük&#160;ödül onlar olduğundan asıl tehlikede olanlar da onlar.”</p>
<p>“Buna katılıyorum,” dedi Emma. “Önce ymbryneler, sonra arkadaşlarımız.”</p>
<p>“Ya sonra?” dedim. “Tuhafları kaçırdığımızı fark ettiklerinde peşimize düşecekler. Buradan nereye gideceğiz?” Bu bir banka&#160;soygununa benziyordu: Parayı çalmak işin yalnızca yarısıydı.&#160;Sonra parayla oradan uzaklaşmak zorundaydınız.</p>
<p>“İstediğiniz yere gidebilirsiniz,” dedi Bentham eliyle koridoru boylu boyunca işaret ederek. “İstediğiniz kapıyı, arzu ettiğiniz&#160;döngüyü seçin. Yalnızca bu koridorda bile seksen yedi olası kaçış&#160;rotanız var.”</p>
<p>“Haklı,” dedi Emma. “Bizi nasıl bulabilirler ki?”</p>
<p>“Bir yolunu bulacaklanndan eminim,” dedim. “Bu onları yavaşlatmaktan başka işe yaramaz.”</p><div><div><img src="main-262.png" alt=""/></div></div><div></div>
<p>Bentham beni susturmak için parmağını havaya kaldırdı. “Bu yüzden onlara tuzak kurup Sibirya Odası’na saklandığımızı sanmalarını sağlayacağım. PT’nin orada epey kalabalık bir ailesi var&#160;ve kapının öteki yanında açlıktan gözleri dönmüş halde onları&#160;bekliyor olacaklar.”</p>
<p>“Ayılar işlerini bitiremezse ne olacak?” diye sordu Emma.</p>
<p>“O zaman sanırım iş başa düşecek,” dedi Bentham.</p>
<p>“Ne kolaymış!” dedi Emma sesindeki alaycı tını olmasa anlaşılması mümkün olmayan, Ingilizlere özgü bir tavırla. Tercümesi şuydu: bu kayıtsız yaklaşımınız korkarım ki aklımı kaybetmeme&#160;neden olacak. Bentham planladığımız şey sanki manava gidip gelmek kadar basitmiş gibi konuşuyordu: İçeri girin, herkesi kurtarın, saklanın, kötü adamların işini bitirin ve ta taa. Tabii ki bu&#160;yaptığı delilikti.</p>
<p>“Sadece iki kişi olduğumuzun farkındasınız, değil mi?” dedim. “Sadece iki çocuğuz.”</p>
<p>“Evet, kesinlikle,” dedi Bentham bilgece başını aşağı yukarı sallayarak. “Bunu sizin lehinize kullanacağız. Hortlaklar herhangi bir direnişle karşılaşacaklarını düşünüyorlarsa bile bekledikleri şey, kapılarına dayanmış bir ordu olacak; aralarına karışmış&#160;iki küçük çocuk değil.”</p>
<p>İyimserliği benliğimi azar azar ele geçiriyordu. Belki de gerçekten bir şansımız vardı.</p>
<p>“Selam oradakiler!”</p>
<p>Sesin geldiği tarafa döndüğümüzde Nim’in koridorda bize doğru soluk soluğa koşturmakta olduğunu gördük. “Bay Jacob&#160;için kuş!” diye seslendi. “Bay Jacob için... posta kuşu... şimdi&#160;geldi... alt katta bekliyor!” Yanımıza varır varmaz iki büklüm&#160;olup öksürmeye başladı.</p>
<p>“Bana nasıl posta gelmiş olabilir ki?” dedim. “Burada olduğumu kim biliyor?”</p>
<p>“Öğrensek iyi olur,” dedi Bentham. “Nim, yolu göster.”</p>
<p>Nim yere yığıldı.</p>
<p>“Ah, Tanrım,” dedi Bentham. “En kısa zamanda sana bir</p><div><img src="main-263.png" alt=""/></div>
<p>antrenör tutacağız, Nim. PT, şu zavallı adamı kucaklayıver!”</p>
<p>* * *</p>
<p>Posta kuşu alt kattaki antrede bekliyordu. Bu irice, yeşil bir papağandı. Birkaç dakika önce uçarak açık pencereden içeri girmiş ve ciyak ciyak adımı söylemeye başlamıştı. Nim de onu yakalayıp bir kafesin içine tıkmıştı.</p>
<p>Hâlâ tiz sesiyle adımı tekrarlıyordu.</p>
<p>“JAYY-cob! JAYY-cob!”</p>
<p>Sesi paslanmış menteşelerinkini andırıyordu.</p>
<p>“Sizin dışınızda kimseyle konuşmayacakmış,” diye açıkladı Nim beni kafese doğru iteklerken. “Geldi işte, seni aptal kuş!&#160;Söyleyeceğin neyse söyle artık!”</p>
<p>“Merhaba Jacob,” dedi papağan. “Ben Bayan Peregrine.”</p>
<p>“Ne!” dedim şaşkınlıktan küçük dilimi yutacak halde. “Şimdi de papağan suretine mi bürünmüş?”</p>
<p>“Hayır,” dedi Emma, “mesaj Bayan Peregrine’den geliyor. Devam et, papağan, bize ileteceğin haberler neler?”</p>
<p>“Erkek kardeşimin kulesinde hayatta ve iyi durumdayım,” dedi kuş, tüyler ürpertici bir şekilde insanlarınkine benzeyen ses&#160;tonuyla. “Diğerleri de burada: Millard, Olive, Horace, Bruntley,&#160;Enoch ve geri kalanı.”</p>
<p>Emma’yla birbirimize baktık. Bruntley mi?</p>
<p>Kuş canlı bir telesekreter gibi konuşmayı sürdürdü: “Bayan Wren’in köpeği bana sizi nerede bulabileceğimi söyledi. Seni ve&#160;Bayan Bloom’u. Sizi bizleri kurtarmaya çalışmaktan men ediyorum. Burada tehlikede değiliz ve aptalca numaralarla hayatlarınızı tehlikeye atmanıza gerek yok. Bunun yerine erkek kardeşimin size bir teklifi var: Dumanlı Sokak’taki köprüde beklemekte&#160;olan muhafızlara teslim olursanız burnunuz bile kanamayacak.&#160;Sizi ona boyun eğmeye davet ediyorum. Başka seçeneğiniz yok.&#160;Tekrar kavuşacağız ve erkek kardeşimin gözetimi ve koruması&#160;altında tuhafların yeni dünyasının parçaları olacağız.”</p>
<p>Papağan mesajın sona erdiğini bildirmek istercesine ıslık çaldı.</p>
<p>.....■&lt; - &#160;&#160;~&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;313&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;*—</p><div><img src="main-264.jpg" alt=""/></div>
<p>Emma başını iki yana sallıyordu. “Bu sözlerin Bayan Peregri-ne’e ait olduğunu sanmıyorum. Tabii beyni yıkanmadıysa.”</p>
<p>“Ayrıca çocuklara asla sadece adlarıyla ya da soyadlarıyla seslenmez,” dedim. “O olsaydı Bayan Bruntley derdi.”</p>
<p>“Mesajın gerçek olmadığına mı inanıyorsunuz?” dedi Bentham.</p>
<p>“Bunun ne olduğunu bilmiyorum,” diye yanıtladı Emma.</p>
<p>Bentham kafese doğru eğilip, “Doğrula!” dedi.</p>
<p>Kuş tek kelime etmedi. Bentham komutunu tekrarladı ve temkinli bir tavırla kulağını kuşa yaklaştırdı. Sonra aniden olduğu yerde doğruldu.</p>
<p>“Lanet olsun.”</p>
<p>Derken ben de duydum: tik tak, tik tak.</p>
<p>“BOMBA!” diye haykırdı Emma.</p>
<p>PT kafesi köşeye fırlatıp sırtını kuşa dönerek korumacı bir tavırla hepimizi kucakladı. Kör edici bir parlama ve sağır edici&#160;bir patlama oldu ama hiç acı hissetmedim; patlamanın en şiddetli kısmını ayı sırtlamıştı. Kulaklarımın tıkanmasına ve Bentham’m şapkasının uçmasına neden olan basınç dalgasıyla onu&#160;takip eden yakıcı ama, neyse ki, kısa süren sıcaklık dalgası dışında doğru düzgün hiçbir şey hissetmemiştik.</p>
<p>Biz yalpalaya yalpalaya odadan çıkarken tavandan boya parçalarıyla papağan tüyleri yağıyordu. Dört ayağının üstüne çöküp hafif iniltiler eşliğinde bize sırtını gösteren ayı dışında kimsenin&#160;burnu bile kanamamıştı. Kavruk sırtında kürkten eser kalmamıştı. Bentham ayının halini görünce öfkeyle feryat edip hayvanın boynuna sarıldı.</p>
<p>Nim, Toz Ana’yı getirmek için fırladı.</p>
<p>“Bunun ne anlama geldiğinin farkında mısın?” dedi Emma. Gözleri fal taşı gibi açılmış, hâlâ titriyordu. Ondan farklı görünmediğimden emindim; bombalı bir saldırıdan canlı kurtulmak&#160;insanı bu hale sokuyordu.</p>
<p>“Papağanı gönderenin Bayan Peregrine olmadığından adım gibi eminim,” dedim.</p>
<p>“Orası kesin...”</p>
<p>“Ve Caul nerede olduğumuzu biliyor.”</p><div><img src="main-265.png" alt=""/></div>
<p>“Daha önce bilmiyorduysa bile artık öğrendi. Posta kuşları, gönderici açık adresi tam olarak bilmese bile gönderildikleri kişiyi bulacak şekilde yetiştirilir.”</p>
<p>“Bu da demektir ki Addison elinde,” dedim. Düşüncesi bile kalbimin ağırlaşmasına neden oldu.</p>
<p>“Evet... ama aynı zamanda başka bir anlama daha geliyor. Caul bizden korkuyor. Aksi takdirde bizi öldürmeye çalışma&#160;zahmetine bile girmezdi.”</p>
<p>“Olabilir,” dedim.</p>
<p>“Kesinlikle öyle. Ve Jacob... Caul bizden korkuyorsa...” Gözlerini kısarak bana baktı. “Korkulacak bir şey var demektir.”</p>
<p>“Korkmuyor,” dedi Bentham, PT’nin boynuna gömdüğü başını kaldırarak. “Korkuyor olmalıydı ama korkmuyor. O papağanı göndermesinin amacı sizi öldürmek değil, yalnızca gözünüzü korkutmaktı. Görünüşe göre erkek kardeşim, Jacob’ı canlı istiyor.”</p>
<p>“Beni mi?” dedim. “Ne için?”</p>
<p>“Aklıma tek bir neden geliyor. Gölgeler üzerindeki etkin hak-kındaki haberler kulağına gitmiş ve onu çok özel biri olduğuna ikna etmiş olmalı.”</p>
<p>“Ne açıdan özel?” dedim.</p>
<p>“Önsezilerim bana şöyle söylüyor: Senin, Ruhlar Kütüphanesinin son anahtarı olduğuna inanıyor. Ruh kavanozlarını görüp onlara dokunabilen yegâne kişi olduğuna.”</p>
<p>“Toz Ana’nın söylediği gibi,” diye fısıldadı Emma.</p>
<p>“Bu delilik,” dedim. “Bu nasıl doğru olabilir ki?”</p>
<p>“Önemli olan tek şey, onun buna inanıyor olması,” dedi Bentham. “Ama bu hiçbir şeyi değiştirmiyor. Kurtarma operasyonunu planladığımız şekilde hayata geçireceksiniz ve ardından sizi, arkadaşlarınızı ve ymbrynelerimizi erkek kardeşimden ve çılgınca&#160;planlarından olabildiğince uzağa götüreceğiz. Fakat acele etmeliyiz: Jack’in piyadeleri patlayan papağanı buraya kadar takip edecektir. Kısa süre sonra sizi ele geçirmek için burada olurlar. Onlar&#160;gelmeden önce burayı terk etmiş olmalısınız.” Köstekli saatine bir&#160;kez daha baktı. “Hazır lafı açılmışken, saat neredeyse altı oldu.”</p>
<p>—* - &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;sı®&#160;&#160;&#160;&#160;&#160;&#160;&#160;&#160;&#160;&#160;&#160;&#160;----</p>
<p>Toz Ana ve Reynaldo koşarak odaya daldıkları sırada oradan ayrılmak üzereydik.</p>
<p>“Toz Ana size bir şey vermek istiyor,” dedi Reynaldo. Ardından Toz Ana yırtık pırtık bir bez parçasına sardığı ufak tefek bir nesneyi uzattı.</p>
<p>Bentham hediye alıp vermeye zamanımızın olmadığını söylese de Reynaldo ısrarcı davrandı. “Başınız belaya girmesi ihtimaline&#160;karşı,” dedi nesneyi Emma’nın avucuna bastırarak. “Açın hadi.”</p>
<p>Emma eski püskü kumaşı yavaşça açtı. İçindeki küçük şey önce gözüme tebeşir parçası gibi göründü. Ta ki Emma onu avucunun içine koyup yuvarlayana dek.</p>
<p>İki eklemi ve küçük, ojeli bir tırnağı vardı.</p>
<p>Bu bir serçeparmaktı.</p>
<p>“Buna hiç gerek yoktu,” dedim.</p>
<p>Reynaldo anlamadığımızı fark etmiş olacak ki açıklamaya koyuldu. “Bu Ana’nın parmağı,” dedi. “Onu ezin ve istediğiniz&#160;şekilde kullanın.”</p>
<p>Emma’nın gözleri fal taşı gibi açıldı ve parmağın ağırlığı üçe katlanmış gibi elini hafifçe indirdi. “Bunu kabul edemem,” dedi.&#160;“Bu çok fazla.”</p>
<p>Toz Ana öncekinden daha küçük olsa da eskiden serçeparma-ğının olduğu eklemi sarıp sarmalayan yara bandına rağmen hâlâ iyi durumdaki elini uzatıp Emma’nın parmaklarını ona verdiği&#160;hediyenin üstüne kapattı. Mırıldanarak söylediklerini Reynaldo&#160;bizim için tercüme etti: “Siz son umudumuz olabilirsiniz. Size&#160;yardımı dokunacaksa bütün kolumu bile feda etmeye hazırım.”</p>
<p>“Ne diyeceğimi bilmiyorum,” dedim. “Teşekkür ederiz.”</p>
<p>“Tutumlu kullanın,” dedi Reynaldo. “Çok azı bile uzun süre size yeter. Ha, şunlara da ihtiyacınız olacak.” Cebinden iki toz&#160;maskesi çıkarıp bize doğru salladı. “Yoksa siz de düşmanlarınızla&#160;birlikte derin bir uykuya dalarsınız.”</p>
<p>Ona tekrar teşekkür edip maskeleri aldım. Toz Ana başını hafifçe öne eğerek bizi selamlarken devasa eteği yerleri süpürüyordu.</p><div><img src="main-266.png" alt=""/></div>
<p>“Artık yola çıksak gerçekten çok iyi olacak,” dedi Bentham. Böylece PT’yi şifacılar ve sızı içindeki ağabeylerini koklamaya&#160;gelen iki küçük kediayı yavrusunun yanında bırakarak oradan&#160;ayrıldık.</p>
<p>Üst kata çıkarak döngüler koridoruna girdik. Sahanlığa adımımızı attığımız anda hafif bir baş dönmesi hissettim; bir uçurumun kenarında dikilirken nerede olduğunuzu fark edip hissettiğiniz türden bir baş dönmesiydi bu. Seksen yedi kapının ardındaki seksen yedi dünya önümüzde uzanıyor, tüm bu sonsuzluklar beyin sapındaki damarlar gibi bulunduğumuz yerde&#160;birleşiyordu. Onlardan birine dalacak ve belki de bir daha asla&#160;geri dönemeyecektik. Bu konuda eski Jacob ile yeni Jacob’ın bir-birleriyle mücadele ettiğini hissedebiliyordum; dehşet ve coşku&#160;birbirini takip eden dalgalar halinde üstüme geliyordu.</p>
<p>Bentham bastonundan destek alarak telaşla yürürken konuşup duruyordu. Bize hangi kapıyı kullanacağımızı, döngünün Caul’ün&#160;bulunduğu tarafına geçebilmemiz için o kapının ardındaki kapıyı&#160;nerede bulacağımızı ve Caul’ün kalesinde Panoptidön makinesinden nasıl çıkacağımızı anlatıyordu. Her şey çok karmaşık görünüyordu ama Bentham işaretleri takip ederek kolaylıkla bulabileceğimiz yolun kısa olduğuna söz verdi. Ayrıca kaybolmayacağımızdan&#160;kesinlikle emin olmak için yardımcısını yanımızda gönderecekti.&#160;Yardımcısı makinenin dişlilerinin başından çağırıldı ve biz birbirimize veda ederken yüzünde nemrut bir ifadeyle sessizce bekledi.</p>
<p>Bentham ikimizin de elini sıktı. “Hoşça kalın, iyi şanslar ve teşekkür ederim,” dedi.</p>
<p>“Henüz teşekkür etmeyin,” diye yanıtladı Emma.</p>
<p>Yardımcısı kapılardan birini açıp yanı başında dikilmeye koyuldu.</p>
<p>“Kız kardeşimi geri getirin,” dedi Bentham. “Ve onu kaçıranları bulduğunuz zaman...” Eldivenli elini havaya kaldırıp öyle sıkı bir yumruk yaptı ki gerilen derinin gıcırtıları duyuldu.&#160;“Canlarını bağışlamaya kalkmayın.”</p>
<p>“Bağışlamayacağız,” dedim ve kapıdan adımımı attım.</p><div><div><img src="main-267.png" alt=""/></div></div><div>
<p><sup>318</sup></p></div><div><div><img src="main-268.png" alt=""/></div></div>
<p>Bentham’m yardımcısının peşinden odaya girip her zamanki mobilyaların yanından geçtikten sonra yerinde yeller esen dördüncü duvarı arkamızda bırakarak balta girmemiş, yemyeşil bir&#160;koruya adım attık. Gün ortasıydı; ya sonbaharın sonları ya da&#160;ilkbaharın başlarıydı. Odun ateşinden yükselen dumanın kokusu hafifçe havaya yayılıyordu. Ayaklarımız iyice eskimiş patikada&#160;katır kutur sesler çıkararak yürürken, kulağımıza çalınan diğer&#160;sesler yalnızca ötücü bir kuşun şakımasından ve akan suyun alçak ama gitgide güçlenen kükremesinden ibaretti. Bentham’m&#160;yardımcısı nadiren konuşuyordu ki bunun işimize geldiği söylenebilirdi; Emma da ben de kafalarımızın içinde arı kovanı gibi&#160;uğuldayan yüksek bir gerilimle yüklüydük ve boş konuşmalara&#160;ayıracak vaktimiz yoktu.</p>
<p>Ağaçların arasından geçip dağın etrafını dolanan bir patikaya çıktık. Gri kayalardan ve küçük kar öbeklerinden ibaret çıplak&#160;bir coğrafyadaydık. Uzakta sıra sıra dizilmiş çam ağaçları fırça&#160;gibi görünüyordu. Erkenden bitkin düşmemek için ortalama bir&#160;hız tutturup yürümeye devam ettik. Birkaç dakika sonra bir dönemeci arkamızda bıraktığımızda kendimizi gürül&#160;bir şelalenin önünde dikilirken bulduk.</p><div>
<p>gürül akan</p></div>
<p>Bentham’m sözünü ettiği tabelalardan biri buradaydı. Üzerinde gün gibi aşikâr bir şekilde, BU YOLDAN, yazıyordu.</p>
<p>“Neredeyiz?” diye sordu Emma.</p>
<p>“Arjantin,” diye yanıtladı Bentham’ın yardımcısı.</p>
<p>Tabelanın sözünü dinleyerek girdiğimiz patikayı her adımımızda ağaçlar ve çalılıklar istila ediyordu. Arkamızda kalan şelale sessizleşirken böğürtlen çalılarını kenara itip ağır adımlarla yürümeye devam ettik. Patika küçük bir akarsuda sona erdi. Bu&#160;defa da girişi eğrelti otlan ve yosunlar tarafından gizlenmiş, suyun bayırdaki alçak bir açıklığa doğru aktığı yere dek birkaç yüz&#160;metre akarsuyun kenarından yürüdük. Bentham’ın yardımcısı&#160;suyun kenarına diz çöküp yabani otları kenara çekti. Ama sonra&#160;olduğu yerde donakaldı.</p><div><img src="main-269.jpg" alt=""/></div>
<p>“Ne oldu?” diye fısıldadım.</p>
<p>Kemerinden bir silah çekip açıklığa doğru üç el ateş etti. Tüyler ürpertici bir haykırışın ardından yaratığın cansız bedeni yuvarlanarak akarsuya düştü.</p>
<p>Boş gözlerle yaratığa bakarken, “Bu da ne?” diye sordum tekrar. Sanki yalnızca tüyden ve pençeden ibaretmiş gibi görünüyordu.</p>
<p>“Bilmiyorum,” dedi Bentham’ın yardımcısı. “Ama sizi bekliyordu.”</p>
<p>Daha önce gördüğüm hiçbir yaratığa benzemiyordu. Yumru yumru bir gövdesi, sivri dişleri ve kocaman, pörtlek gözleri vardı. Sanki gözleri bile kılla kaplıymış gibi görünüyordu. Onu buraya koyanın Caul olup olmadığını düşündüm. Erkek kardeşinin&#160;neyin peşinde olduğunu tahmin etmiş ve Panoptidön’üne çıkan&#160;bütün kestirme yollara bubi tuzağı kurmuş olabilirdi.</p>
<p>Akıntı yaratığın cansız bedenini uzaklara taşıdı.</p>
<p>“Bentham silahı olmadığını söylemişti,” dedi Emma.</p>
<p>“Yok,” dedi asistanı. “Bu benim.”</p>
<p>Emma beklenti dolu gözlerle adama baktı. “Acaba onu ödünç alabilir miyiz?”</p>
<p>“Hayır.” Silahını kaldırdı. Mağaraya işaret etti. “Buradan geçin. Geldiğimiz yolu aynen takip ederek geri dönün. Böylece kendinizi hortlakların tarafında bulacaksınız.”</p>
<p>“Sen nerede olacaksın?”</p>
<p>Karın ortasına oturdu. “Burada.”</p><div><img src="main-270.png" alt=""/></div><div><img src="main-271.jpg" alt=""/></div>
<p>Emma’ya baktım. O da bana baktı. İkimiz de savunmasızlığımızı gizlemeye; tanık olabileceğimiz, yapmak zorunda kalabileceğimiz ya da bize yapılabilecek şeylere karşı kalplerimizin etrafına çelikten bir zırh örmeye çalışıyorduk.</p>
<p>Akarsu yatağına indim ve Emma’nın da inmesine yardım ettim. Su dondurucuydu. Mağaraya göz atmak için eğilince tünelin diğer ucunda belli belirsiz parıldayan gün ışığını gördüm. Karanlıktan aydınlığa bir geçiş daha. Dünya üzerinde bir doğum.</p>
<p>İçeride bizi bekleyen başka sivri dişli yaratık olmadığına kanaat getirince suya girdim. Akarsu nefesimi kesen dondurucu girdaplarla bacaklarımı ve göğsümü dövüyordu. Benimle aynı&#160;şeyi yaparken arkamdaki Emma’nın nefesini tuttuğunu duydum&#160;ve sonra mağaranın kenarına tutunup kendimi içeri çektim.</p>
<p>Buz gibi dondurucu suya girmek vücudumun her yerine iğneler saplanıyormuş gibi canımın yanmasına neden oldu. Acı genel anlamda motive edici olsa da böylesi bilhassa canlandırıcıydı; taş tünele dalıp yüzüme çarpan sular yüzünden kimi zaman öksürüp kimi zaman öğürerek keskin kayaların üstünden ve alçak sarkıtların altından geçtim. Nihayet tünelin diğer tarafından&#160;çıktığımda Emma’ya yardım etmek için arkamı döndüm.</p>
<p>Dondurucu sudan çıkıp etrafımıza bakındık. Burası Bentham’m yardımcısından, karın içindeki mermi kovanından ve ayak izlerinden eser olmaması dışında mağaranın diğer tarafıyla&#160;tıpatıp aynıydı. Sanki bir aynadan geçip yansıttığı dünyaya adım&#160;atmıştık; yalnızca birkaç detayı eksikti.</p>
<p>“Mosmor olmuşsun,” dedi Emma ve beni akarsuyun kenarına çekerek kucakladı. Sıcaklığı bütün vücudumu ele geçirirken uyuşmuş kollarımı ve bacaklarımı tekrar hissetmeye başladım.</p>
<p>Geldiğimiz yolu aynen takip ederek yürümeye koyulduk. Böğürtlen çalılarının arasından geçtik, tepeye tırmandık ve şelaleyi ardımızda bıraktık. Bentham’m bizim için bıraktığı BU YOLDAN&#160;tabelası dışında manzara tamamen aynıydı. Tabeladan iz yoktu&#160;çünkü bu döngü ona ait değildi.</p>
<p>------32J &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;-----</p>
<p>Bir kez daha küçük ormana vardık. Bir ağacın ardından fırlayıp diğerinin ardına saklanarak patikanın sona erdiği ve önce döşemelere, sonra da odaya dönüştüğü yere geldik. Odanın girişi&#160;bir çift köknarın ardına gizlenmişti. Ama bu oda Bentham’ınkin-den farklıydı. Sade ve süssüzdü; ne mobilyalar ne de gelincik&#160;işlemeli duvar kâğıtları vardı. Yerler ve duvarlar çıplak betondan&#160;ibaretti. Odaya girdik ve içerisi bir hayli karanlık olduğundan&#160;ellerimizi duvar boyunca gezdirerek kapıyı aramaya koyulduk.&#160;Nihayet elim küçük, girintili bir kapı koluna takıldı.</p>
<p>Kulaklarımızı kapıya dayayıp öteki taraftaki konuşmaları ve ayak seslerini duymaya çalıştık ama tek duyabildiğim belli belirsiz yankılardı.</p>
<p>Temkini elden bırakmadan yavaşça kapıyı araladım. Dışarı bakmak için başımı aralığa yaklaştırdım. Taştan yapılmış geniş&#160;ve kavisli koridor en az hastaneler kadar temiz ve kör edici derecede parlaktı; pürüzsüz duvarlarını bölen uzun, siyah ve tabutu&#160;andıran düzinelerce kapı keskin bir dönüşün ardından koridorla&#160;birlikte gözden kayboluyordu.</p>
<p>Nihayet buradaydık; hortlakların kulesindeydik. Aslanın inine girmeyi başarmıştık.</p><div><img src="main-272.png" alt=""/></div><div><img src="main-273.jpg" alt=""/></div>
<p>* * •</p>
<p>Bize yaklaşan ayak sesleri duydum. Başımı hemen geri çektim ama kapıyı kapatmaya zamanım kalmamıştı.</p>
<p>Kapının aralığından önümüzden hızla belirip kaybolan bir beyazlığın geçliğini gördüm. Laboratuvar önlüklü adam başını,&#160;elindeki kâğıt parçasına doğru eğmiş, hızla hareket ediyordu.</p>
<p>Beni görmedi.</p>
<p>Ayak seslerinin uzaklaşmasını bekledikten sonra koridora süzüldüm. Emma kapıyı arkamızdan kapatarak beni takip etti.</p>
<p>Sağdan mı gidecektik? Yoksa soldan mı? Döşemeler sağ tarafta aşağı ve sol tarafta yukarı doğru eğim kazanıyordu. Bentham’m&#160;söylediklerine göre şu anda Caul’ün kulesinde olmalıydık ama&#160;esirler burada tutulmuyordu. Buradan çıkmak zorundaydık. O&#160;halde aşağı inmemiz gerekiyordu. Yani sağa dönüp yokuş aşağı&#160;ilerleyecektik.</p>
<p>Sağa dönüp, helezonlar çizerek aşağı doğru inen koridor boyunca iç tarafta kalan duvarın dibinden bir an olsun ayrılmadan ilerlemeye koyulduk. Ayakkabılarımın kauçuk tabanları gıcırdıyordu. Çıkardıkları sesi şimdiye dek fark etmemiştim ve taş&#160;duvarlı koridorun çıt çıkmayan sessizliğinde attığım her adım&#160;korkuyla yüzümü buruşturmama neden oluyordu.</p>
<p>Kısa bir süre daha bu şekilde devam ettik ama sonra Emma kaskatı kesildi ve kolunu göğsüme doğru savurarak beni durdurdu.</p>
<p>Kulak kabarttık. Ayak seslerimiz kesilince diğerlerininkini duyabiliyorduk. Önümüzde ve çok yakındaydılar. Kendimizi telaşla bize en yakın kapının önüne attık. Kolaylıkla açıldı. İçeri&#160;daldık, kapıyı ardımızdan kapattık ve sırtlarımızı ona verdik.</p>
<p>Girdiğimiz odanın hem duvarları hem de tavanı daireseldi. Yaklaşık dokuz metre genişliğinde ve hâlâ inşaat halindeki devasa bir drenaj borusunun içindeydik ve kesinlikle yalnız değildik. Borunun son bulduğu ve yağmurlu günün solgun ışıklarının&#160;içeri süzüldüğü yerde on kadar adam boru şeklindeki yapı iskelesine oturmuş, şaşkınlıktan küçük dillerini yutmuş halde bize&#160;bakıyorlardı. Öğle yemeği molalarını berbat etmiştik.</p><div><div><img src="main-274.png" alt=""/></div></div><div><div><img src="main-275.png" alt=""/></div></div>
<p>“Hey! Buraya nasıl girdiniz?” diye bağırdı biri.</p>
<p>“Bunlar çocuk,” dedi bir diğeri. “Hey, burası oyun parkı değil!” Amerikalıydılar ve orada bulunmamıza anlam veremiyorlardı.&#160;Koridordaki hortlakların sesimizi duymasından korkarak adamlara cevap vermeye cesaret edemedik ama beni asıl endişelendiren, işçilerin bağrışlarının hortlakların dikkatini çekmesiydi.</p>
<p>“Şu parmak yanında mı?” diye fısıldadım Emma’ya. “Bir deneme yapmak için doğru zaman gibi görünüyor.”</p>
<p>Böylece parmağı kullanmakta karar kıldık. Akarsuda ıslanmış olsalar da hâlâ kullanılabilir vaziyetteki toz maskelerimizi taktık; Emma, Toz Ana’nın serçeparmağının küçücük bir kısmını toz haline getirdi ve boruda adamlara doğru yürümeye koyulduk. Emma ilk başta avucundaki tozu doğrudan adamların&#160;üstüne üflemeyi denedi ama toz havada daireler çizerek başlarımızın tepesinde küçücük bir buluta dönüştü. Bu bile yüzümün&#160;karıncalanıp biraz uyuşmasına yetmişti. Sonra tozu onlara doğru fırlatmayı denedim ki bu da hiçbir işe yaramadı. Görünüşe&#160;göre, saldırı silahı olarak kullanmaya çalıştığımız tozun bize pek&#160;faydası dokunmayacaktı. Bu sırada boru ustaları sabırsızlanmaya&#160;başlamıştı. Adamlar biri bizi oradan zorla çıkarmak için iskeleden aşağı atladı. Emma parmağı ortadan kaldırıp eliyle küçük&#160;bir ateş yaktı. Puf diye bir ses geldi ve Emma’nın elindeki alevler&#160;havada asılı kalmış tozu yakıp anında dumana çevirdi.</p>
<p>“Vay canına!” dedi adam. Öksürmeye başladı ve kısa süre sonra yere serilip hızla uykuya daldı. Arkadaşlarından birkaçı&#160;ona yardım etmek için koştursa da onlar da uyuşturucu duman&#160;bulutunun azizliğine uğrayıp adamın yanına yığıldılar.</p>
<p>Geride kalan işçiler bizden korkmuş olsalar da öfkeyle bağırmaya başladılar. Olay daha fazla ciddileşmeden kapıya koştuk. Ortalığın süt liman olduğunu görünce sessizce koridora süzüldük.</p>
<p>Kapıyı arkamızdan kapattığım zaman adamların sesleri tamamen kesildi; sanki onları odaya kapatmakla kalmamış, her nasılsa dünyayla bağlantılarını hepten koparmıştım.</p><div><div><img src="main-276.png" alt=""/></div></div><div><div><img src="main-277.png" alt=""/></div></div><div><img src="main-278.jpg" alt=""/></div>
<p>Kısa süre koşuyor, sonra durup ayak seslerini dinliyorduk. Biraz daha koşuyor, sonra tekrar duruyorduk. Kuleden döne döne inerken çıkardığımız gürültüleri her defasında derin bir sessizlik&#160;izliyordu. İki kere daha binlerinin geldiğini duyup kapıların ardına gizlenmek için sağa sola koşuşturduk. Odalardan birinde&#160;maymunların çığlıklarının yankılandığı, cehennem kadar sıcak&#160;bir orman vardı. Diğeri, göz alabildiğince uzanan taş kesmiş toprakları ve heybetli dağlarıyla kerpiç bir odaya açılıyordu.</p>
<p>Yer de koridor da düzleşti. Son dönemecin ardında, altlarından gün ışığının süzüldüğü bir çift kapıyla karşılaştık.</p>
<p>“Sen de daha fazla muhafızla karşılaşmayı beklemiyor muydun?” dedim gergin bir halde.</p>
<p>Emma omuzlarını silkip başıyla kapıya doğru işaret etti. Buradan çıkmanın tek yolu bu kapılardan geçmekti. Diğer taraftan gelen sesleri duyduğumda kapıları iterek açmak üzereydim. Adamın teki fıkra anlatıyordu. Sözcükleri seçemesem de sesindeki&#160;dalgalanmaları duyabiliyordum ve anlattığı şey kesinlikle bir fıkraydı çünkü bitirdiğinde herkes kahkahalara boğuldu.</p>
<p>Emma siparişini verdiğim pahalı yemeği getiren garson edasıyla, “İşte muhafızların,” dedi.</p>
<p>İki seçeneğimiz vardı: Ya orada bekleyip gitmelerini umacak ya da kapıyı açıp başımızın çaresine bakacaktık. İkinci seçenek&#160;daha cesur ve hızlı hareket etmemizi gerektiriyordu. Bu nedenle,&#160;Yeni Jacob’ı çağırdım ve ona kapıyı savururcasına açıp muhafızlarla dövüşmek zorunda olduğumuzu ve bu konuyu mızmızlanıp karşı çıkacağından adım gibi emin olduğum Eski Jacob’la&#160;tartışmamasını söyledim. Ben işleri yoluna koyana dek Emma&#160;çoktan harekete geçmişti.</p>
<p>Kapılardan birini çıtını çıkarmadan ve el çabukluğuyla iterek açtı. Hemen önümüzde birbirinden farklı üniformalar içinde,&#160;sırtları bize dönük vaziyette dikilen beş hortlak vardı. Hepsinin&#160;belinde modem polis tabancaları takılıydı. Suratları öte yana dönük olduğundan rahat tavırlarla dikilip sohbet ediyorlardı. Hiçbiri kapının açıldığını fark etmemişti. Arkalarında, askeri kışlaları</p>
<p>—— &#160;&#160;&#160;&#160;&#160;&#160;&#160;&#160;&#160;33i&#160;&#160;&#160;&#160;&#160;&#160;&#160;&#160;&#160;—&gt;&#160;andıran alçak binalarla çevrili bir avlu vardı. Kalenin duvarı kışlaların arkasında kalan açıklığın ötesinde tüm heybetiyle yükseliyordu. Parmağımla Emma’nın cebinde duran parmağa işaret edip,&#160;Uyku, dedim yalnızca dudaklarımı oynatarak. Asıl kastettiğim&#160;şey, hortlakları bayıltıp teker teker sürükleyerek kuleye taşımanın önümüzdeki en uygun eylem planı olduğuydu. Ne demek&#160;istediğimi anlayınca kapıyı çekerek yarı yarıya kapattı ve sonra&#160;parmağı ufalamaya koyuldu. Ben de pantolonumun beline sıkıştırdığım toz maskelerini çıkardım.</p>
<p>Derken koca bir alev topu uzaktaki kale duvarının üstünden uçup bize doğru havada genişçe bir kavis çizerek avlunun orta&#160;yerine pat diye düşüverdi. Her yere alev damlaları saçılırken muhafızlar paniğe kapıldı. Adamlardan ikisi avlunun ortasına düşen&#160;şeyin ne olduğuna bakmaya gitti. Ama tam o sırada, alevler içindeki vıcık vıcık kütleyi incelemek için eğildikleri esnada ikinci&#160;bir alev topu duvarın üstünden uçarak geldi ve adamlardan birine isabet etti. Yere serilen adamın vücudu alev aldı. Çabucak&#160;yayılan ve mide bulandırıcı kokusuna bakılırsa benzinle gübreyi&#160;karıştırmışlardı.</p>
<p>Geride kalan muhafızlar adamı söndürmek için koşturdu. O esnada yüksek sesli bir alarm yankılandı ve sadece birkaç saniye içinde, avluyu çevreleyen binalardaki hortlaklar uçarcasına&#160;yerlerini terk edip duvara akın ettiler. Neyse ki Sharon’ın tam&#160;zamanında başlayan saldırısı, şansımızın da yaver gitmesi halinde kimse tarafından fark edilmeden etrafı arayabileceğimiz kadar&#160;dikkat dağınıklığına yol açmıştı. En azından birkaç dakikalığına.&#160;Hortlakların mancımklı birkaç nektar müptelasını püskürtmesinin daha uzun süreceğini sanmıyordum.</p>
<p>Avluyu gözlerimizle taradık. Avlunun üç tarafı her biri az çok birbirinin aynısı alçak binalar tarafından kuşatılmıştı. Ymbrynelerin varlığına işaret eden yanıp sönen oklar ya da neon ışıklı tabelalar yoktu. Elimizden geldiğince hızlı hareket ederek aramaya&#160;koyulacak ve şansımızın yaver gitmesini umacaktık.</p>
<p>Hortlaklardan üçü duvara doğru koştururken diğer ikisi geri-</p>
<p>-----332 &#160;&#160;&#160;&#160;&#160;&#160;&#160;&#160;&#160;---— de kalmış, alevler içindeki gübreye bulanmış arkadaşlarını söndürmeye çalışıyorlardı. Sırtları bize dönük halde adamı toprakta&#160;yuvarlıyorlardı.</p>
<p>Rastgele bir bina seçtik -solumuzdakini- ve koşarak kapısından içeri daldık. Burası görünüşü de kokusu da ikinci el giysileri andıran şeylerle tıka basa doldurulmuş, geniş ama boğucu bir&#160;odaydı. Hepsi etiketlenmiş ve düzenlenmiş, farklı çağlara ve kültürlere ait her türden giysilerle dolu rafların arasından uzanan&#160;koridor boyunca koştuk. Büyük olasılıkla hortlakların sızdıkları&#160;her döngü için ayrı bir gardıropları vardı. Dr. Golan’ın randevularımızda giyip durduğu hırkanın da bu odada bir yerlerde asılı&#160;olup olmadığını merak ettim.</p>
<p>Ama ne arkadaşlarımız ne de ymbryneler buradaydı. Böylece, gözler önündeki avluya dönmemize gerek kalmadan yandaki binaya geçebileceğimiz bir yol bulma umuduyla koridorların altını&#160;üstüne getirmeye koyulduk.</p>
<p>Fakat öyle bir yol yoktu. Bir kez daha dışarı çıkmayı göze almak zorundaydık.</p>
<p>Kapıya gittik ve üniformasını üzerine geçirmeye çalışırken avluyu koşarak boydan boya kat eden sona kalmış hortlağın&#160;geçip gitmesini beklediğimiz süre boyunca dışarıyı gözetledik.&#160;Tehlike geçtikten sonra koşarak açık alana çıktık.</p>
<p>Mancınıkla fırlatılan ıvır zıvır yağmur gibi yağıyordu. Ellerindeki gübre tükenmiş olacak ki Sharon’ın eğreti ordusu tuğla, çöp ve küçük ölü hayvanlar gibi başka şeyler de fırlatmaya başlamıştı. Fırlattıkları şeylerden birinin yere çarptığı anda küfürler&#160;savurmaya başladığını duyunca pörsümüş köprü kafasının yerde&#160;yuvarlanarak bize doğru geldiğini gördüm. Kalbim yerinden çıkacak gibi atmıyor olsaydı oracıkta kahkahalara boğulabilirdim.</p>
<p>Avluyu boylu boyunca geçerek karşı taraftaki binanın önünde durduk. Ağır demir kapısı ümit vaat ediyordu: Muhafızlar duvara gitmek için nöbet yerlerini terk etmemiş olsalardı kesinlikle&#160;birileri burada nöbet tutuyor olurdu. İçeride önemli bir şeyler&#160;olduğundan emindim.</p><div><div><img src="main-279.png" alt=""/></div></div><div><div><img src="main-280.png" alt=""/></div></div>
<p>Kapıyı açıp beyaz fayanslı bir laboratuvara girdik. Havada keskin bir kimyasal kokusu vardı. Gözlerim hepsi çelikten yapılmış, pırıl pırıl parlayan ürkütücü cerrahi aletlerle dolu dolaba&#160;kaydı. Duvarın öteki yanından makinelerin ahenksiz kalp atışlarının eşlik ettiği derin bir uğultu geliyordu. Ama başka bir ses&#160;daha vardı.</p>
<p>“Şunu duyuyor musun?” dedi Emma gergin bir halde kulak kabartmış vaziyette.</p>
<p>Duyuyordum. Tekdüze ve kulak tırmalayıcıydı ama kesinlikle bir insana aitti. Biri gülüyordu.</p>
<p>Şaşkın şaşkın bakıştık. Emma, Toz Ana’nın parmağını bana verip elinde bir ateş yaktı ve ikimiz de maskelerimizi taktık. Her&#160;şeye hazırlıklı olduğumuzu düşünüyorduk ama hiçbir şey bizi&#160;önümüzde bekleyen, dehşet verici şeylerle dolu bu yere hazırlayamazdı.</p>
<p>O anları hafızamdan silmek uğruna elimden geleni yaptığım için şu anda tarif etmekte zorlandığım odalardan geçtik. Hepsi&#160;bir öncekinden daha kâbus gibiydi. İlk oda küçük bir ameliyathaneydi; ameliyat masası kayışlarla ve bağlarla donatılmıştı. Duvarlar boyunca uzanan porselen tüpler, kurbanın vücudundan&#160;çekilen sıvıları emmeye hazır vaziyette bekliyordu. Sonraki oda&#160;bir araştırma alanıydı; küçük kafatasları ve diğer kemikler çeşitli&#160;elektrikli donanımlara ve ölçüm cihazlarına bağlıydı. Duvarlar,&#160;hayvanların üstünde yapılan deneyleri belgeleyen Polaroid fotoğraflarla kaplanmıştı. Bunlar bile tir tir titreyerek gözlerimizi karşımızdaki manzaradan sakınmaya çalışır hale gelmemize yetmişti.</p>
<p>Ama henüz en kötüsüyle karşılaşmamıştık.</p>
<p>Sonraki odada tanık olduğumuz şey, fiilen devam etmekte olan bir deneydi. Korkudan ödlerinin patlamasına neden olduğumuz&#160;doktor ve iki hemşire, içeri girdiğimiz sırada bir çocuğa korkunç&#160;şeyler yapıyorlardı. Küçük çocuk iki masanın arasına gerilmiş,&#160;yere damlayan sıvıları emmesi için de altına gazeteler serilmişti.&#160;Hemşire çocuğun ayaklarını tutarken doktor da kafasını ellerinin&#160;arasına almış, buz gibi bakışlarla çocuğun gözlerine bakıyordu.</p>
<p>--—331 &#160;&#160;&#160;&#160;&#160;&#160;&#160;&#160;&#160;-----►</p>
<p>Dönüp toz maskeli suratlarımızı ve Emma’nın alevler içindeki elini görünce bağırarak yardım istediler ama seslerini duyacak kimse yoktu. Doktor kesici aletlerle dolu tezgâha doğru atılsa da&#160;Emma ondan önce davrandı ve kısa bir boğuşmanın ardından&#160;adam pes edip ellerini havaya kaldırdı. Yetişkinleri köşeye sıkıştırdık ve esirlerin nerede tutulduğunu söylemeleri için onları&#160;tehdit ettik ama tek kelime bile etmediler. Ben de elimdeki tozu,&#160;hepsi sırayla yere yığılana dek teker teker yüzlerine üfledim.</p>
<p>Çocuk baygındı ama zarar görmemişti. Alelacele sorduğumuz sorulara -İyi misin? Senin gibi başkaları da var mı? Neredeler?-karşılık olarak hafif iniltiler çıkarmaktan başka bir şey yapamayacağını fark edince en iyisinin onu saklamak olduğuna karar&#160;verdik. Çocuğu üşümemesi için battaniyeye sarıp geri döneceğimize dair tutabileceğimizi umduğum sözler vererek küçük bir&#160;dolabın içine gizledik.</p><div><img src="main-281.png" alt=""/></div><div><img src="main-282.jpg" alt=""/></div><div><div><img src="main-283.jpg" alt=""/></div></div><div></div><div><img src="main-284.jpg" alt=""/></div><div><img src="main-285.jpg" alt=""/></div>
<p>Sonraki oda tıpkı bir hastane koğuşu gibi geniş ve ferahtı. Yirmi ya da daha fazla yatak duvarlara zincirlenmiş ve tuhaflar çocuk ya da yetişkin ayrımı yapılmadan kayışlarla yataklara bağlanmıştı. Hiçbirinin bilinci yerindeymiş gibi gözükmüyordu. Ayak tabanlarından çıkan iğnelerin ve hortumların yılan misali kıvrılarak bağlandığı torbalar yavaş yavaş siyah sıvıyla doluyordu.</p>
<p>Emma titrek bir sesle, “İçleri boşaltılıyor,” dedi. “Ruhlarını söküp alıyorlar.”</p>
<p>Yüzlerine bakmak istemiyordum ama bunu yapmak zorundaydık. Koşar adımlarla bir yataktan diğerine giderken, “Oradaki kim, oradaki kim, sen kimsin,” diye mırıldandım.</p>
<p>Utana sıkıla da olsa perişan haldeki bu zavallıların arasında arkadaşlarımızla karşılaşmamayı umuyordum. Buradakilerden&#160;birkaçını tanıyorduk. Telekinetik kız Melina. Tahrip edici başka&#160;bir patlamayla daha karşılaşma ihtimalini ortadan kaldırmak için&#160;birbirlerinden ayrı yerlerde tutulan ikizler Joel-ve-Peter. Sanki&#160;ikisi de korkunç birer rüya görüyormuş gibi yüzleri çarpılmış,&#160;kasları taş kesilmişti; uykuda olmalarına rağmen ellerini yumruk&#160;yapmışlardı.</p>
<p>“Aman Tanrım,” dedi Emma. “Bununla savaşmaya çalışıyorlar.”</p>
<p>“O zaman onlara yardım edelim,” dedim ve Melina’nın yatağının ayakucuna geçerek tabanına saplanmış iğneyi dikkatli bir şekilde çekip çıkardım. Siyah sıvının minicik bir damlası yaradan süzüldü. Bir an sonra Melina gevşedi.</p>
<p>Odanın başka bir yerinden, “Merhaba,” dedi biri.</p>
<p>Hızla kendi etrafımızda döndük. Köşede, ayaklarına pranga vurulmuş bir adam oturuyordu. Dertop olmuş, öne arkaya sallanıyordu. Simsiyah birer buz parçasını anımsatan gözlerinin içi&#160;biraz olsun gülmeden kahkahalar atıyordu.</p>
<p>Odalarda yankılandığını duyduğumuz buz gibi kahkaha sesi ona aitti.</p><div><img src="main-286.png" alt=""/></div><div><img src="main-287.jpg" alt=""/></div>
<p>“Diğerleri nerede tutuluyor?” dedi Emma adamın önünde diz çökerek.</p>
<p>“Neden soruyorsun ki? Hepsi burada işte!” dedi adam.</p>
<p>“Hayır, diğerleri,” dedim. “Başkaları da olmalı.”</p>
<p>Tekrar güldü. Nefesi küçük bir don bulutu halinde dudaklarının arasından çıkıverdi. Bu son derece garipti çünkü oda soğuk değildi. “Onların üstünde duruyorsunuz,” dedi adam.</p>
<p>“Biraz mantıklı ol!” diye bağırdım öfkeye kapılarak. “Buna zamanımız yok!”</p>
<p>“Lütfen,” diye yalvardı Emma. “Biz de tuhafız. Size yardım etmek için buradayız ama önce ymbrynemizi bulmamız gerek.&#160;Hangi binada tutuluyorlar?”</p>
<p>Adam söylediklerini ağır ağır tekrar etti. “Onların. Üstünde. Duruyorsunuz.” Sözcükler dudaklarından dökülürken yüzümüze buz gibi bir hava çarptı.</p>
<p>Tam onu iki omuzundan tutup sarsmak üzereydim ki adam kolunu kaldırıp arkamızda bir şeye işaret etti. Arkamı döndüm&#160;ve yerdeki fayansların arasına gizlenmiş kapı kolunu gördüm. Ve&#160;bir de kare şeklindeki ambar kapağının dış hatlarını.</p>
<p>Kelimenin tam anlamıyla onların üstünde duruyorduk.</p>
<p>Koşarak adamın gösterdiği yere gidip kapı kolunu çevirdik ve yerdeki kapağı kaldırdık. Bir dizi metal basamak karanlığın&#160;derinliklerine doğru kıvrılarak iniyordu.</p>
<p>“Doğruyu söylediğini nereden bileceğiz?” diye sordu Emma. “Bilemezsiniz,” dedi adam ki bu söylediği yeterince doğruydu.&#160;“Şansımızı deneyelim,” dedim. Sonuçta geldiğimiz yoldan&#160;dönmek dışında gidebileceğimiz hiçbir yer yoktu.</p>
<p>Emma son derece üzgün görünüyordu; bakışları, aşağı inen merdivenlerle etrafımızı saran yataklar arasında gidip gelirken&#160;aklından neler geçirdiğini tahmin edebiliyordum ama sormadım&#160;bile. Yataktan yatağa gidip teker teker herkesin iğnesini çıkarmaya zamanımız yoktu. Onlar için geri dönecektik. Geri döndüğümüzde bunu yaptığımıza değecek bir şeyin kalmış olacağını&#160;umuyordum.</p>
<p>* * «</p>
<p>Emma en üstteki metal basamağa adımını atıp yerdeki karanlık deliğin derinliklerine doğru inmeye koyuldu. Onu takip etmeden&#160;önce gözlerimi deli adamın gözlerine diktim ve işaretparmağımı&#160;dudaklarıma götürdüm. Sırıtarak beni taklit etti. Bu konuda ciddi&#160;olduğunu umdum. Kısa süre sonra muhafızlar burada olurdu ve&#160;dilini tutmayı becerirse ambarda peşimize düşmeyebilirlerdi. Başımı eğip basamaklara baktım ve kapağı çekerek ardımdan kapattım.</p>
<p>Spiral çizerek aşağı inen daracık merdivenlerin tepesinde Em-ma’yla buluşup birlikte aşağı baktık. Gözlerimizin yukarıdaki parlak odadan, dört yanı kayalarla çevrili bu karanlık zindana&#160;alışması biraz zamanımızı aldı.</p>
<p>Ama sonra Emma kolumu kavrayıp kulağıma fısıldadı.</p>
<p>“Hücreler.”</p>
<p>Parmağıyla aşağı doğru işaret etti. Gözlerim karanlığa alışınca bir hapishane hücresinin demir parmaklıklarını seçebildim.</p>
<p>Temkinli adımlarla merdivenden inmeye koyulduk. Mekân yavaş yavaş kendini gözler önüne sermeye başlıyordu: İki yanında çok sayıda hücrenin sıralandığı uzun bir yeraltı koridorunun&#160;sonundaydık ve her ne kadar hücrelerde kimlerin olduğunu gö-remesek de bir anlığına içim umutla doldu. Başarmıştık. Bulmayı&#160;umduğumuz yer burasıydı.</p>
<p>Ansızın koridorda bot sesleri yankılandı. Adrenalin tüm vücudumu esir aldı. Omzunda tüfeği ve belinde tabancasıyla bir muhafız devriye geziyordu. Henüz bizi fark etmemiş olsa da er&#160;ya da geç görecekti. Ambar kapağından, geldiğimiz yolu takip&#160;ederek kaçamayacak kadar uzaklaşmıştık. Aşağı atlayıp adamla&#160;dövüşemeyecek kadar da yerden yüksekteydik. Biz de başka çaremiz olmadığından çırpı gibi tırabzanların bizi yeterince gizlemesini umarak olduğumuz yere çömelip büzüştük.</p>
<p>Ama bizi görmemesi mümkün değildi. Neredeyse adamın göz hizasındaydık. Bizden en fazla yirmi adım uzaktaydı ve gittikçe&#160;yaklaşıyordu. Bir şeyler yapmalıydık.</p><div><div><img src="main-288.png" alt=""/></div></div><div><div><img src="main-289.png" alt=""/></div></div><div>
<p>343 -£&lt;$&gt;-&lt;2^</p></div><div><div><img src="main-290.png" alt=""/></div></div>
<p>Ben de yaptım.</p>
<p>Ayağa kalktım ve yürüyerek merdivenlerden inmeye koyuldum. Elbette beni derhal fark etti ama bana dikkatlice bakmasına fırsat vermeden konuşmaya başladım. Patronluk taslayan yüksek&#160;bir sesle, “Alarmı duymadın mı? Neden şu anda duvarları savunmakla meşgul değilsin?” dedim.</p>
<p>Ona emir verecek türden biri olmadığımı fark ettiğinde çoktan yere ulaşmıştım ve o daha tabancasına uzanamadan aramızdaki mesafenin yarısını kat edip füze gibi ona doğru koşmaya başladım. Omzumla ona çarptığım anda tetiğe bastı. Silah kükreyerek ateş aldı ve kurşun arkamda bir yerden sekti. Birlikte yere&#160;devrildik. Sağ cebimin derinliklerine kaçan parmağı çıkarmaya&#160;uğraşırken -parmak artık bende duruyordu- tetiğe tekrar basmasına mani olmaya çalışarak hata yaptım. Gücüm ikisini aynı&#160;anda yapmaya yetmedi ve adam beni üzerinden atıp ayağa kalktı. Elleri alev alev yanar halde ona doğru koşan Emma’yı görüp&#160;benim yerime ona ateş etmek için arkasını dönmeseydi bunun&#160;kesinlikle sonum olacağından eminim.</p>
<p>Tek el ateş etti ama kötü bir atış yapmıştı. Bu da bana ayağa kalkıp tekrar adamın üstüne atılmak için ihtiyacım olan fırsatı&#160;verdi. Onu sıkıca yakaladım ve birlikte koridorun öteki tarafına&#160;devrildik. Sırtı hücrelerden birinin parmaklıklarına çaptı. Dirseğiyle suratımın ortasına sertçe vurunca geriye savrulup düştüm.&#160;İşte o anda beni vurmak için silahını kaldırdı. Ne Emma ne de&#160;ben adama onu durduracak kadar yakındık.</p>
<p>Ansızın karanlığın içindeki parmaklıklarının arasından bir çift tombul el uzandı ve muhafızı saçlarından yakaladı. Adamın&#160;kafası parmaklıklara öylesine sert çarptı ki çınlayan demirin sesi&#160;bütün koridorda yankılandı.</p>
<p>Muhafız hareketsiz kaldı ve yana devrildi. Ve Bronwyn hücrenin içinde öne çıkıp suratını parmaklıklara yaslayarak gülümsedi.</p>
<p>“Bay J acob! Bay Emma! ”</p>
<p>Daha önce birini gördüğüme hiç bu kadar sevinmemiştim. O iri ve nazik gözleri, güçlü çenesi, cansız ve kahverengi saçlarıyla</p><div><div><img src="main-291.png" alt=""/>
<p>314</p></div></div><div><div><img src="main-292.png" alt=""/>
<p>,W1</p></div></div>
<p>Bronwyn karşımda dikiliyordu! Kollarımızı parmaklıkların arasından geçirip mümkün olduğunca sarıldık. O kadar heyecanlıydık ve öylesine ferahlamıştık ki saçma sapan şeyler gevelemeye başladık. “Bronwyn, Bronwyn,” dedi Emma soluk soluğa, “bu&#160;gerçekten sen misin?”</p>
<p>“Asıl gerçekten siz misiniz?” dedi Bronwyn. “Durmadan dua ediyorduk ve umuyorduk ki... ah, hortlakların sizi de ele geçirdiğinden çok korktum...”</p>
<p>Bronwyn bizi parmaklıkla öylesine bastırıyordu ki az kalsın diğer taraftan çıkacaktım. Parmaklıklar tuğla kalınlığındaydı ve&#160;demirden daha güçlü bir malzemeden yapılmışlardı. Daha sonra&#160;fark ettim ki Bronwyn’in hücresinden kaçamamasının tek nedeni&#160;buydu.</p>
<p>Emma, “Nefes... alamıyorum,” diye inleyince Bronwyn özür dileyip ikimizi de bıraktı.</p>
<p>Bronwyn’e doğru düzgün bakma fırsatını bulunca yanağındaki morluğu ve bluzunun yan tarafına yayılmış kana benzer koyu renkli lekeyi fark ettim. “Ne yaptılar sana?” diye sordum.</p>
<p>“Ciddi bir şey değil,” diye yanıtladı, “ama korkunç tehditler savurdular.”</p>
<p>“Ya diğerleri?” diye sordu Emma tekrar paniğe kapılarak. “Diğerleri nerede?”</p>
<p>“Buradayım!” dedi koridorun aşağılarından gelen bir ses. “Ben de buradayım!” dedi bir diğeri.</p>
<p>O yana döndüğümüzde, koridorun iki yanma dizilmiş hücrelerin parmaklıklarının arasından arkadaşlarımızın yüzlerini gördük. İşte buradaydılar: Horace ve Enoch, Hugh ve Claire, sırtı tavana yaslanmış halde hücresinin tepesindeki parmaklıkların&#160;ardından bize bakan Olive. Hepsi buradaydı, hepsi hayattaydı.&#160;Zavallı Fiona hariç. Onu Bayan Wren’in hayvan meskenindeki&#160;uçurumdan düştüğünde kaybetmiştik. Ama şu anda yas tutmak,&#160;sahip olmadığımız bir lükstü.</p>
<p>“Ah, kuşlara şükürler olsun, lanet olası her mucizeye kadir kuşlara şükürler olsun!” diye bağırdı Emma, Olive’in elini tutmak için koşarken. “Ne kadar endişelendiğimizi hayal bile&#160;edemezsiniz!”</p><div><div><img src="main-293.png" alt=""/>
<p>345</p></div></div><div><div><img src="main-294.png" alt=""/></div></div>
<p>“Bizim endişelendiğimizin yarısı kadar bile endişelenmiş olamazsınız!” dedi Hugh koridorun ilerisinden.</p>
<p>“Onlara bizi kurtarmaya geleceğinizi söyledim!” dedi Olive. Gözyaşlarına boğulmak üzereydi. “Onlara söyledim, söyledim&#160;işte! Ama Enoch buna inanmak için çıldırmış olmam gerektiğini&#160;söyleyip durdu...”</p>
<p>“Boş ver, artık buradalar!” dedi Enoch. “Neden bu kadar geç kaldınız?”</p>
<p>“Perplexus aşkına, bizi nasıl buldunuz?” dedi Millard. Hortlakların mahkûm kıyafeti giydirmeye zahmet ettiği tek kişi oydu; çizgili tulum sayesinde kolaylıkla görülebiliyordu.</p>
<p>“Bütün hikâyeyi anlatırız,” dedi Emma, “ama önce ymbryne-leri bulup sizi buradan çıkarmamız gerek!”</p>
<p>“Koridorun sonundalar!” diye bağırdı Hugh. “Büyük kapının arkasındalar!”</p>
<p>Koridorun sonunda kocaman, metal bir kapı vardı. Tek başına bir banka kasasını güvenceye almaya yetecek kadar ağır görünüyordu... ya da gölgeleri uzak tutmaya.</p>
<p>“Anahtara ihtiyacınız olacak,” dedi Bronwyn ve baygın yatan muhafızın kemerindeki anahtar halkasına işaret etti. “Altın rengi, büyük anahtar. Onu takip ediyordum!”</p>
<p>Muhafızın yanma gidip anahtarları kemerinden söküp aldım. Ama anahtarlar elimde, gözlerim hücre kapılarıyla Emma arasında gidip gelir halde orada öylece donakaldım.</p>
<p>“Acele et! Bizi buradan çıkar!” dedi Enoch.</p>
<p>“Hangi anahtarla?” dedim. Halkada düzinelerce anahtar takılıydı ve altın rengi, büyük anahtar dışında hepsi birbirinin tıpatıp aynısıydı.</p>
<p>Emma’nın yüzü asıldı. “Ah, hayır.”</p>
<p>İçeri daha fazla muhafızın doluşması an meselesiydi ve bütün hücreleri teker teker açmak bize kıymetli zamana mal olacaktı.&#160;Biz de koridorun sonuna koşup kapının kilidini açtık ve anah-</p><div></div><div><div><img src="main-295.png" alt=""/></div></div><div><div><img src="main-296.png" alt=""/></div></div>
<p>tarlan bize en yakın hücredeki Hugh’ya verdik. “Önce kendini kurtar, sonra da diğerlerini!” dedim.</p>
<p>“Ve sonra biz sizi almaya gelene dek burada bekleyin,” diye ekledi Emma.</p>
<p>“Hayatta olmaz!” dedi Hugh. “Peşinizden geleceğiz.”</p>
<p>Tartışmaya zamanımız yoktu. Aynca bunu duyduğuma gizliden gizliye de olsa sevinmiştim. Bunca zamandır tek başımıza debelenip durduktan sonra biraz destek görmeyi iple çekiyordum.</p>
<p>Emma’yla birlikte hangarlannkini andıran o koca kapıyı açtık, arkadaşlarımıza son defa baktık ve sessizce içeri süzüldük.</p>
</body>
</html>