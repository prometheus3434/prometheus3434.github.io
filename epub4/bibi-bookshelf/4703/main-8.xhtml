<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p>* * *</p>
<p>Kapının öteki tarafında kullanışlı mobilyalarla döşenmiş, yeşilimsi floresanlarla yukarıdan aydınlatılan uzun ve dikdörtgen bir oda vardı. İlk bakışta ofis izlenimi yaratıyordu ama beni aptal yerine&#160;koymalarına izin verecek değildim. Duvar ses yalıtım köpüğü yüzünden sünger gibi görünüyordu ve kapı nükleer bir patlamaya&#160;bile dayanacak kalınlıktaydı. Burası ofis falan olamazdı.</p>
<p>Odanın karşı köşesinde birilerinin hareket ettiğini duyabiliyorduk ama koca bir dosya dolabı görüş açımızı kısıtlıyordu. Emma’nın koluna dokunup başımla işaret ettim -hadi, gidelim-ve odadaki her kimse onu gafil avlamayı umut ederek sessizce&#160;ilerlemeye başladık.</p>
<p>Göz ucuyla beyaz bir önlük ve adamın tekinin kelleşmekte olan başını gördüm. Kesinlikle bir ymbryne değildi. Kapının&#160;açıldığını duymamışlar mıydı? Hayır, duymamışlardı. Bunun&#160;nedenini az sonra anladım: Müzik dinliyorlardı. Bir kadın yaylı&#160;çalgıların öne çıktığı, yavaş tempolu, eski bir rock şarkısı söylüyordu. Şarkıyı daha önce dinlediğime emindim ama adını çıkaramadım. Bu şarkıyı şu anda, burada duymak benim için hem&#160;garip hem de sarsıcıydı.</p>
<p>Kâğıt tomarlarıyla ve haritalarla dolu masaların yanından geçerek sessizce ilerlemeye devam ettik; neyse ki şarkının sesi ayak</p>
<p>--- -----317 &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;-*--- seslerimizi maskelemeye yetecek kadar yüksekti. Duvara monte&#160;edilmiş bir rafın üstünde, gümüş rengi minik zerreciklerle bezeli&#160;siyah sıvının içlerinde dönüp durduğu, camdan yapılmış yüzlerce beher kabı duruyordu. Orada oyalanırken her birine etiket&#160;yapıştırılmış olduğunu gördüm; etiketlerin üstünde de beherin&#160;içindeki ruhun ait olduğu kurbanın adı yazıyordu.</p>
<p>Dosya dolabının kenarından bakınca laboratuvar önlüklü adamın sırtı bize dönük vaziyette masasına oturmuş, önündeki&#160;kâğıtları karıştırmakta olduğunu gördük. Adamın etrafı rasgele&#160;vücut parçalarının sergilendiği bir korku gösterisini andırıyordu.&#160;Derisi yüzülerek kasları gözler önüne serilmiş bir kol. Süs niyetine duvara asılmış bir omurilik. Kanı iyice akıtıldıktan sonra&#160;kayıp yapboz parçaları gibi masanın üstüne saçılmış birkaç organ. Adam bir şeyler yazıyor, başını aşağı yukarı sallıyor ve çalan&#160;şarkıya mırıldanarak eşlik ediyordu. İşin garibi, şarkı aşkla ve&#160;mucizelerle ilgiliydi.</p><div><img src="main-297.jpg" alt=""/></div>
<p>Açık alana çıkıp odayı boylu boyunca geçerek adama doğru yöneldik. O sırada şarkıyı en son nerede duyduğumu hatırladım:&#160;diş etlerimin yumuşak, pembemsi kısmına metal bir çubuk saplanmış halde dişçide otururken.</p>
<p>“Yon Make Loving Fun.”*</p>
<p>Artık ondan sadece birkaç metre uzaktaydık. Emma alev topu yapmaya hazırlanarak ellerinden birini öne doğru uzattı. Ama adama dokunabileceğimiz kadar yaklaştığımız anda bizimle konuştu.</p>
<p>“Merhaba oradakiler. Ben de sizi bekliyordum.”</p>
<p>Bu asla unutamayacağım kaypak, yılan gibi bir sesti. Caul.</p>
<p>Emma ellerini açtı ve kamçı sesini andıran bir sesle avuçlarının içinden alevler püskürdü. “Bize ymbrynelerin nerede olduğunu söyle. Belki o zaman hayatını bağışlarım!”</p>
<p>Adam dehşet içinde sandalyesinde döndü. Gördüğümüz şey bizi de dehşete düşürdü: İri gözlerinin altından başlayarak bütün suratı erimiş bir et yığınından ibaretti. Bu adam Caul değildi. Hatta hortlak bile değildi ve az önce konuşan o olamazdı.&#160;Adamın dudakları birbirine kaynamıştı. İki elinde mekanik bir&#160;kalem ve küçük bir uzaktan kumanda tutuyordu. Önlüğüne bir&#160;isim etiketi iliştirilmişti.</p>
<p>Warren.</p>
<p>“Yüce İsa, ihtiyar Warren’ın canını yakmazsınız, değil mi?” Bir kez daha müzikle aynı yerden, duvardaki bir hoparlörden gelen Caul’ün sesi. “Öte yandan ona zarar verseniz bile pek umurumda olmaz. En nihayetinde o yalnızca bir stajyer.”</p>
<p>Warren, korku dolu gözlerini Emma’nın elindeki alevlerden ayırmadan döner sandalyesine çöktü.</p>
<p>“Neredesin?” diye bağırdı Emma etrafına bakınarak.</p>
<p>“Orasını hiç dert etmeyin!” dedi Caul hoparlörden. “Asıl önemli olan, beni görmeye gelmiş olmanız. Çok sevindim! Bu&#160;sizi avlamaktan çok daha kolay oldu.”</p>
<p>“Şu anda buraya yaklaşmakta olan tuhaflardan oluşan koca bir ordumuz var!” diye blöf yaptı Emma. “Kapıların önündeki kalabalık buzdağının yalnızca görünen kısmı. Ymbrynelerin&#160;nerede olduğunu söylersen belki aramızdaki anlaşmazlığı barış&#160;içinde çözebiliriz!”</p>
<p>“Orduymuş!” dedi Caul gülerek. “Ordu şöyle dursun, Londra’da küçük bir itfaiye ekibi kurmaya yetecek kadar bile tuhaf kalmadı. Zavallı ymbrynelerinize gelince... boş tehditlerinizi&#160;kendinize saklayın. Size nerede olduklarını memnuniyetle göstereceğim. Warren, ev sahipliğini sen yapar mısın?”</p>
<p>Warren elindeki uzaktan kumandanın üstündeki düğmelerden birine bastı ve yan tarafımızda kalan duvarlardan birindeki gizli bir panel fışşş sesiyle yana doğru kayarak açıldı. Arkasında&#160;karanlık tarafından yutulmuş genişçe bir odaya bakan, camdan&#160;yapılmış ikinci bir duvar vardı.</p>
<p>Diğer yanı görebilme umuduyla ellerimizi gözlerimize siper ederek suratlarımızı cama yapıştırdık. İhmal edilmiş bir bodrum&#160;katını andıran mekân yavaş yavaş netlik kazandı. Mobilyalarla,&#160;ağır perdelerle ve vücutları garip şekillere bürünmüş yüzlerce&#160;insan siluetiyle darmadağın haldeydi. Çoğunun tıpkı Warren’ın&#160;masasındaki yedek parçalar gibi derisi yüzülmüştü.</p>
<p>Ah, Tanrım, onlara ne yapmış...</p>
<p>Kalp atışlarım hızlanırken gözlerim telaş içinde karanlığı tarıyordu.</p>
<p>“Bu Bayan Glassbill! ” diye bağırdı Emma. Sonra ben de onu gördüm. Erkeksi bir tavırla ve yüzünde donuk bir ifadeyle sandalyesinde yanlamasına oturuyor, birbirinin tıpatıp aynısı belikleri başının iki yanından aşağı sallanıyordu. Cama vurup adını&#160;seslendik ama zihni öylesine kalın bir sis perdesinin ardındaydı&#160;ki bağrışlarımızı duymuyormuş gibi boş boş bakmaya devam etti.</p><div><div><img src="main-298.png" alt=""/>
<p>351</p></div></div><div><div><img src="main-299.png" alt=""/></div></div><div><img src="main-300.jpg" alt=""/></div>
<p>“Ona ne yaptın?” diye bağırdım. “Neden bize cevap vermiyor?”</p>
<p>“Ruhunun birazı alındı,” dedi Caul. “Zihni uyuşturmakta işimize yarıyor.”</p>
<p>“Seni pislik!” diye bağırdı Emma ve cama bir yumruk savurdu. Warren döner sandalyesini köşeye kadar çekti. “Seni kötü kalpli, iğrenç, ödlek...”</p>
<p>“Ah, sakin ol,” dedi Caul. “Ruhunun yalnızca birazını aldım. Bakıcılarınızın, ruhları değilse bile en azından sağlıkları yerinde.”</p>
<p>Darmadağın odada aniden göz kamaştırıcı bir tepe lambası yandı ve o anda, siluetlerin çoğunun cansız mankenlere ya da&#160;yuvarlak hatlı gergin tendonlan ve kaslarıyla heykelleri andıran,&#160;farklı türlerde anatomik eğitim modellerine ait olduğunu fark&#160;ettim. Ama onların arasında ağızlan tıkalı, sandalyelere ya da ahşap direklere bağlanmış, aniden yanan ışık karşısında irkilen ya&#160;da gözlerini sımsıkı yuman kanlı canlı insanlar da vardı. Hepsi&#160;kadındı. Sekiz, on kişiydiler. Hepsini saymaya zamanım olmamıştı. Çoğu eskisinden daha yaşlı ve perişan görünüyordu ama&#160;asaletlerinden hiçbir şey kaybetmemişlerdi.</p>
<p>Ymbrynelerimiz.</p>
<p>“Jacob, bunlar onlar!” diye haykırdı Emma. “Bayan Peregri-ne’i göre...”</p>
<p>Biz henüz Bayan Peregrine’i bulamadan lamba titreşerek söndü ve ne yazık ki aydınlığa ahşan gözlerim camın öte yanındaki karanlığın içinde hiçbir şey seçemez hale geldi.</p>
<p>“O da burada,” dedi Caul bıkkınlıkla iç çekerek. “Saygıdeğer kuşunuz, sütanneniz...”</p>
<p>“Ayrıca senin kız kardeşin,” dedim içindeki insanlık kırıntılarını uyandırmayı umarak.</p>
<p>“Onu öldürmek hiç hoşuma gitmez,” dedi, “ve sanırım öldürmeyeceğim de... Tabii istediğimi verirseniz.”</p>
<p>“O neymiş?” diye sordum camdan uzaklaşırken.</p>
<p>“Pek fazla bir şey değil,” dedi lakayıt bir tavırla. “Sadece ruhunun birazını.”</p>
<p>“Ne!” diye bağırdı Emma.</p>
<p>Bense kahkahalara boğuldum.</p>
<p>“Durun, durun, beni dinleyin!” dedi Caul. “Ruhunun tamamını istemiyorum ki. Bir göz damlasını dolduracak kadarı yeter de artar. Bayan Glassbill’den aldığımdan bile daha az. Evet, seni&#160;bir süreliğine sersemletecek ama birkaç gün içinde bütün becerilerine tekrar kavuşacaksın.”</p>
<p>“Ruhumu istiyorsun çünkü kütüphaneyi kullanmana yardımcı olacağını düşünüyorsun,” dedim. “Ve tabii bir de tüm o gücü elde etmene.”</p>
<p>“Görüyorum ki kardeşimle konuşmuşsunuz,” diye yanıtladı Caul. “Sizin de bildiğiniz gibi başarıya ulaşmanın eşiğindeyim.&#160;Bir ömür boyu süren araştırmaların ardından nihayet Abaton’u&#160;buldum ve ymbryneler -özenle seçilmiş bu ymbryneler- kapıyı&#160;benim için açtılar. Ne yazık ki başka bir bileşene daha ihtiyacım olduğunu ancak o zaman öğrendim. Son yıllarda dünyada&#160;pek sık görülmeyen türden özel bir kabiliyete sahip bir tuhafa&#160;ihtiyacım vardı. Az kalsın böyle birini bulabileceğimden ümidi&#160;kesiyordum ki mevzu bahis tuhafın torununun da işimi görebileceğini ve aksi takdirde hiçbir işime yaramayacak ymbryneleri&#160;yem olarak kullanabileceğimi fark ettim. Ve düşündüğüm gibi&#160;de oldu! Bunun kader olduğuna inanıyorum, oğlum. Adlarımız&#160;tuhafların tarihine altın harflerle yazılacak. Hem de yan yana.”</p>
<p>“Seninle yan yana hiçbir şey yapacak değilim,” dedim. “O gücü ele geçirirsen dünyayı cehenneme çevirirsin.”</p>
<p>“Beni yanlış anlıyorsun,” diye konuşmayı sürdürdü. “Ama hiç şaşırmadım. Çoğu kişi beni yanlış anlıyor. Evet, yoluma çıkmak isteyenlerin hayatlarını cehenneme çevirmek zorunda kaldım ama artık hedefime ulaştığıma göre cömert davranabilirim.</p>
<p>f</p>
<p>Büyüklük göstermeye ve affedici olmaya hazırım.”</p>
<p>Caul’ün sesinin arkaplanında çalan şarkı enstrümantal, sakin bir melodiye dönüşmüştü. Öyle ki hissettiğim panik ve korkuyla&#160;o kadar büyük bir tezat oluşturuyordu ki sırtımdaki bütün tüyler&#160;diken diken oldu.</p><div><div><img src="main-301.png" alt=""/></div></div><div><div><img src="main-302.png" alt=""/></div></div>
<p>“Nihayet huzur ve ahenk içinde yaşayacağız,” dedi pürüzsüz ve güven verici bir sesle, “Ben de kralınız, tanrınız olacağım. Tuhafların dünyasının doğal hiyerarşisi budur. Böyle bölük pörçük&#160;ve acınacak halde yaşamayı kesinlikle hak etmiyoruz. Özellikle de kadınlar tarafından yönetilmeyi. Ben başa geldiğim zaman&#160;artık gizlenmek olmayacak. Zavallılar gibi ymbrynelerin eteklerinin altına saklanmayacağız. Tuhaflar olarak asıl hak ettiğimiz&#160;yer, insan piramidinin tepesidir. Dünyaya ve insanlarına hükmedeceğiz. Nihayet bize ait olanı geri alacağız!”</p>
<p>“Bunda herhangi bir rol oynayacağımızı sanıyorsan,” dedi Emma, “aklını kaçırmışsın demektir.”</p>
<p>“Senden zaten daha fazlasını beklemiyordum, kızım,” dedi Caul. “Ymbryneler tarafından yetiştirilmiş tuhafların tipik bir&#160;örneğisin: Hırslı değilsin ve mantıklı olduğun bile söylenemez&#160;ama kendini herkesten üstün görüyorsun. Çeneni tut. Burada&#160;erkek erkeğe konuşuyoruz.”</p>
<p>Emma’nın yüzü elindeki aleve taş çıkaracak kadar kıpkırmızı kesildi.</p>
<p>Büyük olasılıkla çoktan buraya doğru yola çıkmış olan muhafızları ve koridorda beceriksizce anahtarlarla boğuşmakta olan arkadaşlarımızı düşünerek, “Dilinin altındaki baklayı çıkar,” dedim ters ters.</p>
<p>“İşte teklifim,” dedi Caul. “Doktorlarımın senin üzerinde işlerini yapmalarına izin verirsen istediğim şeyi aldığımda seni ve arkadaşlarını serbest bırakırım. Ve tabii ymbrynelerinizi de. Ne&#160;de olsa benim için hiçbir tehdit teşkil etmiyorlar.”</p>
<p>“Ya reddedersem?”</p>
<p>“Ruhunu kolay ve acısız yoldan almama izin vermezsen, gölgelerim bu işi üstlenmekten memnuniyet duyar. Fakat hastalarına karşı şefkatli bir tutum sergilemeleriyle meşhur olmadıklarını sen de biliyorsun. Seninle işleri bittiği zaman sıranın ymbrynele-rinize geçmesine mani olabileceğimi pek sanmıyorum. Görüyorsun ki iki şekilde de istediğimi alacağım.”</p>
<p>“Bu işe yaramaz,” dedi Emma.</p>
<p>--355 &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;w.--</p>
<p>“Oğlanın küçük hilesini mi kastediyorsun? Bir gölgeye hükmedebildiğim duydum ama aynı anda iki gölgeye ne dersin? Ya üç tanesine? Ya da beşine?”</p>
<p>“İstediğim kadarına hükmedebilirim,” dedim sesimin güçlü ve özgüvenli çıkmasına çalışarak.</p>
<p>“Bunu görmeyi çok isterim,” dedi Caul. “O zaman bunu yanıtın olarak mı kabul etmeliyim?”</p>
<p>“Nasıl istersen öyle kabul et,” dedim. “Sana yardım etmeyeceğim.”</p>
<p>“Ah, seni şeker şey,” dedi Caul. “Bu çok daha eğlenceli olacak!”</p>
<p>Caul’ün anons sisteminden yankılanan kahkahalarını duydum ama hemen ardından çalmaya başlayan ikaz zilinin tiz sesi olduğum yerden sıçramama neden oldu.</p>
<p>“Bu yaptığın da neydi?” dedi Emma.</p>
<p>Midemde keskin bir sızı hissettim ve Caul’ün herhangi bir açıklama yapmasına gerek kalmadan o sırada meydana gelmekte olan olay zihnimde en küçük detayına kadar canlanıverdi:&#160;Ymbrynelerin odasının altındaki tünelde, binanın en ücra köşelerinden birinden bir gölge salıverilmişti. Gittikçe yaklaşıyor,&#160;döşemelerin arasına gömülü mazgala doğru tırmanıyordu. Hatta&#160;mazgaldan gıcırtılar yükselmeye başlamıştı bile. Yakında ymbrynelerin arasında olacaktı.</p>
<p>“Bu kata bir gölge gönderiyor!” dedim. “Şu odaya gelecek!”</p>
<p>“Tek bir gölgeyle başlayacağız,” dedi Caul. “Onu idare etmeyi başarırsan seni arkadaşlarıyla tanıştıracağım.”</p>
<p>Cama vurdum. “İçeri girmemize izin ver!”</p>
<p>“Zevkle,” dedi Caul. “Warren?”</p>
<p>Warren uzaktan kumandanın başka bir düğmesine bastı. Camın kapı kadar bir kısmı kayarak açıldı.</p>
<p>“İçeri giriyorum!” dedim Emma’ya. “Sen burada kal ve onu gözünün önünden ayırma!”</p>
<p>“Bayan Peregrine içerideyse ben de geliyorum.”</p>
<p>Onu bundan konuşarak vazgeçiremeyeceğim ortadaydı.</p>
<p>“O halde onu da yanımızda götürürüz,” dedim.</p>
<p>Warren koşarak uzaklaşmaya çalışsa da Emma onu önlüğünün arkasından yakaladı.</p>
<p>Kapıdan koşarak karanlık ve dağınık odaya daldım. Emma hemen arkamdaydı; kıvranıp duran dilsiz stajyeri tek eliyle yakasından tutuyordu.</p>
<p>Cam kapının ardımızdan çarparak kapandığını duydum.</p>
<p>O sırada Emma bir küfür savurdu.</p>
<p>Ona bakmak için arkamı döndüm.</p>
<p>Uzaktan kumanda kapının diğer tarafında, yerde yatıyordu. Buraya kısılıp kalmıştık.</p>
<p>« « *</p>
<p>Odaya gireli yalnızca birkaç saniye olmuştu ki stajyer kıvranarak Emma’nın elinden kurtulup karanlığın derinliklerine doğru yuvarlandı. Adamı kovalamaya kalkacağını fark edince Emma’yı&#160;durdurdum. Stajyerin hiçbir önemi yoktu. Asıl endişelenmemiz&#160;gereken, deliğinden çıkıp odaya girmesine ramak kalmış olan&#160;gölgeydi.</p>
<p>Açlıktan gözü dönmüştü. İçini kemirip duran açlığını, aç olan benmişim gibi hissedebiliyordum. Birkaç dakika içinde kendine&#160;ymbrynelerle ziyafet çekmeye başlayacaktı. Tabii onu durduramazsak. Onu durduramazsam. Ama önce onu bulmalıydım ama&#160;oda tıka basa ıvır zıvırla dolu olduğundan gölgeleri görebilme&#160;yeteneğimin pek faydası dokunmuyordu.</p>
<p>Emma’dan etrafı aydınlatmasını istedim. Avucunun içindeki alevleri elinden geldiğince güçlendirdi ama bu, siluetleri uzatmaktan başka hiçbir işe yaramadı.</p>
<p>Güvenliği için kapının yanından ayrılmamasını söyledim. Reddetti. “Birbirimizden ayrılmayacağız,” dedi.</p>
<p>“O zaman arkamda kal. Epeyce arkamda.”</p>
<p>Hiç değilse ona bunu kabul ettirebildim. Ben katatonik haldeki Bayan Glassbill’in yanından geçip odanın derinliklerine dalarken yolumuzu aydınlatmak için kollarından birini başının</p>
<p>—357 &#160;&#160;&#160;&#160;&#160;&#160;&#160;----— üstüne kaldıran Emma birkaç adım gerimden geldi. Gözlerimizin seçebildiği kadarıyla oda, her yana saçılmış paramparça insan&#160;modelleriyle kansız bir harp meydanını andırıyordu.</p>
<p>Ayağım bir kola çarptı. Çıkan sese bakılırsa kendi etrafında dönerek savrulan kol alçıdan yapılmıştı. Masanın üstünde bir&#160;gövde duruyordu. Sıvıyla dolu bir kavanozun içinde gözleri ve&#160;ağzı açık vaziyette yüzen bir kafa vardı; neredeyse gerçek gibi&#160;görünse de yakın geçmişe ait olmadığı ortadaydı. Görünüşe&#160;göre burası Caul’ün hem laboratuvarı, hem işkence odası hem&#160;de depo alanıydı. O da tıpkı kardeşi gibi tuhaf ve iğrenç şeyleri&#160;istifliyordu ama Bentham son derece düzenliyken Caul’ün fena&#160;halde bir hizmetçiye ihtiyacı vardı.</p>
<p>“Gölgelerin oyun parkına hoşgeldiniz,” dedi Caul hoparlörden yankılanan sesiyle. “Burada onların üstünde çeşitli deneyler yaparız; onları beslediğimiz ve yiyeceklerini parçalarken izlediğimiz yer de burasıdır. Yemeye nerenizden başlayacaklarını merak&#160;ediyorum. Bazı gölgeler ara sıcak niyetine gözlerden başlar...”</p>
<p>Bir bedene takılıp tökezledim ama bu kez ayağım çarptığı anda odada bir ciyaklama yükseldi. Başımı eğip yere bakınca,&#160;korkudan ödü patlamış orta yaşlı bir kadının fal taşı gibi irileşmiş&#160;gözlerle bana baktığını gördüm. Bu tanımadığım bir ymbryney-di. Hiç tereddüt etmeden eğilip, “Endişelenmeyin, sizi buradan&#160;çıkaracağız,” diye fısıldadım ama aslında bunu başarabileceğimizi hiç sanmıyordum; şekillerden ve aklını kaçırmış siluetlerden&#160;meydana gelen bu karmaşa sonumuz olacaktı. Eski Jacob felaket&#160;senaryolarıyla yükselişe geçmişti; ne yaparsam yapayım onu çenesini kapatmaya zorlayamıyordum.</p>
<p>Odanın derinliklerinde bir şeyin kıpırdandığını duydum ve onu, gölge ağzını açarken yükselen salya sesi izledi. Burada bir&#160;yerlerdeydi. Ona doğru dönüp koşmaya başladım. Ayağım takılınca güçlükle dengemi sağladım. Emma da koşuyordu. “Jacob,&#160;acele et!” diye bağırdı.</p>
<p>Caul anons sisteminden bizimle dalga geçiyordu: “Jacob, acele et!”</p><div><div>
<p>J-U.</p><img src="main-303.png" alt=""/></div></div><div><div><img src="main-304.png" alt=""/></div></div>
<p>Müziğin sesini açmıştı: Artık canlı, hareketli ve aksak ritimli bir şarkı çalıyordu.</p>
<p>Bağlarından kurtulmaya çalışan üç ya da dört ymbrynenin yanından geçtik ve sonunda onu gördüm.</p>
<p>Soluk soluğa durdum; heybetli cüssesi karşısında zihnim allak bullak olmuştu. Karşımdaki gölge bir devdi. Ehlileştirdiğim gölgeden en az birkaç baş daha uzundu, iki büklüm duruyor olmasına rağmen kafatası neredeyse tavana değecekti. Sonuna kadar açtığı ağzı ve havayı kırbaçlayan dilleriyle yalnızca altı metre&#160;ötemde dikiliyordu. Emma birkaç adım önümde durup alevler&#160;içindeki elini öne doğru uzattı. Hem bir şey gösteriyor hem de&#160;onu aydınlatıyordu.</p>
<p>“İşte orada! Bak!”</p>
<p>Elbette gördüğü şey gölge değildi ama her neyse öne doğru hareket ediyordu: Sığır budu gibi tepetaklak asıldığı için eteği&#160;kafasına geçmiş, kendi etrafında dönüp duran bir kadın. O haldeyken bile, hatta karanlığa rağmen onu tanıdım. Karşımdaki&#160;Bayan Wren’di.</p>
<p>Addison hemen yanı başında havada sallanıyordu. Ağızları tıkalı halde mücadele ediyorlardı ve onlara doğru uzattığı dillerini Bayan Wren’in omuzlarına dolayarak kadını dişlerinin arasına&#160;doğru çeken gölgeden en fazla bir metre uzaktaydılar.</p>
<p>“DUR!” diye bağırdım. Önce İngilizce, sonra da gölgenin anlayabileceği o hırıltılı dilde. Tekrar bağırdım. Sonra bir kez daha. Ta ki durana kadar. Fakat durmasının nedeni ona hükmetmiş olmam değildi. Durmuştu çünkü aniden onun için daha ilgi çekici&#160;bir av haline gelmiştim.</p>
<p>Ymbryneyi sarkaç gibi sallayarak bıraktı ve dillerini bana çevirdi.</p>
<p>“Ben gölgeyi buradan uzağa çekerken Bayan Wren’in bağlarını çöz,” dedim.</p>
<p>Dur durak bilmeden gölgeyle konuşarak Bayan Wren’den uzaklaşırken tek umudum dikkatinin benim üstümden başka bir&#160;yere kaymamasıydı.</p>
<p>Ağzını kapat. Otur. Yat.</p>
<p>Ben hareketlenince Bayan Wren’e arkasını döndü -güzel, güzel- ve geriye doğru adım attığım anda öne çıktı.</p>
<p>Evet. Tamam. Şimdi ne yapacaktım?</p>
<p>Ellerim ceplerime gitti. Ceplerimden birinde Toz Ana’nın parmağından geriye kalanlar vardı. Diğerindeyse Emma’ya çaktırmadan az önceki odadan aşırdığım nektar şişesi. Şişeyi anlık bir özgüven düşüşü sırasında cebime atmıştım. Ya bunu tek başıma&#160;yapamazsam? Ya yardıma ihtiyacım olursa?</p>
<p>Otur, dedim. Dur.</p>
<p>Gölge dillerinden birini bana doğru savurdu ama ben cansız mankenlerden birinin ardına sığınınca dili benim yerime tıpkı&#160;bir kement gibi onun beline dolandı. Cansız mankeni havaya&#160;kaldırdı ve duvara fırlatarak paramparça etti.</p>
<p>İkinci dili savuşturmak için kendimi yere attım. Kaval kemiklerimi devrilmiş bir sandalyeye çarptım. Dil az önce durduğum yere sillesini indirdi. O sırada gölge benimle çocuk oyuncağı gibi&#160;oynuyordu ama kısa süre sonra ölümcül hamlesini yapacaktı. Bir&#160;şeyler yapmalıydım ve yapabileceğim iki şey vardı.</p>
<p>Şişe ya da parmak.</p>
<p>Yeteneklerimi bir şişe dolusu nektarla pekiştirmeden bu gölgeye hükmetmem mümkün değildi. Öte yandan Toz Ana’nın öğüterek toz haline getirdiğim parmağı saldın sırasında gölgeye doğru fırlatabileceğim türden bir şey değildi. Ayrıca maskemi de kaybetmiştim. Şayet tozu kullanmaya kalkarsam uykuya dalan yalnızca&#160;ben olurdum; bu da işe yaramamasından bile daha beterdi.</p>
<p>Başka bir dil ayaklarımın dibine inerken yan taraftaki masanın altına süzülüp şişeyi cebimden çıkardım. Tir tir titreyen ellerimle beceriksizce tapasını çıkarmaya çalıştım. Bu beni bir&#160;kahraman mı yapacaktı, yoksa bir köle mi? Tek bir şişe hayatım&#160;boyunca nektara bağımlı kalmama neden olabilir miydi? Ayrıca&#160;hangisi daha kötü bir akıbetti? Müptela bir köle olarak hayatımı&#160;sürdürmek mi, yoksa son nefesimi bu gölgenin midesinde vermek mi?</p><div><img src="main-305.png" alt=""/></div>
<p>Masa lime lime olarak beni savunmasız bıraktı. Ayağa fırladım. Gölgenin kırbaç misali savurduğu dilleri beni kıl payı ıskalarken, dur, dur, diye bağırdım geriye doğru sıçrayarak.</p>
<p>Sonunda sırtım duvara çarptı. Artık kaçacak yerim kalmamıştı.</p>
<p>Mideme bir darbe aldım ve sonra, bana vuran dilin ucu hafifçe kıvrılıp boynuma dolanmaya başladı. Kaçmam gerektiğini biliyordum ama sersemlemiş ve iki büklüm haldeydim, ciğerlerimde hava kalmamıştı. Sonra öfke dolu bir hırlama duydum,&#160;gölgeden gelmediğinden emin olduğum bir hırlama. Derken oda&#160;korkusuz havlamalarla inledi.</p>
<p>Addison.</p>
<p>Boynuma uzanan dil acı içindeymiş gibi aniden kaskatı kesildi ve odanın diğer tarafına çekildi. Addison, o küçük cesur boxer onu ısırmıştı. En az yirmi katı boyutundaki görünmez yaratıkla&#160;mücadele etmeye giriştiğinden hırlayıp ciyakladığını duyabiliyordum.</p>
<p>Yerde sürünüp sırtımı duvara yasladım. Bir kez daha ciğerlerim havayla dolmuştu. Bu defa son derece kararlı bir şekilde şişeyi havaya kaldırdım. Onsuz hiçbir şansım olmadığına ikna&#160;olmuştum. Tapayı çekip çıkardım, şişenin ağzını göz hizama kaldırdım ve başımı arkaya yatırdım.</p>
<p>Ama sonra birinin adımı seslendiğini duydum. Sadece birkaç metre ötemde biri usulca, “Jacob,” demişti.</p>
<p>Sesin geldiği yöne dönüp baktım ve vücut parçalarından oluşan yığının ortasında öylece yatan Bayan Peregrine’i gördüm. Yüzü gözü morarmıştı, elleri ve ayakları bağlıydı ama acının ya&#160;da ilaçların yarattığı sis perdesine rağmen konuşmaya çalışıyor&#160;ve o delici yeşil gözleriyle bana bakıyordu.</p>
<p>“Yapma,” dedi usulca. “Bunu yapma.” Sesi güçlükle duyulabi-liyordu, sanki orada değil gibiydi.</p>
<p>“Bayan Peregrine!”</p>
<p>Şişeyi indirip tapasını taktım ve ellerimin üstünde sürünerek yattığı yere gittim. İkinci annem, tuhafların azizi. Bozguna uğramış, yaralı. Belki de ölümün eşiğinde.</p>
<p>“Bana iyi olduğunuzu söyleyin,” dedim.</p>
<p>“Bırak şunu,” dedi. “Ona ihtiyacın yok.”</p>
<p>“Hayır, var. Ben onun kadar güçlü değilim.”</p>
<p>İkimiz de kimi kastettiğimi biliyorduk: büyükbabamı.</p>
<p>“Evet, güçlüsün,” dedi. “İhtiyacın olan her şey zaten senin içinde. Elindekini bırak ve onun yerine şunu al.” Başıyla, aramızda yatan bir şeye işaret etti: kırık bir sandalyeden kopmuş,&#160;kazığa benzeyen, girintili çıkıntılı bir odun parçasına.</p>
<p>“Yapamam. Bu yeterli değil.”</p>
<p>“Yeterli,” diyerek beni cesaretlendirmeye çalıştı. “Sadece gözlerine nişan almayı unutma.”</p>
<p>“Yapamam,” dedim ama Bayan Peregrine’in söylediğini harfiyen uyguladım. Şişeyi bırakıp kazığı aldım.</p>
<p>“Akıllı çocuk,” diye fısıldadı. “Şimdi git ve o elindekiyle tüyler ürpertici bir şeyler yap.”</p>
<p>“Yapacağım,” dediğim anda gülümsedi ve başı yavaşça yere düştü.</p>
<p>Elimde sımsıkı kavradığım kazıkla kararlı bir şekilde ayağa kalktım. Odanın öteki tarafında, Addison dişlerini gölgenin dillerinden birine köküne dek geçirmiş, yaratık onu ileri geri savururken değme rodeo kovboylarına taş çıkaracak şekilde yiğitçe&#160;tutunarak hırlıyordu. Emma, iplerini keserek Bayan Wren’i bağlı&#160;olduğu yerden kurtarmıştı ve alevler içindeki ellerini körlemesi-ne savurarak kadını korumaya çalışıyordu.</p>
<p>Gölge, Addison’ı direklerden birine çarpınca köpek odanın ilerisine doğru savruldu.</p>
<p>Oraya buraya saçılmış uzuvlara rağmen olabildiğince hızlı koşarak gölgeye doğru fırladım. Ama yaratık büyülenmiş gibi&#160;cazibesine kapıldığı Emma’yla daha çok ilgileniyordu. Aralarındaki mesafeyi kapatmak üzereydi ki ona bağırdım. Önce İngilizce -“Hey! Buradayım!”- sonra gölge dilinde: Kolaysa gel de beni&#160;yakala, pis yaratık!</p>
<p>Önüme çıkan ilk nesneye elimi attım -ki bu bir eldi- ve gölgeye fırlattım. Yaratık sırtından seken el karşısında benimle yüzleşmek için olduğu yerde döndü.</p>
<p>Gel de beni yakala, gel de beni yakala.</p>
<p>Bir anlığına gölgenin aklı karıştı. Dillerine yakalanmadan ona yaklaşmam için ihtiyacım olan fırsat tam olarak buydu. Kazığı&#160;bir, iki kere göğsüne sapladım. Tepkisi sanki arı tarafından sokulmuş gibi oldu -kesinlikle daha fazla tepki vermedi- ve sonra&#160;diliyle beni yere serdi.</p>
<p>Çaresizce onunla bağlantı kurmaya çalışarak, Dur, dur, dur, diye bağırdım gölge dilinde ama canavar kurşungeçirmezdi.&#160;Sanki dudaklarımdan dökülen tüm kelimelere bağışıklığı vardı.&#160;Sonra parmağı, cebimdeki küçük tebeşir parçasını hatırladım.&#160;Ben elimi cebime atarken bir dil birkaç kez gövdeme dolanıp&#160;beni havaya kaldırdı. Emma’nın beni yere indirmesi için yaratığa bağırdığını duyabiliyordum. Ve tabii Caul’ün de. “Sakın onu&#160;yeme!” diye bağırıyordu anons sisteminden. “O benim!”</p>
<p>Toz Ana’nın parmağını cebimden çıkarırken gölge beni açık vaziyetteki ağzının içine bırakıverdi.</p>
<p>Dizlerimden göğsüme kadar ağzının içinde sıkışıp kalmıştım; hareket etmemi engelleyen dişleri tenimi kesmeye başlamıştı ve&#160;çenesi beni yutabilmek için ardına kadar açıldı.</p>
<p>Bu son hareketim olacaktı. Son ânım. Parmağı avucumda ezerek gölgenin boğazı olduğunu umduğum yerden içeri bıraktım. Emma dur durak bilmeden yaratığı yumrukluyor, yakıyordu.&#160;Tam o sırada, ağzını kapatıp da beni sivri dişleriyle ortadan ikiye&#160;bölemeden öksürmeye başladı. Sendeleyerek Emma’dan uzaklaşıp, sinsice odaya süzülmek için kullandığı mazgala doğru öğüre&#160;öğüre birkaç adım attı. Beni midesine indirmek için istediği kadar zamanı olacağı yuvasına çekiliyordu.</p>
<p>Onu durdurmaya çalıştım, bağırmayı denedim (Bırak beni!) ama artık dişlerini geçirmeye başlamıştı ve acı öylesine yoğundu&#160;ki başka hiçbir şey düşünemiyordum. Göz açıp kapayıncaya dek&#160;mazgala varmış, delikten içeri süzülüyorduk. Ağzını tıka basa</p><div><div><img src="main-306.png" alt=""/></div></div><div><div><img src="main-307.png" alt=""/></div></div><div>
<p>3« l</p></div><div><div><img src="main-308.png" alt=""/></div></div>
<p>benimle doldurduğundan duvara gömülü basamaklara tutunamadı ve düşmeye başladı. Düşüyor, düşüyorduk. Ben ise her nasılsa hâlâ hayattaydım.</p>
<p>Ciğerlerimizi dümdüz eden ve gölgenin gırtlağından aşağı boca ettiğim tüm tozun havaya karışmasına neden olan muazzam, kemiklerimizi kıracak sertlikte bir çatırtıyla dibe çarptık.</p>
<p>Toz kar misali üzerimize yağarken işe yaradığını hissedebiliyordum; acımı dindiriyor, zihnimi uyuşturuyordu. Gölgeye de aynı şeyi yapıyor olacak ki çenesi gevşemeye başladığından beni&#160;ısırmayı kesti.</p>
<p>Gölge ve ben koşarcasına uykunun kollarına atılan sersem ve sakin birer külçe halinde orada öylece yatarken havada uçuşan&#160;beyaz zerreciklerin ardında kemik öbekleriyle dolu, rutubetli ve&#160;ışıksız bir tünel belirdi. Toz benliğimi ele geçirmeden önce son&#160;gördüğüm şey iki büklüm halde, yüzlerinde meraklı birer ifadeyle bize doğru gelen gölge sürüşüydü.</p><div><img src="main-309.png" alt=""/></div>
<p>BOLUM SEKİZ</p>
<p>Uyandım. Şartlar göz önüne alındığında sanırım bu bile başlı başına bir zaferdi.</p>
<p>Gölgelerin yuvasındaydım ve dört bir yanım, yere yığılmış gölgelerin bedenleriyle çevriliydi. Ölü olabilirlerdi ama Toz&#160;Ana’nın serçeparmağından geriye kalanları solumuş olma ihtimalleri daha yüksekti. Sonuç olarak karşımda iğrenç kokulu,&#160;horuldayan ve çoğu bilincini yitirmiş durumdaki gölgelerden&#160;oluşan koca bir yığın duruyordu.</p>
<p>Sessizce Toz Ana’ya dua ettim ve ardından içimde yükselen ani bir panik dalgasıyla ne kadar zamandır burada olduğumu&#160;merak ettim. Bir saat? Bir gün? Yukarıdakilere ne olmuştu?</p>
<p>Harekete geçmek zorundaydım. Gölgelerden birkaçı benim gibi uyanmaya başlamıştı ama hâlâ uyku sersemiydiler. Büyük&#160;gayret göstererek ayağa kalktım. Görüşüne göre yaralarım o kadar da ciddi değildi, kemiklerim de kırılmamıştı. Başım dönünce&#160;olduğum yerde sallandım ama sonra dengemi kurup ağ gibi birbirine dolanmış gölgelerin arasından ilerlemeye koyuldum.</p>
<p>Ayağımı yanlışlıkla birinin kafasına çarptım. Homurdanarak uyanıp gözlerini açtı. Kaçmaya kalkarsam peşime düşeceğini bildiğimden orada öylece donakaldım. Beni tepeden tırnağa süzdükten sonra gözlerini tekrar kapattı. Anlaşılan onun için ne&#160;tehdit ne de potansiyel yemektim.</p>
<p>Gölgelerden oluşan halıyı ardımda bırakıp duvara ulaşana</p>
<h5>--.---<sup>3</sup>«« --•-- dek her adımımı dikkatle atarak yola devam ettim. Tünel burada&#160;sona eriyordu. Çıkış yolu tepemdeydi: Bir kanal otuz metre kadar yukarı tırmandıktan sonra açık vaziyetteki ızgarayla dağınık&#160;odaya açılıyordu. Kanal boyunca tutunacak yerler vardı ama insanların ellerine ve ayaklarına göre değil de gölgelerin akrobatik&#160;dillerine göre yapıldıklarından aralarındaki mesafe çok fazlaydı.&#160;Dost canlısı bir surat görme umuduyla başımı kaldırıp tepemdeki loş ışık halkasına bakarak orada öylece dikildim ama bağırarak yardım istemeye cesaret edemedim.</h5>
<p>Çaresizlik içinde zıplayıp sert duvarı tırmalayarak ilk girintiye tutunmaya çalıştım ve her nasılsa ona ulaşıp kendimi yukarı çektim. Göz açıp kapayıncaya dek yerden üç metre yükselmiştim. Bunu nasıl becermiştim? Bir kez daha sıçradım ve elimi sonraki girintiye attım. Ardından diğerine. Kanal boyunca tırmanıyordum; bacaklarım beni yukarı fırlatıyor, kollarımsa aklımın&#160;almayacağı yüksekliklere ulaşıyordu. Bu deliceydi. Derken tepeye&#160;ulaştım ve başımı delikten çıkarıp kendimi odaya çektim.</p>
<p>Nefes nefese bile kalmamıştım.</p>
<p>Etrafıma bakındım ve Emma’nın ellerinden yayılan alevlerin ışığını görünce darmadağın odada ona doğru koşmaya başladım.&#160;Seslenmeye çalıştıysam da ağzımdan tek bir kelime çıkmadı ama&#160;bunun önemi yoktu. İşte Emma orada, açık vaziyetteki cam kapının öte tarafındaki ofisteydi. Warren, Bayan GlassbiH’in oturduğu sandalyeye bağlanmış halde Emma’nın yanında duruyordu&#160;ve ben onlara yaklaşırken korku içinde inleyip kendinden geçti.&#160;Artık herkes yüzünü kapıya dönmüştü. Hepsinin yüzünde temkinli ve şüpheci birer ifade vardı. Emma, Bayan Peregrine, Horace ve arkalarında da diğer ymbryneler ve arkadaşlarımız. Hepsi&#160;oradaydı, hayattaydı, ışık saçıyordu. Hücrelerinden kurtulmayı&#160;becermiş ama bu kez de burada mahsur kalmışlardı. Caul’ün&#160;bomba geçirmez hangar kapısının ardında -şimdilik- hortlaklardan uzakta ve güvende olsalar da yine de tutsaktılar.</p>
<p>Yüzlerindeki ifade korku doluydu ve ben cam kapıya yaklaştıkça daha da korkunç bir hal aldı. Benim, demeye çalıştım ama kelimeler ağzımdan doğru çıkmıyordu. Arkadaşlarım o anda geriye doğru sıçradılar.</p><div><div><img src="main-310.png" alt=""/>
<p>367</p></div></div><div><div><img src="main-311.png" alt=""/></div></div>
<p>Benim, Jacob!</p>
<p>Ben konuşmaya çabalarken boğazımdan İngilizce sözcükler yerine hırıltılıyla karışık bir homurdanma ve havayı kırbaçlayan üç uzun ve dolgun dil çıktı. Sonra arkadaşlarımdan birinin&#160;-Enoch, konuşan Enoch’tu- henüz fark ettiğim o korkunç şeyi&#160;yüksek sesle dile getirdiğini duydum.</p>
<p>“Bu bir gölge! ”</p>
<p>Değilim, demeye çalıştım, değilim. Fakat kanıtlar aksini iddia ediyordu. Her nasılsa onlardan birine dönüşmüştüm. Tıpkı bir vampir gibi ısırılmış ya da öldürülmüş, yenilmiş, yeniden hayata&#160;dönmüş ve kendimi yepyeni bir bedende bulmuştum. Ah Tanrım,&#160;ah Tanrım, bu gerçek olamaz...</p>
<p>Dilim beni yan yolda bıraktığı için ellerimi onlara doğru uzatmaya, insan olduğumu anlamalarını sağlayacak bir işaret vermeye çalıştım ama onlara doğru uzanan şey dillerimden başkası değildi.</p>
<p>Üzgünüm, üzgünüm, bu şeyi nasıl idare edeceğimi bilmiyorum.</p>
<p>Emma elini körlemesine bana doğru savurdu ve... isabet ettirdi. O anda hiç beklenmedik ve yakıcı bir acı vücudumu esir aldı.</p>
<p>Ve nihayet uyandım.</p>
<p>Bir kez daha.</p>
<p>Ya da ani acının etkisiyle sarsılarak kendi bedenime döndüm. Uykudaki gölgenin gevşek dişlerinin arasında karanlıkta yatmakta olan yaralı, insan bedenime. Buna rağmen aynı zamanda&#160;yukarıdaki gölgeydim; acıyla sızlayan dilimi ağzımın içine sokuşturmuş, yalpalayarak kapının önünden uzaklaşıyordum. Her&#160;nasılsa hem kendi zihnimde hem de gölgenin zihninde varlığımı&#160;sürdürüyordum ve o anda fark ettim ki ikisinin kontrolü de benim ellerimdeydi. Hem kendi kolumu hem de gölgeninkini kal-dırabiliyordum, hem kendi başımı hem de gölgeninkini çevirebiliyordum ve bunları tek kelime bile etmeden, yalnızca aklımdan&#160;geçirerek yapıyordum.</p>
<p>3M &#160;&#160;&#160;&#160;&#160;&#160;&#160;&#160;&#160;&#160;&#160;&#160;---•--</p>
<p>Bilinçli bir şekilde denemeden, hatta fark bile etmeden gölgeye hükmetmek konusunda öylesine uzmanlaşmıştım ki -onun gözleriyle görüyor, onun teniyle hissediyordum- kısa süreliğine dahi olsa gölgenin ta kendisi olduğumu sanmıştım. Ama artık&#160;aradaki farkı ayırt edebiliyordum. Ben etrafı uyku sersemi canavarlar tarafından sarılmış bir deliğin derinliklerinde yatan o toy&#160;ve yaralı çocuktum. Beni buraya ağzının içinde getiren yaratık&#160;dışında -metabolizmasına o kadar çok toz karışmıştı ki yıllar&#160;boyunca uyuyabilirdi- hepsi birer birer uyanıyor ve uyuşukluk&#160;hissinden kurtulmak için kollarını ve bacaklarını sallayarak oldukları yerde doğruluyorlardı.</p>
<p>Ama beni öldürmekle ilgilenmiyor gibi görünüyorlardı. Sessizce ve ilgiyle beni izliyorlardı. Masal saatinde uslu uslu yarım daire şeklinde oturan çocuklar gibiydiler. Bir işaret bekliyorlardı.</p>
<p>Yuvarlanarak gölgenin ağzından kurtulup kendimi yere attım. Oturabilirdim ama ayağa kalkamayacak kadar acı içindeydim. Ama onlar ayağa kalkabilirdi.</p>
<p>Ayağa kalkın.</p>
<p>Bunu söylemedim, hatta doğru düzgün düşünmedim bile. Yalnızca yaptığımı hayal ettim. Tek fark, bunu yapanın ben olmamasıydı. Onlar yaptı. Tam on bir gölge kusursuz bir uyum&#160;içinde önümde ayağa kalktı. Bu, elbette, şoke ediciydi ama yine&#160;de bilgece bir dinginliğin bütün bedenime yayıldığını hissettim.&#160;Gevşeyerek kabiliyetimin en saf derinliklerine ulaşıyordum.&#160;Hepimizin zihinlerinin aynı anda kapanıp ardından aynı anda&#160;çevrimiçi olmasıyla -yani sistemlerin topluca geri yüklenmesiyle- ilgili bir şey, bize ahenk kazandırmış ve yeteneğimin derinlerindeki bilinçsiz güç kaynağına ve savunmaları düşen gölgelerin&#160;zihinlerine erişmemi sağlamıştı.</p>
<p>Artık hepsi benimdi. Görünmez iplerle kontrol edebildiğim kuklalardı. Ama daha ne kadarını yapabilirdim? Sınır neydi? Bir&#160;keresinde en fazla kaç tanesine hükmedebilirdim?</p>
<p>Sorularımın cevaplarını öğrenmek için oynamaya başladım.</p>
<p>Yukarıdaki odada gölgeyi yere yatırdım.</p><div><div><img src="main-312.png" alt=""/></div></div><div><div><img src="main-313.png" alt=""/></div></div>
<p>Yere yattı.</p>
<p>Bu arada hepsinin erkek olduğuna karar verdim.</p>
<p>Önümdekileri havaya zıplattım.</p>
<p>Zıpladılar.</p>
<p>Artık iki ayrı grup vardı: Yukarıda tek başına olan gölge ve karşımdakiler. Diğerleri yapmadan, yalnızca birinin kolunu kaldırmasını sağlayarak hepsine teker teker hükmetmeyi denedim.&#160;Bu, karşınızdaki insandan diğerlerini kımıldatmadan ayak parmaklarından yalnızca birini oynatmasını istemek gibiydi. Zordu&#160;ama imkânsız değildi. Kısa süre içinde bunu da becerdim. Yapmaya çalıştığım şeyin ne kadar az farkında olursam işim o denli&#160;kolaylaşıyordu. Bir hareketi yapılırken gözümün önüne getirdiğim anda kontrol kendiliğinden geliyor gibiydi.</p>
<p>Onları tünelin ilerisindeki kemik yığınlarına gönderdim ve yerden dilleriyle topladıkları kemikleri birbirlerine atıp tutmaya&#160;zorladım: başta teker teker, sonra ikişer, ardından üçer ve dörder... ta ki altışar kemiğe erişene dek hareketi tekrarlattım. Ancak yukarıdaki gölgeyi ayağa kaldırıp zıplattığım sırada aşağıdaki kemik atıcıları hedefi ıskalamaya başladı.</p>
<p>Bu işte ne kadar iyi olduğumu söylemenin hiç de palavraya kaçan bir yanı olduğunu sanmıyorum. Hatta doğal bir yetenektim. Alıştırma yapmaya biraz daha zamanım olsaydı bu konuda&#160;ustalaşabileceğimden bile emindim. Bütün oyuncuları gölgelerden oluşan bir basketbol maçının iki tarafını da yönetebilirdim.&#160;Her birine Kuğu Gölü Balesinde bambaşka bir rol verip hepsini&#160;aynı anda dans ettirebilirdim. Ama alıştırma yapmaya zamanım&#160;yoktu; bu kadarı yetmek zorundaydı. Böylece, hepsini etrafımda&#160;topladım, en güçlüsünün beni yerden alıp belime doladığı diliyle sırtına oturtmasını sağladım ve nihayet, canavarlardan oluşan&#160;küçük ordum teker teker kanalı tırmanıp yukarıdaki odaya çıkmaya başladı.</p><div><div><img src="main-314.png" alt=""/></div></div><div></div><div><div><img src="main-315.png" alt=""/></div></div>
<p>Dağınık odadaki tepe lambaları yanıyordu ve onların göz kamaştırıcı parlaklığında oradaki bedenlerin yalnızca cansız mankenlerle modellere ait olduğunu gördüm. Bütün ymbryneler odadan çıkarılmıştı. Caul’ün gözlem odasına açılan cam kapı kapalıydı.&#160;Üstüne bindiğim gölge dışında diğerlerine geride kalmalarını&#160;söyleyerek kapıya yanaştım ve arkadaşlarıma seslendim. Bu defa&#160;kendi sesimle ve dilimde.</p>
<p>“Benim! Jacob!”</p>
<p>Kapıya hücum ettiler; Emma’nın suratını diğerlerinin yüzleri çevreliyordu.</p>
<p>“Jacob!” Camın arkasında olduğundan sesi boğuk geliyordu. “Hayattasın!” Ama beni süzerken suratında sanki gördüğü şeyi&#160;anlamlandıramıyormuş gibi garip bir ifade belirdi. O sırada fark&#160;ettim ki gölgenin sırtında oturduğumdan Emma’ya havada süzü-lüyormuşum gibi görünüyor olmalıydım.</p>
<p>“Sorun yok,” dedim. “Bir gölgeye biniyorum!” Altımda sert ve etli bir şeyin olduğunu kanıtlamak için gölgenin omzuna vurdum. “Tamamen kontrolüm altında. Diğerleri gibi.”</p>
<p>Varlıklarını ispat etmeleri için ayaklarını yere vurmalarını sağlayarak on bir gölgeyi teker teker öne çıkardım. Arkadaşlarımın şaşkınlıktan ağızları açık kalmıştı.</p>
<p>“Bu gerçekten sen misin Jacob?” diye sordu Olive.</p>
<p>“Kontrolüm altında derken neyi kastediyorsun?” dedi Enoch.</p>
<p>“Gömleğinde kan var!” dedi Bronvvyn.</p>
<p>Cam kapıyı birbirimizin sesini duymamıza yetecek kadar araladılar. Nasıl olup da kendimi gölgelerin kuyusunda bulduğumu, gölgenin dişleri arasında ortadan ikiye ayrılma tehlikesi geçirdiğimi, uyuşup uykuya daldığımı ve en az bir düzine gölgeye hükmedebilir halde uyandığımı anlattım. Söylediklerimi kanıtlamak için&#160;gölgelere, Warren’ı bağlı olduğu sandalyeyle birlikte yerden almalarını ve havada sandalyeye taklalar attırarak adamı birkaç defa&#160;karşılıklı atıp tutmalarını söyledim. Gösterim bittiğinde çocuklar&#160;sevinç çığlıklarına boğuldu. Warren ise kusması an meselesiymiş&#160;gibi inliyordu. Sonunda komutum üzerine adamı yere bıraktılar.</p><div><div><img src="main-316.png" alt=""/>
<p>371</p></div></div><div><div><img src="main-317.png" alt=""/></div></div>
<p>“Kendi gözlerimle görmüş olmasaydım hayatta inanmazdım,” dedi Enoch. “İmkânı yok!”</p>
<p>“Olağanüstüsün!” dediğini duydum incecik bir sesin. Döndüğümde Claire oradaydı.</p>
<p>“Gel de sana şöyle bir bakayım!” dedim ama açık vaziyetteki kapıya yaklaştığımı görünce korkuyla büzüldü. Yeteneğimden&#160;etkilenmelerine rağmen tuhafların gölgelere karşı beslediği o doğal korkunun üstesinden gelmeleri o kadar da kolay değildi ve&#160;büyük olasılıkla kokunun da pek faydası olmuyordu.</p>
<p>“Güvendesiniz,” dedim, “Söz veriyorum.”</p>
<p>Olive kapının önüne geldi. “Ben korkmuyorum.”</p>
<p>“Ben de,” dedi Emma, “ve içeri ilk ben gireceğim.”</p>
<p>Kapının eşiğinden adımını atıp benimle buluşmaya geldi. Gölgeye diz çöktürdüm, oturduğum yerden Emma’ya uzandım&#160;ve garip bir şekilde de olsa kollarımı Emma’nın vücuduna dolamayı başardım. “Üzgünüm, kendi başıma ayakta durmayı pek&#160;beceremiyorum,” dedim. Yüzümü yanağına yaslayıp yumduğum&#160;gözlerimi saçlarına gömdüm. Bu yeterli değildi ama şimdilik yeterli olmak zorundaydı.</p>
<p>“Yaralanmışsın.” Bana bakmak için geri çekildi. “Her yerin kesik içinde... ve kesikler de epeyce derin.”</p>
<p>“Onları hissedemiyorum. Toz her yanıma bulaştı...”</p>
<p>“Bu yalnızca vücudunun uyuştuğunu gösterir, iyileştiğini de-</p>
<h6>ğil-</h6>
<p>“Buna daha sonra kafa yorarım. Ne kadar zamandır aşağıdaydım?”</p>
<p>“Saatlerdir,” diye fısıldadı. “Öldüğünü sandık.”</p>
<p>Alnımı onunkine sürttüm. “Sana söz vermiştim, yoksa unuttun mu?”</p>
<p>“Bana başka bir söz daha vermen gerek. Korkudan ödümü patlatmayı kes.”</p>
<p>“Elimden geleni yapacağım.”</p>
<p>“Hayır. Söz ver.”</p>
<p>“Tüm bunlar sona erdiğinde sana istediğin sözü veririm.”</p><div><div><img src="main-318.png" alt=""/></div></div><div><div>
<p>372</p><img src="main-319.png" alt=""/></div></div>
<p>“Bunu sana hatırlatacağım,” dedi.</p>
<p>Bayan Peregrine kapıda göründü. “İkiniz artık içeri gelseniz iyi edersiniz. Ama şu canavarı dışarıda bırakın lütfen!”</p>
<p>“Bayan P,” dedim, “ayaklanmışsınız!”</p>
<p>“Evet, iyileşiyorum,” diye yanıtladı. “Hayatımı, buraya geç gelmeme ve kardeşimin ailevi nedenlerden ötürü bana iltimas&#160;geçmesine borçluyum. Ama diğer ymbryne dostlarım benim kadar şanslı değildi.”</p>
<p>“Canını bağışlayacak değildim, sevgili kız kardeşim,” dedi odada yankılanan güçlü bir ses. Caul yine anons siteminden konuşmaya başlamıştı. “Tatlıyı sona saklıyordum!”</p>
<p>“Kapat çeneni!” diye bağırdı Emma. “Seni bulduğumuz zaman Jacob’ın gölgeleri seni kahvaltı niyetine mideye indirecek!”</p>
<p>Caul güldü. “Bundan kuşkuluyum,” dedi. “Sandığımdan çok daha güçlüsün, oğlum, ama sakın kendini kandırmaya kalkma.&#160;Bir çıkmazın ortasındasın. Sadece kaçınılmaz sonu geciktiriyorsun. Eğer şimdi teslim olursan bazılarınızın hayatını bağışlamayı&#160;düşünebilirim...”</p>
<p>Gölgelerin, dillerinin tek bir hareketiyle tavandaki hoparlörleri söküp yere çarparak kırmalarını sağladım. Kablolar ve ufak tefek parçalar her yere saçılırken Caul’ün sesi kesildi.</p>
<p>“Onu bulduğumuzda,” dedi Enoch, “onu öldürmeden önce tırnaklarını teker teker sökmek istiyorum. Bununla ilgili herhangi bir sorunu olan var mı?”</p>
<p>“Burnundan içeri koca bir arı sürüsü göndermeme engel olmadığın sürece yok,” dedi Hugh.</p>
<p>“Biz öyle şeyler yapmayız,” dedi Bayan Peregrine. “Her şey sona erdiğinde ymbryne kanunları tarafından tuhaf ömrünün&#160;geri kalanını bir ceza döngüsünde geçirmeye mahkûm edilecek.”</p>
<p>“Bunun eğlencesi nerede?” dedi Enoch.</p>
<p>Bayan Peregrine, Enoch’a öyle bir baktı ki çocuk suspus kesildi.</p>
<p>Gölgenin sırtından inip Emma’nın yardımıyla topallayarak kapıdan geçtim ve gözlem odasına girdim. Arkadaşlarımın hepsi&#160;oradaydı. Tabii Fiona dışında. O sırada, duvarların dibine çökmüş&#160;ya da ofis sandalyelerinin üstünde dinlenmeye çalışan solgun ve&#160;korku içindeki yüzlerin beni izlediğini fark ettim. Ymbryneler.</p><div><div><img src="main-320.png" alt=""/>
<p>373</p></div></div><div><div><img src="main-321.png" alt=""/></div></div>
<p>Ama ben onların yanma gidemeden arkadaşlarım yolumu kesti. Kollarını boynuma dolayıp sarsak vücudumu kucaklayarak beni ayakta tuttular. Onlara boyun eğdim. Uzun süredir böylesine&#160;tatlı bir his yaşamamıştım. Ama Addison’ın yaralı haldeki iki patisi elverdiğince asil bir tavırla yürüyerek yanıma geldiğini görünce&#160;onu karşılamak için arkadaşlarımın kollarından kurtuldum.</p>
<p>“ikidir hayatımı kurtarıyorsun,” dedim elimi tüylü kafasına koyarak. “Sana olan borcumu nasıl öderim, bilmiyorum.”</p>
<p>“Bizi bu lanet olasıca döngüden çıkarmakla işe başlayabilirsin,” diye hırladı. “O köprüyü geçtiğim için bile çok pişmanım!”</p>
<p>Söylediğini duyanlar güldü. Belki de köpek tabiatından kaynaklanıyordu ama Addison’ın dilinin kemiği yoktu; aklından geçen her şeyi pat diye söylerdi.</p>
<p>“Kamyonun altına tutunarak yaptığın numara şimdiye dek gördüğüm en cesurca şeylerden biriydi,” dedim.</p>
<p>“Ama tesisin içine girdiğim anda yakalandım. Korkarım hepinizi hayal kırıklığına uğrattım.”</p>
<p>Ağır kapının diğer yanından ani, sağır edici bir patlama sesi yükseldi. Oda zangır zangır titredi. Raflara dizilmiş küçük nesneler yere düştü.</p>
<p>“Hortlaklar kapıyı patlatmaya çalışıyorlar,” diye açıkladı Bayan Peregrine. “Bir süredir uğraşıyorlar.”</p>
<p>“Onlara gününü göstereceğiz,” dedim. “Ama önce kimlerin kayıp olduğunu öğrenmek istiyorum. Kapıyı açtığımız anda işler&#160;çığırından çıkacak. Bu nedenle, tesisin başka bir köşesinde kurtarılmayı bekleyen tuhaflar varsa savaşa giriştiğimiz sırada onların da aklımda olmasını istiyorum.”</p>
<p>O kadar karanlık ve kalabalıktık ki yoklama yapmaya karar verdik. Arkadaşlarımızın isimlerini iki kere seslenerek hepsinin burada olduğundan bir kez daha emin oldum. Sonra Bayan&#160;VVren’in buz evinden kaçırılan diğer tuhafları sordum: palyaço&#160;(Olive hıçkıra hıçkıra, hortlaklardan emir almayı reddettiği için&#160;yarığa atıldığını anlattı), katlanan adam (onu yeraltı istasyonunda bıraktığımızda ölümün eşiğindeydi), telekinetik Melina (ruhunun bir kısmı alınmış halde üst katta baygın yatıyordu) ve solgun kardeşler (onlar da Melina’yla aynı durumdaydı). Sonra sıra,&#160;Bayan Wren’in kurtardığı çocuklara geldi: acayip şapkalı, sıradan&#160;görünüşlü oğlan ve kabarık saçlı, yılan oynatıcısı kız. Bronwyn&#160;kızın diğer tuhafların tutulduğu başka bir binaya götürüldüğünü&#160;gördüğünü söyledi.</p>
<p>Son olarak ymbryneleri saydık. Kavuştukları andan beri çocukların yanından bir an olsun ayrılmadığı Bayan Peregrine aklıma gelen ilk isim oldu. Onunla konuşmak istediğim çok fazla konu vardı. Onu son görüşümüzden beri başımıza gelmeyen kalmamıştı. Onun yaşadıklarının da bizimkilerden aşağı kalır yanı&#160;yoktu. Her ne kadar bunlardan bahsetmeye zamanımız olmasa&#160;da gözlerimizin buluştuğu kısacık anlarda bakışlarımızın birbirine çok şey anlattığı kesindi. Bana ve Emma’ya yüzünde su&#160;götürmez bir gurur ve hayranlıkla bakıyordu. Size güveniyorum,&#160;diyordu gözleri.</p>
<p>Fakat ilgilenmemiz gereken tek ymbryne, kavuşmamıza en az bizim kadar mutlu olan Bayan Peregrine değildi. Toplamda on&#160;iki kişiydiler. Bayan Peregrine bizi arkadaşlarıyla tanıştırdı: Em-ma’nın onu tavana bağlayan ipi keserek kurtardığı Bayan Wren&#160;yaralı olsa da iyi durumdaydı. Bayan Glassbill yüzünde hâlâ o&#160;dalgın ve sersemlemiş ifadeyle boş boş bakmaya devam ediyordu. Bayan Peregrine’le birlikte Cairnholm’den kaçırıldığından&#160;beri kendisinden haber alınamayan Bayan Avocet, yani en yaşlı&#160;ymbryne kapının yanındaki sandalyede oturuyordu. Bayan Bun-ting, Bayan Treecreeper ve diğerleri kadının başına toplanmış,&#160;omuzlarındaki battaniyeyi düzeltiyorlardı.</p>
<p>Neredeyse hepsi korkmuş görünüyordu ve bu hiç de ymbry-nelere yakışan bir tavır değildi. Bizi koruyan, bize liderlik eden onlar olmalıydı ama haftalardır burada esaret altındaydılar; tüm&#160;bu zaman boyunca tüyler ürpertici şeylere tanık olmuş ve korkunç işkencelere maruz kalmışlardı. (Ayrıca bir düzine gölgeye</p><div><div><img src="main-322.png" alt=""/></div></div><div><div><img src="main-323.png" alt=""/></div></div>
<p>hükmedebilme becerime arkadaşlarım kadar güvenmiyorlardı ve odanın boyutları izin verdiği ölçüde yaratıklarımdan uzak durmayı tercih ediyorlardı.)</p>
<p>Yoklamanın sonuna geldiğimizde aramızda adı söylenmemiş tek bir kişi kalmıştı: sessizce ymbrynelerin yanında otururken&#160;koyu camlı gözlüklerinin ardında gizlenen gözlerini üstümüzden ayırmayan sakallı ve ufak tefek bir adam.</p>
<p>“Peki, bu kim?” dedim. “Bir hortlak mı?”</p>
<p>Adam öfkeden kudurdu. “Hayır/” Bizlere fena halde şaşı gözlerini göstermek için hiddetle gözlüğünü çıkardı. “Ben oyum!” dedi ağır Italyan aksanıyla. Yanındaki masanın üstünde deri ciltli, büyük bir kitap duruyordu. Adam sanki kim olduğunu açıklı-yormuşçasına parmağıyla kitaba işaret etti.</p>
<p>Omzumda bir el hissettim. Bu çizgili hapishane üniformasından kurtulduğundan tekrar görünmez olan Millard’dı. “Seni tarihin en önemli zaman haritacısıyla tanıştırmama izin ver,” dedi coşkulu bir ses tonuyla. “Jacob, işte karşında Perplexus Anoma-lous.”</p><div><img src="main-324.png" alt=""/></div><div><img src="main-325.jpg" alt=""/></div>
<p>“Buongiomo,” dedi Perplexus. “Nasılsınız?”</p>
<p>“Sizinle tanışmak benim için bir şeref,” dedim.</p>
<p>“Evet,” dedi burnunu havaya kaldırarak. “Öyle.”</p>
<p>“Burada ne işi var?” diye fısıldadım Millard’a. “Ve nasıl oluyor da hâlâ hayatta?”</p>
<p>“Caul onu Venedik’te, kimsenin varlığından bile haberdar olmadığı bir on dördüncü yüzyıl döngüsünde yaşarken bulmuş. Buraya getirilmesinin üzerinden iki gün geçti, yani kısa süre sonra hızla yaşlanmaya başlayacaktır.”</p>
<p>Şu âna kadar duyduklarımdan anladığım kadarıyla Perplexus süratle yaşlanma tehlikesiyle karşı karşıyaydı çünkü yaşadığı&#160;döngü, şu anda içinde olduğumuz döngüden çok daha eskiydi ve&#160;aradaki yıl farkı er ya da geç Perplexus’un yakasına yapışacaktı.</p>
<p>“Çok büyük hayranmızım!” dedi Millard, Perplexus’a. “Bütün haritalarınız...”</p>
<p>“Evet, evet, daha önce de söyledin,” dedi Perplexus. “Grazie”</p>
<p>“Ama bunların hiçbiri burada ne işi olduğunu açıklamıyor,” dedi Emma.</p>
<p>“Perplexus günlüklerinde Ruhlar Kütüphanesi’ni bulduğundan bahsetmişti,” dedi Millard, “Caul de izini takip etti, onu kaçırdı ve Ruhlar Kütüphanesi’nin yerini söylemeye zorladı.”</p>
<p>“Hiçbir şey söylemeyeceğime dair kan yemini etmiştim,” dedi Perplexus sefil bir halde. “Artık sonsuza dek lanetlendim!”</p>
<p>“Yaşlanmaya başlamadan önce Perplexus’u döngüsüne ulaştırmak istiyorum,” dedi Millard. “Tuhafların dünyasının yaşayan en büyük hâzinesinin kaybına göz yumamam!”</p>
<p>Kapının dışından bir patlama sesi daha geldi ama bu seferki, bir öncekinden daha büyük ve gürültülüydü. Oda zangırdadı ve&#160;tavandan çakıl taşı boyutunda kaya parçaları döküldü.</p>
<p>“Elimizden geleni yapacağız, sevgili oğlum,” dedi Bayan Peregrine. “Ama önce icabına bakmamız gereken başka şeyler var.”</p>
<h6>♦ * *</h6><div><img src="main-326.png" alt=""/>
<p>♦</p></div>
<p>Çabucak bir eylem planı hazırladık: büyük kapıyı savurarak açıp yolu boşaltmaları için gölgelerimi kullanacaktık. Gözden çıkarılabilirlerdi, iyi iş görüyorlardı ve onlarla aramdaki bağlantı gitgide güçleniyordu. Ters gidebilecek şeyler konusunda düşünmeye&#160;bile cüret edemiyordum. Eğer becerebilirsek Caul’ü bulmayı istiyorduk ama asıl önceliğimiz tesisi canlı terk etmekti.</p>
<p>Gölgelerimi küçük odaya getirdim. Yaratıklar sallana sallana yürüyerek ağır kapının etrafında toplaşırken herkes onlardan&#160;köşe bucak kaçtı. Çoğu sırtlarını duvara verip elleriyle burunlarını tıkamıştı. Gölgelerin en irisi diz çöktü ve bir kez daha sırtına&#160;bindim. Yerden o kadar yükselmiştim ki kafamın tavana sürtmemesi için öne doğru kamburlaşmak zorundaydım.</p>
<p>Koridordaki hortlakların seslerini duyabiliyorduk. Başka bir bomba daha yerleştirdiklerine şüphe yoktu. Dışarı çıkmadan&#160;önce bombayı patlatmalarını beklemeye karar verdik ve odaya&#160;çöken gergin sessizliğe rağmen kapının yanında öylece dikildik.</p>
<p>Nihayet Bronwyn gerginliği böldü. “Bence Bay Jacob hepimize bir şeyler söylemeli.”</p>
<p>“Ne gibi?” dedim herkesin yüzüne bakabilmek için gölgemi döndürürken.</p>
<p>“Bize savaşta liderlik etmek üzeresin,” dedi Bronwyn. “Liderlerin söyleyeceği türden şeyler.”</p>
<p>“İlham verici bir şeyler,” dedi Hugh.</p>
<p>“Korkumuzu biraz olsun dindirecek türden şeyler,” dedi Horace.</p>
<p>“Bu çok büyük bir baskı,” dedim utana sıkıla. “Bunun korkunuzu biraz olsun dindirmeye yarayıp yaramayacağını bilmiyorum ama bir süredir bunu düşünüp duruyorum. Sizi sadece birkaç haftadır tanıyorum ama sanki kendimi bildim bileli tanıyor gibiyim. Şu âna kadar sahip olduğum en iyi dostlarsınız. Ve&#160;sadece birkaç ay önce, büyükbabam hâlâ hayattayken gerçek olduğunuzu bilmeden öylece evimde oturduğumu düşünmek artık&#160;bana son derece garip geliyor.”</p>
<p>Dışarıdaki koridordan yükselen gürültüleri önce boğuk konuşma sesleri, sonra da metal bir şeyin yere düşme sesi takip etti.</p>
<p>Sesimi yükselterek konuşmayı sürdürdüm. “Büyükbabamı her geçen gün daha çok özlüyorum ama bir keresinde, çok zeki&#160;bir arkadaşım bana yaşanan her şeyin bir nedeninin olduğunu&#160;söylemişti. Eğer büyükbabamı kaybetmiş olmasaydım sizi asla&#160;bulamayacaktım. Yani sanırım kendime başka bir aile bulmak&#160;için ailemin bir parçasını kaybetmek zorundaydım. Neyse, işte&#160;bana böyle hissettiriyorsunuz. Ailemmişsiniz gibi. Sizden biriymişim gibi.”</p>
<p>“Bizden birisin,” dedi Emma. “Sen bizim ailemizin bir parça-sısın.”</p>
<p>“Seni seviyoruz, Jacob,” dedi Olive.</p>
<p>“Sizi tanımak olağanüstüydü, Bay Jacob,” dedi Bayan Peregrine. “Büyükbabanız sizinle gurur duyardı.”</p>
<p>“Teşekkürler,” dedim hem biraz duygusallaşarak hem de utanarak.</p>
<p>“Jacob?” dedi Horace. “Sana bir şey verebilir miyim?”</p>
<p>“Tabii ki,” dedim.</p>
<p>Aramızda gizli bir şeyler döndüğünü anlayan diğerleri kendi aralarında mırıldanmaya başladı.</p>
<p>Horace tahammül sınırlarının izin verdiği ölçüde gölgeye yaklaştı ve hafifçe titreyerek, kare şeklinde katlanmış bir bez&#160;parçası uzattı. Gölgenin sırtında oturduğum yüksek yerden aşağı&#160;eğilerek bezi aldım.</p>
<p>“Bu bir atkı,” dedi Horace. “Bayan P benim için içeri gizlice bir çift şiş sokmayı başardı. Bunu hücremde ördüm. Sanıyorum&#160;burada aklımı kaçırmama engel olan tek şey buydu.”</p>
<p>Teşekkür edip atkıyı açtım. İki ucuna püsküller takılmış, oldukça sade ve gri renkli bir atkıydı ama özenle dokunmuştu. Hatta köşesine adımın ve soyadımın baş harfleri bile işlenmişti. JP.</p>
<p>“Vay canına Horace, bu çok...”</p>
<p>“Bir sanat eseri sayılmaz. Eğer desen kitabım yanımda olsaydı çok daha güzelini örebilirdim.”</p><div><div><img src="main-327.png" alt=""/></div></div><div><div>
<p>380</p><img src="main-328.png" alt=""/></div></div>
<p>“Bu harika,” dedim. “Ama beni tekrar göreceğini nereden biliyordun ki?”</p>
<p>“Bir rüya gördüm,” dedi ürkekçe gülümseyerek. “Onu takar mısın? Havanın soğuk olmadığını biliyorum ama... şans getirmesi için?”</p>
<p>“Elbette,” dedim ve gevşekçe boynuma doladım.</p>
<p>“Hayır, öyle takarsan kayıp düşer. Şöyle yapmalısın.” Atkıyı ortadan ikiye katlayıp ilmek gibi boynumdan geçirdi. Böylece&#160;hem boynumda kusursuz bir düğüm olmuştu hem de atkının&#160;uçlan düzgün bir şekilde gömleğimden aşağı sarkıyordu. Savaşa giderken giyilecek türden bir şey olmasa da atkıyı takmamın&#160;kimseye zararının olmayacağını düşündüm.</p>
<p>Emma yanımıza yanaştı. “Rüyanda erkek modası dışında gördüğün bir şey oldu mu?” diye sordu Horace’a. “Caul’ün nerede saklandığı gibi?”</p>
<p>Horace başını iki yana salladı ama tam yanıt vermeye başlamıştı ki -“Hayır ama posta pulları hakkında büyüleyici bir rüya gördüm,”- koridordan bir çöp kamyonu duvara çarpmış gibi kemiklerimizi zangır zangır titreten sonik bir patlama sesi duyuldu. Odanın ucundaki büyük hangar kapısı her yana menteşeler&#160;ve şarapnel parçaları saçarak patlarcasına açıldı. (Neyse ki şarapneller kimseye isabet etmedi.) Bunu, dumanın gitgide etkisini&#160;yitirip herkesin eğildiği yerden yavaşça kalktığı bomboş bir an&#160;takip etti. Sonra kulaklarımdaki çınlamaya rağmen gürleyen bir&#160;sesin, “Oğlanı yalnız gönderirseniz kimsenin canı yanmaz!” dediğini duydum.</p>
<p>“Nedense onlara inanmıyorum,” dedi Emma.</p>
<p>“Ben de öyle,” dedi Horace.</p>
<p>“Bunu aklınıza bile getirmeyin Bay Portman,” dedi Bayan Peregrine.</p>
<p>“Getirmiyordum,” diye yanıtladım. “Herkes hazır mı?”</p>
<p>Onaylayan mırıltılar yükseldi. Gölgeleri kapının iki yanına yerleştirdim; devasa çeneleri açık, dilleri saldırıya hazırdı. Tam&#160;sürpriz saldırımı başlatmak üzereydim ki koridordaki anons&#160;sisteminden Caul’ün sesini duydum: “Gölgeler kontrolleri altında! Geri çekilin! Savunma yerlerinize dönün!”</p>
<p>“Lanet olsun!” diye bağırdı Emma.</p>
<p>Geri çekilen botların sesleri koridoru doldurdu. Sürpriz saldırımız mahvolmuştu.</p>
<p>“Sorun değil,” dedim. “On iki gölgeniz olduğu zaman kimseyi gafil avlamak zorunda değilsiniz.”</p>
<p>Gizli silahımı kullanma zamanı gelmişti. Saldırıdan önce artan gerginliğe rağmen gitgide dinginleşiyordum; bilincim gevşeyip gölgeler arasında bölünürken asıl benliğimin rahatladığını hissettim. Ve sonra, arkadaşlarım ve ben geride beklerken yaratıklar patlama sonucunda tahrip olmuş kapıdan koridora akın&#160;etmeye başladılar; koşuyor, hırlıyor, çenelerini açıp kapatıyor,&#160;bomba patladıktan sonra ortalığa yayılan dumanların içinde görünmez bedenleriyle irili ufaklı tüneller kazıyorlardı. Hortlaklar&#160;silahlarının parıldayıp sönen namlularıyla onlara ateş ederek geri&#160;çekilmeye devam ettiler. Kurşunlar vızıldayarak açık vaziyetteki&#160;kapıdan geçip benim ve diğerlerinin siper almaya çalıştığı odaya&#160;girerek arkamızdaki duvardan sekiyordu.</p>
<p>“Ne zaman olduğunu söyle!” diye bağırdı Emma. “Senin talimatını bekliyoruz! ”</p>
<p>Zihnim aynı anda düzinelerce yerde olduğundan güç bela İngilizce bir yanıt verebildim. Ben onlardım, koridordaki gölgelerdim; onların tenini dağlayarak geçen her kurşun bedenimin&#160;acıyla sızlamasına neden oluyordu.</p>
<p>Bizim dillerimiz onlara önce ulaştı: yeterince hızlı koşamayan hortlaklara ve savaşmak için geride kalan cesur ama ahmak olanlara. Onlara vurduk, kafalarını duvara çarptık ve çok azımız&#160;-bu noktada kendi duyularımı kapatmaya çalıştım- geride kalarak dişlerini onların etlerine geçirdi, silahlarını yutup çığlıklarını&#160;bastırdı ve nihayet onları boğazlarında koca birer yarıkla öylece&#160;ortada bıraktı.</p>
<p>Daralan merdivenlerde sıkışan muhafızlar tekrar ateş açtı. Kurşunlar bir kez daha yağmur olup üstümüze yağdı; bu son&#160;derece acı vericiydi ama yine de sağa sola savrulan dillerimizle&#160;koşmaya devam ettik.</p><div><div><img src="main-329.png" alt=""/></div></div><div><div><img src="main-330.png" alt=""/></div></div>
<p>Hortlaklardan bazıları ambar kapağından kaçsa da diğerleri o kadar şanslı değildi. Çığlık atmayı kestikleri zaman cesetlerini merdiven boşluğundan attık. Zihnimdeki sinyalleri yitip&#160;gittiğinden ve aramızdaki bağlantı koptuğundan gölgelerimden&#160;ikisinin öldüğünü hissettim. Ama nihayet koridor düşmandan&#160;temizlenmişti.</p>
<p>“Şimdi!” dedim Emma’ya. O sırada kurabildiğim en uzun ve karmaşık cümle buydu.</p>
<p>“Şimdi!” diye bağırdı Emma grubumuzun geri kalanına dönerek. “Bu taraftan!”</p>
<p>Sırtından düşmemek için boynuna tutunduğum gölgemi koridora soktum. Emma diğerleriyle birlikte peşim sıra koridora daldı; yanan ellerini dumanın içinde birer sinyal olarak kullanıyordu. Canavarlar taburum önde, tuhaflar ordum arkada olduğu&#160;halde hep birlikte koridor boyunca ilerledik. Tuhaflar ordumun&#160;ön saflarında en güçlüleri ve en cesurları yürüyordu: Emma,&#160;Bronwyn ve Hugh. Sonra ymbryneler ve ağır Günler Haritası cildini de yanma almakta ısrar eden ve cildi taşırken homurdanıp&#160;duran Perplexus. En küçük çocuklar, ürkekler ve yaralılar en arkadan geliyordu.</p>
<p>Koridor barut ve kan kokuyordu.</p>
<p>Ölü hortlakların cesetlerinin yanından geçmeye başladığımız sırada, “Bakmayın!” dediğini duydum Bronwyn’in.</p>
<p>Koşarken cesetleri saydım: iki gölgeme karşılık onlar beş, altı, yedi kayıp vermişti. Bu oran son derece ümit vericiydi ama&#160;toplamda kaç hortlak vardı? Kırk? Elli? Onların sayısı hepsini&#160;öldüremeyeceğimiz kadar çokken bizim herkesi koruyamayacağımız kadar kalabalık olduğumuzdan ve yüzeye çıktığımızda&#160;kolaylıkla etrafımızı sarıp bizi mağlup edeceklerinden endişeleniyordum. Açık alana çıkmadan önce mümkün olduğunca çok&#160;sayıda hortlak öldürmeliydim; aksi takdirde bu mücadele asla&#160;kazanamayacağımız bir şeye dönüşürdü.</p>
<p>Bilincim tekrar gölgelere kaydı. Spiral basamakları tırmananlardan ilki ambar kapısından çıktı. Ama ardından hissettiğim tek şey yakıcı bir acı ve boşluktu.</p>
<p>Dışarı çıktığı anda pusuya düşürülmüştü.</p>
<p>Ambar kapağından çıkan ikinci hortlağa, ölü olanın cesedini kalkan gibi kullanmasını söyledim. O yaylım ateşini kendi üstüne çekip odada hızla ilerlerken diğer gölgeler onu takip ederek&#160;ambar kapağından çıktı. Hortlakları çabucak püskürtmeli, hastane yataklarında yatan tuhaflardan uzaklaştırmalıydım. Dillerimizi birkaç defa daha savurmamızla bize en yakın hortlağı alt ettik&#160;ama diğerleri kaçtı.</p>
<p>Tuhaflar ambar kapağından çıkarken gölgelerimi hortlakların peşinden gönderdim. Artık sayıca o kadar kalabalıktık ki yatağa&#160;çakılmış arkadaşlarımızın ruhlarını emen iğneleri sökmek çok&#160;kolay olacaktı. Dağılıp çabucak hallediverdik. Prangaya vurulmuş adam ve dolaba sakladığımız oğlan ise burada daha güvende&#160;olacaktı. Nasıl olsa onlar için geri dönecektik.</p>
<p>Bu sırada gölgelerim hortlakları binanın çıkışına doğru kovalıyorlardı. Hortlaklar kaçarken arkalarından çılgınca ateş ediyordu. Dillerimizle topuklarına vurarak iki ya da üç tanesini yere devirmeyi başardık. Zaten sadece birkaç saniye sonra gölgelerim&#160;onlara yetiştiğinde dehşet verici sonlarıyla karşılaştılar. Hortlaklardan biri tezgâhın ardına saklanmış, elindeki bombayı yerleştiriyordu ama gölgem dilini adamın beline dolayıp onu da bombasını da yandaki odalardan birine fırlattı. Birkaç saniye sonra&#160;bomba patladı. Bu sırada, gölgelerimden biri daha bir çırpıda&#160;bilincimden kopup gitti.</p>
<p>Hortlaklar etrafa dağılmış ve yarısından fazlası pencerelerden ya da yan kapılardan dışarı fırlayarak kaçmıştı. Onları elimizden&#160;kaçırıyorduk; dengeler değişiyordu. Yataklara çivilenmiş tuhafların iğnelerini çıkarmayı bitirdik ve sırtına bindiğim gölgeyle&#160;birlikte sayıları sekize düşen gölgelerime yetişmek üzere harekete geçtik. Korkunç aletlerle dolu odaya girip kapıya yaklaştığımız anda bir seçeneğimiz daha olduğunu fark ettim ve bunu en</p><div><img src="main-331.png" alt=""/></div>
<p>yakımındakilere, yani Emma’ya, Bayan Peregrine’e, Enoch’a ve Bronvvyn’e sordum.</p>
<p>“Gölgeleri kalkan gibi kullanıp kuleye ulaşmaya mı çalışacağız?” dedim. Hükmetmem gereken gölgelerin sayısı azaldığından kendi dilimde konuşmak daha kolay olmuştu. “Yoksa savaşmaya&#160;devam mı edeceğiz?”</p>
<p>Şaşırtıcı bir şekilde hepsi benimle aynı fikirdeydi. “Şimdi vazgeçemeyiz,” dedi Enoch ellerindeki kanı silerken.</p>
<p>“Eğer şimdi kaçarsak sonsuza dek bizi kovalamayı bırakmazlar,” dedi Bronwyn.</p>
<p>“Hayır, peşinize düşmeyeceğiz!” diye bağırdı hemen yanımızdaki döşemelerin az ilerisine sinmiş yaralı bir hortlak. “Barış anlaşması imzalayacağız!”</p>
<p>“Bunu 1945 yılında denemiştik,” dedi Bayan Peregrine. “Üzerine yazıldığı tuvalet kâğıdı kadar bile kıymeti olmadı. Savaşmaya devam etmeliyiz, çocuklar. Bir daha elimize böyle bir fırsat geçmeyebilir.”</p>
<p>Emma alevler içindeki elini havaya kaldırdı. “Hadi burayı yakıp kül edelim.”</p>
<p>* * *</p>
<p>Gölgelerimi laboratuvar binasından kaçan hortlakların peşinden avluya gönderdim. Bir kez daha pusuya düşürülen gölgelerden&#160;biri daha öldü ve yaratık son nefesini verirken zihnimde ona&#160;ayırdığım yer karardı. .Üzerine bindiğim gölge dışında şimdiye&#160;dek bütün gölgelerime en az bir kurşun isabet etmişti ama aldıkları yaralara rağmen çoğu güçlerinden hiçbir şey kaybetmeden&#160;savaşmaya devam ediyordu. Birkaç defa zor yoldan öğrendiğim&#160;üzere gölgeler alt edilmesi güç tiplerdi. Öte yandan hortlaklar&#160;korku içinde kaçışıyor gibi görünüyorlardı ama bu onları göz&#160;ardı edebileceğim anlamına gelmiyordu. Nerede olduklarını tam&#160;olarak bilememek onları daha da tehlikeli kılmaktan başka hiçbir işe yaramıyordu.</p><div><img src="main-332.png" alt=""/></div>
<p>Gölgeleri keşfe gönderirken arkadaşlarımı binanın içinde tutmaya çalıştım ama tuhaflar öfkeli ve galeyana gelmiş haldeydiler. Savaşma isteğiyle yerlerinde duramıyorlardı.</p>
<p>“Yolumdan çekilin!” dedi Hugh kapının önünde duran Em-ma’yı ve beni itip geçmeye çalışarak.</p>
<p>“Her şeyi Jacob’ın yapması hiç de adil değil!” dedi Olive. “Şimdiye dek hortlakların neredeyse yansını öldürdün ama ben&#160;de onlardan en az senin kadar nefret ediyorum! Tek farkımız&#160;benim onlardan daha uzun süredir, neredeyse yüz yıldır nefret&#160;ediyor olmam! Çekilin hadi!”</p>
<p>Haklıydı. Bu çocuklar yüzyıldır hortlaklardan nefret ediyorlardı ve bu nefreti bünyelerinden atmalıydılar. Oysa ben açgözlü davranarak tüm zafere sahip çıkıyordum. Bu onların da savaşıydı ve onları bundan sakınmak bana düşmezdi. “Eğer gerçekten&#160;yardım etmek istiyorsan,” dedim Olive’e, “o zaman şöyle yapabilirsin...”</p>
<p>Otuz saniye sonra avludaydık. Horace ve Hugh kızın beline doladıkları bir halat yardımıyla Olive’i havaya yükseltiyorlardı.&#160;Daha o anda, gökyüzündeki gözümüz haline geldi ve toprağa&#160;mahkûm gölgelerimin asla toplayamayacağı istihbaratı avazı çık-tığınca bize iletmeye koyuldu.</p>
<p>“Sağdaki küçük beyaz barakanın az ötesinde birkaç tane var! Bir tane de çatıda! Birkaç tanesi de büyük duvara doğru koşuyor!”</p>
<p>Dört bir yana dağılmamışlardı ama çoğu avludan uzaklaşmıştı. Şansımız yaver giderse hâlâ onları yakalayabilirdik. Altı gölgemi yanıma çağırdım. Saflar halinde ilerleyebilmemiz için&#160;dördünü en öne sıralarken, arkadan gelecek saldırılara karşı bizi&#160;korumaları için ikisini en arkaya gönderdim. Gölgelerin arasında kalan alana yayılmak ve gölgelerden oluşan duvarımızı aşan&#160;hortlaklarla baş etmek de arkadaşlarımla bana kaldı.</p>
<p>Uygun adım avlunun kenarına doğru yürümeye koyulduk. Ata biner gibi sırtına bindiğim gölgemin tepesinde, kendimi ordularını at sırtından komuta eden bir general gibi hissediyordum. Emma yanımdaydı; diğer tuhaflarsa hemen arkamızda.&#160;Bronwyn fırlatmak için sağa sola saçılmış tuğlaları topluyordu;&#160;Horace ve Hugh, ucunda Olive’in bağlı olduğu halata asılıyorlardı; Millard, Günler Haritası’m kalkan olarak kullanırken nefes&#160;almadan birbiri ardına İtalyanca küfürler sıralayan Perplexus’un&#160;yanından bir an olsun ayrılmıyordu. Arkada ymbryneler ıslık çalıp kuş sesleri çıkararak kanatlı arkadaşlarını bize yardım etmeye&#160;çağırıyordu ama Şeytanın Arka Bahçesi öylesine ölü bir bölgeydi&#160;ki birkaç yabani kuş dışında seslerini duyan kimse yokmuş gibi&#160;görünüyordu. Bayan Peregrine, yaşlı Bayan Avocet ile hâlâ kendine gelemeyen birkaç ymbryneyle ilgilenmeyi üstlenmişti. Onları bırakabileceğimiz hiçbir yer yoktu; savaşta bize eşlik etmek&#160;zorunda kalmışlardı.</p><div><div><img src="main-333.png" alt=""/></div></div><div></div><div><div><img src="main-334.png" alt=""/></div></div>
<p>Avlunun sınırına geldik; sınırın ötesinde yaklaşık elli metre uzunluğunda açık bir arazi vardı. Bizimle dış duvar arasındaki o&#160;bomboş arazide küçücük bir binadan başka bir şey yoktu. Budist&#160;tapınaklarını andıran çatısı ve uzun, süslemeli kapılarıyla ilginç&#160;bir mimarisi vardı. Birkaç hortlağın o kapılardan girdiğine tanık&#160;oldum. Olive’in söylediklerine bakılırsa geride kalan hortlaklar&#160;o küçük binanın içinde siper almışlardı. Öyle ya da böyle onları&#160;dışarı çıkmaya zorlayacaktık.</p>
<p>Tesise sessizlik çökmüştü. Ortalıkta göze çarpan tek bir hortlak bile yoktu. Sonraki hamlemizi kararlaştırmak için bizi koruyacağını düşündüğümüz bir duvarın ardına sığındık.</p>
<p>“Orada ne yapıyorlar?” diye sordum.</p>
<p>“Bizi açık arazide pusuya düşürmeye çalışıyorlar,” dedi Emma.</p>
<p>“Sorun yok. Gölgeleri gönderirim.”</p>
<p>“O halde korumasız kalmaz mıyız?”</p>
<p>“Başka seçeneğimizin olup olmadığından emin değilim. Olive içeri giren en az yirmi hortlak saydı. Onlara baskın çıkmaya yetecek sayıda gölge göndermeliyim. Yoksa oracıkta katledilirler.”</p>
<p>Derin bir nefes aldım ve çevremdeki gergin, beklenti dolu yüzlere baktım. Gölgeleri teker teker gönderdim; eğer açık alanı&#160;parmak uçlarında kat ederlerse belki kimseye fark ettirmeden&#160;binayı kuşatmayı başarabilirdik.</p><div><div><img src="main-335.png" alt=""/></div></div><div>
<p>MI</p></div><div><div><img src="main-336.png" alt=""/></div></div>
<p>İşe yarıyor gibiydi: binanın üç kapısı vardı ve tek bir hortlak bile yüzünü göstermeden her kapının yanma iki gölge yerleştirmeyi becerdim. Ben onların kulaklarıyla dinlerken gölgeler kapıların dışında nöbet tutuyorlardı. İçeride tiz sesli birinin konuştuğunu duyabiliyordum ama sözcükleri seçemedim. Sonra bir kuş&#160;öttü. Ve o anda kanım buz kesti.</p>
<p>İçeride ymbryneler vardı. Dahası burada olduklarını bile bilmediğimiz ymbryneler.</p>
<p>Rehineler.</p>
<p>Ama eğer bu doğruysa hortlaklar neden pazarlık yapmaya çalışmıyordu?</p>
<p>Asıl planım birdenbire kapıları kırıp içeri dalmaktı. Ama eğer ellerinde rehineler varsa -ve bunlar ymbryneyse- böylesine aceleci bir hamleyi göze alamazdım.</p>
<p>İçeri bakmak için gölgelerden birini kullanmaya karar verdim. Fakat tüm panjurlar kapalı olduğundan gölgeyi kapıdan göndermem gerekiyordu.</p>
<p>Gölgelerin en ufağını seçtim. En güçlü dili makaradan çözü-lürcesine açıldı ve önce kapı kolunu yalayıp sonra kavradı.</p>
<p>“Birini içeri gönderiyorum,” dedim. “Sadece birini, etrafı kolaçan etmesi için.”</p>
<p>Gölge yavaşça kapının kolunu çevirdi. Sessizce üçe kadar saymamı bekledikten sonra kapıyı yavaşça iterek açtı.</p>
<p>Öne doğru eğildi ve kapkara gözünü kapının aralığına dayadı.</p>
<p>“İçeri bakıyorum.”</p>
<p>Gölgenin gözüyle, duvarlardan birinin önüne dizili kafesleri gördüm. Farklı şekillerdeki ve boyutlardaki ağır, siyah kuş kafeslerini.</p><div><img src="main-337.jpg" alt=""/></div>
<p>Gölge kapıyı biraz daha aralayınca daha fazla kafesle karşılaştım. Ayrıca kafeslerin içinde ve dışında, tüneklere zincirlermiş vaziyette kuşlar da vardı.</p>
<p>Ama ortalıkta tek bir hortlak gözükmüyordu.</p>
<p>Açıklama yapmaya zaman olmadığından doğrudan harekete geçtim. Gölgelerim aniden kapıları kırarak içeri daldılar.</p>
<p>Her yerde korku içinde ciyak ciyak öten kuşlar vardı.</p>
<p>“Kuşlar!” dedim. “Oda ymbrynelerle dolu!”</p>
<p>“Ne?” dedi Emma. “Hortlaklar nerede?”</p>
<p>“Bilmiyorum.”</p>
<p>Gölgeler dikildikleri yerde dönüyor, havayı kokluyor, her yeri didik didik arıyordu.</p>
<p>“Bu olamaz!” dedi Bayan Peregrine. “Kaçırılan ymbrynelerin hepsi burada.”</p>
<p>“O zaman bu kuşlar da ne?” dedim.</p>
<p>Ama sonra, kuşlardan birinin tiz bir papağan sesiyle, “Kaç tavşan, kaç! Kaç tavşan, kaç!” dediğini duydum. Bunlar ymbryne&#160;değildi. Bunlar papağandı. Ve hepsinden tik tak sesleri geliyordu.</p>
<p>“YERE YATIN!” diye bağırdım ve hepimiz kendimizi avlunun duvarının ardına attık. Gölge geriye doğru sıçrarken beni de kendisiyle birlikte yere serdi.</p>
<p>Gölgelerime kendilerini kapıdan dışarı atmalarını söylesem de onlar henüz dediğimi yapamadan papağan bombaların onu&#160;birden aynı anda infilak etti. Korkunç bir gümbürtüyle hem bina&#160;hem de gölgelerim yeryüzünden silindi. Enkaz parçalan, tuğlalar&#160;ve topraklar avluyu aşıp üzerimize yağarken gölgelerimin sinyallerinin yitip gittiğini hissettim. Bir tanesi dışında hepsi zihnimde&#160;karanlığa boğulmuştu.</p>
<p>Duvarın üzerinden koca bir duman bulutuyla tüyler savruldu. Tuhaflar ve ymbryneler tepeden tırnağa toz toprak içinde öksüre&#160;öksüre ayaklanıp birbirlerinin yaralanıp yaralanmadığını kontrol&#160;etmeye koyuldular. Ben şoktaydım; gözlerim gölgelerimin püreye dönmüş ya da seğiren uzuvlarıyla benek benek olmuş toprak&#160;parçasına kilitlenmişti. Son bir saattir zihnim on ikisine birden&#160;yetebilmek için esneyip genişliyordu ve ani ölümleri zihnimde&#160;öylesine akıl karıştırıcı bir boşluk yaratmıştı ki başım dönüyor&#160;ve kendimi garip bir şekilde terk edilmiş hissediyordum. Ama&#160;kriz anlarının zihnin odaklanmasını sağlayan kendine özgü bir&#160;etkisi vardı ve az sonra olanlar, son gölgemle birlikte hızla olduğumuz yerde doğrulmamıza neden oldu.</p><div><div><img src="main-338.png" alt=""/></div></div><div><div><img src="main-339.png" alt=""/></div></div><div>
<h5>•&lt;»-&lt;$&gt;■3- 3»»</h5></div><div><div><img src="main-340.png" alt=""/></div></div>
<p>Duvarın epeyce ötesinden tıpkı tüyleri diken diken eden ve gittikçe yükselen bir savaş çığlığına benzeyen sesler geldi. Arka&#160;planda da uygun adım yürüyen botların sesi duyuluyordu. Herkes&#160;olduğu yerde donakalıp yüzlerinde dehşet ifadesiyle bana baktı.</p>
<p>“Bu da ne?” dedi Emma.</p>
<p>“Bir bakayım,” dedim ve emeklercesine gölgemden uzaklaşıp duvarın kenarından öteki tarafa şöyle bir göz attım.</p>
<p>Bir hortlak sürüsü dumanı tüten toprakları aşıp hızla üstümüze geliyordu. Tabancalarını ve tüfeklerini havaya kaldırmış vaziyette koşarken yirmisinin de bembeyaz gözleri ve bembeyaz&#160;dişleri parıldıyordu. Zamanında kaçıp yeraltındaki sığınaklarına&#160;gizlendikleri için patlamadan yara almadan kurtulduklarını düşündüm. Pusuya düşürülmüştük ve papağan bombalar da bizim&#160;için kurdukları tuzağın ilk aşamasıydı. En iyi silahımızı kaybedip iyiden iyiye savunmasız kaldığımız için de nihai saldırıya&#160;geçmişlerdi.</p>
<p>Hortlak sürüsünün koşturarak üstümüze geldiğini görüp paniğe kapılan tuhafların arasında bir kargaşa patlak verdi.</p>
<p>“Ne yapacağız?” dedi Horace.</p>
<p>“Savaşacağız!” dedi Bronvvyn. “Neyimiz var, neyimiz yoksa onlara karşı kullanacağız.”</p>
<p>“Hayır, hâlâ şansımız varken arkamıza bakmadan kaçmalı-yız!” dedi Bayan Avocet ama derin çizgilerle kaplı yüzü ve iki büklüm haldeki beli, kadını herhangi bir şeyden kaçarken hayal&#160;etmeyi güçleştiriyordu. “Bir tuhafın daha hayatını kaybetmesini&#160;göze alamayız!”</p>
<p>“Affedersiniz ama ben Jacob’a soruyordum,” dedi Horace. “En nihayetinde bizi buraya kadar getiren o oldu...”</p>
<p>İçgüdüsel olarak, otorite konularında en yetkin kişi olduğunu düşündüğüm Bayan Peregrine’e baktım. Bakışlarıma karşılık verip başıyla onayladı. “Evet,” dedi, “Bence Bay Portman karar&#160;vermeli. Ama elini çabuk tutsa iyi eder, yoksa hortlaklar bizim&#160;yerimize karar verecekler.”</p>
<p>Az kalsın karşı çıkıyordum. Bir tanesi hariç bütün gölgelerim ölmüştü ama sanırım bu, Bayan Peregrine’in gölgeler olsa da olmasa da bana inandığını gösterme şekliydi. Her neyse. Yapmamız gereken şey apaçık ortadaydı. Yüzyıldır tuhaflar hortlak&#160;tehdidini yok etmeye hiç bu kadar yaklaşmamışlardı ve eğer şimdi vazgeçersek elimize bir kez daha böyle bir şans geçmeyeceğinden neredeyse emindim. Arkadaşlarımın suratlarında korku&#160;dolu ama kararlı bir ifade vardı; hortlak belasının kökünü sonsuza dek kazımak için hayatlarını tehlikeye atmaya hazır olduklarını düşündüm.</p>
<p>“Savaşacağız,” dedim. “Çoktan geri dönemeyeceğimiz kadar yol kat ettik.”</p>
<p>Şayet aramızda kaçmayı tercih edecek biri varsa bile sessizliğini bozmadı. Bizi tüm tehlikelerden sakınacaklarına dair ant içen ymbryneler bile benimle tartışmadı. Eğer bir kez daha hortlakların eline düşersek bizi ne gibi işkencelerin beklediğini biliyorlardı.</p>
<p>“Talimatı sen ver,” dedi Emma.</p>
<p>Boynumu uzatarak duvarın kenarından baktım. Hortlaklar hızla arayı kapatıyorlardı; artık aramızda yüz metre bile yoktu.&#160;Ama biraz daha yaklaşmalarını istiyordum. O kadar ki silahlarını&#160;kolaylıkla ellerinden alabilmeliydik.</p>
<p>Silah sesleri duyuldu ve gökyüzünde kulakları sağır eden bir çığlık sesi yankılandı.</p>
<p>“Olive!” diye bağırdı Emma. “Olive’e ateş ediyorlar!”</p>
<p>Zavallı kızı havada asılı bırakmıştık. Olive ciyak ciyak bağırarak tıpkı bir denizyıldızı gibi kolunu bacağını savururken hortlaklar ona rasgele ateş ediyorlardı. Kızı yere indirmeye zamanımız yoktu ama atış talimi için orada bırakacak da değildik.</p>
<p>“Onlara ateş edecekleri daha iyi bir şey verelim,” dedim. “Hazır mısınız?”</p>
<p>Kulaklarımda çınlayan cevapları beni onaylar yöndeydi. Yalpalayarak yere çömelmiş gölgemin sırtına döndüm. “GİDELİM!” diye bağırdım.</p>
<p>Gölge öyle bir hışımla ayağa kalktı ki az kalsın beni sırtından atıyordu ama sonra silah sesini duymuş bir yarış atı gibi ileriye&#160;doğru fırladı. Duvarın arkasında saklandığımız yerden hortlaklara doğru hücum ettik; gölge ve ben en önden giderken arkadaşlarım ve ymbryneler peşimiz sıra bizi takip ediyorlardı. Bir&#160;savaş çığlığı attım. Fakat amacım hortlakları korkutmak değil,&#160;beni pençesine alan korkuyu alaşağı etmekti. Arkadaşlarım da&#160;aynısını yaptı. Hortlaklar zorunlu olarak durdular. Bir anlığına&#160;koşmaya devam mı etsinler, yoksa bize ateş etmeye mi başlasınlar karar veremiyor gibiydiler. Bu da gölgeye ve bana aramızdaki&#160;mesafeyi olabildiğince kapatmak için yeterince zaman tanıdı.</p>
<p>Hortlakların karar vermesi pek uzun sürmedi. Durdular, bir idam mangası gibi silahlarını bize doğrulttular ve yaylım ateşine&#160;başladılar. Kurşunlar vızıldayarak sağımdan solumdan geçiyor,&#160;toprağa saplanıyor ve gölgeye isabet ettikçe acı reseptörlerimin&#160;alev almışçasına yanmasına neden oluyordu. Kurşunun hayati&#160;bir yere isabet etmediğini umarak gölgenin bedeninin ardına siper aldım ve onu, dillerini tıpkı birer bacak gibi kullanarak hızlanmaya zorladım.</p>
<p>Gölge sayesinde hortlaklarla aramızdaki mesafeyi yalnızca birkaç saniye içinde kapattık. Arkadaşlarım hemen arkamızdaydı. Göz açıp kapatıncaya kadar hortlakların arasına dalmış yumruk&#160;yumruğa çatışmaya başlamıştık ama şartlar bizim lehimizeydi.&#160;Ben hortlakların silahlarını düşürmeye odaklanırken arkadaşlarım tuhaf becerilerinden faydalanmaya başladılar. Emma hortlakların saflarına dalmış, ellerini meşale gibi sağa sola savuruyordu.&#160;Bronwyn topladığı tuğlaları hortlakların üstüne yağdırdıktan sonra önüne çıkan her hortlağı çıplak elleriyle yumruklamaya başladı. Hugh’nun yapayalnız kalan ansı son günlerde birkaç arkadaş</p>
<p>edinmişti; Hugh onları cesaretlendirirken (“Gözlerine saldırın dostlarım!”) havada daireler çizip düşmanın her yerini bombardımana tutuyorlardı. Tıpkı ilk silah seslerinin ardından kuş suretine&#160;bürünen ymbryneler gibi. Aralarında en çok korku saçanı, hortlakların arkasına bakmadan kaçmasına neden olan koca gagası ve&#160;sivri pençeleriyle Bayan Peregrine’di ama küçücük ve rengârenk&#160;bir kuş olmasına rağmen Bayan Bunting bile hortlaklardan birinin&#160;saçını yolup kafasını sertçe gagalayarak adamın yapmaya hazırlandığı atışı kaçırmasını sağladı. Bu da Claire’in havaya sıçrayarak&#160;başının arkasındaki geniş ağzını süsleyen sivri dişleriyle adamın&#160;omuzunu ısırmasına imkân tanıdı. Gömleğinin içinden çıkardığı ve kol yerine bıçak, bacak yerine de çatal taktığı üç kil askeri&#160;hortlakların ayak bileklerini doğramaları için gönderen Enoch da&#160;üstüne düşeni yaptı. Tüm bu zaman boyunca olan biteni kuşbakışı izleyen Olive ise avazı çıktığı kadar bağırarak bize talimatlar&#160;yağdırıyordu. “Emma, arkanda! Hugh, adam silahına uzanıyor!”</p>
<p>Oysa tuhaf maharetlerimize rağmen sayıca bizden üstünlerdi ve hortlaklar sanki hayatları buna bağlıymışçasına -ki muhtemelen öyleydi- dövüşüyorlardı.</p>
<p>Başıma sert bir şey çarpınca -bir silahın dipçiği- kısa süreliğine afallamış bir halde gölgenin sırtında asılı kaldım; etrafımdaki dünya fıldır fıldır dönüyordu. Bayan Bunting’i yakalayıp yere fırlatmışlardı. Tam bir kaostu, lanet olasıca bir kaos. Ve hortlaklar&#160;ivme kazanarak bizi püskürtmeye başlamışlardı.</p>
<p>Derken, arkamda tanıdık bir kükreme duydum. Yavaş yavaş yetilerimi tekrar kazanırken başımı kaldırdım ve kediayısının&#160;sırtında dörtnala savaş alanına yaklaşan Bentham’ı gördüm. Pa-noptidön’ü kullanarak Emma ve benimle aynı yoldan gelmiş olacaklar ki ikisi de tepeden tırnağa sırılsıklamdı.</p>
<p>“Merhaba delikanlı!” diye seslendi yanıma vardığı sırada. “Yardıma ihtiyacınız var mı?”</p>
<p>Ben henüz yanıt veremeden gölgem bir kez daha vuruldu. Kurşun boynunun yan tarafından geçip lime lime olmuş pantolonumda kanlı bir iz bırakarak uyluk kemiğimi sıyırmıştı.</p>
</body>
</html>