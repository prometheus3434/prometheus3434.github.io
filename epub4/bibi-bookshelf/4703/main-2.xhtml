<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3>TUHAF ÇOCUKLARI</h3>
<p>-----I IÇ Ü N C İl K İ T A P-----</p>
<h4>RANSOM RIGGS</h4>
<p>Ruhlar Kütüphanesi Ransom Riggs&#160;Orijinal Adı: Library of Souls</p>
<p>lthaki Yayınlan - 1136</p>
<p>Yayın Koordinatörü: Tugçe Nida Sevin</p>
<p>Editör: Alican Saygı Ortanca Yayma Hazırlayan: Emre Aygun&#160;Düzelti: Ömer Ezer, Su Akaydın&#160;Kapak Uygulama ve Sayfa Düzeni: Aslıhan Kopuz&#160;1. Baskı, Eylül 2016, İstanbul</p>
<p>ISBN: 978-605-375-589-0</p>
<p>Sertifika No: 11407</p>
<p>Türkçe çeviri © Aslı Dağlı, 2016 © lthaki, 2016&#160;© Ransom Riggs, 2015</p>
<p>Bu eserin tüm haklan Anatolialit Telif Hakları Ajansı aracılığıyla satın alınmıştır. Yayıncının yazılı izni olmaksızın alıntı yapılamaz.</p>
<p>İngilizce olarak ilk kez Philadelphia, Pennsylvania’da bulunan Quirk Books tarafından yayımlanmıştır.</p>
<p>lthaki™ Penguen Kitap-Kaset Bas. Yay. Paz. Tic. Ltd. Şti.’nin yan kuruluşudur. Bahariye Cad. Dr. İhsan Ûnlüer Sok. Ersoy Apt. A Blok No: 16/15 Kadıköy - İstanbul&#160;Tel: (0216) 348 36 97 - Faks: (0216) 449 98 34&#160;<a href="mailto:editor@ithaki.com.tr">editor@ithaki.com.tr</a> - <a href="http://www.ithaki.com.tr">www.ithaki.com.tr</a> - <a href="http://www.ilknokta.com">www.ilknokta.com</a></p>
<p>Kapak, İç Baskı: Deniz Ofset Matbaacılık</p>
<p>Gümüşsüyü Cad. Topkapı Çenter, Odin İş Merkezi No: 403/2 Topkapı-lstanbul Tel: (0212) 613 30 06 - Faks: (0212) 613 51 97</p>
<p>Sertifika No: 29652</p><div><img src="main-3.png" alt=""/>
<p>BAYAN PEREGRINE'IN ==</p></div>
<p>TUHAF ÇOCUKLARI</p>
<p>— ÜÇÜNCÜ KİTAP---</p>
<p>RANSOM RIGGS</p>
<p>Çeviren</p>
<p>Aslı Dağlı</p><div><img src="main-4.png" alt=""/></div>
<p>ANNEM İÇİN</p>
<p>Sınırları yeryüzünün, derinlikleri denizin,</p>
<p>,-Â.----► &#160;&#160;&#160;&#160;&#160;&#160;&#160;&#160;.&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;-</p>
<p>karanlığı zamanın; sen üçünü birden seçtin.</p>
<p>—E. M. Forster</p>
<p>--</p>
<p>TUHAF K E L İ M E L E R</p><div><img src="main-5.jpg" alt=""/></div>
<p>Tl'HAFLAR Doğaüstü özelliklerle kutsanmış -ya da laneflenmış-hayvanlardan va da insanlardan oluşan gizli topluluk, kadım zamanlarda saygı görseler de yakın geçmişte kendilerinden korkulan ve zulüm gören tuhaflar gölgelerde yaşayan, toplum tarafından dışlanmış kimselerdir.</p><div><img src="main-6.jpg" alt=""/></div><div><img src="main-7.jpg" alt=""/></div>
<p>DöNGI' Fek bir günün sonsuza dek sil baştan yaşandığı sınırlı bir alandır. Vesayetleri akındaki tuhafları tehlikelerden korumak için ymbr-vneler tarafından yaratılıp yönetilen döngüler, sakinlerinin yaşlanmasını suresiz olarak geciktirir. Ancak döngü sakinleri kesinlikle ölümsüz&#160;değildir: &quot;Atladıkları&quot; her gun hesaba yazılır \e döngülerinin dışında&#160;uzun süre başıboş dolaşmaları halinde bunun bedelini korkunç bir hızla&#160;yaşlanarak öderler.</p><div><img src="main-8.jpg" alt=""/></div>
<p>\ MBRYNEL.ER Tuhafların dünyasının biçim değiştirme becerisine sahip anaerkil önderleri, istedikleri zaman kuş suretine bürünebilirler,&#160;zamanı bükebilirler ve tuhaf çocukların güvenliğinden sorumludurlar.&#160;Kadim Tuhaf dilde vntbryne kelimesi (bnm-bnHne şeklinde telaffuz edilir) “devtr” ya da '‘çevrim&quot; anlamına gelir.</p><div><img src="main-9.jpg" alt=""/></div>
<p>GöLGE HALKI Geçmişte birer tuhaf olmalarına rağmen eski kardeşlerinin ruhlarına karşı açlık duyan canavarlar. Cesede benzerler ve içinde dokunaca benzer güçlü dillerini barındıran kaslı çeneleri dışında&#160;tepeden tırnağa çürümüşlerdir. Birkaç tuhaf dışında kimse tarafından&#160;görülemedikleri için bilhassa tehlikelidirler. Jacob Portman onları görebilenler arasında bilinen tek kişidir. (Büyükbabası da bunlardan biriydi.)&#160;Yakın geçmişte meydana gelen ve yeteneklerinin pekişmesiyle sonuçlanan olaya dek gölgeler döngülere giremiyorlardı; tuhafların döngüleri&#160;mesken bellemesinin nedeni de buydu.</p><div><img src="main-10.jpg" alt=""/></div>
<p>I İOR II AKI.AR Gözbebeği olmayan bembeyaz gözleri dışında sıradan insanların tıpatıp aynısı olan ve herkes tarafından görülebilen canavarlardır. Yeterince tııhaf ruhu tiikcten gölge halkı hortlaklara dönüşür.&#160;Çevrelerindekileri kolaylıkla kandırabilen, insanların arasına karışmakta hiç zorluk çekmeyen ve çok zeki yaratıklar olan hortlaklar, yıllarım&#160;hem sıradan hem de tuhaf topluluklara sızarak geçirmişlerdir. Herkes&#160;olabilirler: manavınız, bindiğiniz otobüsün şoförü, psikiyatristiniz. Suikastçıları olarak tüyler ürpertici gölge halkını kullanan hortlaklar cinayet, korku ve kaçırma olaylarıyla tuhaflar arasında korku saçar. Asıl&#160;amaçlan tuhaflardan intikam alıp onlar üzerinde hâkimiyet kurmaktır.</p>
<p>e</p>
<p>!^S</p>
<p>BÖLÜM BİR =^WJ</p><div>
<h1>WW&lt;</h1></div><div></div>
<p>Porsumuş zihninden bizi öldürmekle ilgili fantaziler geçtiğini saklama gereğini duymayan canavar, gözlerini boğazlarımıza&#160;dikmiş halde bizden bir dil boyu uzaklıkta duruyordu. Hava,&#160;bize karşı duyduğu açlıkla yüklüydü. Gölgeler tuhafların ruhlarına düşkünlükleriyle bilinirdi. Oysa biz tıpkı bir açık büfe&#160;gibi önünde dizilmiştik: Tek lokmalık Addison cesur bir şekilde&#160;ayağımın dibinde duruyordu; aldığı darbeden ötürü kibrit bile&#160;yakamayacak kadar sersemlemiş olan Emma destek almak için&#160;bana tutunuyordu. Sırtlarımızı harap haldeki telefon kulübesine&#160;yaslamıştık. Kasvetli grubumuzun ötesindeki yeraltı istasyonu&#160;gece kulübünde yaşanan bir patlamanın sonrasını andırıyordu.&#160;Çığlığı andıran sesler çıkararak patlamış borulardan etrafa yayılan buhar, hayaletimsi perdeler oluşturuyordu. Paramparça&#160;olmuş ekranlar boyunları kırılmışçasına tavandan sarkıyordu.&#160;Cam kırıklarından oluşan koca bir deniz tren raylarına dek uzanıyor, devasa bir disko topunu andıran kırmızı acil durum ışıkları panik içinde yanıp söndükçe parıldıyordu. Adeta bir kutunun&#160;içinde kapana kısılmıştık; bir tarafımızda duvar, diğer tarafımızda ise kavalkemiği kalınlığında bir cam vardı. Doğal içgüdüsü&#160;bizi parçalara ayırmak olan yaratığın tekinden yalnızca iki adım&#160;uzaklıktaydık ama yine de aradaki mesafeyi kapatmak için kılını&#160;bile kıpırdatmıyordu. Bir sarhoş ya da uyurgezer gibi topuklarının üzerinde sallanan yaratık, öne düşmüş kafası ve her nasılsa&#160;uykuya dalmaya ikna ettiğim, bir yılan yatağını andıran dilleriyle&#160;dikildiği yere adeta kök salmıştı.</p><div><div><img src="main-11.png" alt=""/></div></div><div><div><img src="main-12.png" alt=""/></div></div>
<p>Ben. Bunu ben yapmıştım. Jacob Portman. Florida’dan gelen, hiçbir işe yaramayan oğlan. Eğer şu anda bizi katletmiyorsa ya da uyuyan çocuklardan hasat edilen kâbuslardan ve zifiri karanlıktan yapılma dehşetin içinde boğulmuyorsak, bunun tek&#160;nedeni ondan yapmamasını istememdi. Son derece kararlı kelimelerle boynuma doladığı dillerini çözmesini söylemiştim. Geri&#160;çekil, demiştim. Dur, demiştim. Hem de bir insanın ağzından çıkamayacağını düşündüğüm seslerden oluşan bir dilde. Ve o da&#160;mucizevi bir şekilde söylediğimi yapmıştı; bedeni itaat ederken&#160;gözleri adeta bana meydan okuyordu. Her nasılsa kâbusu ehlileştirmiş, ona büyü yapmıştım. Ama uyuyan şeyler uyanır ve&#160;büyüler güçlerini yitirirdi. Özellikle de kazayla yapılanlar. Uysal&#160;görüntüsünün ardında gölgenin içten içe öfkeden köpürdüğünü&#160;görebiliyordum.</p>
<p>Addison burnuyla baldırımı dürttü. “Peşimizde bir sürü hortlak olmalı. Canavar geçmemize izin verecek mi?”</p>
<p>“Onunla tekrar konuş,” dedi Emma sersem sersem. “Basıp gitmesini söyle.”</p>
<p>Doğru kelimeleri aradım ama sanki benden utanıp gizlenmişlerdi. “Nasıl yapacağımı bilmiyorum.”</p>
<p>“Az önce yaptın,” dedi Addison. “Kulağa tıpkı içinde bir iblis varmış gibi geliyordu.”</p>
<p>Az evvel, yeteneğimin farkına varmadan önce kelimeler dilimin ucunda söylenmeyi bekliyorlardı. Şimdi onlara tekrar hükmetmeyi istemek ise çıplak elle balık yakalamaya çalışmaya benziyordu. Ne zaman onlardan birine dokunsam parmaklarımın arasından kayıp gidiyorlardı.</p>
<p>Defol, diye bağırdım.</p>
<p>Sözcükler ağzımdan İngilizce çıkmıştı. Gölgenin hareket etmediğini görünce sırtımı dikleştirip gözlerimi yaratığın mürekkep karası gözlerine dikerek tekrar denedim.</p>
<p>Git buradan! Bizi rahat bırak!</p><div><img src="main-13.png" alt=""/></div>
<p>Yine İngilizce. Gölge, meraklı bir köpek edasıyla hafifçe yana eğdiği başı dışında heykel gibi dikilmeye devam ediyordu.</p>
<p>“Gitti mi?” diye sordu Addison.</p>
<p>Diğerlerinin gölgenin gidip gitmediğinden emin olmasına imkân yoktu; onu sadece ben görebiliyordum. “Hâlâ burada,”&#160;dedim. “Sorun ne, bilmiyorum.”</p>
<p>Kendimi havası sönmüş bir ahmak gibi hissettim. Yeteneğim böylesine çabuk yok olmuş olabilir miydi?</p>
<p>“Dert etme,” dedi Emma. “Ne de olsa gölgeler mantık yoluyla ikna edilebilen yaratıklar olarak bilinmez.” Elini uzatıp ateş yakmayı denese de başarılı olamadı. Harcadığı çaba onu tüketmiş gibiydi. Beline doladığım kolumla onu daha sıkı kavrayarak&#160;olduğu yere yığılmasını engellemeye çalıştım.</p>
<p>“Gücünü boşa harcama, kibrit çöpü,” dedi Addison. “Daha sonra ona ihtiyacımız olacağından eminim.”</p>
<p>“Gerekirse soğuk ellerle de dövüşürüm,” dedi Emma. “Önemli olan tek bir şey var. O da çok geç olmadan diğerlerini bulmak.”</p>
<p>Diğerleri. Tren raylarının yanındaki görüntüleri hâlâ gözümün önündeydi: Horace’ın derbeder haldeki şık giysileri; Bronwyn’in&#160;hortlakların silahlarına karşı koymaya yetmeyen gücü; patlama&#160;yüzünden sersem vaziyetteki Enoch; Olive’in ağır ayakkabılarını&#160;çıkarıp onu oradan uzaklaştırmak için kargaşadan faydalanmaya&#160;çalışan Hugh; ulaşamayacağımız kadar yükselmeden önce topuğundan yakalanıp aşağı çekilen Olive. Silah zoruyla trene bin-dirildikleri sırada hepsi dehşet içinde gözyaşı döküyordu. Bulmak uğruna ölümden döndüğümüz ymbryneyle birlikte gözden&#160;kaybolmuşlardı. Şu anda Londra’nın bağırsaklarında, ölümden&#160;bile beter bir kadere doğru yol alıyor olmalıydılar. Çoktan geç&#160;kaldık, diye düşündüm. Caul’ün askerleri Bayan Wren’in buz tutmuş saklanma yerine daldığı anda zaten çok geç kalmıştık. Bayan Peregrine’in lanetli kardeşini sevgili ymbrynemiz sandığımız&#160;gece zaten çok geç kalmıştık. Ama bedeli ne olursa olsun, sadece&#160;cesetlerine ulaşacak olsak bile arkadaşlarımızı ve ymbrynemizi&#160;bulacağımıza dair kendi kendime ant içtim. Bu, yığına kendi cesetlerimizi de eklemek anlamına gelse dahi.</p><div><div><img src="main-14.png" alt=""/></div></div><div><div>
<p>ı»</p><img src="main-15.png" alt=""/></div></div>
<p>Durum şuydu: Parıldayıp sönen karanlığın içinde bir yerlerden sokağa çıkmak mümkün olmalıydı. Karşıdaki duvarın devamında kapı, merdiven ya da yürüyen merdiven bulabilirdik. Ama oraya nasıl ulaşacaktık?</p>
<p>Şansımı son kez denemeye karar vererek, hemen yolumuzdan çekil, diye bağırdım gölgeye.</p>
<p>Tabii, doğal olarak İngilizce. Gölge tıpkı bir inek gibi homurdandı ama kılını dahi kıpırdatmadı. Bunun işe yarayacağı yoktu. Sözcükler yitip gitmişti.</p>
<p>“B Planı,” dedim. “Beni dinlemiyor. Bu nedenle etrafından dolaşıp hareket etmemesini umacağız.”</p>
<p>“Nereden dolaşacağız?” dedi Emma.</p>
<p>Ondan uzak durmaya dikkat ederek etrafından dolaşmaya kalkacak olursak cam kırıklarından oluşan yığınların içinden&#160;geçmek zorunda kalacaktık ama cam parçalan, Emma’nın çıplak&#160;ayaklarını ve Addison’ın patilerini dilim dilim doğrardı. Diğer&#160;seçenekleri düşündüm: Köpeği kucağıma alıp taşıyabilirdim ama&#160;hâlâ Emma vardı. Kılıca benzer bir cam parçası bulup karşımda&#160;duran yaratığın gözüne saplayabilirdim ki bu teknik geçmişte&#160;epey işime yaramıştı. Ama eğer onu ilk hamlede öldürmeyi başaramazsam, o anda kendine geleceğinden ve ölenin biz olacağımızdan emindim. Etrafından dolaşmak konusunda geriye kalan&#160;tek seçenek, gölgeyle duvar arasındaki cam kırıklarının ulaşamadığı küçük boşluktu. Ama dardı; otuz, belki de kırk santim&#160;genişliğindeydi. Sırtlarımızı duvara bastırsak bile duvarla yaratık arasında sıkışıp kalabilirdik. Gölgeye o denli yaklaşmanın ya&#160;da daha da beteri, yanlışlıkla dokunmanın onu kontrol altında&#160;tutmamı sağlayan kırılgan trans halinden koparacağından kaygılanıyordum. Fakat aniden kanatlarımızın çıkması ve oradan&#160;uçup gitmemiz mümkün olmadığından tek seçeneğimiz bu gibi&#160;görünüyordu.</p>
<p>“Biraz yürüyebilir misin?” diye sordum Emma’ya. “En azından aksayarak yürümeyi denesen?”</p>
<p>Dizlerini kilitleyip belimdeki elini gevşeterek kendi ağırlığını taşıyıp taşıyamayacağını test etti. “Topallayabilirim.”</p>
<p>“O zaman şöyle yapacağız: Sırtımızı duvara dayayıp şuradaki boşluktan geçerek onu ardımızda bırakacağız. Pek geniş olduğu&#160;söylenemez ama eğer dikkatli olursak...”</p>
<p>Addison ne demek istediğimi anlayınca korkuyla büzülerek telefon kulübesine sığındı. “Ona o kadar yaklaşmanın iyi bir fikir&#160;olduğunu düşünüyor musun?”</p>
<p>“Büyük olasılıkla hayır.”</p>
<p>“Biz oradan geçerken uyanırsa...”</p>
<p>“Uyanmayacak,” dedim yapmacık bir özgüvenle. “Sadece ani hareketlerde bulunmayın ve ne yaparsanız yapın, sakın ona dokunmayın.”</p>
<p>“Artık bizim gözümüz sensin,” dedi Addison. “Kuşlar bizi korusun.”</p>
<p>Yerden uzun bir cam parçası alıp cebime sokuşturdum. Duvara doğru güçlükle iki adım attık ve sırtlarımızı soğuk fayanslara verip yavaşça gölgeye yaklaşmaya koyulduk. Biz ona doğru ilerlerken benden ayırmadığı gözleri hafifçe kıpırdandı. Ayaklarımızı sürüye sürüye attığımız birkaç adımın ardından kendimizi, gölgenin gözlerimin yaşarmasına neden olacak kadar mide&#160;bulandırıcı kokusu tarafından sarılıp sarmalanmış halde bulduk.&#160;Addison öksürdü ve Emma tek eliyle burnunu kapattı.</p>
<p>“Biraz daha ileride,” dedim ama sesim zoraki sakinliğimden ötürü tiz çıktı. Cebimdeki cam parçasını alıp sivri ucu karşıya&#160;bakacak şekilde tuttum ve bir adım daha attım. Sonra bir adım&#160;daha. Artık kolumu uzatsam gölgeye dokunabileceğim kadar&#160;yaklaşmıştık. Kaburgalarının ardında çarpan kalbinin sesini, attığımız her adımla hızlanan nabzını duyabiliyordum. Bana karşı&#160;koymaya çalışıyor, beceriksiz ellerimi kumandasından çekmek&#160;için tüm sinir hücreleriyle mücadele veriyordu. Sakın kıpırdama, dedim yalnızca dudaklarımı oynatarak. Yine İngilizce. Sen&#160;benimsin. Sana hükmediyorum. Sakın kıpırdama.</p><div><div><img src="main-16.png" alt=""/></div></div><div><div><img src="main-17.png" alt=""/></div></div>
<p>Kamımı içeri çektim ve tüm omurlarımı ip gibi dizip duvara yasladım. Sonra duvarla gölge arasındaki daracık boşlukta yengeç gibi ilerlemeye koyuldum.</p>
<p>Sakın kıpırdama, sakın kıpırdama.</p>
<p>Adımını at, diğer ayağını yanma çek, adımını at, diğer ayağını yanma çek. Gölgenin burun deliklerinden etrafa yayılan pis kokulu, siyah bir pusu andıran ıslak ve hırıltılı solukları hızlanırken nefesimi tuttum. Bizi mideye indirme arzusu ona işkence&#160;ediyor olmalıydı. Tıpkı benim koşarak oradan uzaklaşma isteğim&#160;gibi. Ama onu görmezden geldim çünkü oradan kaçmak efendi&#160;gibi değil, av gibi davranmak anlamına gelirdi.</p>
<p>Sakın kıpırdama. Sakın kıpırdama.</p>
<p>Birkaç adım daha atıp birkaç metre daha ilerlediğimizde onu arkamızda bırakmış olacaktık. Omzu göğsümden kıl payı uzaklıktaydı.</p>
<p>Sakın...</p>
<p>Kıpırdadı. Gölge benimle yüzleşmek için seri bir hamleyle önce başını, sonra vücudunu bana çevirdi.</p>
<p>Kaskatı kesildim. Bu defa yüksek sesle, “Sakın kıpırdamayın,” dedim diğerlerine. Addison yüzünü patilerinin arasına gömdü.&#160;Emma donakaldı; kolu benimkini adeta bir kerpeten gibi sıkıyordu. Kendimi az sonra olacaklara hazırladım: dillere, dişlere, sona.</p>
<p>Geri çekil, geri çekil, geri çekil.</p>
<p>İngilizce, İngilizce, İngilizce.</p>
<p>Hayret verici bir şekilde öldürülmediğimiz saniyeler akıp geçti. Göğsünün alçalıp yükselişine bakılırsa yaratık bir kere daha taş kesilmişti.</p>
<p>Her defasında yalnızca birkaç milimetre kat ederek temkinli bir şekilde duvar boyunca ilerlemeye devam ettim. Gölge başını&#160;hafifçe çevirerek pusula iğnesi misali bana kenetlenmiş gözleriyle beni takip ediyordu; bedeni benimkiyle kusursuz bir uyum&#160;içindeydi fakat ne peşime düştü ne de çenesini açtı. Eğer ona&#160;yaptığım büyü etkisini yitirmiş olsaydı çoktan ölmüştük.</p>
<p>Gölge yalnızca beni izlemekle yetiniyordu. Nasıl vereceğimi bilmediğim talimatları bekler gibiydi. “Yanlış alarm,” dediğim&#160;anda rahatlayan Emma’dan derin bir oh sesi yükseldi.</p>
<p>Boşluktan geçip duvardan ayrıldıktan sonra Emma’nın topallayarak bize ayak uydurabileceği hızda oradan uzaklaşmaya koyulduk. Gölgeyle aramızdaki mesafe biraz açıldıktan sonra arkama baktım. O da dönmüş, beni izliyordu.</p>
<p>Orada kal, diye mırıldandım İngilizce. Güzel.</p>
<p>* * «</p>
<p>Bir buhar perdesinin içinden geçtikten sonra yürüyen merdiven görüş açımıza girdi; elektriği kesildiğinden basit bir merdivene dönüşmüştü. Zayıf gün ışığı yürüyen merdivenin tepesinde&#160;hale misali parıldıyordu. Yukarıdaki dünyanın baştan çıkarıcı&#160;bir temsilcisi gibiydi. Yaşayanların dünyasının, şimdinin dünyasının... Annemle babamın olduğu dünyanın. İkisi de burada,&#160;Londra’daydılar ve benimle aynı havayı soluyorlardı. Benden</p>
<p>V yalnızca kısa bir yürüyüş mesafesi uzaklıktaydılar.</p>
<p>Ah, ikinize de selam!</p>
<p>Düşünülemez bir şey. Daha da düşünülemez olanı: O da beş dakikadan kısa bir süre önce babama her şeyi anlatmış olmamdı. En azından konu başlıklarını anlatmıştım: Ben de Büyükbaba&#160;Portman gibiyim. Ben tuhafım. Ne demek istediğimi anlamaları&#160;mümkün olmasa da en azından artık biliyorlardı. Söylediklerim,&#160;yokluğumun biraz daha az ihanet kokmasını sağlayacaktı. Eve&#160;dönmem için yalvaran babamın sesi hâlâ kulaklarımda çınlıyordu. Topallaya topallaya ışığa doğru ilerlediğimiz sırada aniden&#160;içimde beliren utanç verici dürtüye karşı koymak zorunda kaldım. Ona karşı koymasaydım, Emma’nın elini bırakıp babama&#160;koşacak, boğucu karanlıktan kurtulup ailemi bulacak ve beni&#160;affetmeleri için onlara yalvardıktan sonra, kaldıkları lüks otel&#160;odasındaki yatağa kıvrılıp uyuyacaktım.</p><div><div><img src="main-18.png" alt=""/></div></div><div><div>
<p>22</p><img src="main-19.png" alt=""/></div></div>
<p>Bu en düşünülemez olan seçenekti. Asla böyle bir şey yapamazdım: Emma’yı seviyordum ve ona da böyle söylemiştim. Ne pahasına olursa olsun onu terk etmeyecektim. Bunun nedeni&#160;asaletim, cesaretim ya da mertliğim değildi. Ne asil, ne cesur, ne&#160;de merttim. Yalnızca onu terk etmenin beni ortadan ikiye ayırmasından korkuyordum.</p>
<p>Ve diğerleri, diğerleri. Zavallı, kaderine terk edilmiş arkadaşlarımız. Onların peşinden gitmeliydik. Ama nasıl? İstasyona, onları kaçıran trenden başka tren girmemişti ve yeri göğü inleten patlamayla silah seslerinin ardından başka trenin gelmeyeceğinden de adım gibi emindim. Bu bize birbirinden beter iki seçenek&#160;bırakıyordu: Ya tüneller boyunca yürüyerek peşlerine düşecek ve&#160;karşımıza daha fazla hortlağın çıkmamasını umacaktık ya da yürüyen merdiveni tırmanıp yukarıda bizi her ne bekliyorsa onunla yüzleşecektik ki bu, büyük olasılıkla hortlaklardan oluşan bir&#160;temizlik ekibi olacaktı. Ardından tekrar bir araya gelip durumu&#160;yeniden değerlendirecektik.</p>
<p>Hangi seçenekten yana olduğumu biliyordum. Karanlıktan bıkmış, hortlaklardan usanmıştım.</p>
<p>“Hadi, yukarı çıkalım,” dedim Emma’yı hareketsiz yürüyen merdivene doğru çekiştirerek. “Bir sonraki hamlemizi planlarken gücünü tekrar kazanabileceğin güvenli bir yer bulalım.”</p>
<p>“Kesinlikle olmaz!” dedi. “Diğerlerini öylece terk edemeyiz. Benim kendimi nasıl hissettiğimi boş ver.”</p>
<p>“Onlan terk etmiyoruz. Ama gerçekçi olmamız gerekiyor. Yaralıyız ve savunmasız durumdayız. Diğerleri şimdiye dek kilometrelerce uzakta olmalı; çoktan yeraltından çıkıp yolu yarılamışlardır. Onları nasıl bulmayı planlıyorsun?”</p>
<p>“Seni bulduğum gibi,” dedi Addison. “Burnumla. Tuhaflar etraflarına yalnızca kendilerine özgü bir koku yayar. Sadece benim gibi köpeklerin izini sürebileceği kokular. Ve şansımıza, sizin de&#160;pek kötü kokulu tuhaflar olduğunuz söylenebilir. Sanırım korku&#160;kokuyu güçlendiriyor ve kaç gündür yıkanmadığınız da düşünülürse...”</p><div>
<p>&lt;-</p></div><div><div><img src="main-20.png" alt=""/>
<p>23</p></div></div><div><div><img src="main-21.png" alt=""/></div></div>
<p>“O zaman onların peşinden gidiyoruz!” dedi Emma.</p>
<p>Ondan beklenmedik bir güçle beni raylara doğru çekti. Ona karşı koydum; birbirine dolanmış kollarımız gerildi. “Hayır, hayır. Trenlerin hâlâ işliyor olması mümkün değil ve eğer yürüyerek peşlerine düşmeye kalkarsak...”</p>
<p>“Tehlikeli olup olmaması umurumda değil. Onları terk etmeyeceğim.”</p>
<p>“Yalnızca tehlikeli değil, aynı zamanda manasız da. Onlar çoktan gitti Emma.”</p>
<p>Kolunu benimkinden kurtarıp topallayarak raylara doğru ilerlemeye koyuldu. Tökezlese de kendini toparlamayı başardı.&#160;Yalnızca dudaklarımı oynatarak, bir şey söyle, dedim Addison’a.&#160;Emma’yı durdurmak için etrafından dolandı.</p>
<p>“Korkarım Jacob haklı. Eğer yürüyerek onları takip etmeye kalkarsak arkadaşlarımızın kokusu daha biz onları bulamadan dağılıp yok olacaktır. Benim engin becerilerimin bile bir sının var.”</p>
<p>Emma boş gözlerle tünelin derinliklerine baktıktan sonra bakışlarını bana kaydırdı; yüzündeki ifade ıstırap doluydu. Elimi ona doğru uzattım. “Lütfen, yukarı çıkalım. Bu vazgeçtiğimiz&#160;anlamına gelmiyor.”</p>
<p>“Pekâlâ,” dedi ağır ağır. “Pekâlâ.”</p>
<p>Tam yürüyen merdivene doğru hareketleneceğimiz anda karanlığın içinden, rayların diğer tarafından biri seslendi.</p>
<p>“Buradayım!”</p>
<p>Ses zayıf olsa da tanıdıktı; Rus aksam vardı. Bu katlanan adamdı. Gözlerimi kısıp karanlığın derinliklerine baktığımda tek&#160;görebildiğim, tek kolunu havaya kaldırmış halde rayların yanında yatan eğri büğrü bedeniydi. Arbede sırasında vurulduğundan&#160;hortlakların onu da diğerleriyle birlikte trene binmeye zorladığını sanmıştım. Ama işte orada yatmış, bize el sallıyordu.</p>
<p>“Sergei!” diye feryat etti Emma.</p>
<p>“Onu tanıyor musunuz?” diye sordu Addison kuşkulu bir tavırla.</p><div><div><img src="main-22.png" alt=""/></div></div><div><div><img src="main-23.png" alt=""/></div></div>
<p>“Bayan Wren’in tuhaf mültecilerinden biriydi,” dedim. O sırada yüzeyden gelip yeraltında yankılanan siren sesleri kulağıma çalındı. Bela geliyordu. Hem de büyük olasılıkla yardım kılığına&#160;girmiş bir bela. Kimseye görünmeden oradan çıkma şansımızın&#160;ellerimizin arasından kayıp gittiğini düşünerek endişelendim.&#160;Fakat onu öylece bırakıp gidemezdik.</p>
<p>Addison derin cam resiflerinden uzak durmaya çalışarak adama doğru atıldı. Emma tekrar elini tutmama izin verince biz de Addison’ın peşine takıldık. Sergei yan yatıyordu; cam kırıkları&#160;arasında kalan bedeninin her yeri kan içindeydi. Kurşun hayati&#160;organlarından birine isabet etmiş olmalıydı. Tel çerçeveli gözlükleri kırılmış olsa da bana dikkatlice bakmak için onları düzeltmeye çalıştı. “Mucize... Bir mucize,” dedi soluk soluğa; sesi&#160;iki kere süzülmüş çay poşeti kadar ahenksizdi. “Canavarın dilini&#160;konuştuğunu duydum. Bir mucize.”</p>
<p>“Hayır, değil,” dedim yanma diz çökerken. “Gitti bile. Daha şimdiden ondan mahrum kaldım.”</p>
<p>“Sana bahşedilen yetenek içindeyse, sonsuza dek oradadır.”</p>
<p>Merdiven boşluğunda ayak sesleri ve konuşmalar yankılandı. Kollarımı katlanan adamın altına sokabilmek için cam parçalarını elimle öteledim. “Seni de yanımızda götürüyoruz,” dedim.</p>
<p>“Beni bırakın,” dedi kurbağalarınkini andıran bir sesle. “Çok yakında öleceğim...”</p>
<p>Söylediğini duymazdan gelerek kollarımı gövdesinin altından geçirip onu kaldırdım. Sırık gibi uzun olmasına rağmen tüy kadar hafifti. Dirseğimden aşağı sallanan bacakları ve omzuma&#160;yasladığı başıyla onu tıpkı bir bebek gibi kollarımın arasında taşıyordum.</p>
<p>İki siluet, yürüyen merdivenin son birkaç basamağını paldır küldür inip merdivenin dibinde durdu. Solgun gün ışığı hatlarını belli ederken karşılarındaki yepyeni karanlığa bakıyorlardı.&#160;Emma yere işaret edince hepimiz sessizce dizlerimizin üstüne&#160;çöktük. Bizi fark etmemelerini, yalnızca trene binmek için gelen&#160;siviller olduklarını umuyorduk ama sonra, telsizlerinden gelen</p>
<p>cızırtıları duydum. İkisi de el fenerlerini yaktığı anda ışık huzmeleri yansıtıcı parlak ceketlerini aydınlattı.</p>
<p>Acil durum müdahale ekibinin üyeleri ya da onların kılığına girmiş hortlaklar olabilirdiler. İki siluet gözlerini tamamen örten&#160;güneş gözlüklerini sanki sözleşmişçesine aynı anda çıkarana dek&#160;neyle karşı karşıya olduğumuzdan emin olamadım.</p>
<p>Şaşırdık mı?</p>
<p>Seçeneklerimiz bir anda yarıya inmişti. Artık rayları takip ederek tünellere dalmaktan başka çaremiz yoktu. Yaralıların durumunun ne kadar ağır olduğu düşünüldüğünde onlardan hızlı&#160;koşmamız mümkün değildi ama eğer bizi görmezlerse kaçmak&#160;için bir şansımız olabilirdi. Neyse ki harabeye dönmüş istasyonda hüküm süren kaos sayesinde hâlâ fark edilmemiştik. Fenerlerinden yayılan ışık huzmeleri yer döşemelerinin üzerinde adeta düello yapıyordu. Emma’yla birlikte raylara doğru geriledik.&#160;Eğer fark edilmeden tünellerden birine girebilseydik... ama Addison, lanet köpek, yerinden kıpırdamıyordu.</p>
<p>“Hadi,” dedim dişlerimin arasından.</p>
<p>“Bunlar ambulans şoförleri ve arkadaşınızın yardıma ihtiyacı var,” dedi gereğinden yüksek bir sesle ve o anda, ışık huzmeleri&#160;yerden yükselerek üzerimize doğru savruldu.</p>
<p>Adamlardan biri silahını kılıfından çıkarırken, “Olduğunuz yerde kalın!” diye bağırdı. Diğeriyse telsizini bulmaya çalışıyor&#160;gibiydi.</p>
<p>Sonra, birbiri ardına beklenmedik iki şey oldu. Bunlardan ilki, katlanan adamı rayların üstüne bırakıp Emma’yla birlikte&#160;yere yatmaya hazırlandığımız anda tünelin içinde gök gürültüsü&#160;misali yankılanan düdük sesi ve aniden görüş açımıza giren kör&#160;edici parlaklıktaki ışıktı. Bayat hava akımı, tabii ki, patlamaya&#160;rağmen işlemeye devam eden bir trene aitti. İkincisini ise midemdeki acı verici kasılmaya bakarak anlamıştım; gölge serbest&#160;kalmış, hızla bize doğru geliyordu. O tanıdık sızıyı hissettiğim&#160;anda yaratığı gördüm. Buhar dalgasını yarıp geçerek süratle üze-</p><div><img src="main-24.png" alt=""/></div>
<p>rimize geliyordu; olabildiğince açtığı kapkara dudaklarının arasından sarkan dilleri havayı kamçılıyordu.</p>
<p>Kapana kısılmıştık. Eğer merdivene doğru koşarsak vurulup yaralanabilirdik. Rayların üstüne atlarsak trenin altında ezilirdik. Üstelik trene binip kaçmamız da mümkün değildi çünkü&#160;trenin durması en az on saniye, kapıların açılması on iki saniye&#160;ve nihayet kapıların tekrar kapanması on saniye daha alırdı ve&#160;o zamana kadar en kötü ihtimalle ölmüş olurduk. Ben de elimdeki seçenekler tükendiğinde sık sık yaptığım şeyi yaptım: Emma’ya baktım. İçinde bulunduğumuz durumun umutsuzluğunu&#160;fark ettiği anda kapıldığı çaresizliği yüzünden okuyabiliyordum.&#160;Çenesini sıkıyor olması da her ne pahasına olursa olsun harekete geçmeye hazır olduğunu gösteriyordu. Avuçlarını yukarı çevirmiş halde sendeleyerek öne çıkana dek gölgeyi göremediğini&#160;unutmuştum; ona söylemeye, ona uzanmaya, onu durdurmaya&#160;çalıştım ama ne yaparsam yapayım sözcükler dudaklarımdan dökülmeyi reddediyordu ve önce katlanan adamı yere bırakmadan&#160;onu yakalamam da mümkün değildi. Derken Addison ileri atıldı&#160;ve Emma tıpkı gazı bitmiş bir çakmak gibi kıvılcımdan başka bir&#160;şey çıkaramayarak beceriksizce ateş yakmaya çalışırken hortlağa&#160;havlamaya başladı.</p>
<p>Hortlak kahkahalara boğuldu, silahının horozunu kaldırdı ve Emma’ya nişan aldı. Gölge ise arkamdaki trenin freninden yükselen tiz sesi bastırmak istercesine uluyarak bana doğru koşuyordu. Sonumun geldiğini ve olacakları engellemek için yapabileceğim hiçbir şey olmadığını anladığım dakika oydu. O an içime&#160;tuhaf bir rahatlama çöktü. Ben gevşeyip hafiflerken ne zaman&#160;yakınlarda bir gölge olsa hissettiğim sancı da yitip gitti. Bu acı,&#160;kulakları sağır edecek kadar tiz bir iniltiyi andınyordu ve suskunlaştığı sırada onun ardına gizlenmiş başka bir sesin, bilincimin kıyısında duran bambaşka bir mırıltının varlığını keşfettim.</p>
<p>Bir kelime.</p>
<p>Kelimenin üstüne çullandım. İki kolumu da ona doladım. Gerindim, gerindim ve birinci ligde oynayan atıcılannkine denk</p>
<p>--«=—27 &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;--- bir güçle bağırdım. O, dedim bana ait olmayan bir dilde. Tek bir&#160;heceden ibaret olsa da çok fazla anlam ifade ediyordu ve daha ağzımdan çıktığı anda etkisini gösterdi. Gölge bana doğru koşmayı&#160;kesti ve adeta patinaj çekerek durdu, sonra süratle yana dönerek&#160;dilini savurdu ve kırbaç misali havayı yaran dil, hortlağın bacağına üç defa dolandı. Dengesini kaybeden hortlak tetiğe bassa&#160;da kurşun tavana çarpıp geri sekti. Göz açıp kapatıncaya kadar&#160;tepetaklak oldu. Hezimete uğramış halde gölgenin dilinden kurtulmaya çalışırken beyhude çığlıklar atıyordu.</p>
<p>Arkadaşlarımın neler olduğunu anlaması biraz zaman aldı. Onlar küçük dillerini yutmuş halde olan biteni izlerken diğer&#160;hortlak bağırarak telsizine bir şeyler söyledi. Tam o sırada trenin&#160;kapılarının ıslığı andıran bir sesle arkamda açıldığını duydum.</p>
<p>Bu, şansımızın döndüğü andı.</p>
<p>“ÇABUK OLUN!” diye bağırdım. Hepimiz aceleyle trene doğru koştuk; Emma topallayarak koşuyor, Addison onun ayaklarına dolanıyor, bense kan revan içindeki uzun ve ince katlanan adamı daracık kapıdan sokmaya çalışıyordum. Nihayet hep beraber yuvarlanarak eşiği geçip kendimizi vagona atmayı başardık.</p>
<p>Gölgeye körlemesine ateş açan hortlakların tabancalarından gelen sesler boşlukta çınlamaya devam ediyordu.</p>
<p>Kapılar yarıya kadar kapanmıştı ki tekrar açıldı. <sup>l</sup>‘Lütfen kapıların önünden uzaklaşın,” dedi önceden kaydedilmiş neşeli bir anons.</p>
<p>Katlanan adamın uzun bacaklarının ucuna iliştirilmiş ayakkabılara işaret ederek, “Ayağı!” dedi Emma; adamın parmaklan kapının dışında kalıyordu. Ben Sergei’in ayaklarını kapıdan kurtarmak için öne doğru sürünürken hâlâ havada sallanan hortlak, kapının kapanmasından önceki bitmek tükenmek bilmeyen&#160;saniyeler boyunca sağa sola ateş etmeyi sürdürdü. Ta ki gölge&#160;onunla uğraşmaktan sıkılıp onu duvara savurana dek. Hortlak&#160;duvara çarpıp külçe gibi yere yığıldı.</p>
<p>Diğer hortlak hızla çıkışa yöneldi. Onu da, demeye çalıştıy-</p>
<p>—a» &#160;&#160;&#160;&#160;&#160;&#160;-------—</p>
<p>sam da artık çok geçti. Kapılar kapanıyordu ve tren beygir gibi sarsılarak harekete geçti.</p>
<p>Etrafıma baktım, apar topar daldığımız vagon boş olduğu için minnettardım. Sıradan insanlar bizi görse hakkımızda kim bilir&#160;ne düşünürlerdi?</p>
<p>“İyi misin?” diye sordum Emma’ya. Kesik kesik soluk alarak doğrulurken gözlerini yüzümden ayırmadı.</p>
<p>“Senin sayende,” dedi. “Gölgeyi öyle davranmaya zorlayan gerçekten sen miydin?”</p>
<p>“Sanırım,” dedim pek de kendime inanamayarak.</p>
<p>“Bu harika,” dedi usulca. Korkmuş muydu, etkilenmiş miydi, yoksa iki duyguyu da aynı anda mı yaşıyordu emin olamıyor-dum.</p>
<p>“Hayatlarımızı sana borçluyuz,” dedi Addison başını tatlı tatlı koluma sürterek. “Sen çok özel bir çocuksun.”</p>
<p>Katlanan adam güldü. Ona baktığımda duyduğu acıya rağmen bana sırıttığını gördüm. “Gördün mü?” dedi. “Söyledim sana. Bir mucize.” Sonra yüzündeki ifade ciddileşti. Elimi tuttu&#160;ve avucumun içine kare şeklinde küçük bir kâğıt parçası sıkıştırdı. Bu bir fotoğraftı. “Karım ve çocuğum,” dedi. “Uzun zaman&#160;önce düşman tarafından kaçırıldılar. Eğer diğerlerini bulursanız&#160;belki onlan da...”</p>
<p>Fotoğrafa baktığım anda beynimden vurulmuşa döndüm. Portre, kucağında bebeğiyle poz vermiş bir kadına aitti. Ser-gei’in fotoğrafı uzun zamandır yanında taşıdığı ortadaydı. Her&#160;ne kadar fotoğraftaki kişiler oldukça mutlu görünse de fotoğrafın kendisi ya da negatifi ciddi bir şekilde hasar görmüştü. Fotoğraf yanmaktan kıl payı kurtulmuş olmalıydı; öylesine büyük&#160;bir ısıya maruz kalmıştı ki fotoğraftaki yüzler eğri büğrü bir hal&#160;almış, parçalarına ayrılmıştı. Sergei şimdiye dek ailesinden hiç&#160;bahsetmemişti; onunla karşılaştığımızdan beri diline doladığı&#160;tek şey, tuhaflardan oluşan bir ordu kurmaktı. Yağmalardan ve&#160;akınlardan sağ çıkan tuhafları ordusuna almak için döngü döngü&#160;dolaşmayı planlıyordu. Fakat ordu kurmayı niçin böylesine istediğini hiç anlatmamıştı: Görünüşe göre asıl amacı, onları geri&#160;almaktı.</p>
<p>“Onları da bulacağız,” dedim.</p>
<p>İkimiz de bunun çok uzak bir ihtimal olduğunu biliyorduk ama bunu duymaya ihtiyacı vardı.</p>
<p>“Teşekkür ederim,” dedi ve etrafa yayılmakta olan kan birikintisinin içinde gevşeyiverdi.</p><div><div><img src="main-25.png" alt=""/></div></div><div></div><div><div><img src="main-26.png" alt=""/></div></div><div><div><img src="main-27.jpg" alt=""/></div></div><div></div>
<p>“Pek fazla zamanı kalmadı,” dedi Addison, Sergei’in yüzünü yalamak için harekete geçerken.</p>
<p>“Hâlâ yarayı dağlamaya yetecek kadar gücüm olabilir,” dedi Emma. Adama doğru kayarak avuçlarını birbirine sürtmeye koyuldu.</p>
<p>Addison burnuyla katlanan adamın üstündeki gömleğin karın kısmına işaret etti. “Burası. Buradan yaralanmış.” Emma ellerini Addison’ın gösterdiği noktanın iki yanma koydu ve yaradan yükselen cızırtıları duyunca kendimi bayılacakmış gibi hissedip&#160;ayağa kalktım.</p>
<p>Pencereden dışarı baktım. Rayların üzerindeki enkaz birikintilerinden ötürü yavaşladığımızdan hâlâ istasyondan çıkamamıştık. Yanıp sönen acil durum ışıkları, karanlığın içinde rasgele sahneleri aydınlatıyordu. Beline dek cam kırıklarına gömülmüş&#160;ölü bir hortlağın cesedi. Yepyeni becerimi keşfettiğim viran haldeki telefon kulübesi. Platformda tıpkı bir koşucu gibi hiç zorlanmadan tutturduğu hızıyla bizi yalnızca birkaç vagon geriden&#160;takip eden gölge. Sonuncusu dehşete düşmeme neden oldu.</p>
<p>Dur. Orada kal, diye bağırdım pencereden. Yine İngilizce. Zihnim bulanıktı; acı ve o inilti bir kez daha ayağıma dolanıyordu.</p>
<p>Hız kazanıp tünellerden birine daldık. Yüzümü cama yapıştırıp gölgeyi son bir kere görmek için geriye doğru baktım. Karanlık, hatta kapkaranlıktı ama sonra, tünelin içinde şimşek&#160;çakmışçasına patlak veren ani bir parlamayla gölgeyi yalnızca bir&#160;anlığına havada uçarken gördüm; ayakları platformdan yükselmiş, dilleriyse kement misali son vagonun raylarına doğru savruluyordu.</p>
<p>Mucize. Lanet. Henüz bunların arasındaki farkı pek kavrayamamıştım.</p>
<p>* * «</p>
<p>Ben bacaklarından, Emma da kollarından tuttuktan sonra Ser-gei’i nazikçe kaldırıp evde pişirilmeye hazır pizza reklamının</p>
<p>■■&lt; &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;»a&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;- »—&#160;altına dizilmiş koltuklara yatırdık. Çoktan kendinden geçmiş,&#160;trenin her hareketiyle sallanıyordu. Ölecek olsa bile son nefesini&#160;yerde vermesi üçümüze de yanlış görünmüştü.</p>
<p>Emma adamın incecik gömleğini yukarı sıvadı. “Kanaması durdu,” dedi, “ama eğer kısa zaman içinde hastaneye gitmezse&#160;ölecek.”</p>
<p>“Her halükarda ölebilir,” dedi Addison. “Özellikle de şimdiki zamana ait hastanelerde. Düşünsenize: Üç gün sonra uyandığında yarası iyileşmiş olsa bile iki yüz ya da, kuşlar bilir, kaç yıl&#160;yaşlanmış olacağından tüm diğer organları iflas edecektir.”</p>
<p>“Olabilir,” diye yanıtladı Emma. “Ama yine de şartlar ne olursa olsun hiçbirimizin üç gün daha hayatta kalabileceğini sanmıyorum. Onun için başka ne yapabileceğimizden emin değilim.”</p>
<p>Bu zaman kısıtlamasından daha önce de bahsettiklerini duymuştum: İki ya da üç gün, döngüde yaşayan tuhafların hızla yaşlanmaya başlamadan önce şimdiki zamanda geçirebileceği&#160;en uzun süreydi. Bu, şimdiki zamanı ziyaret etmeleri için yeterli&#160;olsa da orada kalmalarını imkânsız kılıyordu; döngüler arasında&#160;seyahat edebilecekleri kadar uzun, günümüzün cazibesine kapılıp etrafta dolaşmayı göze alamayacakları kadar kısaydı. Yalnızca gözünü daldan budaktan sakınmayan tuhaflar ve ymbryneler&#160;şimdiki zamanda birkaç saatten daha uzun yolculuklara çıkıyorlardı. Gecikme çok ağır ve ciddi sonuçlar doğuruyordu.</p>
<p>Solgun san ışıkta hasta gibi görünen Emma ayağa kalktı ama sonra sendeleyip trenin içindeki direklerden birine tutundu. Elini tutup onu yanıma oturttum. O kadar bitkindi ki yanı başıma&#160;yığılıverdi. Aslında ikimiz de yorgunluktan ölüyorduk. Günlerdir doğru düzgün uyku çekmemiştim. Tıpkı birer domuz gibi&#160;karnımızı tıka basa doldurduğumuz birkaç fırsat dışında mideme doğru düzgün bir şey girdiği de söylenemezdi. Kaçıyordum,&#160;korku içindeydim, ayağımı vuran şu lanet olası ayakkabıları&#160;hatırlayamadığım kadar uzun zamandır ayağımdan çıkarmamıştım ama daha da beteri, ne zaman bir gölgeyle konuşsam sanki&#160;içimden bir parça kopuyordu ve ardında bıraktığı boşluğu nasıl</p>
<p>--33</p>
<p>dolduracağımı bilmiyordum. Bu da tepeden tırnağa yeni ve oldukça derin bir yorgunluk hissetmeme yol açıyordu. İçimde tazecik bir damar, yepyeni bir güç kaynağı keşfetmiştim ama er ya da geç o da tükenecek, onun da sonu gelecekti. Bu yüzden,&#160;onu kullanırken kendimi de tüketip tüketmediğimi düşünmeden edemedim.</p>
<p>Bu konu hakkında daha sonra endişelenebilirdim. Şimdilik huzurla dolu o ender anlardan birinin tadını çıkarmaya çalışıyordum; kolum Emma’ya dolanmış, o da başını omzuma yaslamıştı.&#160;İkimiz de yalnızca nefes alıyorduk. Bencilce olsa da bindiğimiz&#160;treni takip eden gölgeden bahsetmemiştim. O konuda hangimiz&#160;bir şey yapabilirdi ki? Ya bizi yakalayacak ya da yakalayamayacaktı. Ya bizi öldürecek ya da öldüremeyecekti. Sonraki karşılaşmamızda, ki onunla bir kere daha karşılaşacağımızdan adım gibi&#160;emindim, ölüm saçan dillerini durdurmaya yarayacak sözcükleri&#160;ya bulacaktım ya da bulamayacaktım.</p>
<p>Addison’un karşımızdaki koltuğa sıçrayıp patisiyle pencerelerden birinin mandalını açtıktan sonra camı aralayışını seyrettim. Trenin öfkeli homurtusu ve tünelin boğucu ve pis kokusu içeri hücum edince pırıl pırıl parlayan gözlerle havayı koklamaya koyuldu. Bana kalırsa içeri dolan kuru hava yalnızca bayat&#160;ter kokuyordu ama Addison itinayla yorumlamasını gerektiren,&#160;açıklaması çok daha güç bir şey yakalamışa benziyordu.</p>
<p>“Onların kokusunu alabiliyor musun?” diye sordum.</p>
<p>Köpek beni duymuş olsa da yanıt vermek için biraz bekledi. Sanki aklındakileri toparlamaya çalışırmışçasına gözlerini tavana&#160;dikmişti. “Alabiliyorum,” dedi. “İzleri hâlâ taze.”</p>
<p>Hareket halindeki trenin hızına ve aradan dakikalar geçmesine rağmen önceki trenin vagonlarından birine kapatılmış tuhafların ardında bıraktığı izleri ayırt edebiliyordu. Etkilenmiştim ve ona da bunu söyledim.</p>
<p>“Teşekkür ederim ama alkışı hak eden yalnızca ben değilim,” dedi. “Bizimkilerden biri bindirildikleri vagonun penceresini açmış olmalı. Aksi takdirde, arkalarında bıraktıkları iz çok daha</p><div><img src="main-28.png" alt=""/></div>
<p>hafif olurdu. Belki de Bayan Wren yapmıştır. Onları takip etmeyi deneyeceğimi bildiğinden eminim.”</p>
<p>“Burada olduğunu biliyor muydu?” diye sordum.</p>
<p>“Bizi nasıl buldun?” diye sordu Emma.</p>
<p>“Bir dakika,” dedi Addison aniden. Tren yavaşlayarak istasyona giriyor, tünelin pencerelerden görünen karanlık yerini beyaz fayansların parlaklığına bırakıyordu. Burnunu pencereden uzatıp gözlerini kapatarak konsantre oldu. “Burada indiklerini sanmıyorum ama yine de her şeye hazırlıklı olalım.”</p>
<p>Emma’yla birlikte ayağa kalkarak katlanan adamı gözlerden olabildiğince saklamaya çalıştık. Platformda pek fazla insanın&#160;beklemediğini görünce biraz olsun rahatladım. Aslında birkaç&#160;kişi bile olsa istasyonda birilerinin bekliyor olması ya da tren&#160;seferlerinin sekteye uğramaması garipti. Sanki hiçbir şey olmamıştı. Hortlaklar işlerini iyi yapmışlardı; yemi yutup trenlerden&#160;birine atlamamızı ve bizi yakalamalarını kolaylaştırmamızı umduklarından şüphelendim. Modern Londra’nın işlerine trenle gidip gelen sakinleri arasında göze batmamız kaçınılmazdı.</p>
<p>“Sıradan görünün,” dedim. “Sanki buraya aitmişsiniz gibi.”</p>
<p>Söylediklerim Emma’ya komik gelmiş olacak ki kahkahasını güçlükle bastırdı. Sanırım gülmekte haklıydı çünkü aslında ne&#160;buraya ne de başka bir yere aittik.</p>
<p>Tren durdu ve kapılar kayarak açıldı. Addison havayı derin derin içine çekerek koklarken üstüne denizci paltosu geçirmiş&#160;sıkıcı görünümlü bir kadın vagonumuza adım attı. Bizi gördüğü anda ağzı açık kaldı ve akıllıca bir hareketle arkasını dönüp&#160;vagondan çıktı. Hayır. Teşekkürler. Onu suçlayamazdım. Kir pas&#160;içindeydik. Ayrıca kan lekeleriyle bezenmiş tuhaf ve eski giysiler&#160;içinde ucubelere benziyor olmalıydık. Büyük olasılıkla sadece&#160;birkaç dakika önce yanımızdaki zavallı adamı öldürmüş gibi görünüyorduk.</p>
<p>“Sıradan görünün,” dedi Emma ve homurdandı.</p>
<p>Addison burnunu pencereden çekti. “Doğru yoldayız,” dedi. “Bayan Wren ve diğerleri kesinlikle buradan geçmiş.”</p>
<p>-------M &#160;&#160;&#160;&#160;&#160;&#160;&#160;&#160;&#160;--</p>
<p>“Burada inmemişler mi?” diye sordum.</p>
<p>“Hiç sanmıyorum. Ama eğer sonraki istasyonda kokularını alamazsam fazla gittiğimizi anlarız.”</p>
<p>Kapılar tokadı andıran bir sesle kapandı ve elektrik yüklü bir vızıltıyla yeniden harekete geçtik. Tam kıyafetlerimizi değiştirmemiz gerektiğini söyleyecektim ki Emma sanki aniden aklına&#160;bir şey gelmiş gibi irkildi.</p>
<p>“Addison?” dedi. “Fiona ve Claire’e ne oldu?”</p>
<p>Adlarını duyduğum anda mide bulandırıcı yepyeni bir dalga bedenimi esir aldı. Onları en son Bayan Wren’in hayvan meskeninde görmüştüm; daha büyükçe olan kız, seyahat edemeyecek&#160;kadar hasta vaziyetteki Claire’le birlikte kalmıştı. Caul meskeni&#160;yağmaladığını ve kızları yakaladığını söylemişti ama söylediklerine bakılacak olursa Addison’ın da ölmüş olması gerekirdi. Yani&#160;Caul’ün lafına güvenemezdik.</p>
<p>“Ah,” dedi Addison kederli bir şekilde başını aşağı yukarı sallayarak. “Korkarım haberler kötü. İtiraf etmem gerekir ki bir&#160;yanım bu soruyu hiç sormamanız için dua ediyordu.”</p>
<p>Emma’nın beti benzi attı. “Anlat bize.”</p>
<p>“Elbette,” dedi Addison. “Grubunuz ayrıldıktan kısa süre sonra bir hortlak çetesi tarafından baskına uğradık. Onlara kıyamet yumurtalanmızdan fırlattık, sonra dağılıp saklandık. Dağınık saçlı olan büyükçe kız...”</p>
<p>“Fiona,” dedim kalbim küt küt atarken.</p>
<p>“Bizi ağaçlarla çalıların ardına gizlemek için bitkilerle ilgili becerisini konuşturdu. O kadar iyi kamufle olmuştuk ki hortlakların hepimizi bulup ele geçirmesi günlerini alırdı ama bizi gaza&#160;boğup açık alana çıkmak zorunda bıraktılar.”</p>
<p>“Gaz!” diye feryat etti Emma. “Adiler bir daha gaz kullanmayacaklarına yemin etmişlerdi!”</p>
<p>“Görünüşe göre yalan söylemişler,” dedi Addison.</p>
<p>Bir keresinde, Bayan Peregrine’in albümlerinin birinde bahsettikleri saldırı sırasında çekilmiş bir fotoğraf görmüştüm: Hayaletleri andıran, solunum aletleriyle donatılmış maskeler takan hortlaklar havaya zehirli gaz bulutlan saçarken sanki hiçbir şey&#160;olmamış gibi öylece dikiliyorlardı. Kullandıkları madde ölümcül&#160;olmasa da ciğerlerinizi ve boğazınızı yakıyor, inanılmaz acılar&#160;çekmenize yol açıyor ve dedikodulara göre, ymbrynelerin kuş&#160;suretinde kısılıp kalmalarına neden oluyordu.</p><div><div><img src="main-29.png" alt=""/></div></div><div><div><img src="main-30.png" alt=""/></div></div><div></div><div><div><img src="main-31.png" alt=""/></div></div><div><img src="main-32.jpg" alt=""/></div>
<p>“Etrafımızı sardıkları zaman,” diyerek konuşmayı sürdürdü Addison, “Bayan Wren’in nerede olduğu konusunda sorgulandık. Kulesinin altını üstüne getirdiler. Haritaların, günlüklerin&#160;ve bilmediğim daha onlarca şeyin peşinde gibiydiler. Zavallı De-irdre onları durdurmaya kalktığında onu vurdular.”</p>
<p>Katırafanın dişleri dökülmüş, biçimsiz, uzun ama tatlı suratı gözümün önünde belirdiği anda mideme bir sancı saplandı. Nasıl biri böylesine sevimli bir yaratığı öldürürdü ki? “Tanrım, bu&#160;çok korkunç,” dedim.</p>
<p>Emma asıl konuya gelmek istercesine baştan savma bir tavırla, “Korkunç,” diyerek bana katıldı. “Ya kızlar?”</p>
<p>“Hortlaklar küçük olanı yakaladı,” dedi Addison. “Ve diğeri... şey, askerlerden birkaçıyla boğuşuyordu, uçurumun kenarınday-dılar ve o düştü.”</p>
<p>Gözlerimi kırpıştırarak ona baktım. “Ne?” Bir anlığına tüm dünya bulanıklaştı, sonra her şey yeniden keskinleşti.</p>
<p>Emma kaskatı kesilmişti ama yüzündeki ifadeden hiçbir şey okunmuyordu. “Düştü de ne demek? Ne kadar yüksekten?”</p>
<p>“Dik bir uçurumdu. En az üç yüz metre yükseklikten düşmüş olmalı.” Sarkık çenesi iyiden iyiye asıldı. “Çok üzgünüm.”</p>
<p>Olduğum yere çöküverdim. Emma tırabzanı tutan parmakları bembeyaz kesilmiş halde hâlâ dikiliyordu. “Hayır,” dedi sertçe.&#160;“Hayır, olamaz. Muhtemelen bir yerlere tutunmuştur. Bir dala ya&#160;da kaya çıkıntısına...”</p>
<p>Addison gözlerini ezilmiş sakızlarla lekeli zemine dikti. “Olabilir.”</p>
<p>“Hiç değilse uçurumun dibindeki ağaçlar düşüşünü yavaşlatmış ve onu tıpkı bir ağ gibi yakalamış olmalı! Onlarla konuşabildiğini biliyorsun.”</p>
<p>“Evet,” dedi Addison. “Biraz umudun kimseye zararı olmaz.”</p>
<p>Öylesine yüksekten düştükten sonra çam iğneleri tarafından sarılıp sarmalanmanın nasıl bir his olacağını hayal etmeyi denedim. Kulağa hiç olası gelmiyordu. Emma’nın tutunmaya çalıştığı</p>
<p>---.1» - -*--- umut kırıntısını görebiliyordum ama sonra, bacakları titremeye&#160;başladı ve tırabzanı bıraktığı anda yanımdaki koltuğa çöküverdi.</p>
<p>Yaşlı gözlerle Addison’a baktı. “Arkadaşın için çok üzgünüm.” Köpek başını aşağı yukarı salladı. “Ben de öyle.”</p>
<p>“Eğer Bayan Peregrine burada olsaydı bunların hiçbiri yaşanmazdı,” diye fısıldadı Emma. Ve ardından başını öne eğip gözyaşlarına boğuldu.</p>
<p>Ona sarılmak istedim ama her nedense o sırada sadece ona ait olması gereken birkaç dakikaya müdahale edecekmişim gibi hissettiğimden ellerime bakarak orada öylece oturdum ve kaybettiği&#160;arkadaşının yasını tutmasına izin verdim. Addison sanırım hem&#160;saygısından hem de tren diğer istasyona doğru yavaşlamaya başladığından bize arkasını döndü.</p>
<p>Kapılar açıldı. Addison kafasını pencereden çıkardı, platformu çevreleyen havayı kokladı, vagonumuza binmeye çalışan birine hırladı, sonra yeniden içeri döndü. Kapılar tekrar kapanana dek Emma başını kaldırmış, gözyaşlarını silmişti.</p>
<p>Elini sıktım. “Sen iyi misin?” dedim, bundan daha güzel ya da daha anlamlı bir şeyler söyleyebilmiş olmayı dileyerek.</p>
<p>“Öyle olmak zorundayım, değil mi?” dedi. “Hâlâ hayatta olanlarımız için.”</p>
<p>Acısını bir kutunun içine koyup rafa kaldırma şekli bazılarına duygusuzca gelebilirdi; oysa şimdiye dek onu, içinden geçenleri anlayabilecek kadar yakından tanıma fırsatını bulmuştum. Kalbi dünyalar kadar büyüktü ve sevdiği o birkaç şanslı kişiyi,&#160;kalbinin her santimetrekaresiyle seviyordu fakat yüreğinin büyüklüğü birini sevmeyi çok da tehlikeli kılıyordu. Eğer kalbinin&#160;her şeyi hissetmesine izin verirse mahvolurdu. Bu nedenle onu&#160;ehlileştirmek, susturmak, kapatmak zorundaydı. En büyük acılarını günün birinde onları yaşayabileceği, keder yüklü bir adaya&#160;sürgün ediyordu.</p>
<p>“Devam et,” dedi Addison’a. “Claire’e ne oldu?”</p>
<p>“Hortlaklar onunla birlikte çıkıp gittiler. İki ağzını da bağlayıp onu bir çuvalın içine koydular.”</p>
<p>“Ama hayattaydı, değil mi?” dedim.</p>
<p>“Ve ısırıyordu. Tabii dün akşamüstü sularında. Sonra Deird-re’yi küçük mezarlığımıza gömdük ve ben de aceleyle orayı terk edip Bayan Wren’i bulmak ve sizleri uyarmak için Londra’ya&#160;doğru yola koyuldum. Bayan Wren’in güvercinlerinden biri beni&#160;onun gizlenme yerine götürdü ve benden önce oraya vardığınızı&#160;görmek beni mutlu etse de ne yazık ki hortlaklar da benden hızlı&#160;davranmıştı. Kuşatma çoktan başlamıştı ve onlar binanın altını&#160;üstüne getirirken çaresizce olanlara seyirci kalmak zorunda kaldım. Hikâyenin geri kalanını biliyorsunuz. Onlar sizi yeraltına&#160;sürüklerken ben de onları takip ettim. Patlama olduğunda ise&#160;size yardım edebileceğimi fark edip elime geçen fırsatı değerlendirdim.”</p>
<p>“Bunun için teşekkürler,” dedim hayatlarımızı ona borçlu olmamıza rağmen hâlâ bir teşekkür bile etmediğimizi fark ederek. “Eğer bizi oradan uzaklaştırmasaydın...”</p>
<p>“Evet, neyse... varsayımlara dayanan nahoş olasılıkların üzerinde durmaya lüzum yok,” dedi. “Ama cesaretimin karşılığı olarak Bayan Wren’i hortlakların elinden kurtarmama yardım edeceğinizi umarım. Her ne kadar kulağa imkânsız gelse de. Tahmin edebileceğiniz gibi o benim için çok önemli.”</p>
<p>Hortlakların elinden asıl kurtarmak istediği biz değil, Bayan Wren’di ama diğerleriyle kıyaslandığında trenle aramızdaki mesafe daha fazla olduğundan gerçekçi davranarak hızla karar vermiş ve kurtarabildiğini kurtarmıştı.</p>
<p>“Tabii ki yardım edeceğiz,” dedim. “Zaten şu anda yaptığımız da bu değil mi?”</p>
<p>“Evet, evet,” dedi. “Ama sırf bir ymbryne olduğu için hortlakların gözünde Bayan Wren’in tuhaf çocuklardan daha değerli olduğunu anlamalısınız. Dolayısıyla onu özgürlüğüne kavuşturmak çok daha zor olabilir. Mucize eseri arkadaşlarınızı kurtarmayı başarsak bile onu kurtarabileceğimizden emin değilim...”</p>
<p>“Bir saniye dur bakalım,” diye çıkıştım. “Onun daha değerli olduğunu kim...”</p><div><div><img src="main-33.png" alt=""/></div></div><div></div><div><div><img src="main-34.png" alt=""/></div></div>
<p>“Hayır, Addison haklı,” dedi Emma. “Şüphesiz onu kilit altında tutuyor olacaklardır. Ama onu geride bırakmayacağız. Kimseyi geride bırakmayacağız. Bir daha asla. Tuhaflar olarak sana söz veriyoruz.”</p>
<p>Köpek bunu duymaktan memnun göründü. “Teşekkürler,” dedi ve sonra kulaklarını düzleştirdi. Tren sonraki istasyona girerken pencereden dışarı bakmak için camın kenarındaki koltuğa zıpladı. “Gizlenin,” dedi başını öne eğerek. “Yakında düşmanlar var.”</p>
<p>* * *</p>
<p>Hortlaklar bizi bekliyordu. Polis üniforması giymiş iki hortlağın, platformda işe gitmeyi bekleyen insanların arasında dikildiğini&#160;gördüm. Trenimiz istasyonda dururken gözleriyle vagonların içini taramaya koyuldular. Bizi gözden kaçırmalarını umarak pencerelerin altına saklandık ama ıskalamayacaklarını biliyordum.&#160;Biri elindeki telsize bir şeyler söyledi; bu trende olduğumuzu&#160;biliyor olmalıydılar. Artık tek yapmaları gereken treni aramaktı.</p>
<p>Tren durdu ve insanlar vagonlara doluşmaya başladı ama kimse bizimkine binmiyordu. Kimseye fark ettirmeden açık kapıdan bakmayı göze aldım ve hortlaklardan birinin bütün vagonları teker&#160;teker kontrol ederek platformda hızla bize yaklaştığını gördüm.</p>
<p>“Biri buraya doğru geliyor,” diye mırıldandım. “Gücün ne durumda Em?”</p>
<p>“Sıfırı tüketmiş durumda,” diye yanıtladı.</p>
<p>Hortlak yaklaşıyordu. Aramızda sadece dört vagon vardı. Üç.</p>
<p>“O zaman koşmaya hazır olun.”</p>
<p>İki vagon ötedeydi. Sonra, önceden kaydedilmiş yumuşak bir ses duyuldu: “Kapılar kapanacaktır, lütfen dikkatli olun.”</p>
<p>“Treni durdurun!” diye bağırdı hortlak. Ama kapılar çoktan kapanmaya başlamıştı.</p>
<p>Kolunu kapının arasına uzattı ve kapılar tekrar açıldı. Bizimkinin yanındaki vagona bindi.</p>
<p>Bakışlarım vagonlarımızı birbirine bağlayan kapıya kaydı. Tanrıya şükürler olsun ki zincirle kilitlenmişti. Derken kapılar&#160;tekrar kapandı ve tren harekete geçti. Katlanan adamı yere indirip hortlağın içinde bulunduğu vagondan görülemeyeceği bir&#160;yere çektik.</p>
<p>“Ne yapabiliriz?” dedi Emma. “Tren tekrar durduğu anda doğrudan buraya gelip bizi bulacak.”</p>
<p>“Onun hortlak olduğundan kesinlikle emin miyiz?” diye sordu Addison.</p>
<p>“Kediler ağaçta yetişir mi?” diye yanıtladı Emma.</p>
<p>“Dünyanın bu kesiminde değil.”</p>
<p>“O halde tabii ki emin değiliz. Ama mevzu hortlaklar olunca aklıma hep şu eski deyiş gelir: Emin değilsen öyle olduğunu&#160;farz et.”</p>
<p>“Tamam o zaman,” dedim. “Kapılar açıldığı anda çıkışa doğru koşacağız.”</p>
<p>Addison iç geçirdi. “Tüm şu kaçışlar,” dedi hor görürcesine. Sanki gurmeymiş de biri ona pörsümüş Amerikan peyniri ikram&#160;etmiş gibi yüzünü buruşturdu. “Kaçmanın hayal gücüyle hiçbir&#160;ilgisi yok. Gizlice sıvışmayı denesek? Veyahut onların arasına karışmayı? İşte, bunlar sanatın ta kendisidir. Sonra hiç kimse tarafından fark edilmeden meydan okurcasına yürüyüp gidebiliriz.”</p>
<p>“Kaçmaktan ben de senin kadar nefret ediyorum,” dedim, “ama Emma ve ben on dokuzuncu yüzyıldan kalma baltalı katiller gibi görünüyoruz ve sen de gözlük takan bir köpeksin. Fark&#160;edilmememiz mümkün değil.”</p>
<p>“Köpekler için kontak lens üretilene dek bunlara mahkûmum,” diye homurdandı Addison.</p>
<p>Emma pat diye, “Gölge halkı onlara ihtiyacın olduğunda ne cehennemdedir?” deyiverdi.</p>
<p>“Eğer şanslıysak vagonlardan birinin altında kalıp ezilmiştir,” dedim. “Neyi kastediyordun?”</p>
<p>“Daha önce epey işimize yaramıştı.”</p>
<p>“Tabii bizi neredeyse öldürmeden önce. Hem de iki defa! Hayır, üç defa! Ona hükmetmek için her ne yapıyorsam tesadüfen oluyor. Ya bu kez onu kontrol edemezsem? O zaman öldük demektir.”</p>
<p>Emma hemen yanıt vermedi. Bunun yerine bir anlığına dikkatli gözlerle beni süzdü, kir içindeki elimi tutup dudaklarına götürdü ve usulca iki defa öptü.</p>
<p>“Bu ne içindi?” dedim şaşkınlık içinde.</p>
<p>“Hiçbir fikrin yok, öyle değil mi?”</p>
<p>“Hangi konuda?”</p>
<p>“Ne kadar olağanüstü olduğun konusunda.”</p>
<p>Addison inledi.</p>
<p>“Büyüleyici bir yeteneğin var,” diye fısıldadı Emma. “Tek ihtiyacının biraz pratik yapmak olduğundan eminim.”</p>
<p>“Olabilir. Ancak pratik yaparken genellikle en başlarda başarısız olursun ve şu anda başarısız olursam insanlar ölür.”</p>
<p>Emma elimi sıktı. “Öyle olsa da yeni bir beceriyi bilemene yardımcı olması için biraz baskı gibisi yoktur.”</p>
<p>Gülümsemeye çalıştım ama beceremedim. Sebep olabileceğim onca acının ve hasarın düşüncesi bile kalbimin yerinden çıkacak&#160;kadar sızlamasına yol açıyordu. Yeni kabiliyetim, nasıl kullanacağımı bilmediğim dolu bir silah gibiydi. Lanet olsun, hangi ucunu düşmanıma doğrultacağımı bile bilmiyordum. Elimde patla-masındansa onu bir kenara bırakmak daha iyi olacaktı.</p>
<p>Vagonun diğer tarafında bir gürültü olunca başlarımızı kaldırdık ve kapının açıldığını gördük. Vagonun diğer ucundaki kapı zincirle kilitlenmemişti ve şimdi, deri giysiler içinde bir çift&#160;genç sallana sallana vagonumuza giriyordu. Biri kız, diğeri erkekti. Ellerindeki sigarayı kahkahalar eşliğinde kendi aralarında&#160;döndürüyorlardı.</p>
<p>“Başımız belaya girecek,” dedi kız oğlanın boynunu öperken.</p>
<p>Oğlan gözlerinin önüne dökülen zarif bukleyi kenara itti -“Benim başım beladan hiç çıkmaz ki tatlım”- ve ardından bizi görüp</p><div><img src="main-35.png" alt=""/></div>
<p>olduğu yerde donakaldı. Kaşları adeta birer parabole dönmüştü. Girdikleri kapı gürültülü bir şekilde arkalarından kapandı.</p>
<p>Sanki son nefesini vermek üzere olan kan revan içindeki bir adamın yanma çöküp oturanlar biz değilmişiz gibi rahat görünmeye çalışarak, “Selam,” dedim. “N’aber?”</p>
<p>Sakın korkudan aklınızı kaçırmayın. Bizi ele vermeyin.</p>
<p>Oğlan kaşlarını büzüştürdü. “Yoksa siz...”</p>
<p>“Üstümüzdekiler yalnızca birer kostüm,” diye yanıtladım. “Şu sahte kan meselesine kendimizi biraz fazla kaptırdık.”</p>
<p>“Ah,” dedi oğlan ama bana inanmadığı ortadaydı.</p>
<p>Kız boş gözlerle katlanan adama bakıyordu. “O...”</p>
<p>“Sarhoş,” dedi Emma. “Beyni akana kadar içti. O kadar sarhoş oldu ki sahte kanımızı her yere döktü. Üstüne başına bulaştırdıklarından bahsetmiyorum bile.”</p>
<p>“Bizim de,” dedi Addison. İkisi de başlarını aynı anda ona çevirdi; gözleri fal taşı gibi açılmıştı.</p>
<p>“Seni kaşkaval,” diye mırıldandı Emma. “Sessiz ol.”</p>
<p>Oğlan titreyen elini kaldırıp köpeğe işaret etti. “Az önce o...”</p>
<p>Addison yalnızca iki kelime söylemişti. Bunun bir yankı oyunu ya da göründüğünden başka bir şey olduğunu söyleyerek onları ikna edebilirdik ama Addison aptal rolü yapamayacak kadar gururluydu.</p>
<p>“Tabii ki konuşmadım,” dedi burnunu havaya kaldırarak. “Köpekler İngilizce konuşamaz. Ne de diğer insan dillerini. Tabii&#160;istisnai olarak, yalnızca bankerlerin ve Lüksemburgluların anladığı ve dolayısıyla nadiren kullanılan Lüksemburgca dışında.&#160;Nahoş bir şeyler yediniz ve şu anda kâbus görüyorsunuz. Hepsi&#160;bu. Şimdi, eğer sizin için sakıncası yoksa arkadaşlarımın kıyafetlerinizi ödünç alması gerek. Lütfen hemen soyunun.”</p>
<p>Beti benzi atan oğlan titreye titreye deri ceketini çıkarmaya koyuldu ama henüz sarsak kollarından yalnızca birini kurtarmayı becermişti ki dizleri ona ihanet etti ve bayılarak yere serildi.&#160;O anda kız çığlık atmaya başladı, bağırmaktan vazgeçecek gibi&#160;görünmüyordu.</p><div><img src="main-36.png" alt=""/></div>
<p>Göz açıp kapayıncaya dek hortlak zincirlenmiş kapıyı yumruklamaya başlamıştı bile; bembeyaz gözleri öldürme isteğiyle ışıldıyordu.</p>
<p>“Gizlice sıvışmak da buraya kadarmış,” dedim.</p>
<p>Addison adama bakmak için kendi etrafında döndü. “Kesinlikle bir hortlak,” dedi başını bilgece aşağı yukarı sallayarak.</p>
<p>“Bu gizemi çözdüğümüz için ne kadar mutlu olduğumu anlatamam,” dedi Emma.</p>
<p>Bir sarsıntı oldu ve frenlerden acı çığlıklar yükseldi. İstasyona yaklaşıyorduk. Emma’yı ayağa kaldırıp koşmaya hazırlandım.</p>
<p>“Sergei’e ne olacak?” dedi adama bakmak için kendi etrafında dönerek.</p>
<p>Emma henüz gücünü yeniden kazanamamışken bir çift hortlağı geride bırakmak zaten yeterince zor olacaktı; katlanan adam kucağımdayken ise bunu başarmamız söz konusu bile olamazdı.</p>
<p>“Onu burada bırakmak zorundayız,” dedim. “Birileri onu bulup doktora götürecektir. Tek şansı bu... tabii bizim de.”</p>
<p>Emma şaşırtıcı bir şekilde bana hak verdi. “Sanırım en başından beri istediği buydu.” Çabuk adımlarla adamın yanına gitti. “Seni de götüremediğimiz için üzgünüm. Ama yeniden karşılaşacağımızdan eminim.”</p>
<p>“Öteki dünyada,” dedi kurbağalarınkini andıran bir sesle; gözleri incecik birer çizgiden ibaretti. “Abaton’da.”</p>
<p>Tren durup kapılar açıldığında bu gizemli kelimelerle kızın çığlıkları hâlâ kulaklarımızda çınlıyordu.</p>
<p>* * *</p>
<p>Zekice davranmaya çalışmadık. Zarafet ise hiç umurumuzda değildi. Trenin kapılan kayarak açıldığı anda tek yaptığımız, elimizden geldiğince hızlı koşmak oldu.</p>
<p>Hortlak bindiği vagondan bizimkine dalana dek çığlıklar içindeki kızı hızla arkamızda bırakıp baygın haldeki oğlanın üzerinden atlayarak platforma ayak basmış ve yumurtalarını bırakan balık sürüsü misali trene doğru akan kalabalığı yarmak için insanlarla boğuşmaya başlamıştık. Bu istasyon diğerlerinin aksine&#160;hıncahınç doluydu.</p>
<p>Emma’yı uzakta parlamakta olan ÇIKIŞ tabelasına doğru çekerek, “Şuradan!” diye bağırdım. Addison’ın ayaklarımızın&#160;dibinde bir yerlerde olduğunu umuyor olsam da sağımızdan&#160;solumuzdan akıp giden yüzlerce insan yüzünden yeri bile zar&#160;zor görebiliyordum. N eyse ki Emma gücünü yeniden kazanıyor&#160;olmalıydı -ya da bedenini istila eden adrenalinin etkisindeydi-çünkü aynı anda hem onu taşıyıp hem de izdihamın arasından&#160;sıyrılabileceğimi hiç sanmıyordum.</p>
<p>Trenle aramıza yaklaşık altı metre ve elli kadar insan koymuştuk ki hortlak vagondan fırladı ve yolcuları itip kakarak, “Ben bir polis memuruyum! Yolumdan çekilin! Şu çocukları durdurun!”&#160;diye bağırmaya koyuldu. Ya istasyonda yankılanan uğultu yüzünden sesini kimseye duyuramıyordu ya da kimsenin ona dikkat ettiği yoktu. Arkama baktığımda aramızdaki mesafeyi hızla&#160;kapattığını gördüm. İşte o an, Emma koşarken bacaklarını sağa&#160;ve sola savurarak insanlara çelme takmaya başladı. Arkamızda&#160;kalan insanlar bağrışarak birbiri üstüne devriliyordu. Tekrar arkama baktığımda hortlak insanların bacaklarına ve sırtlarına basarak bize yetişmeye çalışıyor, karşılığında da orasına burasına&#160;şemsiye ya da çanta yiyordu. Sonra öfkeden kıpkırmızı kesilen&#160;yüzüyle orada öylece durup silahını kılıfından çıkardı. Oysa artık&#160;aramızdaki insan seli iyiden iyiye çağlayarak akmaya başlamıştı&#160;ve her ne kadar kalabalığa ateş açacak kadar kalpsiz olduğundan&#160;emin olsam da o denli aptal olmadığını biliyordum. Silah sesini&#160;takip eden panik yakalanmamızı iyice zorlaştıracaktı.</p>
<p>Üçüncü kez arkama baktığımda o kadar geride kalmış ve kalabalık tarafından öylesine yutulmuştu ki az kalsın onu göremi-yordum. Belki de bizi yakalayıp yakalamamak umurunda değildi. Sonuçta ne korkutucu bir tehdit ne de büyük bir ödüldük. Belki&#160;de köpek haklıydı: Ymbrynelerle kıyaslandığında bizi yakalamak&#160;için girecekleri zahmete bile değmezdik.</p>
<p>Çıkış yolunu yanladığımız sırada kalabalık rahatlıkla koşabileceğimiz kadar azaldı ama sadece birkaç adım atmıştık ki Emma kolumdan yakalayıp beni durdurdu. “Addison!” diye bağırdı etrafına bakmak için olduğu yerde dönerek. “Addison nerede?”</p>
<p>Bir dakika kadar sonra köpek, kalabalığın en yoğun olduğu yerden alelacele çıkıverdi; tasmasındaki çivinin ucundan uzun,&#160;beyaz bir kumaş parçası sallanıyordu. “Beni beklemişsiniz!”&#160;dedi. “Bir kadının çorabına takıldım...”</p>
<p>Sesini duyanlar başlarını ona çevirdi.</p>
<p>“Hadi, şu anda duramayız!” dedim.</p>
<p>Emma, Addison’ın tasmasına takılan çorap parçasını çekiştirip çıkardı ve tekrar koşmaya koyulduk. Önümüzde hem bir yürüyen merdiven hem de asansör vardı. Yürüyen merdiven çalışıyordu ama hıncahınç doluydu. Biz de onun yerine asansöre&#160;yöneldik. Tepeden tırnağa maviye boyanmış bir kadının yanından geçtik; öyle ki bacaklarım koşmaya devam ederken arkamı&#160;dönüp kadına bir kez daha bakmadan edemedim. Saçları maviye boyanmıştı, yüzünde masmavi bir makyaj vardı ve yine mavi&#160;renkli, vücudunu sımsıkı saran bir tulum giyiyordu.</p>
<p>Kadın görüş açımızdan çıktığı anda ondan çok daha acayip biriyle karşılaştım: Kafası ortadan ikiye ayrılmış gibi görünen bir&#160;adam. Adamın kafasının bir yarısı keldi; kayış gibi yanmış, buruş&#160;buruş olmuştu. Diğer yansı ise tastamam duruyordu, o yandaki&#160;saçları şık bir dalgayla biçimlendirilmişti. Emma onu fark ettiyse&#160;bile tekrar bakmak için dönmedi. Belki de gerçek tuhaflarla karşılaşmaya o denli alışmıştı ki tuhaf görünüşlü sıradan insanlar&#160;dikkatini bile çekmiyordu. Ama ya sıradan değillerse? diye düşündüm. Ya hepsi birer tuhafsa ve şimdiki zaman yerine bambaşka&#160;bir döngüye geçiş yaptıysak? Ya...</p>
<p>Ama sonra, otomat makinelerinden oluşan duvarın dibinde parlayan kılıçlarıyla birbirleriyle savaşan iki oğlanı gördüm; ışın&#160;kılıçları birbirine her çarpışında çıkan ucuz plastik sesi beni kendime getirdi. Bu insanlar tuhaf değildi. Onlar ineklerdi. Ve kesinlikle şimdiki zamandaydılar.</p><div><img src="main-37.png" alt=""/></div>
<p>Altı metre kadar ötemizde asansörün kapılan açıldı. Biraz daha hızlanıp kendimizi asansörün içine attık; Emma ve ben ellerimizle&#160;arka duvardan sekerken Addison birbirine dolanan bacaklarımıza&#160;doğru yuvarlandı. Kapanmakta olan kapının arasından ödümü patlatan o iki şeyi görmek için tam zamanında döndüm: kalabalıktan&#160;kurtulup tam gaz üzerimize gelmekte olan hortlak ve trenin platformu terk ettiği yerdeki rayların orada, son vagonun tavanından&#160;istasyonun çatısına sıçrayıp lambaya doladığı dilleriyle örümcek&#160;misali sallanırken o kapkara gözlerini benden ayırmayan gölge.</p>
<p>Sonra kapılar kapandı ve zarifçe yukarı süzülmeye koyulduk. O sırada biri, “Yangından mı kaçıyorsunuz dostum?” dedi.</p>
<p>Asansörün arka köşelerinden birinde orta yaşlı, kostümlü ve alaycı bir adam dikiliyordu. Gömleği yırtılmış, yüzü sahte kesiklerle çaprazlamasına bezenmiş ve kollarından birine Kaptan Hook&#160;tarzında, kanla lekelenmiş elektrikli bir testere tutturulmuştu.</p>
<p>Emma onu gördüğü anda geriye doğru bir adım attı. “Sen de kimsin?”</p>
<p>Adamın yüzünde biraz olsun gücendiğini gösteren bir ifade belirdi. “Hadi ama.”</p>
<p>“Asıl kimin yangından kaçacağını öğrenmek istiyorsan sıkıyorsa yanıt verme.” Emma ellerini havaya kaldırmaya başladığı esnada uzanıp onu durdurdum.</p>
<p>“O sandığın gibi biri değil,” dedim.</p>
<p>“Ben de bu yılki seçimimin gün gibi ortada olduğunu sanıyordum,” diye geveledi adam. Kaşlarından biri havalanırken elektrikli testeresini hafifçe kaldırdı. “Adım Ash. Hani var ya...&#160;Karanlığın Ordusu’ndan?”</p>
<p>“Daha önce hiç duymadım,” dedi Emma. “Ymbrynen kim?” “Neyim?”</p>
<p>“O sadece bir karakteri canlandırıyor,” diye açıklamaya çalıştım ama Emma beni dinlemiyordu.</p>
<p>“Kim olduğun umurumda değil,” dedi Emma. “Bir orduya ihtiyacımız var ve anlaşılan elimizdekiyle yetinmek zorundayız.&#160;Adamlarının geri kalanı nerede?”</p><div><div><img src="main-38.png" alt=""/></div></div><div></div><div><div><img src="main-39.png" alt=""/></div></div>
<p>Adam gözlerini devirdi. “Ha. Ha. Ha. Çok komik. Tabii ki herkes buluşma salonunda.”</p>
<p>“Üzerindeki bir kostüm,” diye fısıldadım Emma’ya. Sonra adama dönüp, “Pek film seyretmez de,” dedim.</p>
<p>“Kostüm mü?” Emma kaşlarını büzüştürdü. “Ama o yetişkin bir adam.”</p>
<p>“Ne olmuş?” dedi adam bizi tepeden tırnağa süzerek. “Ayrıca siz kim oluyorsunuz? Yürüyen Ahmaklar mı? Yoksa Olağandışı&#160;Aptallar Çetesi mi?”</p>
<p>“Tuhaf çocuklar,” dedi egosu daha fazla sessiz kalmasına izin vermeyen Addison. “Ve ben de şanlı bir sürünün yedinci yavrusunun yedinci yavrusu...”</p>
<p>Addison cümlesini tamamlayamadan adam bayıldı ve irkilmeme neden olan bir küt sesiyle başını yere çarptı.</p>
<p>“Şunu yapmaktan vazgeçmek zorundasın,” dedi Emma kendine hâkim olamayıp sırıtarak.</p>
<p>“Bunu hak etmişti,” dedi Addison. “Ne kadar kaba biriydi.</p>
<p>Şimdi elinizi çabuk tutun da cüzdanını aşırın.”</p>
<p>“Hayatta olmaz!” dedim. “Biz hırsız değiliz.”</p>
<p>Addison homurdandı. “Bana kalırsa paraya ondan daha çok ihtiyacımız var.”</p>
<p>“Ne demeye böyle giyinmiş ki?” dedi Emma.</p>
<p>Asansör çınladı ve kapılar kayarak açılmaya başladı. “Sanırım öğrenmek üzeresin,” dedim.</p>
<p>* * *</p>
<p>Asansör kapıları iki yana açıldı ve tıpkı bir mucize gibi, güneşin aydınlattığı dünya gözlerimizin önüne serildi. Hatta dışarısı o&#160;denli parlaktı ki ellerimizi gözlerimize siper etmek zorunda kaldık. Kalabalık kaldırıma adım attığımız sırada ciğerlerimi beni&#160;hoşça karşılayan taze havayla doldurdum. Her yerde kostümlü&#160;insanlar vardı: tayt giymiş süper kahramanlar, yüzlerindeki kat&#160;kat makyajla sarsak sarsak yürüyen zombiler, ellerindeki savaş&#160;baltalarını sağa sola sallayan koca gözlü anime kızları. Hiç yan&#160;yana gelemeyeceğini düşündüğünüz gruplar halinde toplanmış,&#160;trafiğe kapatılmış sokağa yayılmışlardı. Üstünde ÇİZGİ ROMAN&#160;BULUŞMASI BUGÜN! yazan koca bir afişle süslenmiş gri renkli,&#160;geniş bir binanın etrafına güve misali üşüşmüşlerdi.</p>
<p>Emma yeniden asansöre sığınacak oldu. “Bu da ne?&quot;</p>
<p>Addison gözlüklerinin üzerinden, yüzündeki boyaya dokunan yeşil saçlı bir Joker’e baktı. “Kıyafetlerine bakılacak olursa dini bir bayrama denk geldik.”</p>
<p>“Onun gibi bir şey,” dedim Emma’yı tekrar kaldırıma doğru çekiştirirken, “ama korkmanıza gerek yok. Onlar yalnızca kostüm giymiş sıradan birer insan ve şu anda bizi de kendileri gibi&#160;görüyorlar. Şu hortlaktan başka endişelenmemizi gerektirecek&#160;bir durum yok.” Asansöre girerek aklını karıştırdığımızı umarak&#160;bir kez daha gölgeden bahsetmedim. “O gidene kadar saklanacak&#160;bir yer bulmamız lazım. Sonra tekrar yeraltına girip...”</p>
<p>“Buna gerek kalmayacak,” dedi Addison ve burnunu oynatarak kalabalık sokağa doğru hareketlendi.</p>
<p>“Hey!” diye seslendi Emma arkasından. “Nereye gidiyorsun?”</p>
<p>Ama çoktan geri dönmeye başlamıştı.</p>
<p>“Talih yüzümüze güldü!” dedi güdük kuyruğunu sallayarak. “Burnum bana diyor ki arkadaşlarımız burada, tam olarak şu asansörle yeryüzüne çıkarılmış. Her şeye rağmen doğru yola&#160;sapmışız!”</p>
<p>“Kuşlara şükürler olsun!” dedi Emma.</p>
<p>“İzlerini takip edebileceğini düşünüyor musun?” diye sordum.</p>
<p>“Düşünüyor muyum? Boşuna bana Muhteşem Addison demiyorlar! Yüz metre öteden ayırt edemeyeceğim hiçbir esans, rayiha ya da tuhaf çocuk kokusu yoktur...”</p>
<p>Başımız büyük belada olsa bile iş kendi muhteşemliğinden bahsetmeye geldiğinde Addison’ın dikkati kolayca dağılıveriyor,&#160;o gururlu ve gürül gürül sesi kesilmek bilmiyordu.</p>
<p>“Tamam, anladık,” dedim ama çoktan burnuyla kokuyu takip ederek yürümeye başlamıştı.</p>
<p>“...gölgelerle dolu bir ambarda tuhaf bir çocuğu ya da koca bir kuşhanedeki ymbryneyi bulabilirim...”</p>
<p>Kostümlü kalabalığın arasına daldık, cambaz ayaklığı takmış bir cücenin bacaklarının arasından geçtik, yaşayan ölü prenseslerden oluşan bir grubun etrafından dolaştık ve sokakta vals&#160;yapan Pikaçu’yla Edward Makaseller’e çarpmaktan kıl payı kurtulduk. Tabii ki arkadaşlarımızı bu yoldan geçirmişlerdir, diye&#160;düşündüm. Mükemmel bir kamuflajdı; hem tüm bu izdihamın&#160;ortasında tepeden tırnağa sıradan görünen bizler hem de birkaç&#160;tuhaf çocuğu kaçıran hortlaklar için. Bizimkilerden bazıları yardım istemek için bağırmaya kalkışmış olsa bile kim onları duruma müdahale edecek kadar ciddiye alırdı ki? Etrafımızdaki&#160;herkes rol yapıyordu; dövüş gösterileri sahneliyor, canavarlara&#160;taş çıkaracak kostümler içinde hırlıyor, zombiler gibi inliyorlardı. Ruhlarını çalmak isteyen insanlar tarafından kaçırıldıklarını&#160;söyleyen birkaç acayip çocuk mu? Kimse dönüp bakmazdı bile.</p>
<p>Addison yeri koklayarak genişçe bir daire çizdi ama sonra, kafası karışmış bir halde oturdu. Bu kalabalıkta dahi konuşan bir&#160;köpek kargaşaya neden olacağından ona doğru eğilip sorunun ne&#160;olduğunu sordum.</p>
<p>“Sadece... şey...” diye kekeledi, “sanırım ben...”</p>
<p>“İzi mi kaybettin?” dedi Emma. “Burnunun yanılmaz olduğunu sanıyordum.”</p>
<p>“Yalnızca izi kaçırdım. Ama nasıl olduğunu anlayamıyorum. Bariz bir şekilde buraya dek devam ediyor, sonra aniden yok olu-</p><div><div><img src="main-40.png" alt=""/></div></div>
<p>“Ayakkabılarmın bağcıklarını bağla,” dedi Emma aniden. “Hemen.”</p>
<p>Bağcıklarıma baktım. “Ama çözülmemişler ki...”</p>
<p>Kolumdan yakaladı ve beni aşağı çekti. “Ayakkabılarının. Bağcıklarını. Bağla,” diye tekrar etti ve ardından yalnızca dudaklarını oynatarak, hortlak, dedi. Seyrekleşen kalabalığın bizi gizlemesini umarak olduğumuz yere diz çöktük. Ama sonra telsizden&#160;gürültülü bir statik ve gergin bir ses yükseldi. “Kod 141! Tüm&#160;ekipler derhal Arka Bahçe’ye rapor verin!”</p><div><div><img src="main-41.png" alt=""/></div></div><div><div><img src="main-42.png" alt=""/></div></div>
<p>Hortlak yakındaydı. Aksi bir şekilde acayip aksanıyla cevap verdiğini duyduk. “M konuşuyor. Kaçakların izini sürüyorum.&#160;Aramaya devam etme izni istiyorum. Tamam.”</p>
<p>“Reddedildi, M. Temizlikçiler bölgeyi daha sonra tarayacaklar. Tamam.”</p>
<p>“Görünüşe göre oğlan temizlikçileri etkisi altına alabiliyor. Tarama işlemi başarısız olabilir.”</p>
<p>Temizlikçiler. Gölgelerden bahsediyor olmalı. Öte yandan sözünü ettiği oğlan kesinlikle bendim.</p>
<p>“Reddedildi!” dedi çatırdayan ses. “Derhal gelip rapor ver, yoksa geceyi kuyuda geçirirsin, tamam!”</p>
<p>Hortlak telsizine, “Anlaşıldı,” diye mırıldanıp hızlı adımlarla yanımızdan uzaklaştı.</p>
<p>“Onu takip etmeliyiz,” dedi Emma. “Bizi diğerlerine götürebilir!”</p>
<p>“Ve tabii doğrudan aslanın inine,” dedi Addison. “Gerçi sanırım kendimizi er ya da geç orada bulacağız.”</p>
<p>Hâlâ sersem gibiydim. “Kim olduğumu biliyorlar,” dedim titrek bir ses tonuyla. “Ne yaptığımı görmüş olmalılar.”</p>
<p>“Haklısın,” dedi Emma. “Ve korkudan ödleri kopmuş!”</p>
<p>Hortlağın gidişini izlemek için olduğum yerde doğruldum. Hızlı adımlarla kalabalığı yardı, yola kurulan barikatın üstünden&#160;atladı ve yavaş tempoyla az öteye park edilmiş polis arabasına&#160;doğru koştu.</p>
<p>Onu barikata kadar takip ettik. Arkadaşlarımızı kaçıranların sonraki hamlesini tahmin etmeye çalışarak etrafıma bakındım.&#160;Arkamızda koca bir kalabalık, önümüzdeki bariyerin öteki tarafındaysa park yeri bulmak için sokağı turlayan arabalar vardı.&#160;“Belki de arkadaşlarımız buraya kadar yürüyerek gelmiştir,” dedim, “sonra da arabaya bindirilmişlerdir.”</p>
<p>Yüzü aydınlanan Addison bariyerin öteki tarafında akan trafiğe bakmak için arka ayakları üstünde doğruldu. “Evet! Dediğin gibi&#160;olmuş olmalı. Zeki çocuk!”</p>
<p>“Neden bu kadar neşelisin?” dedi Emma. “Eğer arabaya bin-dirildilerse şu anda herhangi bir yerde olabilirler!”</p>
<p>“O zaman biz de onları gittikleri yere kadar takip ederiz” dedi Addison bir şeyleri vurgulamak istercesine. “Gerçi şüphesiz&#160;epeyce uzaklaşmışlardır. Eski efendimin buradan pek de uzak&#160;olmayan bir yerde evi vardı ve şehrin bu kesimini gayet iyi bilirim. Civarda Londra’dan ayrılmak için kullanabilecekleri hiçbir&#160;liman ya da çıkış noktası yok. Fakat birkaç tane döngü girişi&#160;var: Çok yüksek bir ihtimalle onlardan birine götürülmüşlerdir.&#160;Şimdi beni kaldırın!”</p>
<p>Dediğini yaptım ve benim de yardımımla bariyeri aşıp öteki tarafı koklamaya koyuldu. Sadece birkaç saniye içinde arkadaşlarımızın kokusunu tekrar bulmuştu. “Buradan,” dedi polis arabasına binip uzaklaşmaya başlayan hortlağın girdiği yola işaret ederek.</p>
<p>“Sanırım yürümekten başka şansımız yok,” dedim Emma’ya. “Sence dayanabilir misin?”</p>
<p>“Başımın çaresine bakarım,” dedi, “tabii eğer önümüzdeki birkaç saat içinde başka bir döngü bulabilirsek. Aksi halde kafamdan beyaz saçlar fışkırmaya ve gözlerimin etrafında kırışıklıklar belirmeye başlayabilir.”</p>
<p>Sanki söyledikleri şakaya vurulabilir şeylermiş gibi gülümsedi.</p>
<p>“Bunun olmasına izin vermeyeceğim,” dedim.</p>
<p>Barikatın üstünden atladık. Arkamı dönüp geride bıraktığımız metro istasyonuna son defa baktım.</p>
<p>“Gölgeyi görüyor musun?” diye sordu Emma.</p>
<p>“Hayır. Nerede olduğunu bilmiyorum. Ve bu durum beni endişelendiriyor.”</p>
<p>“Şimdilik yalnızca önümüzdeki soruna odaklanalım, ne dersin?” dedi.</p>
<p>Polis arabalarına karşı etrafı kollamaktan bir an olsun vazgeçmeden Addison’ın burnunu takip ederek Emma’nın bize ayak uydurabileceği bir hızla hâlâ sabah saatlerine özgü gölgelerle kaplı sokaktaki kaldırımda yürümeye koyulduk. Rıhtımın yanındaki&#160;endüstriyel bölgeye girdik; Thames Nehri’nin karanlık sulan depoların arasındaki boşluklardan kendini gösteriyordu. Sonra kendimizi camları parıldayan yüksek apartmanlarla taçlandırılmış&#160;pırıltılı mağazalarla dolu süslü bir alışveriş bölgesinde bulduk.&#160;Binaların çatılarının üstünden, St. Paul Katedrali’nin kubbesini&#160;görür gibi oldum. Yine tek parça ve sapasağlam vaziyetteydi; etrafındaki gökyüzü berrak ve masmaviydi. Atılan tüm bombalar&#160;ve bombardıman uçakları gitmişti. Vurulmuş, hurdaya çıkmış,&#160;savaşı en az Haçlı Seferleri kadar uzak gören okul çocuklarının&#160;bön bön bakabilmesi için halatların ardında tozlandıkları müzelere kaldırılmışlardı. Benim için ise kelimenin tam anlamıyla dün&#160;yaşanmıştı bunlar. Buraların daha dün gece canımızı kurtarmak&#160;için koşuşturduğumuz, bombalar yüzünden delik deşik olmuş&#160;karanlık sokaklar olduğuna inanmak çok güçtü. Artık tanınmayacak durumdaydılar; alışveriş merkezleri adeta o sokakların küllerinden doğmuştu. Tıpkı öne eğdikleri başlarıyla telefonlarına&#160;yapışıp tepeden tırnağa markalı kıyafetler içinde o sokakları arşınlayan insanlar gibi. Şimdiki zaman gözüme aniden çok tuhaf&#160;göründü. Aynı zamanda son derece yolunu şaşırmış ve bayağı.&#160;Büyük mücadeleler vererek ölüler diyarından kurtulup yukarıdaki dünyanın da en az aşağıdaki kadar lanetli olduğunu keşfeden o&#160;efsanevi kahramanlardan biri gibi hissediyordum kendimi.</p>
<p>Sonra bir anda kafama dank etti. Geri dönmüştüm. Yine şimdiki zamandaydım ve zamanlar arası geçişi Bayan Peregrine’in müdahalesi olmadan yapmıştım... ki bu kulağa kesinlikle imkânsız geliyordu.</p>
<p>“Emma?” dedim. “Buraya nasıl geldim?”</p>
<p>Gözlerini sokağın ilerisine dikmiş, yaklaşan herhangi bir bela olup olmadığını kontrol ediyordu. “Nereye? Londra’ya mı? Tabii&#160;ki trenle, seni şapşal.”</p>
<p>“Hayır.” Sesimi alçalttım. “Şimdiki zamana. Beni geri gönderebilecek tek kişinin Bayan Peregrine olduğunu söylemiştin.”</p>
<p>Gözlerini kısarak bana döndü. “Evet,” dedi yavaşça. “Öyleydi.”</p>
<p>“Ya da sen öyle sanıyordun.”</p>
<p>“Hayır. Dediğim gibiydi. Bundan eminim. İşler böyle yürür.” “O zaman buraya nasıl geldim?”</p>
<p>Aklı karışmış gibi görünüyordu. “Bilmiyorum Jacob. Belki de...”</p>
<p>“İşte!” dedi Addison heyecanla. Gösterdiği yere bakmak için konuşmayı kestik. Vücudu kaskatı kesilmiş, az önce döndüğümüz sokağa işaret ediyordu. “Şu anda onlarca tuhaf çocuğun kokusunu seçebiliyorum. Onlarcasını... hem de taptazeler!”</p>
<p>“Bu ne anlama geliyor?” dedim.</p>
<p>“Yalnızca arkadaşlarımız değil, kaçırılan diğer tuhaf çocuklar da buraya getirilmiş,” dedi Emma. “Hortlakların gizlenme yeri&#160;yakınlarda olmalı.”</p>
<p>“Bu civarda mı?” dedim. Mahalle fast food restoranlarıyla ve pejmürde hediyelik eşya dükkânlarıyla doluydu; yağ kokularının yükseldiği küçük bir lokantanın neon ışıklarla aydınlatılmış&#160;penceresinin önünde dikiliyorduk. “Sanırım biraz daha... şeytani&#160;bir yer hayal etmiştim.”</p>
<p>“Rutubetli bir kalenin zindanı gibi,” dedi Emma başıyla onay-</p><div><img src="main-43.png" alt=""/></div>
<p>“Ya da dikenli tellerle ve muhafızlarla çevrili bir toplama kampı,” dedim.</p>
<p>“Karlar içinde. Tıpkı Horace’ın çizimindeki gibi.”</p>
<p>“Yine de kendimizi dediğiniz gibi bir yerde bulabiliriz,” dedi Addison. “Unutmayın. Büyük olasılıkla burası yalnızca döngünün girişi.”</p>
<p>Sokağın karşısında turistler, şehrin simgesi haline gelen kırmızı telefon kulübelerinden birinin önünde kendi fotoğraflarını çekiyorlardı. Sonra bizi fark edip fotoğraf makinelerini bize çevirerek deklanşöre bastılar.</p>
<p>“Hey!” dedi Emma. “Fotoğraf çekmek yok!”</p><div><img src="main-44.png" alt=""/></div>
<p>insanlar boş gözlerle bizi izlemeye başlamışlardı. Artık çizgi roman buluşmasının katılımcıları arasında olmadığımızdan iyice&#160;göze batıyorduk.</p>
<p>“Beni takip edin,” dedi Addison dişlerinin arasından, “izlerin tümü şu tarafa doğru gidiyor.”</p>
<p>Peşi sıra mahallenin aşağılarına doğru yürüdük.</p>
<p>“Millard burada olsaydı,” dedim, “fark edilmeden etrafı kolaçan edebilirdi.”</p>
<p>“Ya da Horace burada olsaydı bize yardımı dokunacak rüyalarından birini hatırlayabilirdi,” dedi Emma.</p>
<p>“Ya da bize yeni giysiler bulurdu,” diye ekledim.</p>
<p>“Şunu kesmezsek ağlamaya başlayacağım,” dedi Emma.</p>
<p>Hareketli bir iskeleye geldik. Karanlık Thames’in kıvrılarak oluşturduğu daracık körfezin suları güneş sayesinde ışıldıyordu.&#160;Kafalarına birer kasket ve bellerine birer bel çantası geçirmiş turist yığınları paytak adımlarla az çok birbirinin aynı Londra şehir&#160;turları sunan büyük teknelere inip biniyorlardı.</p>
<p>Addison durdu. “Buraya getirilmişler,” dedi. “Görünüşe göre teknelerden birine bindirilmişler.”</p>
<p>Addison’un burnunu takip ederek kalabalığı yarıp boş bir tekne kızağına geldik. Hortlaklar gerçekten de arkadaşlarımızı&#160;teknenin tekine bindirmişlerdi ve şimdi bizim de onları takip&#160;etmemiz gerekiyordu... ama nasıl? Bir çare bulmak için iskelede&#160;dolandık.</p>
<p>“Burada bir şey yapamıyoruz,” diye söylendi Emma. “Tekneler çok büyük ve kalabalık. Bizim küçük bir tekneye, kendi kendimize kullanabileceğimiz bir şeylere ihtiyacımız var.”</p>
<p>“Biraz bekle,” dedi Addison burnunu kıpırdatarak. Burnunu ahşap döşemelerden kaldırmadan hızlı adımlarla yürümeye koyuldu. Onu takip ederek iskeleyi boylu boyunca yürüdük ve&#160;turistlerin gözünden kaçan, küçük ama alelade bir rampadan&#160;indik. Burası sokağın altında kalan, su seviyesinde bir rıhtıma&#160;çıkıyordu. Etrafta kimseler yoktu, son derece tenhaydı.</p>
<p>Addison konsantre olmuş bir şekilde durdu. “Tuhaflar buradan geçmişler.”</p>
<p>“Bizim tuhaflar mı?” dedi Emma.</p>
<p>Rıhtımı bir kere daha koklayıp başını iki yana salladı. “Bizimkiler değil. Ama burada çok fazla iz var. Hem yeni hem de eski. Kimi güçlü, kimi belli belirsiz. Hepsi birbirine karışmış. Burası&#160;sık kullanılan bir yol.”</p>
<p>Biraz ötede rıhtım daralıyor ve ana iskelenin altında gözden kaybolup gölgeler tarafından yutuluyordu.</p>
<p>“Kimin tarafından sık kullanılan?” dedi Emma yüzünde endişeli bir ifadeyle karanlığa bakarak. “Wapping’de, rıhtımın altında bir döngü girişi olduğuna dair hiçbir şey duymamıştım.”</p>
<p>Addison’un buna verecek cevabı yoktu. Yola devam edip etrafı incelemek dışında yapabileceğimiz başka bir şey olmadığından gergin bir halde gölgelerin içine daldık. Gözlerimiz karanlığa&#160;alışınca hemen önümüzde başka bir iskele daha belirdi ama bu,&#160;tepemizdeki güneşli ve canlı iskeleden hepten farklıydı. Buradaki ahşap döşemeler yemyeşil olmuş, çürümeye başlamış, yer yer&#160;kırılmıştı. Bir sıçan sürüsü öylece atılmış boş konserve kutularından oluşan yığına doğru aceleyle kaçışıp iskeleden sıçrayarak&#160;yosunla kaplanmış ahşap direklerin arasındaki karanlık sularda&#160;yükselip alçalan, son derece eski bir kayığa atladı.</p>
<p>“Pekâlâ,” dedi Emma, “sanırım bu işimizi görür...”</p>
<p>“Ama sıçanlarla dolu!” dedi Addison dehşet içinde.</p>
<p>“Şimdi temizleriz,” dedi Emma avucunun içinde küçük bir ateş yakarak. “Sıçanlar benim varlığımdan pek hoşlanmaz.”</p>
<p>Etrafta bizi durduracak kimse görünmediğinden her an kın-labilecekmiş gibi görünen tahtaların üstünden atlayarak kayığa bindik ve kayığı iskeleye bağlayan halatı çözmeye koyulduk.</p>
<p>“DURUN!” diye gürleyen bir ses geldi kayığın içinden.</p>
<p>Emma çığlığı bastı, Addison acıyla havladı ve ben de az kalsın korkudan derimi oracıkta bırakıp kaçacaktım. Kayığın içinde oturan adam -nasıl olmuştu da şimdiye dek onu görememiştik?!- yavaşça ayağa kalkıp tüm heybetiyle tepemizde dikilene&#160;dek santim santim doğruldu. En az iki metre boyundaydı; pelerini adamın heybetli vücudunu örtüyordu, yüzüyse koyu renkli&#160;başlığının ardına gizlenmişti.</p><div><div><img src="main-45.png" alt=""/></div></div><div><div><img src="main-46.png" alt=""/></div></div>
<p>“Ben... ben çok üzgünüm!” diye kekeledi Emma. “Biz şey... sadece kayığın... sahipsiz...”</p>
<p>“Birçokları Sharon’dan çalmaya kalkıştı!” diye gürledi adam. “Şimdi kafatasları deniz yaratıklarına ev sahipliği yapıyor!”</p>
<p>“Yemin ederim ki biz...”</p>
<p>“Hemen gidiyoruz,” diye ciyakladı Addison geri geri adım atarak, “sizi rahatsız ettiğimiz için çok özür dileriz, lordum.”</p>
<p>“SESSİZLİK!” diye kükredi kayıkçı tek bir devasa adımla çatırdayan iskeleye çıkarken. “Kayığım için gelen her kim olursa olsun BEDELİNİ ÖDEMEK ZORUNDADIR!”</p>
<p>Tamamen dehşete düşmüştüm ve Emma, “KOŞUN!” diye bağırdığında çoktan kaçmak için arkamı dönmüştüm. Fakat henüz birkaç adım atmıştık ki ayağım çürük tahtalardan birinin içine&#160;girdi ve yüzüstü iskeleye kapaklandım. Bacağımı oradan kurtarmaya çalışsam da kalçama dek deliğe gömülmüştüm. Orada öylece kısılıp kalmıştım. Emma ve Addison bana yardım etmek için&#160;döndüklerinde her şey için çok geçti. Kayıkçı tepemizdeydi; tüm&#160;heybetiyle başımızda dikilip dört bir yanımızda yankılanan kahkahalar atarak gülüyordu. Bu, karanlığın bir oyunu olabilirdi ama&#160;pelerininin başlığından bir sıçanın aşağı yuvarlandığını ve adam&#160;kolunu yavaşça bize doğru kaldırırken bir diğerinin manşetinden&#160;içeri süzüldüğünü gördüğüme yemin edebilirdim.</p>
<p>“Bizden uzak dur, seni manyak!” diye bağırdı Emma ateş yakmak için ellerini çırparak. Avucunda beliren alev kayıkçının&#160;başlığının içindeki karanlığı mağlup edememiş olsa da -ki güneşin bile bunu becerip beceremeyeceğinden emin değildim- bize&#160;doğru uzattığı elindeki şeyi görmemizi sağladı. Bu bir bıçak ya&#160;da silah değildi. Başparmağı ile uzun, beyaz işaretparmağı arasına sıkıştırılmış küçük bir kâğıt parçasıydı.</p>
<p>Ve ona ulaşabilmem için olabildiğince eğilerek elindeki kâğıdı bana uzatıyordu.</p>
<p>“Lütfen,” dedi sakince. “Okuyun.”</p>
<p>Tereddüt ettim. “Bu da nedir?”</p>
<p>“Bedel. Ve hizmetlerimle ilgili birkaç bilgi daha.”</p>
<p>Korkuyla titreyerek uzanıp kâğıdı aldım. Üstünde yazanları yalnızca Emma’nın avucundaki alevlerin ışığında okuyabileceğimiz için üçümüz omuz omuza verdik.</p><div><div>
<p>&lt;—m</p><img src="main-47.png" alt=""/></div></div><div><div>
<p>60</p><img src="main-48.png" alt=""/></div></div>
</body>
</html>