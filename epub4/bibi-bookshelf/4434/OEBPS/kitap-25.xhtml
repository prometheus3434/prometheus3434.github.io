<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-25</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-13"><st c="0">-XII-</st></p>
			<p id="toc_marker-13-1"><st c="6">“Tüm kitle iletişim sistemimiz</st></p>
			<p id="toc_marker-13-2"><st c="37">Tesla’nın sistemine dayanmaktadır.”</st></p>
			<p id="toc_marker-13-3"><st c="73">– Marc Seifer,</st></p>
			<p id="toc_marker-13-4"><span><st c="88">Sihirbaz: Nikola Tesla’nın Hayatı ve Zamanları</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="135">Elektrik bobinleri elektrik enerjisini harcamayan reaktif devre elemanlarıdır ve asıl kullanım amaçları gerilimi yükseltmektir. </st><st c="264">Tarihteki ilk bobinin Nikola Tesla tarafından icat edildiği düşünülse de, Tesla kendisinden önce yapılan çalışmaları baz alarak kendi yöntemiyle farklı bir bobin icat etmiştir. </st><st c="441">Manyetik alanın elektrik devresiyle etkileşime girerek ürettiği gerilimi açıklayan ilk bilim insanı Michael Faraday’dır. </st><st c="562">Nikola Tesla ise Faraday prensipleri olarak bilinen indüksiyon yasasını kullanarak elektriğin milyonlarca insan tarafından kullanılmasına olanak sağlayacak ve elektriği sanayileştirecek icatlara imza atmıştır. </st><st c="772">Ayrıca James Clerk Maxwell’in ışığın matematiksel olarak dalga olduğunu ispatlamasıyla yüksek frekanslı alternatif akım üretmenin mümkün olduğunu görmüştür.</st></span></p>
			<p xml:lang="en-GB"><span xml:lang="tr-TR"><st c="928">Tesla bobinleri, elektrik gerilimini yükselterek yüksek frekanslı düşük akım yoğunluğuna sahip bir çıkış ile elektriği kablosuz olarak iletebilirler. </st><st c="1079">Tesla’nın bobinlerle icat ettiği bu prensip sayesinde radyo anteni, floresan ve neon lambalar, manyetik rezonans ve röntgen gibi cihazlar keşfedilmiştir. </st><st c="1233">Kendisinden önceki çalışmaları baz alan Tesla’nın icatları, kendisinden sonraki bilim insanlarına ışık tutmuş ve günümüzde kablosuz elektrikle çalışan hemen her icadın temelinde Tesla’nın prensipleri kullanılmıştır.</st></span></p>
			<p xml:lang="en-GB"><span xml:lang="tr-TR"><st c="1448">Tesla bobinleri her frekansla uyumlu çalışabilecek şekilde tasarlanmıştır. </st><st c="1524">Enerji kütlesi ve ışık arasında doğrusal bir ilişki vardır ve Tesla’nın bobinleri bu enerjiyi emebilirler.</st></span><span xml:lang="tr-TR"><a id="footnote-249-20-backlink" href="#footnote-249-20"><st c="1630">20</st></a></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1633">Aslında Tesla, dünyadaki her ihtiyacı karşılayabilecek sınırsız ancak dönüştürülmeyi bekleyen büyük bir enerjinin varlığından söz ederken, evrendeki en büyük iletkenden yani üzerinde yaşadığımız yerküreden bahseder. </st><st c="1850">Dünya üzerinde toprağa aktarılan bir enerji, akımın gücüne göre yayılarak yansıma özelliği gösterir. </st><st c="1951">Bundan dolayı Tesla çok küçük akım kaynaklarını çok yüksek seviyelere çıkararak yansıma özelliği ile taşımaya çalışırken, “Var olan enerji yok olmaz” prensibiyle de yerküreye yüklediği enerjiyi bir yerden başka bir yere kablosuz olarak transfer etmeyi amaçlamıştır.</st></span></p>
			<p xml:lang="en-GB"><span xml:lang="tr-TR"><st c="2216">Uzun yıllar kendi sistemiyle geliştirdiği bobinler üzerinde çalışan Nikola Tesla, 1891 yılına gelindiğinde enerjiyi sınırsız aktarmayı amaçladığı icadının temellerini atmış olur. </st><st c="2396">Aynı yıl patent başvurusunda bulunduğu için de döneminin çok ilerisinde tasarlanmış bobinleri Amerika’da büyük bir yankı uyandırır.</st></span></p>
			<p xml:lang="en-GB"><span xml:lang="tr-TR"><st c="2527">Teknoloji devriminde mihenk taşı sayılacak büyük bir icadı insanlığın hizmetine sunmaya çalışan deha, henüz başarısının tatminini yaşayamadan yine çeşitli engellerle karşılaşır. </st><st c="2706">Daha önce olduğu gibi bu durum da endüstri devlerinin hoşuna gitmez. </st><st c="2775">Yatırım yaptıkları eski sistemi yok edecek türde ve sağlanacak enerjiyi daha az uğraşla gerçekleştirecek bir icada yatırım yapmak istemezler. </st><st c="2917">Bir kez daha kaynak sağlama konusunda sıkıntı yaşayan Tesla’nın icadı başarıya ulaşacağı bir noktadayken son bulmuş ve hak ettiği değeri görememiş olur. </st><st c="3070">Hayal kırıklığı ve umutsuz bir bekleyişle geçen sekiz yılın sonunda J. </st><st c="3141">P Morgan tarafından gönderilen bir teklifle yarım kalan projesini yeniden hayata geçirme fırsatını yakalayan Tesla, sağladığı 150.000 dolarlık finansmanla 1899’da Colorado Springs’te bir laboratuvar kurar. </st><st c="3347">Laboratuvarında büyüleyici çalışmalar yapan ve elektrikle adeta bir sihirbaz gibi oynayan Tesla, en büyük ve en güçlü bobinini de burada icat eder. </st><st c="3495">Verici üç bobinli ve 52 fit çapındadır. </st><st c="3535">Milyonlarca volt elektrik üretimine olanak sağlayan kendine has bir sistem kurar ve 130 fit uzunluğundaki yıldırım cıvatasına elektrik göndermeyi başarır. </st><st c="3690">Aynı gün ortaya çıkan devasa büyüklükteki ışık şehrin pek çok yerinden net olarak gözlemlenebilirken, bu ışık insan eliyle yapılmış ilk yıldırım olarak tarihteki yerini alacaktır.</st></span></p>
			<p xml:lang="en-GB"><span xml:lang="tr-TR"><st c="3869">Gerçekleştirdiği sayısız denemeler sonrasında yüksek frekanslı elektrik dalgaları üretmeyi başardığı gibi oldukça yüksek gerilim değerlerine de ulaşabilen Tesla sadece elektrik alanında değil insanlık tarihindeki tüm gelişmeler adına da çok büyük adımlar atarken, yine aynı dönemde Long Island’da meşhur Wardenclyffe Kulesi’ni inşa eder. </st><st c="4208">Çocukluk çağlarındayken aklına yerleşen fikrini gerçekleştirmek için geç de olsa ilerlemeler kaydeden Tesla’nın nihai amacı, elektriği tıpkı radyo dalgaları gibi kablosuz bir şekilde iletebilmektir. </st><st c="4407">Wardenclyffe Kulesi’ni kullanan Tesla, amacına ulaşabilmek için gezegenimizin iyonosfer tabakasında denemeler yapar hatta uzaya sinyal göndererek cevaplar aldığını iddia eder. </st><st c="4583">Uzayla iletişime geçebildiğini günümüze ulaşan kaynaklarda net olarak okuyabilsek de, yaşadığı dönemde bunun mümkün olmadığını düşünen pek çok insan, Tesla’nın psikolojik rahatsızlıklarının yeniden ortaya çıktığını düşünecektir.</st></span></p>
			<p xml:lang="en-GB"><span xml:lang="tr-TR"><st c="4811">Enerjinin kablosuz aktarımındaki en büyük şartın, çok yüksek frekanslara erişebilmek olduğunu bilen Tesla, düşük frekanslardaki merkezlerden aldığı elektrik gücünü milyonlarca kat fazlasına çıkarır. </st><st c="5011">Yüksek değerdeki bu elektrik akımını da topraklayarak dalga gücünün giderek büyümesini sağlar. </st><st c="5106">Çok hızlı hareket eden bu akım ise dünyanın merkezinden geçerek geri döner ve küçük kuvvetlerin birleşmesiyle rezonansal bir biçimde devasa bir dalga meydana getirir. </st><st c="5273">Wardenclyfee Kulesi’nde kurduğu sistemle bu devasa dalgayı oluşturan Tesla, enerjinin kablosuz iletimiyle ilgili ilk amacına da ulaşmış olur. </st><st c="5415">Ancak 1915 yılında Tesla’ya finansal destek sunan J. </st><st c="5468">P. </st><st c="5471">Morgan’ın projeden çekilmesiyle kuledeki çalışmalar yarım kalır ve Tesla’nın Colorado Springs’teki laboratuvarı haczedilir. </st><st c="5595">Maddi sıkıntılarla daha fazla mücadele edemeyen deha ise bir kez daha kendisini hem icatlarına hem de insanlığa dair büyük bir hayal kırıklığının içinde bulur. </st><st c="5755">Patentini aldığı bobinleri ise 1920’lere kadar kablosuz telgraf için sparkgap radyo vericilerinde kullanılırken aslında daha büyük bir amaca hizmet ederek Tesla’dan sonraki mühendislere elektriğin kullanım şekillerini anlamaları için adeta bir rehber olacaktır.</st></span></p>
			<p xml:lang="en-GB"><span xml:lang="tr-TR"><st c="6016">Tesla’nın tüm çabalarına rağmen yarım bıraktırılan projesi aradan geçen onlarca yıla rağmen kimse tarafından tamamlanamamış ancak umut vaat eden ilk gelişme 2007 yılında yaşanmıştır. </st><st c="6200">Hırvat fizikçi ve elektrik mühendisi Marin Saljacic’in liderliğindeki Massachusetts Teknoloji Enstitüsü’nde (MIT) çalışan uzmanlardan oluşan bilim takımı, 2 metre uzaklıktan komuta ederek 60 vat gücündeki bir ampulü yakmayı başarır.</st></span></p>
			<p xml:lang="en-GB"><span xml:lang="tr-TR"><st c="6432">Tesla’nın günümüzden neredeyse yüz küsur yıl önce yaptığı çalışmaları yeterli desteği görseydi kablosuz ve sınırsız elektrik kullanımı belki de dünyanın geneline yayılmış olacaktı. </st><st c="6614">Dehanın zihninin içinde yarım kalan fikirlerine dair hiçbir kaynakta net bilgiler olmasa da günümüz şartlarında kablosuz elektrik iletiminin halen hayata geçirilememesindeki iki önemli faktörün ne olduğunu biliyoruz. </st><st c="6831">İlki enerjinin iletimi sırasında ortamda bulunan canlılara zarar verme olasılığının yüksek olması, ikincisi ise iletimdeki ortam koşulları sebebiyle veriminin çok çok düşük olmasıdır. </st><st c="7015">Bu faktörler aradan geçen onlarca yılda yapılan tüm çalışmalara rağmen kabul edilebilir seviyelere indirgenememiştir. </st><st c="7133">Tesla’nın prensipleriyle insanlık hizmetine sunulan sayısız icat mevcut olsa da, tamamlayamadığı çalışmalarına dair gizem halen çözülememiştir. </st><st c="7277">Yakalayamadığımız enerjiyle ilgili sadece biraz daha zamana ihtiyacımız olduğunu söyleyen Tesla ise sözlerine şöyle devam etmiştir: “Bizden önceki birçok jenerasyonda makinelerimiz dünyada herhangi bir yerde elde edilen enerji ile çalıştırıldı. </st><st c="7522">Bu yeni bir şey değil. </st><st c="7545">Gücünü topraktan alan etkileyici Antheus mitosunda, büyük matematikçilerinizin spekülasyonlarına rastladığımız bir şey var. </st><st c="7669">Enerji uzayın her yerinde. </st><st c="7696">Bu enerji statik mi, kinetik mi? </st><st c="7729">Eğer statik ise umutlarımız boşuna; eğer kinetik ise –ki böyle olduğunu biliyoruz– insanlık için makineleri bu doğanın döngüsüne bağlamak sadece bir zaman meselesidir.”</st></span></p>
			<div>
				<div>
					<p><a id="footnote-249-20" href="#footnote-249-20-backlink"><st c="7897">20</st></a><st c="7900"> “The Secret of Nikola Tesla”, Belgesel</st></p>
				</div>
			</div>
		</div>
	<div id="charCountTotal" value="7939"></div></body>
</html>
