<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-31</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-16"><st c="0">-XV-</st></p>
			<p id="toc_marker-16-1"><st c="5">“Evrenin ortasındaki dişlilerden başka bir şey değiliz. </st><st c="62">Ve şu kaçınılmaz bir sonuçtur ki, kendi zamanının ötesinde yol alan bir kişi, anlaşılamayacak ve hayal kırıklığına uğrayacak, acı çekecektir. </st><st c="204">Ancak gelecek nesillerin daha yüksek takdiri ile memnun olabilecektir.”</st></p>
			<p id="toc_marker-16-2"><st c="275">– Nikola Tesla</st></p>
			<p xml:lang="en-GB"><span xml:lang="tr-TR"><st c="290">Defalarca sıfırı tüketip başladığı noktanın bile daha gerisinde bir yerde bulmuştu kendini. </st><st c="383">İmkânsız kelimesine meydan okumuş, kırgınlıklarını çabucak unutmuş ve bilime dair duyduğu aşkın kulaklarına </st></span><span xml:lang="tr-TR"><st c="491">fısıldadıkları sayesinde icatlarına ara vermeden</st></span><span xml:lang="tr-TR"><st c="539"> devam etmişti. </st><st c="555">Cebinde sadece dört sent ile çaylak bir mühendis olarak geldiği Amerika’da dönemin sanayi devleriyle ters düşmüş, siyasetçilerle baş etmiş, prensiplerine aykırı olan her durumu elinin tersiyle itmişti.</st></span></p>
			<p xml:lang="en-GB"><span xml:lang="tr-TR"><st c="756">Ancak ödenek sağlayabildiği yatırımcılarla bozulan ortaklık anlaşmaları, üst üste yanan laboratuvarı ve çocukluğundan itibaren peşini bırakmayan psikolojik rahatsızlıkları yüzünden bedbaht bir dâhiye dönüşmüştü Tesla. </st><st c="975">Hayatının son yıllarında güvercinlere olan takıntısı artmış, annesine duyduğu özlem baş edemeyeceği boyutlara ulaşmış ve ciddi anlamda maddi sorunlar yaşamaya başlamıştı. </st><st c="1146">Seksen küsur yaşlarındayken bile aklında filizlenen yeni icatları tamamlayıp yatırımcılara fikirlerini açıklamaya devam etmiş ancak delirdiğini düşünen insanlar tarafından bir türlü ciddiye alınmamıştı.</st></span></p>
			<p xml:lang="en-GB"><span xml:lang="tr-TR"><st c="1348">Yüksek zekâsına eşlik eden güçlü sezgileri sayesinde annesinin ölümünü önceden hissetmiş ve yaşadığı kayıp yüzünden bir daha asla eski Tesla olamamıştı:</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="1501">“Eğer annem öldüğünde ben onun yanında olamasaydım bana mutlaka bir işaret gönderirdi diye düşündüm... </st><st c="1605">Londra’da yeni dostum Sir William Crookes ile birlikte bir arkadaş grubunda spiritüalizm üzerine tartışırken de bu düşüncelerin etkisi altındaydım. </st><st c="1753">İleriyi görebilmenin son derece mümkün olduğunu düşünüyordum çünkü annem bu dehaya ve özellikle de üstün sezgi gücüne sahip bir kadındı.”</st></p>
			<p xml:lang="en-GB"></p>
			<p xml:lang="en-GB"><span xml:lang="tr-TR"><st c="1890">Not defterine bu satırları yazdığı günün gecesinde ise halüsinasyonları artmış ve kaldığı otel odasının camına yansıyan melek figürleri görmeye başlamıştı. </st><st c="2047">Devamını şöyle anlatacaktı Nikola Tesla:</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2087">“Meleklerden bir tanesi bana sevgi dolu gözlerle bakıyor ve yavaş yavaş annemin görünümünü almaya başlıyordu. </st><st c="2198">Bu görüntü yavaşça odanın içinde kaydı gitti ve kayboldu. </st><st c="2256">Tam o anda anlatılamayacak kadar hoş ve birçok sesin oluşturduğu bir şarkı ile uyandım. </st><st c="2344">Tam bu anda artık emindim, bunu herhangi bir sözcükle açıklamak imkânsız ama annemin öldüğü bana malum olmuştu. </st><st c="2456">Ve bu doğruydu.”</st></span><span xml:lang="tr-TR"><a id="footnote-249-22-backlink" href="#footnote-249-22"><st c="2472">22</st></a></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2475">Artık yüzleşmek ve iyileşmek mümkün değildi. </st><st c="2521">Çocukluğunda yaşadığı travmaları ve ağabeyinin ölümüyle birlikte kaybettiği anne figürüne duyduğu özlem, ondan beklediği koşulsuz sevgi ve iyileşmesine vesile olacak anne şefkati de uçup gitmişti sanki. </st><st c="2724">Yıllar boyunca annesine hiç göndermeyeceği mektupları yazarken bir nebze de olsa içindeki bastırılmış olan tarafla mücadele edebildiğini anlatacaktı Tesla ancak annesinin artık bir yerlerde nefes almadığını bilmek psikolojik rahatsızlıklarını geri dönülemez şekilde geri getirecekti.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3007">Güvercinlere olan tutkusunu ve Tesla’nın yaşadığı nevrozları, çocukluğunda annesi ile kurumadığı ilişkiye bağlayan Dr. </st><st c="3127">Jule Eisendbud ise </st></span><span xml:lang="tr-TR"><st c="3146">Amerika Psişik Araştırmalar Dergisi</st></span><span xml:lang="tr-TR"><st c="3181">’ndeki yazısında şu yorumu yapacaktı:</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3219">“Kuş figürü eski çağlardan beri anneyi ve onun besleyici memesini simgeler. </st><st c="3296">Nikola Tesla’nın güncelerine bakıldığında kuşlardan bahsederken, onları istediği zaman istediği yere çağırabildiği ve sınırsız iletişim kurabildiği görülür. </st><st c="3453">Bu fantezinin anlamı ancak biyografik veriler ayrıntılı şekilde incelendiğinde ortaya çıkabilir. </st><st c="3550">Görülüyor ki Tesla’nın hayatında baskın figür olan annenin ‘kaybolması’ sonucunda bilinçsiz bir ihtiyaç ve kontrol edilme gereksinimi bu fantezi ile ilişkilendirilebilir. </st><st c="3721">Bu kanıyı hayatı boyunca sergilediği tuhaf alışkanlıkları, özellikle de insanlarla ve nesnelerle olan sıra dışı ilişkileri de güçlendirmektedir. </st><st c="3866">Bilinçaltında tüm hayatını, evrene egemen olan mitolojik bir sembolü zapt etmeye adaması dahi tek başına bu görüşün geçerliliğini açıklayabilmektedir. </st><st c="4017">Ve tüm hayatı boyunca annesinin ölümüne, tam anlamıyla kaybolmasına dair tamamlanmış önseziler hissedecekti. </st><st c="4126">Bu tip çelişkilere Tesla gibi takıntılı nevrotiklerde sık sık rastlanır, tüm ilişkilerine ve tavırlarına anne simgeleri ve anneyi temsil eden semboller hâkimdir. </st><st c="4288">Diğer taraftan milyonlarca dolarını büyük ve çoğu zaman da garip bir cömertlikle savuruyordu ve sonuçta da iflası kaçınılmaz oluyordu. </st><st c="4423">Ancak, açıkça görülüyor ki var olmak için kaderine veya başka insanlara ihtiyacı olmadığına dair ferahlatıcı bir inancın etkisi altındaydı ve parayı da hayatın mekanik ve sıkıcı işleyişinin küçük ve önemsiz bir parçası olarak görüyordu, ne zaman istese arzu ettiği kadar kazanabilirdi... </st><st c="4711">Tesla’nın anne kontrolü ile ilgili olarak oynadığı bu sonu gelmeyen oyunun en acayip bölümü ise yemek üzerine idi. </st><st c="4826">Ve ne olursa olsun en sonunda annesini temsil eden sembol galip gelecekti. </st><st c="4901">Hayatının sonlarına doğru alacağı tek besin ılık süt olacaktı. </st><st c="4964">En sonunda güvercinin gözlerinden kör edici bir ışık yayılacaktı. </st><st c="5030">Memeden gelen sütü temsil eden bir simge...”</st></span><span xml:lang="tr-TR"><a id="footnote-249-23-backlink" href="#footnote-249-23"><st c="5074">23</st></a></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="5077">Kimi teorisyenlere göre Tesla’nın hayatı boyunca mustarip olduğu psikolojik rahatsızlıklarının temeli çocukluğunda atılmış ve çocukluğunda başlayan travmaları bir ömür boyu benliğinde taşımaya devam etmiştir. </st><st c="5287">Ancak onun hayatıyla ilgili dikkat çeken detaylar sadece psikolojik rahatsızlıkları değil, aldığı patentler ve çığır açan icatlarıyla inanılmaz bir yükselişe geçtiği dönemin hemen ardından adının neredeyse tamamen unutulmasıdır.</st></span></p>
			<p xml:lang="en-GB"><span xml:lang="tr-TR"><st c="5515">Nikola Tesla gibi döneminin çok ilerisinde bir vizyona sahip, günümüz teknolojisinin temellerini atabilen bir dehanın bu denli kısa sürede çöküşe geçmesi son derece gariptir. </st><st c="5691">Ölümüyle birlikte, radyo, floresan, radar, MR, alternatif akım motorları, lazer ve robot teknolojileri, deprem makinesi gibi çalışmalarının yanı sıra aydınlanmamış soruları da beraberinde götürecektir. </st><st c="5893">Karanlıkta kalan soruları şu başlıklar altında toplamak mümkün: Dünya çapında enerji nakledilebileceği fikrini bilimsel bir temelden mi almıştı? </st><st c="6038">Bahsettiği sınırsız enerji kaynağını hayata geçirip, gerçekten de dünya üzerinde enerji yüzünden çıkan savaşların tümünü yok edebilir miydi? </st><st c="6179">Mars’la iletişime geçmek istemesinin asıl sebebi neydi? </st><st c="6235">Ve ölümünün hemen ardından kaldığı otel odasında kaybolan bilimsel notları ve hassas belgelerine kim el koymuştu?</st></span></p>
			<p xml:lang="en-GB"><span xml:lang="tr-TR"><st c="6348">Şüphesiz Nikola Tesla’nın ölümsüz fikirleriyle şekillenen teknoloji, günümüz dünyasını daha yaşanır bir yer haline getirmiştir. </st><st c="6477">Ancak hayatı boyunca maddi kavramlarla ilgilenmeyen, bildiği her şeyi insanlık adına bağışlayan ve asla bir tüccar gibi davranmayan taraflarıyla da bir bilimadamından daha fazlasına tekabül etmektedir.</st></span></p>
			<p xml:lang="en-GB"><span xml:lang="tr-TR"><st c="6678">8 Ocak 1943’te kaldığı otel odasında cansız bedeni bulunur. </st><st c="6739">Ölüm raporuna işlenen notlarda, 86 yaşındaki dehanın kalbinde meydana gelen kan pıhtılaşması sebebiyle öldüğü belirtilecektir. </st><st c="6866">Pek çok bilinmezi de beraberinde götüren Nikola Tesla’nın bedeni Ferncliffe Mezarlığı’nda yakıldıktan sonra külleri doğduğu köyde, bir zamanlar çocukluğunun geçtiği evlerinin bahçesine savrulur, tıpkı annesinin küllerine yapıldığı gibi...</st></span></p>
			<div>
				<div>
					<p><a id="footnote-249-22" href="#footnote-249-22-backlink"><st c="7104">22</st></a><span> </span><span><st c="7107">Anlaşılamamış Dâhi</st></span><span><st c="7126">, Margaret Cheney, Aykırı Biyografi</st></span></p>
				</div>
				<div>
					<p><a id="footnote-249-23" href="#footnote-249-23-backlink"><st c="7161">23</st></a><span> </span><span><st c="7164">Anlaşılamamış Dâhi</st></span><span><st c="7183">, Margaret Cheney, Aykırı Biyografi</st></span></p>
				</div>
			</div>
		</div>
	<div id="charCountTotal" value="7218"></div></body>
</html>
