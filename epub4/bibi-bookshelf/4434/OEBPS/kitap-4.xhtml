<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-4</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-2"><st c="0">-I-</st></p>
			<p id="toc_marker-2-1"><st c="4">“O kadar cahilsiniz ki, dininiz var diye ahlaka ihtiyacınız kalmadığını sanıyorsunuz.”</st></p>
			<p id="toc_marker-2-2"><st c="91">– Nikola Tesla</st></p>
			<p xml:lang="en-GB"><span xml:lang="tr-TR"><st c="106">10 Temmuz 1856’da Hırvatistan’ın Lika bölgesinin Smiljan köyünde, din görevlisi bir baba ve ev hanımı bir annenin beş çocuğundan dördüncüsü olarak dünyaya gelir. </st><st c="269">Çocukluğunun ilk yıllarında üstün zekâ belirtileri göstermeye başlayan Nikola Tesla, beş yaşına geldiğinde trajik bir olay sonrası ağabeyini kaybeder. </st><st c="420">Kaynaklarda net ve doğrulanmış bir bilgi olmamasına rağmen, biyografisini kaleme alan kimi araştırmacılara göre Tesla’nın ağabeyi, safkan bir İngiliz atından, kimilerine göre evin kilerine açılan yüksek bir merdivenden düşerek hayatını kaybetmiştir. </st><st c="670">Ancak ağabeyinin ölmeden önce konuşabildiği kadarıyla Nikola’nın adını tekrar etmesi, ailesinin kazaya küçük oğulları Nikola’nın sebep olduğunu düşünmesine yol açar.</st></span></p>
			<p xml:lang="en-GB"><span xml:lang="tr-TR"><st c="835">O günden sonra yaşanan olayla ilgili hiçbir şekilde konuşmayan Tesla, çocukluğu boyunca çok sevdiği annesi tarafından suçlanan, başarılı olduğunda bile onaylanmayan, sevgiye aç biri olarak yetişecektir. </st><st c="1039">Yaşadığı pek çok psikolojik problem de yine aynı dönemde baş gösterir. </st><st c="1110">Bilinen ilk rahatsızlığı, birkaç oda ötesindeki saatin tik-tak seslerini bile duyabilmesi, bulunduğu ortamda uçan bir sineğin vızıltılarını yüksek frekanslarda algılayabilmesi, sadece gözlem yaparak cisimlerin üçboyutlu analizini çıkarabilmesiyle tanımlanan aşırı duyarlılık, yani hipersensitivite rahatsızlığıdır.</st></span></p>
			<p xml:lang="en-GB"><span xml:lang="tr-TR"><st c="1424">Hayatının hiçbir döneminde sosyal ilişkiler konusunda başarılı biri olamamıştır. </st><st c="1506">Hareketlerinde sürekli bir tekrar etme hali vardır. </st><st c="1558">Üç ve üçe bölünebilen sayılara takıntılıdır. </st><st c="1603">Temizlikle fazla ilgilenir ve yürürken adımlarını saymaya kendini mecbur hisseder. </st><st c="1686">Kristal, inci ve pırlanta gibi parlak cisimleri izlemeyi seven biri olmasına rağmen herhangi bir kadında bunları gördüğünde tiksinti duyduğundan bahseder. </st><st c="1841">Her öğünde yediği yemeklerin hacmini hesaplar, kimsenin saçına dokunamaz ve mikroplara karşı aşırı derecede duyarlıdır. </st><st c="1961">Yaşadığı dönemde tanısı konulmamış olsa da, günümüz şartlarıyla incelendiğinde tüm bu belirtiler, Nikola Tesla’nın 1838’de Jean Esquirol tarafından literatüre geçirilmiş Obsesif Kompülsif Bozukluk (OKB) olarak tanımlanan başka bir psikolojik rahatsızlığa daha sahip olduğunu gösterir.</st></span></p>
			<p xml:lang="en-GB"><span xml:lang="tr-TR"><st c="2245">Tesla ayrıca görünmeyen kişilerle konuştuğunu ve beyninin içinde dönen sesler yüzünden pek çok geceler uyumakta zorlandığını da söyler. </st><st c="2382">OKB hastası, aşırı duyarlılıktan mustarip ve ayrıca şizofreni başlangıcıyla da mücadele eden asosyal bir çocuktur.</st></span></p>
			<p xml:lang="en-GB"><span xml:lang="tr-TR"><st c="2496">Ağabeyinin ölümüyle ilgili yaşadığı travmanın etkilerini, ailesi tarafından sürekli suçlandığı için bir türlü aşamaz. </st><st c="2615">Beş yaşından itibaren maruz kaldığı bu süreci, bir yetişkin olduğunda şu cümlelerle açıklar: “Bu nedenle, kendime karşı güvensiz bir çocuk olarak büyüdüm. </st><st c="2770">Ama aptal bir çocuk değildim kesinlikle...”</st></span></p>
			<p xml:lang="en-GB"><span xml:lang="tr-TR"><st c="2813">Her şeyin farkındadır ancak suçlandığında kendisini savunamayacak kadar da çocuktur hâlâ. </st><st c="2904">En yakınları tarafından kendisine yapılan tenkitleri ve başarısız biri olacağına dair telkinleri doğru kabul edip benimser. </st><st c="3028">Henüz altı yaşındayken, köyünün su çarklarını onarıp, sarsıntısız ve suda sorunsuz çalışan yeni çarklar icat ettiğinde bile durum değişmeyecektir. </st><st c="3175">Yaşından büyük becerilere sahip bir çocuktur ancak travmatik hayatı yüzünden yaşından büyük acılar çektiği için erkenden olgunlaşan bir gence evrilecektir.</st></span></p>
			<p xml:lang="en-GB"><span xml:lang="tr-TR"><st c="3330">Görme engelli anneannesinin yedi çocuğundan biri olan annesi de aslında küçük oğlu Tesla gibi üstün yeteneklere sahip bir kadındır. </st><st c="3463">Kasabadaki insanların hayatlarını kolaylaştıracak çeşitli icatlar yapmakta, dokuma aletleri geliştirmekte ve kendi ürettiği iplerden kaliteli kumaşlar dokumaktadır. </st><st c="3628">Seneler sonra annesinden bahsederken, onun da takdir görmemiş bir deha olduğundan söz eder Tesla:</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3725">“O birinci sınıf bir mucitti ve inanıyorum ki, modern hayattan ve onun geniş olanaklarından bu denli uzak yaşamasaydı dünyayı etkileyen birçok büyük başarının altında onun da imzası bulunurdu. </st><st c="3919">İhtiyaç duyduğu her türlü aleti kendisi tasarlıyor ve üretebiliyordu. </st><st c="3989">Tohumları ekme, büyütme ve en sonunda bitkiyi liflerine ayırma işini bile kendi hallediyordu. </st><st c="4083">Sabahtan akşama kadar hummalı bir tempo ile çalışıyordu.”</st></span><span xml:lang="tr-TR"><a id="footnote-249-2-backlink" href="#footnote-249-2"><st c="4140">2</st></a></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="4142">Yaşadığı olumsuz şartların içinde sıkışıp kaldığı için potansiyelini yavaş yavaş kaybederken mutsuz bir kadına dönüşen annesi, belki de yetiştiği ailede çocukluğunu hiçbir zaman yaşayamadığı, çok az onaylandığı, hayal ettiği hayatı gerçekleştiremediği için kendi çocuklarını da tenkit eden birine dönüşmüştü.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="4450">Yetişkinlik hayatı boyunca annesine yazdığı mektuplarda ona olan özlemini dile getiren Tesla, kendi bildiği şekilde annesiyle dertleşmeye devam eder:</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="4600">“İnsanlığa hizmet ettiğim bu yıllar bana yalnızca aşağılanma duygusu ve hakaret getirdi. </st><st c="4690">Son günlerde geceleri dışarıdan gelen dua eden sesler duyuyorum, ancak kapıyı açtığımda hiç kimseyi göremiyorum. </st><st c="4803">Senin nasıl olduğunu bile bilmiyorum, ama iyi olmadığını biliyorum. </st><st c="4871">Keşke yanımda olabilseydin.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="4899">Ancak bu mektupları hiçbir zaman annesine göndermeyecektir.</st></span></p>
			<div>
				<div>
					<p><a id="footnote-249-2" href="#footnote-249-2-backlink"><st c="4959">2</st></a><span> </span><span><st c="4961">Anlaşılamamış Dâhi</st></span><span><st c="4979">, Margaret Cheney, Aykırı Biyografi</st></span></p>
				</div>
			</div>
		</div>
	<div id="charCountTotal" value="5014"></div></body>
</html>
