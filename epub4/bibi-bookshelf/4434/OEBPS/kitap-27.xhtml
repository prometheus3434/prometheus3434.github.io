<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-27</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-14"><st c="0">-XIII-</st></p>
			<p id="toc_marker-14-1"><st c="7">“Evrenin sırlarını bulmak istiyorsanız enerji, frekans ve titreşim cinsinden düşünmelisiniz.”</st></p>
			<p id="toc_marker-14-2"><st c="101">– Nikola Tesla</st></p>
			<p xml:lang="en-GB"><span xml:lang="tr-TR"><st c="116">“Hatırlayabildiğim en küçük yaşlarımda, en yakın arkadaşım ağabeyimdi” der Tesla ve beş yaşına geldiğinde en yakın arkadaşını kaybetmenin üzüntüsünü yaşayamadan, kayıpla ilgili ailesi tarafından suçlanmaya başlar. </st><st c="331">Derin travmasının etkisi ve hayatı boyunca yakasını bırakmayan ve onu diğer insanlardan farklı kılan psikolojik rahatsızlıkları yüzünden, arkadaş edinme konusunda da zorluklar çekecektir. </st><st c="519">Anlaşılmadığı için dışlandığı yıllarda yalnızlığı kabullenen Tesla, insanlara dair duyduğu güvensizliği ilk olarak mikroplara olan takıntısıyla dışa vurmaya başlar. </st><st c="684">Yeni biriyle tanışırken tokalaşamaz, kendisine dokunulmasından hoşlanmaz, başkasının dokunduğu nesnelerle temastan kaçınır ancak aynı hassasiyeti hayvanlara karşı göstermez. </st><st c="858">İyi bir hayvan sever olan Tesla, parklarda dolaşarak sokak kedilerini besler, özellikle güvercinlere karşı hayranlık duyar hatta parkta beslediği güvercinlere zaman zaman dudaklarından yem vermekten de çekinmezdi.</st></span></p>
			<p xml:lang="en-GB"><span xml:lang="tr-TR"><st c="1071">Bir diğer takıntısı da insanların manyetik alanlarından uzak durma isteğiydi. </st><st c="1150">Özellikle ikili sohbetlerde, karşısındaki kişiyle arasına en az bir buçuk metre mesafe koyar ve bu şekilde yayılan enerji sebebiyle oluşan başkasına ait manyetik alanın dışında kaldığına inanırdı. </st><st c="1347">Mikrop hassasiyeti ve manyetik alan takıntısıyla insanlara dair kendini koruduğuna inanan Tesla, belki de çocukluk yaşlarında tanıştığı derin keder duygusu ve anlaşılmama hissiyle kendi güvenli alanını fazla genişletmiş ve zaman zaman kendisiyle bile savaşan aşırı korumacı biri haline gelmiştir. </st><st c="1644">Bu durumun en çok kendisini yorduğunu da sıkça ifade eder.</st></span></p>
			<p xml:lang="en-GB"><span xml:lang="tr-TR"><st c="1702">Ancak yaşadığı tüm zorluklara rağmen, kimseyi incitmeyen, kendisinden çok karşısındakine önem veren ve neredeyse tüm çalışmalarını insanlığın üzerindeki yükü azaltmak için yapan bir dehadır Tesla. </st><st c="1900">Onun asıl amacı zengin-fakir ayrımını yok etmek ve dünyadaki enerji kaynaklarını tüm insanların hiçbir ücret ödemeden kullanmasını sağlayabilmektir. </st><st c="2049">Diğer taraftan asosyal bir insan olsa da, hayatı boyunca kurabildiği birkaç dostluğu ölene kadar sürdürmeyi başarabilmiş, ihanet duygusundan uzak biridir.</st></span></p>
			<p xml:lang="en-GB"><span xml:lang="tr-TR"><st c="2203">Manhattan Sosyal Kulübü’ne sıkça gittiği zamanların birinde asıl adı Samuel Langhorne Clemens olan dünyaca ünlü yazar Mark Twain ile tanışır. </st></span><span xml:lang="tr-TR"><st c="2346">Tom Sawyer</st></span><span xml:lang="tr-TR"><st c="2356"> ve </st></span><span xml:lang="tr-TR"><st c="2360">Huckleberry Finn</st></span><span xml:lang="tr-TR"><st c="2376"> gibi çocuk kahramanlarıyla yaşadığı dönemde bile kendisine geniş bir okur kitlesi edinmiş olan Mark Twain için şöyle diyecektir Tesla: “Aslında onunla ilk tanışmam bu değildi. </st><st c="2553">Tam 25 yıl önce ortaokul yıllarımda peşimi hiç bırakmayan psikolojik rahatsızlıklarım yine beni hayattan soğutmuşken, okuduğum Mark Twain kitaplarıyla hayata dönmeyi başarabilmiştim.” Tesla’nın çocukluğunda Hırvatistan bölgesine Mark Twain kitaplarının hiçbir şekilde ulaşamayacağını belirten araştırmacılara rağmen, Tesla’nın usta yazara olan hayranlığı samimi bir dostluğa dönüşecektir. </st><st c="2942">Sıkça kahkaha atan, eğlenceli ve ağzından purosunu düşürmeyen Mark Twain’in aksine, soğuk biridir Tesla. </st><st c="3047">Dışardan bakıldığında neredeyse hiçbir ortak noktaları yokmuş gibi görünse de, çocukluk travmalarından tutunurlar birbirlerine. </st><st c="3175">Tesla ağabeyini, Twain ise kardeşini kaybetmiştir. </st><st c="3226">İkisinin de parapsikolojiye merakı vardır. </st><st c="3269">Gençlik yıllarında binecekleri bir trenin kaza yapacağını hissederek in</st></span><span xml:lang="tr-TR"><st c="3340">sanları koruyan Tesla gibi, Twain de rüyasında kardeşinin çalıştığı geminin kaza yaptığını gördükten sonra ertesi gün rüyasının gerçek olduğunu öğrenir. </st><st c="3494">Tesla kelimelere, Twain ise elektriğe hayrandır. </st><st c="3543">Tesla’nın laboratuvarında şahit olduğu alternatif akım polifaz sistemiyle ilgili, tarihe şu notu düşer usta yazar: “Tesla isminde bir beyefendi tarafından patenti yakın zamanda alınmış ve Westinghouse Şirketi’ne satılmış, dünyanın elektrik piyasasında devrime yol açacak bir elektrik aletinin çizimlerini ve açıklamasını daha yeni inceledim. </st><st c="3885">Bu patent, telefonunkinden sonra alınmış en değerli patenttir.”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3948">1910 yılında Mark Twain’in hayatını kaybetmesiyle derinden sarsılır Tesla. </st><st c="4024">Ancak dostuna dair duyduğu üzüntü yalnızca birkaç gün sürer. </st><st c="4085">Bu durum etrafındaki insanlar tarafından garip karşılansa da, üzüntüsünün kısa sürmesinin sebebi yıllar sonra anlaşılacaktır.</st></span></p>
			<p xml:lang="en-GB"><span xml:lang="tr-TR"><st c="4210">Tarih 1943 yılını gösterdiğinde yani dostunun ölümünün üzerinden tam 33 yıl geçmişken, kapısının önünden geçen postacıya bir zarf verir Tesla. </st><st c="4354">Zarf özel mühürlüdür ve yerine ulaşması çok önemlidir. </st><st c="4409">Zarfın üzerinde şöyle yazar: “Bay Samuel Clemens, Güney Beşinci Cadde 35, New York City.” Aynı postacı birkaç gün sonra Tesla’nın kapısını çaldığında, belirttiği adreste Clemens soyadlı kimsenin yaşamadığını söyler. </st><st c="4625">Tesla ısrarcıdır ve zarfa Mark Twain adını da not düştükten sonra postacıyı yeniden aynı adrese gönderir. </st><st c="4731">Ancak postacı yine olumsuz bir yanıtla dönecektir. </st><st c="4782">İkinci kez yıkılır Tesla ve yakın dostunun ölümüyle bir kez daha yüzleşmek zorunda kalır. </st><st c="4872">Zarfı postacıdan teslim alırken de şu cümleleri kurar: “Daha dün gece, burada odamdaydı. </st><st c="4961">Şu sandalyeye oturdu ve bir saat kadar benimle konuştu. </st><st c="5017">Ekonomik zorluklarının olduğundan ve yardımıma ihtiyaç duyduğundan söz etti.” Zarfın içinden, otuz üç yıl önce ölen dostu için gönderdiği bir miktar para da çıkacaktır.</st></span></p>
			<p xml:lang="en-GB"><span xml:lang="tr-TR"><st c="5185">Hayatı boyunca hiç evlenmemiş hatta yakınlık kurduğu tek bir kadın bile olmamıştır. </st><st c="5270">Bu durum tutuculuğuyla bilinen Victoria dönemi Amerika’sında hoş karşılanmaz hatta zaman zaman hakkında eşcinsel olduğuyla ilgili dedikoduların yayılmasına sebep olur ancak tüm bu dedikoduları önemsemez Tesla. </st><st c="5480">Gerçek aşkının elektrik olduğundan bahseder ve ekler: “İnsan kalbini, bir mucidin kendi beyninin yarattığı bir ürünün başarıya ulaştığını görmesinden daha fazla heyecanlandıran bir şey olduğunu düşünmüyorum. </st><st c="5688">Bu tür duygular insana yemeyi, uyumayı, arkadaşları, aşkı, her şeyi unutturuyor.”</st></span></p>
			<p xml:lang="en-GB"><span xml:lang="tr-TR"><st c="5769">Oysa yaşadığı dönemde ortaya koyduğu diğer tüm fikirlerinde olduğu gibi bu konuda da anlaşılmayacaktır. </st><st c="5874">Belki de kendine kurduğu güvenli alanda aşkın yaşatacağı hayal kırıklığına da yer yoktur. </st><st c="5964">Bunu da şöyle özetler: “Sıradan bir insan aşkı ilişkilerle değerlendirebilir ve birçok kez farklı kişilere âşık olabilir ancak mucitler için durum farklıdır. </st><st c="6122">Bizim dünyamızda tek bir şeye defalarca âşık olunur. </st><st c="6175">Üstelik hayal kırıklığıyla sonuçlanmaz. </st><st c="6215">Bitti dediğiniz yerde siz pes etseniz de âşık olduğunuz taraf yeniden hayata tutunacaktır. </st><st c="6306">Yeniden ve yeniden...” Ve ekler: “Ressamlar, yazarlar ve müzisyenler evlenmeli, evet ama mucitler evlenmemeli. </st><st c="6417">Sanatçılar birlikte oldukları kişilerden ilham alabilir ve en güzel eserlerini aşkları sayesinde verebilir; oysa mucidin tabiatı öyle güçlü, vahşi ve arzuludur ki bir insana kendini adadığında bilime verecek pek bir şeyi kalmaz. </st><st c="6646">Sanmıyorum ki çok sayıda büyük icadını sayabileceğimiz ve eşini mutlu edebilmiş bir mucit olsun.”</st></span></p>
		</div>
	<div id="charCountTotal" value="6743"></div></body>
</html>
