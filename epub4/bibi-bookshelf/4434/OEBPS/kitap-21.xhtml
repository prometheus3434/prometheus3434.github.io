<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-21</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-11"><st c="0">-X-</st></p>
			<p id="toc_marker-11-1"><st c="4">“Doğa ve bilim sahalarının dizginlenemeyen, sınır tanımayan ve bugüne kadar denetim altına alınamamış unsurlarına egemen olmak ve bunlara insanın kullanacağı surette gem vurmak Tesla’nın dehasına nasip olmuştur. </st><st c="217">Arago’nun oyuncağının bir enerji makinesine; Baily’nin ‘laboratuvar deneyinin’ pratik anlamda başarılı bir motora dönüştürebileceği fikrini ilk olarak o sunmuştur. </st><st c="381">Başkalarının yıkılmaz duvarlar, aşılmaz akımlar çelişik güçler olarak algıladıklarını o avucuna almış ve Niagara’nın gücünü uzak şehirlerde kullanışlı motorlar şeklinde değerlendirmiştir.”</st></p>
			<p id="toc_marker-11-2"><st c="569">– Connecticut Çevre Mahkemesi</st></p>
			<p id="toc_marker-11-3"><st c="599">Hâkimi Towsend</st></p>
			<p xml:lang="en-GB"><span xml:lang="tr-TR"><st c="614">1893 yılında Westinghouse şirketi için çalışan 37 yaşındaki Tesla’nın eline kaçırılmayacak kadar büyük bir </st></span><span xml:lang="tr-TR"><st c="722">fırsat geçer. </st><st c="736">Edison’un yaptığı karalama kampanyaları, başarısız infaz yöntemi yüzünden askıya alınmış ve halk da artık Tesla’nın adını icatlarıyla duymaya başlamıştır. </st><st c="891">Aynı yıl Chicago’da düzenlenecek olan bir fuarın ışıklandırılması için ihale açılır. </st><st c="976">Tüm dünyadan insanların katılacağı fuarda, Kristof Kolomb’un Amerika Kıtası’nı keşfinin dört yüzüncü yılı kutlanacak ve neredeyse yirmi yedi milyon kişilik bir katılım olacaktır. </st><st c="1155">Açılan ihaleye Edison kendi şirketi General Electric ile Tesla ise Westinghouse Elektrik Şirketi ile katılır. </st><st c="1265">Bütçeler sunulurken bu muhteşem fuarın ışıklandırılması için Edison 1 milyon dolar, Tesla ise dört yüz bin dolar gibi çok daha mütevazı bir rakam ortaya koyar. </st><st c="1425">Tesla’nın sunduğu miktarın azlığı, Edison’la yaptığı rekabet yüzünden değil, kendi sistemiyle geliştirdiği alternatif akımın daha az paraya ihtiyaç duymasındandır. </st><st c="1589">Edison’un doğru akımı ise daha fazla jeneratör ve bakır kaplı kabloya ihtiyaç duyduğundan maliyetleri ciddi oranda artıran ve kesin başarıyı garanti etmeyen bir sistemdir.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1760">Sonuç olarak ihaleyi Westinghouse şirketi adına Tesla kazanır. </st><st c="1824">37 yıllık hayatının ilk büyük galibiyetini yaşayan Tesla, hazırlıklar için çalışmaya başladığında Edison tarafından kendisine bir ambargo mektubu gönderilir. </st><st c="1982">Yenilgiyi kabullenemeyen Edison son kozunu oynayarak, Tesla’nın sistemiyle düzenlenecek olan fuarın açılışında patenti kendisine ait olan akkor ampullerin kullanılmasını yasaklar. </st><st c="2162">Tesla mademki ihaleyi Edison’dan almıştır, Edison’a ait hiçbir cihaz da o fuarda Tesla tarafından kullanılamayacaktır. </st><st c="2281">Fuar için heyecanlı bir hazırlığa başlayan Westinghouse Şirketi, Edison tarafından gönderilen ambargo mektubuyla adeta yıkılır çünkü kalan süre yeni bir ampul icat etmek için yeterli değildir. </st><st c="2474">Acil bir kriz toplantısı düzenlenir. </st><st c="2511">Toplantı sonunda işbölümü yapan Tesla fuar hazırlıklarını bırakır ve hiç uyumadan yaklaşık olarak kırk saat boyunca çalışır. </st><st c="2636">Kırk saatin sonunda adeta bir mucize yaşanır ve Tesla henüz icat ettiği iki pinli yeni ampulü George Westinghouse’a sunar. </st><st c="2759">Bu icat Edison’unkinden bile daha iyidir ve genç mühendis Tesla bir kez daha imkânsız kelimesine meydan okumayı başarabilmiştir.</st></span></p>
			<p xml:lang="en-GB"><span xml:lang="tr-TR"><st c="2887">Tarih 1 Mayıs 1893’ü gösterdiğinde ise Chicago Dünya Fuarı, dönemin Amerikan başkanı Glover Cleveland tarafından açılır. </st><st c="3009">Milyonlarca insanın beklediği açılışta etraf neredeyse zifiri karanlıkken, başkanın çıktığı kürsüden fildişi ve altından yapılmış şaltere dokunmasıyla bir anda her yer aydınlanır. </st><st c="3189">Bu şimdiye kadar hiç kimsenin şahit olmadığı kadar görkemli ve muazzam bir manzaradır. </st><st c="3276">Klasik mimarideki binalara çapraz şekilde yerleştirilen ışık kaynakları fuarın açılışını adeta bir gösteriye dönüştürür. </st><st c="3397">Tam o sırada sahnede Tesla görünecektir. </st><st c="3438">Üzerinde siyah smokini, kafasında melon şapkası ve ayaklarında altı kauçuk kaplı botlarıyla elinde tuttuğu kablosuz ampullerin yanmasını sağlar. </st><st c="3583">Avuçlarından kıvılcımlar çıkaran bu gizemli mühendis, bir anda elektriğe hükmeden bir sihirbaza dönüşür. </st><st c="3688">Gösteriyi nasıl yaptığıyla ilgili kimsenin hiçbir fikri yoktur ancak Tesla aynı denemeleri laboratuvar olarak kullandığı evinin salonunda yıllardır yapıyordur. </st><st c="3848">İlk defa böylesine büyük bir kalabalığı büyülemeyi başarmış ve ilk büyük galibiyetini de kazanmıştır. </st><st c="3950">Birilerinin sayesinde değil birilerine rağmen başarmış ve beş yaşındayken onaylanma çabasıyla yapmaya başladığı her davranış otuz iki yıl sonra karşılık bulmuştur.</st></span></p>
			<p xml:lang="en-GB"><span xml:lang="tr-TR"><st c="4113">Tek taraflı 25 beygir gücündeki jeneratörleri çiftler halinde eşleştirip birbirine bağlayarak devreleri doksan dereceye kadar çıkaran Tesla, bu sayede tarihteki ilk her biri 100 beygir gücünde enerji veren jeneratörleri icat etmiştir. </st><st c="4349">Fuar salonunun girişinde asılı duran uzun tüplerden birisinin üzerine Tesla’nın ağır el işçiliğiyle dökme cam kullanarak yazdığı “Elektrikçiler Hoş Geldiniz” yazısı ışıldar. </st><st c="4523">Sırayla devam eden ışıklarda ise, Helmholtz, Faraday, Maxwell, Henry, Franklin gibi büyük bilimadamlarının isimleri yer alır. </st><st c="4649">Bu ticari bir galibiyet değil, bilimin onurlandırıldığı ve elektriğin insanlar tarafından henüz anlaşılmaya başlandığı bir gecedir Tesla için. </st><st c="4792">Gösterilerle büyülenen fuar ziyaretçilerine sanat vurgusu yapmaktan da geri kalmaz. </st><st c="4876">Işıltılı isimlerin en büyüğünü Yugoslavya’nın yaşayan en büyük şairine ayırır. </st><st c="4955">Jovan Jovanović Zmaj’a...</st></span></p>
			<p xml:lang="en-GB"><span xml:lang="tr-TR"><st c="4980">Aynı gece Tesla’nın sahnede düzenlediği gösteriyi izleyen gazetecilerden biri ertesi gün çıkacak olan yazısında şu cümleleri kullanacaktır:</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="5120">“Bay Tesla’nın elleri ile 200 bin volttan fazla akımlarda, saniyede milyonlarca kez titreyen ve insanın gözlerini kamaştıran ışıklara dönüşen elektriği aldığı görülüyor... </st><st c="5293">Kimsenin tekrarlamaya gönüllü olamadığı bu etkileyici test bittikten sonra Bay Tesla’nın bedeninde ve giysilerinde ışıltılar bir süre varlığını devam ettiriyor. </st><st c="5454">Aslında, elektrostatik yük taşıyan moleküllerin harekete geçirilmesi ile alevler ortaya çıkıyor ve indüksiyon bobininin uçlarından taşan ve hiçbir şeyi yakmayan bu güçlü, beyaz, uçuk alevler gösteriyi cennet çayırlarında gerçekleşen bir mucizeye dönüştürüyor.”</st></span><span xml:lang="tr-TR"><a id="footnote-249-16-backlink" href="#footnote-249-16"><st c="5714">16</st></a></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="5717">Ana fuar salonuna yerleştirdiği on iki jeneratörle aydınlanan fuarda Westinghose Şirketi’nin AC akım tasarımları tanıtılırken sahneden inen Tesla’nın yanına George Westinghouse gelir. </st><st c="5902">Tesla’nın kendisine dokunulmasından hoşlanmadığını bilse de, genç mühendisi kollarından tutar ve ilk büyük zaferlerinin adına onu yürekten tebrik eder. </st><st c="6054">Oysa Tesla’nın aklında bir an önce evine dönerek annesine yeni bir mektup yazmak ve bu geceyi anlatmak vardır. </st><st c="6165">Hiçbir zaman göndermediği mektuplarına o gece bir yenisi daha eklenecektir.</st></span></p>
			<div>
				<div>
					<p><a id="footnote-249-16" href="#footnote-249-16-backlink"><st c="6240">16</st></a><span> </span><span><st c="6243">Anlaşılamamış Dâhi</st></span><span><st c="6262">, Margaret Cheney, Aykırı Biyografi</st></span></p>
				</div>
			</div>
		</div>
	<div id="charCountTotal" value="6297"></div></body>
</html>
