<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Yirmi Dört Karakuş</title>
</head>

<body>
  <h1 class="h11">Yirmi Dört Karakuş</h1>

  <p>&nbsp;Hercule Poirot arkadaşı Henry Bonnington ile Londra'da ağırlıklı olarak sanatçıların yaşadığı Chelsea, King's Road'da, Gallant Endeavour adlı lokantada oturuyordu.</p>

  <p>&nbsp;Bay Bonnington Gallant Endeavour'da bulunmaktan hoşlanıyordu. Buranın sakin atmosferini "sade" dekorasyonunu, adı Fransız olmasına rağmen tipik "İngiliz" olan yemeklerini ve "çok fazla şeyi birbirine karıştırmamalarını" seviyordu. Kendisiyle birlikte buraya akşam yemeğine gelen dostlarına Augustus John'un her zaman nerede oturduğunu göstermekten ve onların dikkatlerini ziyaretçi defterindeki ünlü sanatçıların isimlerine çekmekten keyif alıyordu. Bay Bonnington'a gelince, adamın sanatla hiçbir ilgisi yoktu... ama yine de bir şekilde başkalarının sanatsal yeteneklerinden gurur duyuyordu.</p>

  <p>&nbsp;Sempatik garson kız Molly, Bay Bonnington'u sanki çok eski bir dostuymuşçasına selamladı. Kız, müşterilerinin sevdikleri ve hoşlanmadıkları yemekleri anımsamaktan gurur duyuyordu.</p>

  <p>&nbsp;Molly, iki adam köşedeki masalarındaki yerlerini aldıktan sonra, "İyi akşamlar efendim," dedi. "Bugün çok şanslısınız... kestaneli hindimiz var. En sevdiğiniz yemek değil mi? Ayrıca gerçekten çok iyi bir Stilton şarabımız da bulunmakta. Öncesinde çorba ya da balık alır mıydınız?"</p>

  <p>&nbsp;Bay Bonnington bir süre düşündükten sonra mönüyü inceleyen Poirot'ya dönerek uyarıda bulundu.</p>

  <p>&nbsp;"Burada leziz Fransız aperatifleri bulacağınızı ummayın sakın, listedekilerin hepsi gerçek anlamda iyi pişirilmiş, lezzetli İngiliz yemekleri."</p>

  <p>&nbsp;"Dostum," dedi Hercule Poirot elini kaldırıp itiraz ederek. "Bir şey dediğim yok. Tamamen sizin seçiminize uymaya hazırım."</p>

  <p>&nbsp;"Ah... uff... şey... hımm," diye homurdanan Bay Bonnington dikkatle mönüyü inceledi.</p>

  <p>&nbsp;Bu önemli sorunu çözdükten ve hatta içecekleri şarabı da seçtikten sonra rahat bir soluk alarak sandalyesinin arkasına yaslandı ve Molly masadan uzaklaşırken peçetesini açtı.</p>

  <p>&nbsp;"Çok iyi bir kız," diye belirtti beğeniyle. "Üstelik eskiden çok da güzelmiş... buraya gelen ressamlardan resmini yapanlar bile olmuş. Yemekten de çok iyi anlıyor, aslında bu belki çok daha önemli. Yemek konusunda kadınlara asla güvenemezsiniz. Birçok kadın hoşlandığı bir erkekle dışarı çıktığında ne yediğini önemsemez bile. Mönüde gözüne çarpan ilk şeyi sipariş eder."</p>

  <p>&nbsp;Hercule Poirot başını salladı.</p>

  <p>&nbsp;"C 'est terrible.&rdquo; <span class="t6">(Bu korkunç.)</span></p>

  <p>&nbsp;Bay Bonnington gönül rahatlığıyla, "Tanrı'ya şükür, bu konuda erkekler çok farklı!" diye belirtti.</p>

  <p>&nbsp;"Acaba bu her zaman doğru mu?" Hercule Poirot'nun gözlerinde muzip bir ifade belirmişti.</p>

  <p>&nbsp;"Aksi de olabilir elbette, ama ancak çok gençlerde," dedi Bay Bonnington, ona hak verdiğini belirterek. "Genç delikanlılar! Günümüzde bu delikanlıların hepsi aynı... ne cesaretleri, ne dirençleri, ne de sabırları var. Onları hiç anlayamıyorum." Ve tam bir tarafsızlıkla ekledi. "Onlar da beni elbette. Kim bilir belki de haklılar. Aslında bu genç adamları dinleyince, insanın altmış yaşından sonra yaşamaya hakkı olmadığı gibi bir izlenime kapılıyorsun. Bu açıdan bakılınca gençlerin yaşlı akrabalarının bu dünyadan göçmelerine yardımcı olma girişiminde bulunmamaları insana gerçekten çok ilginç geliyor."</p>

  <p>&nbsp;Hercule Poirot, "Kim bilir," dedi. "Belki de bunu yapıyorlardır."</p>

  <p>&nbsp;"Bu nasıl bir düşünce biçimi Poirot? Dedektiflik senin duygularını, ideallerini tüketmiş."</p>

  <p>&nbsp;Hercule Poirot gülümsedi.</p>

  <p>&nbsp;"Tout de meme,"<span class="t6">( Yine de.)</span> dedi. "Kaza sonucu ölen altmış yaşın üzerindeki kişilere ilişkin bir istatistik yapmak ilginç olabilirdi. Böyle bir durumda hiç kuşkusuz senin de kafanda bazı şüpheler belirirdi."</p>

  <p>&nbsp;"Poirot, senin sorunun ne biliyor musun... her olaya cinayet gözüyle bakmaya başladın artık."</p>

  <p>&nbsp;"Affedersin," diyen Poirot ekledi. "Sizin deyiminizle bu bir tür, 'iş konuşması' yalnızca. Neyse, bana biraz da senin işlerinden bahset dostum. Nasıl gidiyor?"</p>

  <p>&nbsp;"Karmakarışık, arapsaçından farksız!" dedi Bay Bonnington. "Zaten günümüzün asıl sorunu da bu. Çok fazla karmaşa. Çok fazla laf kalabalığı. Bu laf kalabalığıyla pisliğin, karmaşanın üzeri örtül-</p>

  <p>&nbsp;meye çalışılıyor. Aynen balığın kokmuş olduğunun anlaşılmaması için üzerine bol baharatlı sos dökmek gibi bir şey bu. Yeter ki dilbalığı filetosu düzgün olsun, lezzet için sos filan istemem."</p>

  <p>&nbsp;Tam o anda Molly dilbalığı filetosu servisini yaptı ve Bay Bonnington hoşnutlukla mırıldandı.</p>

  <p>&nbsp;"Siz benim ne istediğimi çok iyi biliyorsunuz, yavrum!"</p>

  <p>&nbsp;"Buraya o kadar düzenli geliyorsunuz ki efendim, bunu bilmemem nasıl mümkün olabilir ki?"</p>

  <p>&nbsp;"Müşterileriniz hep aynı şeyleri mi yerler? Değişiklik istemezler mi?"</p>

  <p>&nbsp;"Erkekler hayır. Bayanlarsa hep değişiklikten yanadırlar. Erkekler hep aynı şeyi sipariş ederler."</p>

  <p>&nbsp;"Dememiş miydim?" diye mırıldandı Bonnington. "Kadınların yemek konusunda hiçbir fikirleri yoktur."</p>

  <p>&nbsp;Lokantada etrafına bakındı.</p>

  <p>&nbsp;"Dünya çok ilginç bir yer. Şu köşedeki sakallı tuhaf görünümlü adamı görüyorsun değil mi? Molly'nin anlattığına göre o her salı ve perşembe akşamı yemeğe muhakkak buraya geliyormuş. Hem de neredeyse on yıldır hiç aksatmadan... buranın bir tür demirbaşı olup çıkmış. Ama hiç kimse adını, nerede yaşadığını ya da ne iş yaptığını bilmiyor. Düşününce insana çok tuhaf geliyor."</p>

  <p>&nbsp;Garson kız hindileri getirdiğinde Bonnington sordu. "Bakıyorum da, 'ihtiyar' hâlâ aksatmadan buraya gelmeye devam ediyor?"</p>

  <p>&nbsp;"Kesinlikle öyle efendim. Salı ve perşembe günleri, hiç aksatmadan burada. Ama geçen hafta pazartesi günü de buraya gelmesi büyük bir sürpriz oldu. Çok şaşırdım, hatta diyebilirim ki altüst oldum. Tarihi şaşırdığımı ve o günün salı olması gerektiğini, tüm randevularımı aksattığımı bile düşündüm. Ama sonra salı günü yine geldi... nasıl diyeyim pazartesi bir istisnaydı."</p>

  <p>&nbsp;"Bu ilginç sapma," diye mırıldandı Poirot. "Alıştığından bu denli farklı bir şey yapmasının nedenini bilmek isterdim."</p>

  <p>&nbsp;Molly, "Bence bir şekilde kafası karışıktı ya da bir derdi vardı," diye açıkladı.</p>

  <p>&nbsp;"Neden böyle düşünüyorsunuz? Davranışlarında bir farklılık mı vardı?"</p>

  <p>&nbsp;"Hayır efendim... aslında bunun nedeni davranışları değil! Her zamanki gibi sessiz ve sakindi. Zaten buraya geliş gidişlerinde iyi akşamlar dışında hiçbir şey konuşmaz. Hayır, asıl farklılık siparişindeydi."</p>

  <p>&nbsp;"Siparişinde mi?"</p>

  <p>&nbsp;"Bu size hiç kuşkusuz çok gülünç gelecektir efendim, ama..." Molly kızardı. "Müşterilerinizden biri on yıldır hiç ara vermeden geliyorsa ister istemez onun neden hoşlanıp, neden hoşlanmadığını biliyorsunuzdur. Aslında pate ve böğürtlenden nefret eder, katı çorbalardan içtiğini ise hiç görmedim, ama o pazartesi akşamı katı domates çorbası, biftek, böbrek pate ve böğürtlenli tart sipariş etti. Ne sipariş ettiğinin farkında bile değilmiş gibi görünüyordu."</p>

  <p>&nbsp;Hercule Poirot, "Biliyor musunuz, işte bence bu çok ilginç!" dedi.</p>

  <p>&nbsp;Molly mutlu olmuş gibi görünüyordu, yanlarından ayrıldı.</p>

  <p>&nbsp;"Evet Poirot," dedi Henry Bonnington kıkırdayarak. "Şimdi senin görüşlerini dinleyelim. Açıkça ne düşünüyorsun?"</p>

  <p>&nbsp;"Önce seni dinlemek isterim."</p>

  <p>&nbsp;"Benim Watson olmamı istiyorsun, öyle mi? Neyse, öyle olsun, bence tuhaf dostumuz doktoruna gitti ve doktor diyetini değiştirdi."</p>

  <p>&nbsp;"Bu bence olanaksız, sevgili dostum. Katı domates çorbası, biftek, böbrek pate ve böğürtlenli tart mı? Bunu önerecek doktor olduğunu hiç sanmıyorum."</p>

  <p>&nbsp;"İnansan da inanmasan da gerçek bu olabilir. Günümüzde doktorların ne akıl almaz şeyler önerdiklerini bilemezsin;'</p>

  <p>&nbsp;"Aklına gelen tek fikir bu mu?"</p>

  <p>&nbsp;Henry Bonnington ciddiyetle, "Aslına bakarsan bunun da geçerli bir açıklama olabileceğini düşünüyordum," diye yanıtladı. "Meçhul dostumuz herhangi bir şeyden çok tedirgin olmuş olmalı. O denli zihni karışmıştı ki kelimenin anlamıyla ne yediğinin ya da ne sipariş ettiğinin farkında bile değildi."</p>

  <p>&nbsp;Bir an sustuktan sonra ekledi. "Şimdi bana onun kafasından geçenin ne olduğunu bildiğini söyleyeceksin. Belki de onun bir cinayet planlamakta olduğunu anlatacaksın."</p>

  <p>&nbsp;Bu varsayımına kendi bile güldü. Hercule Poirot ise gülmüyordu. O anda ciddi bir huzursuzluk hissediyordu. Bunun farkındaydı. Daha sonraları o akşam olacakları bir şekilde sezdiğini söyleyecekti. Arkadaşları ise ona bu düşüncesinin tamamen akıl dışı, hatta gülünç olduğunu savunacaklardı.</p>

  <p>&nbsp;Poirot ve Bonnington yeniden bir rastlantı sonucunda metroda karşılaştıklarında bu yemeğin üzerinden üç hafta geçmişti.</p>

  <p>&nbsp;Deri askılara tutunmuş, iki yana sallanırken birbirlerine yalnızca başlarıyla selam verebilmişlerdi. Picadilly Circus İstasyonu'na vardıklarında yolcuların büyük bir kısmı indi. Böylece iki dost da vagonun ön kısmında yan yana oturabilecekleri bir yer bulabildiler... burası kimsenin inip binerken insanı rahatsız etmediği sakin bir köşeydi.</p>

  <p>&nbsp;"Böylesi çok daha iyi," dedi Bay Bonnington. "İnsanoğlu çok bencil. Ne kadar rica edersen et kimse yerinden kıpırdamak istemiyor."</p>

  <p>&nbsp;Hercule Poirot omuzlarını silkti.</p>

  <p>&nbsp;"Ne denebilir ki? Yaşam öylesine belirsiz ki!"</p>

  <p>&nbsp;"İşte bunda haklısın. Bugün varsın, yarın yoksun," dedi Bay Bonnington hüznün keyfini yaşarcasına. "Konu açılmışken, Gallant Endeavour'da dikkatimizi çeken yaşlı adamı anımsıyorsun değil mi? Daha iyi bir dünyaya göçüp gitmiş olduğunu duymak beni hiç şaşırtmayacak. Bir haftadır görünmemiş. Molly, onun için çok endişeleniyor."</p>

  <p>&nbsp;Hercule Poirot birden dikeldi. Yeşil gözleri parlıyordu.</p>

  <p>&nbsp;"Gerçekten mi?" diye sordu. "Gerçekten mi?"</p>

  <p>&nbsp;Bonnington yanıtladı. "Sana, doktorun ona yeni bir diyet yazmış olabileceğini söylediğimi anımsıyor musun? Aslında diyet lafın gelişiydi... doktora gidip sağlığı hakkında onu altüst eden bir şeyler öğrenmiş olması benim için hiç de şaşırtıcı değil. Zaten o gün mönüden farkında bile olmadan rastgele bir şeyler sipariş etmiş olması da bu şekilde açıklanabilir. Büyük olasılıkla yaşadığı büyük şok da onun bu dünyadan normalden de daha erken ayrılmasına yol açtı. Doktorlar hastalarına gerçekleri söylerken biraz daha dikkatli davranmalılar."</p>

  <p>&nbsp;Hercule Poirot, "Zaten öyle yapıyorlar," dedi.</p>

  <p>&nbsp;"İneceğim istasyona vardık," diyen Bay Bonnington kapıya doğru ilerledi. "Görüşmek üzere! Zavallının kim olduğunu bile öğrenemeden adam göçüp gitti. Hatta adını bile. Sanırım hiçbir zaman da öğrenemeyeceğim. Çok tuhaf bir dünya bu! Komik!"</p>

  <p>&nbsp;Aceleyle vagondan indi.</p>

  <p>&nbsp;Hercule Poirot kaşlarını çatmış oturuyordu. Dünyayı hiç de komik bulmuyor gibiydi. Evine döndü ve sadık uşağı, George'a bazı talimatlar verdi.</p>

  <p>&nbsp;Kısa bir süre sonra Hercule Poirot parmağıyla şehrin belirli bir kısmında son günlerde ölenlerin listesini tarıyordu.</p>

  <p>&nbsp;Parmağını bir ismin üzerinde durdurdu.</p>

  <p>&nbsp;"Henry Gascoigne. Altmış dokuz. İlk ondan başlamalıyım."</p>

  <p>&nbsp;İlerleyen saatlerde Hercule Poirot, Dr. Mac-Andrew'un King's Road'daki muayenehanesinde oturuyordu. Bay MacAndrew kızıl saçlı, ince uzun boylu, zeki görünümlü tipik bir İskoçtu.</p>

  <p>&nbsp;"Gascoigne mi?" dedi. "Evet, haklısınız. İlginç bir ihtiyardı. Yeni modern apartmanlar yapmak için yıkacakları o eski, köhne evlerden birinde yalnız yaşıyordu. Asla hastam olmadı, ama onu tanıyordum, dolayısıyla da onunla ilgilendim. Durum öncelikle alınmayıp, kapının önünde biriken süt şişelerinden dolayı sütçünün dikkatini çekmiş. Onun haber vermesiyle hemen yan blokta oturan komşuları polisi aramışlar. Polis de kapıyı kırarak içeri girmiş ve onu bulmuş. Merdivenlerden düşüp, boynunu kırmış. Üzerinde kemeri sökük eski bir robdöşambr varmış... herhalde adam kemerine basıp tökezledi."</p>

  <p>&nbsp;Hercule Poirot, "Anlıyorum," dedi. "Durum açık... bir kaza!"</p>

  <p>&nbsp;"Evet."</p>

  <p>&nbsp;"Akrabaları var mıydı?"</p>

  <p>&nbsp;"Bir yeğeni. Onu ayda bir ziyaret ederdi. Adı Lorrimer'di. George Lorrimer. O da doktor. Wimbledon'da yaşıyor."</p>

  <p>&nbsp;"Adamın ölümü onu sarsmış mıydı?"</p>

  <p>&nbsp;"Bundan pek emin değilim, öyle olduğunu söyleyebilir miyim bilmiyorum. Sanırım yeğeni kendini ona karşı sorumlu hissediyordu, bir bağlılığı vardı, ama pek yakın değillerdi."</p>

  <p>&nbsp;"Bay Gascoigne sizin onu bulmanızdan ne kadar önce ölmüştü?"</p>

  <p>&nbsp;"Ahh," dedi Dr. MacAndrew. "İşte şimdi asıl konuya geldik. Bulunmasından önceki otuz sekiz saatle yetmiş iki saat arasında bir zamanda ölmüş olmalıydı, ne erken ne de geç. Ayın altısında, sabah erken saatte bulundu. Aslında bir başka bilgi daha var. Robdöşambrının cebinde bir mektup vardı... mektup ayın üçünde yazılmıştı... aynı gün öğleden sonra Wimbledon postanesinden gönderilmiş; akşam dokuz yirmi sıralarında eve teslim edilmişti. Bu da ölüm saatinin ayın üçü akşam dokuz yirmiden sonra olduğunu gösteriyordu. Bu durum midenin durumu ve sindirim süreciyle de uyuşuyordu. Ölümünden iki saat kadar önce yemek yemişti. Onu ayın altısı sabahı muayene ettim, durumu ölümün en az altmış saat önce gerçekleşmiş olduğunu gösteriyordu, yani tam olarak ayın üçü akşamı saat on civarında."</p>

  <p>&nbsp;"Her şey son derece mantıklı görünüyor. Onu en son ne zaman görmüşler bana söyler misiniz?"</p>

  <p>&nbsp;"Son olarak öldüğü gün akşam yedi gibi King's Road'da görülmüş. Yani ayın üçü perşembe günü, Gallant Endeavor lokantasında yedi otuz dolaylarında akşam yemeği yemiş. Anlaşıldığı kadarıyla her perşembe oraya akşam yemeğine gidermiş. Bu arada onun ressam olduğunu biliyor muydunuz? Ama çok kötü bir ressam."</p>

  <p>&nbsp;"Başka akrabası yok mu? Yeğeninin dışında?"</p>

  <p>&nbsp;"Bir ikiz kardeşi vardı. Aslında bu öykü bütünüyle oldukça tuhaf. Kardeşler birbirlerini uzun yıllar boyunca görmemişler. Bildiğim kadarıyla diğer kardeş yani Anthony Gaccoigne çok zengin bir kadınla evlenip, sanatla ilgilenmeyi bırakmış... ve iki kardeş bu yüzden kavga etmişler. Sanırım o zamandan beri de görüşmüyorlardı. Ama asıl tuhaf olan, her ikisinin de aynı gün ölmüş olmaları. Büyük ikiz kardeş ayın üçünde, öğleden sonra üç sularında ölmüş. Aslında daha önce de birkaç kez birbirinden ayrı -uzak ülkelerde -yaşayan ikizlerin aynı gün öldüklerine ilişkin haberler duymuştum. Büyük olasılıkla bir rastlantı... ama durum bu işte!"</p>

  <p>&nbsp;"Diğer kardeşin karısı yaşıyor mu?"</p>

  <p>&nbsp;"Hayır, o da birkaç yıl önce ölmüş."</p>

  <p>&nbsp;"Anthony Gascoigne nerede yaşıyordu?"</p>

  <p>&nbsp;"Kingston Hill'de bir evi var. Dr. Lorrimer'in bana anlattığına göre sanırım adam son günlerinde evinde inzivaya çekilmiş, her şeyden elini eteğini çekmiş, münzevi bir yaşam sürdürüyormuş."</p>

  <p>&nbsp;Hercule Poirot düşünceli bir biçimde başını salladı.</p>

  <p>&nbsp;İskoç doktor, onu meraklı gözlerle süzdü.</p>

  <p>&nbsp;"Aklınızdan tam olarak ne geçiyor Mösyö Poirot?" diye sordu lafını sakınmadan. "Tüm sorularınızı yanıtladım... Aslında kimliğinizi gördükten sonra bunu yapmak benim için bir görevdi. Ancak bu konuda hiçbir fikrim yok, neler oluyor? Şüphelendiğiniz bir şey mi var?"</p>

  <p>&nbsp;Poirot yavaş yavaş yanıt verdi.</p>

  <p>&nbsp;"Söylediğinize göre bu basit, olağan bir kazaydı. Aslına bakılırsa benim düşüncem farklı, bunun son derece basit ve olağan bir olay olabileceği... olası bir itme!"</p>

  <p>&nbsp;.Dr. MacAndrew şaşırmış görünüyordu.</p>

  <p>&nbsp;"Diğer bir ifadeyle, cinayet! Böyle düşünmek için bir nedeniniz var mı?"</p>

  <p>&nbsp;"Hayır," dedi Poirot. "Bu yalnızca bir varsayım."</p>

  <p>&nbsp;Diğeri ısrar etmeyi sürdürdü. "Ama bir şey olmalı..."</p>

  <p>&nbsp;Poirot yanıt vermedi. MacAndrew sordu. "Eğer yeğeni Lorrimer'den şüpheleniyorsanız, size hemen şimdi burada daha başlangıçta ve açıkça yanlış iz üzerinde olduğunuzu söyleyebilirim. Lorrimer ayın üçü akşamı saat sekiz buçuktan gece yarısına kadar Wimbledon'da briç oynamış. Bu da soruşturma sırasında ortaya çıktı."</p>

  <p>&nbsp;Poirot mırıldandı.</p>

  <p>&nbsp;"Ve büyük olasılıkla da doğrulandı. Polis bu gibi konularda çok dikkatlidir."</p>

  <p>&nbsp;Doktor ısrarla sordu.</p>

  <p>&nbsp;"Onun aleyhinde bildiğiniz bir şey mi var?"</p>

  <p>&nbsp;"Siz, bana ondan bahsedene dek böyle birinin olduğunu bile bilmiyordum."</p>

  <p>&nbsp;"O zaman şüphelendiğiniz başka biri var?"</p>

  <p>&nbsp;"Hayır, hayır. Bu insanoğlunun rutin alışkanlıklarıyla, doğasıyla ilgili bir durum. Ve de bu çok önemli. Bay Gascoigne'in ölümü bu tabloya uymuyor. Bakın bir terslik var."</p>

  <p>&nbsp;"Gerçekten anlayamıyorum."</p>

  <p>&nbsp;Hercule Poirot mırıldandı. "Sorun kokmuş balığa çok fazla sos dökülmüş olması."</p>

  <p>&nbsp;"Saygıdeğer bayım."</p>

  <p>&nbsp;Hercule Poirot gülümsedi.</p>

  <p>&nbsp;"Herhalde benim akıl hastanesine kapatılması gereken bir deli olduğumu düşünüyorsunuz, Monsenyör le Docteur. Aslında akıl sağlığımla ilgili bir sorun yok; asıl sorun düzenli ve metodik çalışmayı seven bir insan olmam ve bu yüzden de herhangi bir olayda bütüne uymayan bir şeyle karşılaştığımda bundan endişe duymam. Sizi rahatsız ettiğim için gerçekten çok özür dilerim."</p>

  <p>&nbsp;Ayağa kalktı, doktor da ardından.</p>

  <p>&nbsp;"Bakın," dedi Dr. MacAndrew. "Açıkça söylemem gerekirse Henry Gascoigne&rsquo;in ölümünde şüphelenecek en ufak bir şey göremiyorum. Ben, onun düşmüş olduğunu söylüyorum... sizse itilmiş olduğunu. Ama... bunların hepsi... şey... biraz havada ifadeler, varsayımlar."</p>

  <p>&nbsp;Hercule Poirot iç çekti.</p>

  <p>&nbsp;"Evet," dedi. "Bu uzmanlık gerektiren bir durum. Biri bunun için emek harcamalı."</p>

  <p>&nbsp;"Yani siz hâlâ..."</p>

  <p>&nbsp;Küçük adam elini uzattı.</p>

  <p>&nbsp;"Ben inatçı bir adamım... varsayımları olan... ama bunu destekleyecek kanıtı olmayan bir adam! Bu arada Henry Gascoigne&rsquo;in dişleri takma mıydı?"</p>

  <p>&nbsp;"Hayır kendi dişleriydi, hem de çok sağlıklıydılar. Onun yaşında birinde ender rastlanır bir durum."</p>

  <p>&nbsp;"Onlara iyi baktığı söylenebilir miydi... beyaz ve iyi fırçalanmış mıydılar?"</p>

  <p>&nbsp;"Evet, bu özellikle dikkatimi çekti. İnsan yaşlandıkça diş minesi biraz sararır, ama onunkiler çok iyi durumdaydılar."</p>

  <p>&nbsp;"Bir şekilde boyanmamışlar mıydı?"</p>

  <p>&nbsp;"Hayır. Eğer sormak istediğiniz buysa, bence o sigara kullanan biri değildi."</p>

  <p>&nbsp;"Tam olarak bunu kastetmemiştim... yalnızca bir soruydu... amaçsız öylesine bir deneme. Görüşmek üzere Doktor MacAndrew, nezaketiniz ve yardımlarınız için teşekkürler."</p>

  <p>&nbsp;Doktorun elini sıktıktan sonra oradan ayrıldı.</p>

  <p>&nbsp;"Ve şimdi," dedi kendi kendine. "Sıra asıl riskli denemede."</p>

  <p>&nbsp;Gallant Endeavour'da daha önce Bonnington'la paylaştığı aynı masaya oturdu. Ancak bu kez yemek servisi yapan garson kız Molly değildi. Kızın söylediğine göre Molly tatile çıkmıştı.</p>

  <p>&nbsp;Saat henüz yedi olmasına rağmen lokanta boş denebilecek kadar tenhaydı. Dolayısıyla Poirot rahatça garson kızla ihtiyar Bay Gascoigne hakkında konuşma fırsatı bulabildi.</p>

  <p>&nbsp;"Evet," dedi garson kız. "Yıllarca hep buraya geldi. Ama hiçbirimiz adını bile bilmiyorduk. Gazetede tesadüfen yapılan soruşturmanın haberlerini gördük, bir de resim vardı."</p>

  <p>&nbsp;"Bak," dedim Molly'ye. "Bu bizim 'İhtiyar' değil mi? Ona öyle derdik de."</p>

  <p>&nbsp;"Öldüğü günün akşamı son yemeğini burada yemiş, değil mi?"</p>

  <p>&nbsp;"Bu doğru, ayın üçü, perşembe günüydü. Her perşembe buraya gelirdi. Her perşembe ve her salı... dakikası dakikasına aynı zamanda."</p>

  <p>&nbsp;"O akşam yemekte ne sipariş ettiğini sanırım anımsamıyorsunuzdur?"</p>

  <p>&nbsp;"Bir düşüneyim, sanırım baharatlı Hint çorbası, evet bundan eminim, sonra biftek pate yoksa kuzu muydu? Hayır danaydı, bu doğru, sonra böğürtlenli ve elmalı tart ve peynir. Yemeğin ardından eve gittiği ve aynı akşam merdivenlerden düştüğü söyleniyor. Söylendiğine göre robdöşambrının sarkan kemeri neden olmuş buna, ayağına takılmış. Tabii aslında giysileri hep biraz özensizdi, eski moda, kırışık ve bakımsız, ama yine de görüntüsüyle etrafında önemli, büyük bir insan havası uyandırıyordu. Ah evet, burada çok ilginç konuklarımız oluyor."</p>

  <p>&nbsp;Masadan uzaklaştı.</p>

  <p>&nbsp;Poirot dilbalığı filetosunu yedi. Yeşil gözleri parlıyordu.</p>

  <p>&nbsp;Kendi kendine, "Çok ilginç," dedi. "En zeki insanlar bile nasıl olup da bazı ayrıntıları atlıyorlar. Bu Bonnington'un ilgisini çekecektir."</p>

  <p>&nbsp;Ancak henüz Bonnington ile sakin bir tartışmanın zamanı gelmemişti. Nüfuzlu kişilerle olan dostluğu sayesinde Hercule Poirot, sorgu yargıcıyla konuşmakta zorluk çekmedi.</p>

  <p>&nbsp;Savcı, "Gascoigne çok ilginç bir insandı," diye açıkladı. "Yalnız, tuhaf yaşlı bir adam. Ama sanırım ölümü alışılmadık, büyük ilgi uyandırdı?"</p>

  <p>&nbsp;Konuşurken ziyaretçisini belirgin bir merak ve şüpheyle süzüyordu. Hercule Poirot sözcüklerini dikkatle seçti.</p>

  <p>&nbsp;"Bu olayın ardında araştırılması gereken bazı durumlar söz konusu, monsenyör."</p>

  <p>&nbsp;"Peki, ama size nasıl yardımcı olabilirim?"</p>

  <p>&nbsp;"Bildiğim kadarıyla mahkemenize sunulan belgelerin imha edilmesine ya da saklanmasına karar verme yetkisi sizde... tabii bunların konuyla doğrudan ilgili ve geçerli belgeler olup, olmadıklarına göre değişiyor. Bu bağlamda sanırım Bay Gascoigne'in robdöşambrının cebinde bir mektup bulunmuştu, öyle değil mi?"</p>

  <p>&nbsp;"Aynen öyle."</p>

  <p>&nbsp;"Yeğeni Dr. George Lorrimer'den gelen bir mektup?"</p>

  <p>&nbsp;"Kesinlikle doğru. Mahkemeye sunulan bu mektup ölüm saatinin tam olarak saptanmasını sağlamıştı."</p>

  <p>&nbsp;"Adli tıp da ölüm saatini teyit etmişti değil mi?" "Doğru."</p>

  <p>&nbsp;"Bu mektup halen ulaşılabilir yerde mi?" Hercule Poirot sabırsızlıkla yanıtı bekliyordu. Mektubun incelenebileceğini öğrenince rahat bir soluk aldı.</p>

  <p>&nbsp;Sonuçta mektup eline ulaştığında onu dikkatle inceledi. Mürekkeple, oldukça bozuk, hatta okunaksız sayılabilecek bir el yazısıyla yazılmıştı.</p>

  <p>&nbsp;Mektupta aynen şunlar yazılıydı:</p>

  <p>&nbsp;<span class="t6">Sevgili Henry Amca,</span></p>

  <p>&nbsp;<span class="t6">Maalesef Anthony Amca konusundaki giri</span><span class="t6">ş</span><span class="t6">imlerimde hiçbir sonuç alamad</span><span class="t6">ığı</span><span class="t6">m</span><span class="t6">ı</span> <span class="t6">sana bildirmek durumunday</span><span class="t6">ı</span><span class="t6">m. Ona, kendisini ziyaret etmek istedi</span><span class="t6">ğ</span><span class="t6">ini bildirdi</span><span class="t6">ğ</span><span class="t6">imde bunun için istekli görünmedi</span><span class="t6">ğ</span><span class="t6">i gibi, geçmi</span><span class="t6">ş</span><span class="t6">i unutmak, geçmi</span><span class="t6">ş</span><span class="t6">te b</span><span class="t6">ı</span><span class="t6">rakmak önerine de hiçbir yan</span><span class="t6">ı</span><span class="t6">t vermedi. Tabii asl</span><span class="t6">ı</span><span class="t6">nda çok hasta ve haf</span><span class="t6">ı</span><span class="t6">zas</span><span class="t6">ı</span> <span class="t6">da gelip gidiyor. Korkar</span><span class="t6">ı</span><span class="t6">m son günlerini ya</span><span class="t6">ş</span><span class="t6">ı</span><span class="t6">yor. Sanki seni an</span><span class="t6">ı</span><span class="t6">msam</span><span class="t6">ı</span><span class="t6">yor bile. Seni hayal k</span><span class="t6">ı</span><span class="t6">r</span><span class="t6">ı</span><span class="t6">kl</span><span class="t6">ığı</span><span class="t6">na u</span><span class="t6">ğ</span><span class="t6">ratt</span><span class="t6">ığı</span><span class="t6">m için üzgünüm, ama inan elimden gelenin en fazlas</span><span class="t6">ı</span><span class="t6">n</span><span class="t6">ı</span> <span class="t6">yapt</span><span class="t6">ı</span><span class="t6">m.</span></p>

  <p>&nbsp;<span class="t6">Seni seven ye</span><span class="t6">ğ</span><span class="t6">enin George Lorrimer</span></p>

  <p>&nbsp;Mektubun tarihi 3 Kasım'dı. Poirot mektubun üzerindeki pula baktı... 3 Kasım, öğleden sonra 4.30. Mırıldandı.</p>

  <p>&nbsp;"Her şey çok fazla uyumlu, değil mi?"</p>

  <p>&nbsp;Hercule Poirot'nun bir sonraki hedefi Kingston Hill'di. Biraz sıkıntı yaşasa da ısrarla güler yüzlü ve sıcakkanlı davranması sayesinde yakın zamanda vefat eden Anthony Gascoigne&rsquo;in hem aşçısı, hem de evinin kâhyası olan Amelia Hill ile konuşmayı başardı.</p>

  <p>&nbsp;Bayan Hill başlangıçta şüpheci ve oldukça çekingendi, ancak tuhaf görünümlü yabancının nezaketi ve tatlı dili yılanı bile deliğinden çıkarabilirdi. Bayan Amelia da giderek açıldı. Birçok kadın gibi o da gerçekten sempatik, içtenlikle onu dinleyen birini bulmuşken içindekileri dökme fırsatını değerlendirdi. Tam on dört yıl süreyle Bay Gascoigne&rsquo;in evinde kâhyalık görevini yürütmüştü... asla kolay bir iş değildi bu! Gerçekten de hiç kolay değildi! Birçok kadın, onun yaşadığı yükün altında ezilip, kalırdı. Zavallı adam tuhaf biriydi ve bunu asla inkâr da etmiyordu. Son derece cimriydi... bu onda sabit bir fikir halini almıştı... üstelik harcayamayacağı kadar çok parası olmasına rağmen. Bayan Hill ona sadakatle hizmet etmiş, her şeye katlanmış ve tabii karşılığında ufak da olsa bir jest beklemişti. Ama hayır... beklentilerinden hiçbir şey çıkmamıştı! Yalnızca her şeyi karısına ve eğer o hayatta değilse de tek erkek kardeşi Henry&rsquo;e bıraktığını belirten eski bir vasiyetname! Yıllar önce yapılmış bir vasiyetname! Bu kadarı haksızlıktı!</p>

  <p>&nbsp;Poirot sonuçta onu asıl konusu olan, tatmin edilmemiş hırsından koparmayı başardı. Gerçekten de bu yapılan haksızlık, vicdansızlıktı! Hiç kimse Bayan Hill'i kırıldığı ve kızdığı için kınayamazdı! Bay Gascoigne&rsquo;in para konusunda elinin sıkılığı zaten biliniyordu. Hatta kendi erkek kardeşine yardımcı olmayı bile reddettiği söyleniyordu. Miss Hill'in hiç kuşkusuz bundan haberi vardı.</p>

  <p>&nbsp;'Yani Dr. Lorrimer'in onu görmek için buraya gelmesinin nedeni bu muydu?" diye sordu Miss Hill. "Erkek kardeşiyle ilgili bir konu olduğunu biliyordum, ama onun yalnızca barışmak istediğini düşünmüştüm. İki kardeş yıllar önce kavga etmişlerdi."</p>

  <p>&nbsp;Poirot, "Anladığım kadarıyla," dedi. "Bay Gascoigne bunu kesinlikle reddetmiş."</p>

  <p>&nbsp;Bayan Hill başıyla onaylayarak, "Bu doğru," diye belirtti. "Henry mi?' dedi isteksizce. "Henry ile ne işim olabilir ki? Onu yıllardır görmedim ve bundan sonra da görmek istemiyorum. Henry, o huysuz, kavgacı bir insan!"</p>

  <p>&nbsp;Bunun ardından konuşma yeniden Bayan Hill'in kendi sorunlarına yöneldi. Merhum Bay Gascoigne'in avukatı da ona bu konuda anlayış göstermemişti. Hercule Poirot biraz çaba harcamak zorunda kalsa da konuşmayı birden kesmesine gerek kalmadan kısa bir süre içinde oradan ayrılmayı başardı. Akşam yemeğinden kısa bir süre sonra Hercule Poirot, Dr. George Lorrimer'in Elmocrest, Dorset Road, Wimbledon'daki evinin kapısındaydı.</p>

  <p>&nbsp;Doktor evindeydi. Hercule Poirot doğruca muayenehaneye alındı. Dr. Lorrimer, onu içtenlikle karşıladı. Henüz yemekten kalkmış olmalıydı. Hercule Poirot, "Ben hasta değilim doktor," diye konuşmaya başladı. "Buraya böyle habersiz gelmemi münasebetsizlik olarak nitelendirebilirsiniz... ama ben yaşlı bir adamım ve zaman kaybetmeden, açık ve dürüst davranmanın gerekliliğine inanırım. Avukatlar ve karmaşık yasal işlemlerle, işlerin zora koşulmasından hiç hoşlanmam."</p>

  <p>&nbsp;Lorrimer'in ilgisini çekmeyi başardığından hiç şüphesi yoktu. Doktor, orta boylu ve sinekkaydı tıraşlı biriydi. Kahverengi saçları vardı, neredeyse beyaz denecek kadar silik kirpikleri gözlerinin soluk, renksiz, cansız görünmesine neden oluyordu. Ama yine de canlı, hareketli ve esprili bir insan gibi görünüyordu.</p>

  <p>&nbsp;"Avukatlar mı?" diye sordu kaşlarını kaldırarak. "Onlardan nefret ediyorum. Merakımı uyandırdınız bayım. Lütfen oturmaz mısınız?"</p>

  <p>&nbsp;Poirot oturdu ve cebinden kartvizitlerinden birini çıkararak uzattı. George Lorrimer'in beyaz kirpikleri parladı. Poirot sır verircesine öne doğru eğildi.</p>

  <p>&nbsp;"Müşterilerimin çok büyük bir kısmı kadınlardır," dedi.</p>

  <p>&nbsp;Dr. George Lorrimer muzipçe göz kırparak, "Doğal olarak," dedi.</p>

  <p>&nbsp;Poirot da bunu onayladı.</p>

  <p>&nbsp;"Aynen dediğiniz gibi, doğal olarak. Kadınlar polise pek güvenmezler. Özel araştırma yaptırmayı yeğlerler. Sorunlarının bilinmesini istemezler. Birkaç gün önce yaşlı bir bayan, bana bir konuda danışmaya geldi. Mutsuzdu, yıllar önce kavga ettiği kocasından dolayı sıkıntı içindeydi. Bu kadının kocasıysa sizin amcanız, merhum Bay Gascoigne, Dr. Lorrimer."</p>

  <p>&nbsp;George Lorrimer'in yüzü kızardı.</p>

  <p>&nbsp;"Amcam mı? Olamaz! Saçmalık bu! Onun karısı yıllar önce öldü."</p>

  <p>&nbsp;"Amcanız Anthony Gascoigne'i kastetmemiştim. Benim sözünü ettiğim Bay Henry Gascoigne."</p>

  <p>&nbsp;"Henry Amca mı? Ama o hiç evlenmedi ki."</p>

  <p>&nbsp;"Oh hayır, evliymiş," diyen Poirot acımasızca yalan söylüyordu. "Hatta sözünü ettiğim bayan evlilik cüzdanlarını bile getirdi."</p>

  <p>&nbsp;George Lorrimer, "Bu bir yalan!" diye bağırdı. Yüzü kıpkırmızı kesilmişti. "Buna inanmıyorum. Siz adi, küstah bir yalancısınız!"</p>

  <p>&nbsp;"Ne kötü bir durum değil mi?" diye sordu Poirot. "Boşu boşuna cinayet işlemiş oldunuz."</p>

  <p>&nbsp;"Cinayet mi?" Lorrimer'in sesi titriyordu. Gözlerinden dehşet okunuyordu.</p>

  <p>&nbsp;"Ayrıca," diye ekledi Poirot. "Gördüğüm kadarıyla yine böğürtlenli tart yemişsiniz. Çok zararlı bir alışkanlık bu! Böğürtlenin vitamin deposu olduğu söylenir, ama bir şekilde ölümcül olması da mümkün. Bu vakada da gerçeğin ortaya çıkmasına, ipin katilin boynuna geçirilmesine yardımcı oldu Bay Lorrimer, yani sizin boynunuza."</p>

  <p>&nbsp;"Gördüğünüz gibi mon ami, sizin asıl hatanız daha başlangıçtaki varsayımınızdaydı." Dostunu masanın üstünden kayıtsız gözlerle süzen Poirot elini konuya açıklık getirircesine açtı. "Eğer bir erkek herhangi bir konuda endişeliyse, ruhsal anlamda stres altındaysa hiçbir şekilde daha önce hiç yapmadığı bir şeyi yapmaz. Davranışları kendisine en az sorun çıkaracak şekilde, tamamen daha önceki davranışlarının aynı olur. Herhangi bir şeyden dolayı altüst olmuş bir adamın akşam yemeğine dalgınlıkla pijamasıyla gelmesi olasıdır, ama... bunlar kendi pijamalarıdır... başka birininkiler değil.</p>

  <p>&nbsp;"Koyu kıvamlı çorbadan, biftek pateden, böğürtlenden nefret eden biri hepsini aynı akşam sipariş ediyor. Ve siz bu durumu kafasının başka yerde olmasına, başka bir şey düşünmesine bağlıyorsunuz. Bence kafası başka bir yerde olan bir adamın tek yapabileceği daha önceki siparişini aynen yinelemek olacaktır.</p>

  <p>&nbsp;"Eh bien, neyse, bu durumun bir şekilde açıklanması gerekiyordu, peki ama nasıl? Aklıma mantıklı hiçbir açıklama gelmiyordu. Ve endişelenmiştim. Olayda baştan aşağı bir terslik vardı. Uyum içinde bir uyumsuzluk açıkça göze çarpıyordu. Bir şeyler yerine oturmuyordu. Ben düzen ve yöntem adamıyım ve her şeyin uyum içinde olmasından hoşlanırım. O gece Bay Gascoigne&rsquo;in verdiği farklı yemek siparişi beni endişelendirmişti.</p>

  <p>&nbsp;"Sonra bana, adamın ortadan kaybolduğunu anlattınız. Yıllardır ilk kez ne salı, ne de perşembe akşamı yemeğe gelmişti. Bu endişemi daha da arttırdı. Zihnimde en olmadık varsayımlar beliriyordu. Birden çok tuhaf bir düşünceye kapıldım. Eğer bu düşüncemde haklıysam yaşlı adam ölmüş olmalıydı. Araştırdım. Adam ölmüştü. Üstelik de son derece temiz, hiçbir şüpheye yer bırakmayan bir ölümdü bu. Sözün kısası: Kokmuş balık ustaca sosla gizlenmişti.</p>

  <p>&nbsp;"Saat yedi civarında son kez King's Road'da görülmüştü. Burada yedi buçuk civarında akşam yemeği yemişti... ölümünden iki saat önce. Her şey yerine oturuyordu... hiçbir boşluk yoktu... midesinde bulunanlarda da, bulunan mektupta da. Ama sos biraz fazla kaçırılmıştı. Balığı görmek imkânsızdı.</p>

  <p>&nbsp;"Mektubu yazan sevgili yeğeniydi, aynı sevgili yeğenin ölüm saati için hiç şüphe götürmez sağlam bir kanıtı vardı. Basit bir ölümdü bu... tökezleyip, merdivenlerden aşağı yuvarlanmıştı. Basit bir kaza mıydı bu? Yoksa sıradan bir cinayet mi? Herkes bunun kaza olduğunu düşünüyordu.</p>

  <p>&nbsp;Sevgili yeğen, müteveffanın hayattaki tek akrabasıydı. Mirasın hepsi yeğene kalıyordu... peki, ama miras var mıydı? Amcanın yoksul olduğu biliniyordu.</p>

  <p>&nbsp;Ama başka bir kardeş daha vardı. Zamanında çok zengin bir kadınla evlenmiş olan ikiz kardeş. Ve bu kardeş Kingston Hill'de büyük, zengin bir konakta yaşıyordu, anlaşıldığı kadarıyla karısı bütün servetini bu kardeşe bırakmıştı. Sonrasını, yani olayların akışını anlıyorsun, değil mi? Zengin kadın servetini Anthony'ye bıraktı... Anthony de Henry'ye... Henry'nin bütün mal varlığı da George'un olacaktı... eksiksiz bir zincir!"</p>

  <p>&nbsp;"Teori kusursuz," diyen Bonnington sordu. "Peki ama sonuç?"</p>

  <p>&nbsp;"İnsan bir kez ne olduğunu kestirince, doğal olarak istediğini elde ediyor. Henry yemek yedikten iki saat sonra ölmüştü... soruşturmada üzerinde uzlaşılan konu buydu. Peki, ama ya bu yemek akşam yemeği değil de öğlen yemeğiyse?&nbsp; Kendini bir an George'un yerine koy. George'un paraya ihtiyacı vardı... hem de acilen. Anthony Gascoigne ölüm döşeğindeydi... ama ölümünün George'a hiçbir yararı olmayacaktı. Tüm serveti Henry'ye kalacaktı ve Henry daha uzun yıllar boyunca yaşabilirdi. Bu durumda Henry'nin de ölmesi gerekiyordu... hem de ne kadar çabuk olursa o kadar iyi olurdu. Ama Anthony'den sonra ölmüş olması gerekiyordu ve George'un da Henry'nin öldüğü saatlerde farklı bir yerde olduğunu ispatlaması için sağlam bir kanıtı olmalıydı. Henry'nin her hafta iki kez, aynı günlerde belirli bir restoranda yemek yiyor olması George'a istediği fırsatı verdi. Ancak tedbirli bir insan olduğu için önceden planını prova etti. Amcasının kılığına girerek bir önceki pazartesi söz konusu restorana gitti. O gün her şey kusursuz gitti. Herkes onu amcası sandı. Tatmin olmuştu. Artık tek yapması gereken Anthony Amca&rsquo;nın ölüm anını beklemekti. Ve zaman geldi. Kasım ayının ikisinde öğleden sonra amcasına mektup yazdı, ama bilinçli bir şekilde tarihi üç olarak değiştirdi. Ayın üçünde öğleden sonra buraya geldi, amcasına telefon etti ve planladığı eylemi başlattı. Sert bir darbe ve Henry Amca merdivenlerden aşağı yuvarlanarak öldü. George evde kendi yazdığı mektubu arayıp, buldu ve bunu amcasının robdöşambrının cebine yerleştirdi. Saat yedi buçukça amcanın giysileri, takma sakalı ve gür kaşlarıyla yeniden Gallant Endeavour'daydı. Böylece Bay Henry Gascoigne&rsquo;in saat yedi buçukta hayatta olduğundan hiçbir şüphe yoktu. Sonra tuvalette hızla kıyafet değiştirip, arabasına atladı, son hızla Wimbledon'a gitti ve geceyi briç oynayarak geçirdi. Kusursuz bir kanıt!"</p>

  <p>&nbsp;Bay Bonnington, arkadaşına baktı.</p>

  <p>&nbsp;"Peki ya mektubun üzerindeki posta damgası?"</p>

  <p>&nbsp;"Ah, bunu açıklamak çok basit. Damga karışık ve silikti. Nedeniyse iki kasım tarihinin üçle değiştirilmiş olmasıydı. Tabii özellikle incelemeyen birinin bunu anlaması olanaksızdı. Sonra karakuş konusu da vardı."</p>

  <p>&nbsp;"Karakuş mu?"</p>

  <p>&nbsp;"Tarttaki yirmi dört karakuş! Mahalli dilde böyle diyorlardı değil mi böğürtlene, hatta yirmi dört karakuşla başlayan bir deyiş bile vardı. George yine de iyi bir aktör değildi, oyunculuk yeteneği sınırlıydı. Othello rolünü oynamak için kendini tamamen siyaha boyayan beyaz aktörü anımsıyor musun? Eğer gerçekten kusursuz bir cinayet işlemek istiyorsan en az onun kadar iyi bir aktör olman gerekir. George, amcasına benziyordu, amcası gibi yürüyor, onun gibi konuşuyordu, amcasının aynı sakalı ve gür kaşları vardı, ama amcası gibi yemeği unutmuştu. Lokantada kendi sevdiği yemekleri sipariş etti. Böğürtlen dişi boyar... ancak cesedin dişleri boyalı değildi, halbuki Henry Gascoigne o akşam Gallant Endeavour'da böğürtlen yemişti. Midesinde de böğürtlene rastlanmamıştı. Bunu bu sabah sorup öğrendim. Ayrıca George sakal, kaş ve diğer tüm malzemeleri saklayacak kadar da aptalca davrandı. Ah! İnsan arayınca dünya kadar kanıt bulabiliyor! George'u ziyaret edip, onun aklını karıştırdım. Bu olaya son noktayı koydu. Üstelik o sırada yine böğürtlen yemişti. Genç adam çok hırslı biri... yemek konusunda da oldukça pisboğaz. Eh bien, eğer yanılmıyorsam bu hırsı onu idama götürecek."</p>

  <p>&nbsp;O sırada garson kız iki porsiyon böğürtlenli ve elmalı tart getirdi.</p>

  <p>&nbsp;"Geri götürün onları," dedi Bay Bonnington. "İnsan her zaman yeterince dikkatli olmayabilir. Bana küçük bir porsiyon irmikli puding getirin."</p>

  <p><span class="t10">&nbsp;</span></p>
</body>
</html>
