<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Sarı Süsen</title>
</head>

<body>
  <h1 class="h11">Sarı Süsen<a id="a2"></a><a href="../Text/notes.html#a8"><span class="th11">{3}</span></a></h1>

  <p>&nbsp;&nbsp;Hercule Poirot ayaklarını duvarın dibine konulmuş elektrikli ısıtıcıya doğru azattı. Düzen tutkusu olan bir kişi olarak kırmızı korlaşmış elektrik çubuklarının sıralı görüntüsünden hoşnutluk duyuyordu.</p>

  <p>&nbsp;Kendi kendine, kömür alevi, diye düşündü. Her zaman için şekilsiz ve rastgeledir. Hiçbir zaman bir ölçüsü, simetrisi olamaz. O sırada telefon çaldı. Poirot ayağa kalkarak saate göz attı. On bire geliyordu. Akşamın bu geç saatinde arayanın kim olduğunu merak ediyordu. Tabii yanlış numara da olabilirdi.</p>

  <p>&nbsp;'Ama elbette," diye mırıldandı kendi kendine muzipçe gülümseyerek. "Bu taşradaki evinin kütüphanesinde, eline alacalı bir orkide sıkıştırılmış, göğsüne herhangi bir yemek kitabından yırtılmış bir sayfa iliştirilmiş bir halde ölü bulunan, milyoner bir gazete sahibinin yakınlarından biri de olabilir."</p>

  <p>&nbsp;Hayal gücünün genişliğinden duyduğu hoşnutlukla ahizeyi kaldırdı. Telefonda kısık, heyecanlı bir kadın sesi duyuldu... sesinden kadının acil olarak yardımcı ihtiyacı olduğu anlaşılıyordu.</p>

  <p>&nbsp;"Hercule Poirot ile mi konuşuyorum? Hercule Poirot?&rdquo;</p>

  <p>&nbsp;"Evet, bayan benim. Hercule Poirot karşınızda."</p>

  <p>&nbsp;"Mösyö Poirot... hemen gelebilir misiniz? Ne olur... hemen şimdi... tehlikedeyim... çok büyük bir tehlike... bunu biliyorum..."</p>

  <p>&nbsp;Poirot ciddiyetle sordu.</p>

  <p>&nbsp;"Kimsiniz? Nereden arıyorsunuz?"</p>

  <p>&nbsp;Ses bir fısıltı halini aldıysa da ısrarcı, yalvaran bir tonda daha da artmıştı.</p>

  <p>&nbsp;'Hemen... bu bir ölüm kalım meselesi... Jardin des Cygnes...<span class="t6">( Leylekler Bahçesi )</span> acil...çok acil... sarı süsenlerin olduğu masa..."</p>

  <p>&nbsp;Kısa bir sessizlik oldu... tuhaf bir iç çekiş... boğuk bir soluk... ve hat kesildi.</p>

  <p>&nbsp;Hercule Poirot ahizeyi yerine koydu. Şaşırdığı yüzünden anlaşılıyordu. Dişlerinin arasından mırıldandı.</p>

  <p>&nbsp;"Bu ilginç bir durum!"</p>

  <p>&nbsp;Jardin des Cygnes'e vardığında garson şişko Luigi tarafından hemen girişte büyük coşkuyla karşılandı.</p>

  <p>&nbsp;"Buena sera, Mösyö Poirot. Masa istiyordunuz... değil mi?"</p>

  <p>&nbsp;"Hayır, hayır, sevgili Luigi. Bir dostumu arıyorum. Belki de henüz gelmemişlerdir, ama... ben yine de etrafa bir göz atabilir miyim... Ah, bir bakalım, şey şu köşedeki sarı süsenli masa... eğer çok özel değilse diğer masaların hepsine pembe laleler konulmuşken özellikle o masaya neden süsen konulduğunu sorabilir miyim?"</p>

  <p>&nbsp;Luigi çökük omuzlarını silkti.</p>

  <p>&nbsp;"Talimat, monsenyör. Özel bir sipariş! Hiç şüphesiz oraya gelecek bayanlardan birinin en sevdiği çiçek bu! Bu masa Bay Barton Russell için... zengin bir Amerikalı o."</p>

  <p>&nbsp;"Hıımm, bayanların nelerden hoşlandıklarını bilmek gerekir, değil mi Luigi?"</p>

  <p>&nbsp;"Aynen monsenyörün dediği gibi."</p>

  <p>&nbsp;"Bu arada o masada bir tanığım var. Oraya gidip konuşayım."</p>

  <p>&nbsp;Poirot dikkatle birkaç çiftin dans ettiği pistin yanından geçip söz konusu masaya doğru ilerledi. Masa altı kişilik hazırlanmıştı, ama o anda yalnızca bir kişi vardı. Şampanya içen, düşünceli, karamsar bir genç adam.</p>

  <p>&nbsp;Bu kesinlikle Poirot'nun orada görmeyi umut ettiği kişi değildi. Tony Chapell'in bulunduğu bir toplulukla tehlike ve melodram düşüncesinin bağdaştırılabilmesi neredeyse imkânsızdı.</p>

  <p>&nbsp;Poirot kibar bir şekilde masanın başında durdu.</p>

  <p>&nbsp;"Ah inanamıyorum, bu, evet bu, dostum Anthony Chapell'den başkası olamaz?"</p>

  <p>&nbsp;Genç adam, "Tanrım, bu ne sürpriz. Poirot, seni ihtiyar Kurt!" diye haykırdı. "Bu arada Anthony değil, Tony, dostlarım için ben hep yalnızca Tony olmuşumdur."</p>

  <p>&nbsp;Bir sandalye çekti.</p>

  <p>&nbsp;"Gelin, yanıma oturun. Cinayetlerden bahsedelim. Hatta daha da ileri gidip cinayetler şerefine kadeh kaldıralım." Boş kadehlerden birine şampanya doldurdu. "Buraya, bu dans, müzik ve eğlence tapmağına sizi sürükleyen neden ne, sevgili Poirot? Etrafta ceset filan da yok, maalesef size uygun bir tane sunmamız da olanaksız."</p>

  <p>&nbsp;Poirot şampanyasından bir yudum aldı.</p>

  <p>&nbsp;"Çok neşeli görünüyorsunuz, mon cher."</p>

  <p>&nbsp;"Neşeli mi... Tam aksine çok dertliyim... öylesine mutsuzum ki! Çalan melodiyi anımsıyor musunuz? Tanıdınız mı?"</p>

  <p>&nbsp;Poirot dikkatle dinledi.</p>

  <p>&nbsp;"Seni terk eden sevgilinle ilgili bir durum mu?"</p>

  <p>&nbsp;Genç adam, "Hiç de fena bir tahmin değil," dedi. "Ama bu kez yanlış. Hiçbir şey insanı aşk kadar üzemez. Şu anda çalan parçanın adı bu."</p>

  <p>&nbsp;"Aha?"</p>

  <p>&nbsp;Tony Chapell üzüntüyle, "En sevdiğim şarkı, bizim şarkımız," dedi. "En sevdiğim gece kulübü, en sevdiğim orkestra... ve sevdiğim kız burada, ama bir başkasıyla dans ediyor."</p>

  <p>&nbsp;"Kederin nedeni bu mu?"</p>

  <p>&nbsp;"Kesinlikle öyle. Bakın, anlatayım, Pauline ve ben, nasıl diyeyim, tartıştık. Daha doğrusu yüz sözcükten doksan beşini o söyledi, bense yalnızca beş sözcük. Onlar da şunlardı: 'Ama sevgilim... bırak da açıklayayım.' "Bunun ardından o yine kendi doksan beşine başladı ve bir adım bile yol alamadık." Ve Tony hüzünle, "Ben, ben," diye ekledi. "Kendimi zehirlemek, ölmek istiyorum."</p>

  <p>&nbsp;Poirot mırıldandı. "Pauline mi?"</p>

  <p>&nbsp;"Pauline Weatherby. Barton Russell'ın baldızı. Genç, sevimli ve oldukça zengin bir kız. Bu akşam burada Barton Russell bir parti veriyor. Onu tanıyorsunuz değil mi? Büyük bir iş adamı, sinekkaydı tıraşlı bir Amerikalı. Kişilik sahibi, enerjik, oturaklı biri. Karısı Pauline'in kız kardeşi."</p>

  <p>&nbsp;"Bu partiye başka kim katılıyor?"</p>

  <p>&nbsp;"Birazdan müzik durunca onunla tanışırsınız. Lola Valdez, Metropol'deki yeni Amerikan şovunun yıldız dansçısı ve de Stephen Carter. Carter'ı tanıyorsunuz değil mi? Diplomat. Gizemli bir tip. Diplomatik çevrelerde, 'Sessiz Stephen,' diye tanınıyor. Hani şu hep, 'Açıklamaya yetkim yok, falan filan," diyen tiplerden. Neyse, işte geliyorlar."</p>

  <p>&nbsp;Poirot ayağa kalktı. Sırasıyla Barton Russell, Stephen Carter, esmer, siyah saçlı çekici bir kadın olan Senyora Lola Valdez ve çok genç, sarışın, buğday başağını andıran gözleri olan Pauline ile tanıştırıldı.</p>

  <p>&nbsp;Barton Russell, "Demek ünlü Hercule Poirot sizsiniz?" dedi. "Sizinle tanışmak ne büyük bir onur benim için! Gerçekten sizi tanıdığıma çok memnun oldum. Bize katılmaz mısınız? Buyurun oturun. Tabii eğer..."</p>

  <p>&nbsp;Tony Chapell söze karıştı.</p>

  <p>&nbsp;"Sanırım burada bir cesetle randevusu var, yoksa peşinde olduğunuz yasalardan kaçan bir finansçı veya Borrioboolagah racasının paha biçilmez yakutu mu?"</p>

  <p>&nbsp;"Ah sevgili dostum, neden benim de işe biraz ara vermiş olabileceğimi düşünmüyorsun? Yani ben de biraz eğlenmek istemiş olamaz mıyım?"</p>

  <p>&nbsp;"Bilmem ki belki de burada Carter ile randevulaştınız. Birleşmiş Milletler zor durumda. Çalınan planların acilen bulunmaları gerekiyor ya da yarın savaş ilan edilecek, filan."</p>

  <p>&nbsp;Pauline Weatherby birden genç adamın sözünü keserek, "Hep böyle saçmalaman şart mı Tony," dedi.</p>

  <p>&nbsp;"Çok affedersin, Pauline."</p>

  <p>&nbsp;Tony Chapell derin bir sessizliğe büründü.</p>

  <p>&nbsp;"Ne kadar sertsiniz matmazel."</p>

  <p>&nbsp;"Sürekli olarak aptalı oynayan insanlardan nefret ediyorum."</p>

  <p>&nbsp;"Çok dikkatli davranmam gerektiğini anlıyorum. Yalnızca ciddi konular hakkında fikrimi açıklamaya özen göstermeliyim."</p>

  <p>&nbsp;"Oh hayır, Mösyö Poirot. Sizi kastetmemiştim." Pauline samimiyetle gülümseyerek dedektife döndü. "Siz ufak ayrıntılardan önemli sonuçlar çıkaran bir tür Sherlock Holmes'sünüz değil mi?"</p>

  <p>&nbsp;"Ah sonuca varmak... bu gerçek yaşamda her zaman o kadar da kolay değildir. Ama denememi isterseniz, bir deneyelim. Sarı süsenler örneğin, bunlar en sevdiğiniz çiçekler, değil mi?"</p>

  <p>&nbsp;"Kesinlikle yanlış, Mösyö Poirot. Lilium ve gülü her zaman yeğlerim."</p>

  <p>&nbsp;Poirot iç geçirdi.</p>

  <p>&nbsp;"Yanıldım. Bir daha deneyeyim. Bu akşam, kısa bir süre önce, birini telefonla aradınız."</p>

  <p>&nbsp;Pauline güldü ve ellerini çırptı.</p>

  <p>&nbsp;"Doğru."</p>

  <p>&nbsp;"Buraya gelmenizden hemen sonraydı, değil mi?"</p>

  <p>&nbsp;"Yine doğru. Kapıdan içeri girdikten sonra telefon ettim."</p>

  <p>&nbsp;"Ah... bu iyi. Ama bu masaya geldiniz, sonra telefon ettiniz, değil mi?"</p>

  <p>&nbsp;"Hayır içeri girmeden önce."</p>

  <p>&nbsp;"Kesinlikle kötü bir tahmindi."</p>

  <p>&nbsp;"Oh hayır, bence çok iyiydiniz. Bunu yani telefon ettiğimi nasıl bilebildiniz?"</p>

  <p>&nbsp;"Bu matmazel, önemli bir dedektiflik sırrı. Peki matmazel, telefon ettiğiniz şahsın adı... P ya da H ile başlıyor olabilir mi?"</p>

  <p>&nbsp;Pauline güldü.</p>

  <p>&nbsp;"Kesinlikle yanlış. Göndermeye fırsat bulamadığım bazı çok önemli mektuplarımı postaya vermesi için hizmetçimi aradım. Onun adıysa Louise."</p>

  <p>&nbsp;"Kafam karıştı. Gerçekten de çok tuhaf bu."</p>

  <p>&nbsp;O sırada müzik yeniden başladı.</p>

  <p>&nbsp;Tony, "Dans etmeye ne dersin Pauline?" diye sordu.</p>

  <p>&nbsp;"Şimdilik dans etmek istemiyorum Tony."</p>

  <p>&nbsp;Tony kalabalığa dönerek, "Görüyorsunuz ne korkunç bir durumda olduğumu, değil mi?" dedi.</p>

  <p>&nbsp;Poirot hemen yanında oturan Güney Amerikalı kıza dönerek, "Senyora," dedi. "Maalesef sizi dansa davet etmeye cesaretim yok. Bizim dans ettiğimiz günler çok gerilerde kaldı."</p>

  <p>&nbsp;Lola Valdez gülümsedi.</p>

  <p>&nbsp;"Ah ne diyorsunuz? Siz henüz çok gençsiniz. Saçlarınız, tam siyah."</p>

  <p>&nbsp;Poirot hafifçe irkildi.</p>

  <p>&nbsp;O sırada Russell üzerine basarak, "Pauline," dedi. "Enişten ve hamin olarak senden zor da olsa benimle piste gelmeni istiyorum. Bu bir vals ve vals benim yapabildiğim tek dans."</p>

  <p>&nbsp;"Neden olmasın ki Barton, haydi piste."</p>

  <p>&nbsp;"Çok naziksin Pauline, mükemmelsin."</p>

  <p>&nbsp;Birlikte uzaklaştılar. Tony sandalyesini geriye doğru itti. Sonra da Stephen Carter'a döndü.</p>

  <p>&nbsp;"Konuşmaktan hoşlanıyorsunuz değil mi, Carter? Hoş sohbetlerinizle partiye renk katmaktan?"</p>

  <p>&nbsp;"Gerçekten de Chapell ne demek istediğini hiç anlayamıyorum."</p>

  <p>&nbsp;"Ah anlamıyor musun... sahi anlamıyor musun?" Tony, onun taklidini yaptı.</p>

  <p>&nbsp;"Sevgili dostum."</p>

  <p>&nbsp;"İç dostum, iç, madem konuşmuyorsun, bari iç!"</p>

  <p>&nbsp;"Hayır, teşekkürler."</p>

  <p>&nbsp;"O zaman senin yerine de ben içerim."</p>

  <p>&nbsp;Stephen Carter omuzlarını silkti.</p>

  <p>&nbsp;"Çok affedersin, burada bulunan bir tanıdığımla bir şey konuşmam gerekiyor. Birlikte Eton'da okuduğum bir dostumla."</p>

  <p>&nbsp;Stephen Carter ayağa kalktı ve birkaç masa öteye gitti.</p>

  <p>&nbsp;Tony sinir içinde, "Tüm bu Etonluları daha doğmadan bir kaşık suda boğmak gerek," diye mırıldandı.</p>

  <p>&nbsp;Bu arada Hercule Poirot halen yanındaki esmer güzeliyle konuşma çabasındaydı.</p>

  <p>&nbsp;"Acaba matmazelin en sevdiği çiçeğin ne olduğunu sorabilir miyim?" diye fısıldadı.</p>

  <p>&nbsp;"Ah, bunu neden bilmek istiyorsunuz?"</p>

  <p>&nbsp;Lola cin gibi, atik bir kadındı.</p>

  <p>&nbsp;"Matmazel, eğer bir bayana çiçek yollayacak olursam bunun onun hoşlandığı çiçek olmasına dikkat ederim."</p>

  <p>&nbsp;"Siz gerçekten de çok nazik, Mösyö Poirot. Size söyleyecek ben... Büyük kırmızı karanfil... ya da koyu kırmızı gül... bayılıyor ben."</p>

  <p>&nbsp;"Muhteşem... evet muhteşem! Demek sarı süsenlerden hoşlanmıyorsunuz?"</p>

  <p>&nbsp;"Sarı çiçekler mi... hayır... benim yapıma uygun değil."</p>

  <p>&nbsp;"Çok doğru... Matmazel acaba bugün buraya geldikten sonra bir arkadaşınızı telefonla aradınız mı?"</p>

  <p>&nbsp;"Ben mi? Arkadaşıma telefon mu? Hayır. Bu ne merak, bu ne anlamsız bir soru!"</p>

  <p>&nbsp;"Öyle ama ben meraklı bir insanım, matmazel."</p>

  <p>&nbsp;"Bundan eminim." Siyah gözlerini kırpıştırdı. "Ve de çok tehlikeli bir adam."</p>

  <p>&nbsp;"Hayır, hayır, asla tehlikeli değil bayan, aksine tehlike söz konusuysa... yararlı olabilecek biri. Anlıyorsunuz, değil mi?"</p>

  <p>&nbsp;Lola kıkırdadı. Beyaz dişlerini gösterdi.</p>

  <p>&nbsp;"Hayır, hayır," dedi gülerek. "Çok tehlikeli siz."</p>

  <p>&nbsp;Hercule Poirot iç çekti.</p>

  <p>&nbsp;"Anlayamadığınızı görüyorum. Bütün bunlar çok tuhaf."</p>

  <p>&nbsp;Tony birden içinde bulunduğu derin dalgınlıktan sıyrılarak sordu.</p>

  <p>&nbsp;"Lola, benimle piste biraz hoplayıp, zıplamaya ne dersin? Haydi gel."</p>

  <p>&nbsp;"Memnuniyetle... Mösyö Poirot'nun buna cesareti olmadığına göre."</p>

  <p>&nbsp;Tony kolunu esmer kadının omzuna atıp, yanından geçerken Poirot'ya fısıldadı.</p>

  <p>&nbsp;"Bu arada sen de olması olası cinayetleri düşünebilirsin, koca kurt."</p>

  <p>&nbsp;Poirot mırıldandı. "Bu söylediğin çok anlamlı. Evet, çok anlamlı..."</p>

  <p>&nbsp;Bir iki dakika kadar durup, düşündükten sonra parmağını kaldırarak Luigi'yi yanına çağırdı. Luigi hemen geniş yüzünde tipik bir İtalyan coşkusuyla yanına koştu.</p>

  <p>&nbsp;Poirot, "Dostum," dedi. "Biraz bilgiye ihtiyacım var, Luigi."</p>

  <p>&nbsp;"Her zaman emrinizdeyim, monsenyör."</p>

  <p>&nbsp;"Bu masada oturanlardan kaçının bu akşam telefonu kullandıklarını bilmem gerekiyor."</p>

  <p>&nbsp;"Bunu size söyleyebilirim monsenyör. O genç bayan, hani şu beyaz elbiseli, buraya gelir gelmez bir yere telefon etti. Sonra da pardösüsünü teslim etmeye vestiyere gitti. O arada diğer bayan da vestiyerden gelip telefon kulübesine girdi."</p>

  <p>&nbsp;"Demek senyora da telefon edenler arasında. Bu lokantanın içine girmesinden önce miydi?"</p>

  <p>&nbsp;"Evet monsenyör."</p>

  <p>&nbsp;"Başka biri?"</p>

  <p>&nbsp;"Hayır monsenyör."</p>

  <p>&nbsp;"Hepsi bu kadar Luigi, bu beni çok düşündürüyor."</p>

  <p>&nbsp;"Gerçekten mi monsenyör."</p>

  <p>&nbsp;"Gerçekten. Bu akşamın her akşamdan çok daha fazla beynimi çalıştırmam ve atik olmam gereken bir akşam olduğunun farkındayım. Bir şey olacak Luigi ve ben bunun ne olduğunu kestiremiyorum."</p>

  <p>&nbsp;"Yapabileceğim bir şey varsa monsenyör..."</p>

  <p>&nbsp;Poirot bir işaret yaptı. Luigi fark ettirmeden uzaklaştı. Stephen Carter masaya dönüyordu.</p>

  <p>&nbsp;"Baş başa bırakıldık, Bay Carter," dedi Poirot.</p>

  <p>&nbsp;"O... evet... doğru."</p>

  <p>&nbsp;"Bay Barton Russell'ı iyi tanır mısınız?"</p>

  <p>&nbsp;"Evet, uzunca bir süredir tanırım."</p>

  <p>&nbsp;"Baldızı Miss Weatherby çok çekici bir genç kız."</p>

  <p>&nbsp;"Evet, hoş bir kız."</p>

  <p>&nbsp;"Onu da iyi tanır mısınız?"</p>

  <p>&nbsp;"Biraz."</p>

  <p>&nbsp;Poirot şakacı bir havada, "Evet, tabii, biraz, biraz," dedi. Carter gözlerini ona dikti. Bu arada müzik durmuş, diğerleri de masaya dönmüşlerdi. Barton Russell garsona, "Hemen bir şişe şampanya daha," dedi. Sonra kadehini kaldırdı.</p>

  <p>&nbsp;"Dostlarım, biraz buraya, bana bakın. Benimle kadeh kaldırmanızı istiyorum. Gerçeği söylemek gerekirse bugün burada bu daveti vermemin arkasında belirli bir amaç vardı. Sizin de gördüğünüz gibi altı kişilik bir masa ayırttım. Buna karşın biz aslında yalnızca beş kişiyiz. Bir kişilik yer boş kaldı. Tuhaf bir rastlantı sonucu burada Hercule Poirot ile karşılaştık ve onu da bu kutlamada bize katılmaya davet ettim.</p>

  <p>&nbsp;"Bunun ne kadar hoş bir rastlantı olduğunu asla bilemezsiniz. O boş koltuk bir bayana... anısına bu partinin düzenlendiği bir bayana ait... Iris'e... tam dört yıl önce bu tarihte ölen sevgili eşime."</p>

  <p>&nbsp;Masanın etrafında huzursuz bir kıpırdanma oldu. Duyarsız yüz ifadesinde hiçbir değişiklik olmayan Barton Russell kadehini kaldırdı.</p>

  <p>&nbsp;"Sizden benimle onun anısına kadeh kaldırmanızı istiyorum, Iris'in anısına."</p>

  <p>&nbsp;Poirot hemen, "iris mi?" diye atıldı.</p>

  <p>&nbsp;Çiçeklere baktı. Barton Russell, onun bakışlarını hemen fark etti, nazikçe başını salladı. Masanın etrafında mırıldanmalar oldu.</p>

  <p>&nbsp;"Iris... iris..."</p>

  <p>&nbsp;Herkes şaşırmış ve huzursuz olmuş görünüyordu. Barton Russell aynı ağır, monoton Amerikan tonlamasıyla konuşmaya devam etti, sözcükler ağzından teker teker zorlukla dökülür gibiydi.</p>

  <p>&nbsp;"Onun ölüm yıldönümünü bu şekilde... ünlü bir restoranda gece partisi vererek, anmak sizlere tuhaf görünmüş olabilir. Ama bunun bir nedeni var... evet, bunun için bir nedenim var. Mösyö Poirot'nun şerefine bunu açıklayacağım."</p>

  <p>&nbsp;Başını Poirot'ya çevirdi.</p>

  <p>&nbsp;"Dört yıl önce bu akşam, Mösyö Poirot, New York'ta bir gece partisi verilmişti. O partiye karım ve ben, o sıralar Washington'daki büyükelçilikte görevli olan Bay Stephen Carter, birkaç haftalığına konuk olarak bizde kalan Bay Anthony Chapell ve o sıralar New York'u dansıyla büyüleyen Senyora Valdez katılmıştık. O sıralar küçük Pauline..." Hafifçe genç kızın omzuna vurdu, "...henüz on altı yaşındaydı, ama bu gece partisine özel bir sürpriz olarak katılmıştı. O günü anımsıyorsun, değil mi Pauline?"</p>

  <p>&nbsp;"Anımsıyorum... evet." Genç kızın sesi hafifçe titriyordu.</p>

  <p>&nbsp;"O gece bir trajedi gerçekleşti, Mösyö Poirot. Davul sesleri arasında kabare başladı. Işıklar söndürüldü... yalnızca pistin ortasını aydınlatan spotlar yanıyordu. Gösterinin ardından ışıklar yandığında ise karımın başının masanın üzerine düşmüş olduğunu gördük. Ölmüştü... kaskatıydı. Şarap kadehinde kalan içkisinin içinde potasyum siyanür bulundu, zehrin kalan kısmı da çantasındaydı."</p>

  <p>&nbsp;Poirot, "İntihar mı etmişti?" diye sordu.</p>

  <p>&nbsp;"Resmi soruşturmada varılan sonuç buydu... Bu beni yıktı, Mösyö Poirot. Polisin görüşü bu yöndeydi, aksini düşündürecek bir neden bulunamadı, bütün bulgular öyle olduğunu gösteriyordu. Sonuçta onların kararını kabul etmek zorunda kaldım."</p>

  <p>&nbsp;Birden yumruğunu masaya indirdi.</p>

  <p>&nbsp;"Ama tatmin olmamıştım... Hayır, tam dört yıldır düşünüyorum, kuruyorum... ve bir türlü tatmin olamıyorum: Iris'in intihar ettiğine inanamıyorum. Onun öldürüldüğünü sanıyorum, Mösyö Poirot... hem de şu anda bu masada olanlardan biri tarafından."</p>

  <p>&nbsp;"Buraya baksana sen..."</p>

  <p>&nbsp;Tony Chapell ayağa fırladı.</p>

  <p>&nbsp;Russell, "Sakin ol Tony," dedi. "Henüz sözümü bitirmedim. Bunu aramızdan biri yaptı... bundan eminim. Ve biri karanlıktan yararlanıp, yarım kalan paketi de onun çantasının içine sokuşturdu. Bunu kimin yaptığını bildiğimi sanıyorum. Evet, sanırım gerçeği biliyorum..."</p>

  <p>&nbsp;Lola sert bir sesle haykırdı.</p>

  <p>&nbsp;"Deli sen... çıldırmış... kim ona zarar vermek istemiş ki? Evet, sen deli. Ben burada daha fazla duracak..."</p>

  <p>&nbsp;Birden sustu. Davullar çalmaya başlamıştı.</p>

  <p>&nbsp;Barton Russell, "Kabare," dedi. "Gösterinin ardından konuşmaya devam ederiz. Hepiniz olduğunuz yerde kalın. Şimdi gidip orkestraya bir şey söylemem gerekiyor. Ufak bir ayarlama daha."</p>

  <p>&nbsp;Ayağa kalktı ve masadan ayrıldı.</p>

  <p>&nbsp;"Olağanüstü bir durum," diyen Carter da fikrini açıkladı. "Adam çıldırmış."</p>

  <p>&nbsp;Lola, "Evet, deli o," dedi.</p>

  <p>&nbsp;Işıklar azaltıldı.</p>

  <p>&nbsp;Tony, "Buradan gitmeyi çok isterdim," dedi.</p>

  <p>&nbsp;"Oh hayır," diyen Lola haşin bir sen tonuyla konuşuyordu. Sonra birden sesi mırıltı halini aldı. "Aman Tanrım... Tanrım!..."</p>

  <p>&nbsp;Poirot fısıldadı.</p>

  <p>&nbsp;"Ne oldu matmazel?"</p>

  <p>&nbsp;Lola fısıldayarak yanıt verdi.</p>

  <p>&nbsp;"Bu korkunç. Aynen o gece..."</p>

  <p>&nbsp;Çevreden, "Şişt, şişt," sesleri duyuldu.</p>

  <p>&nbsp;Poirot sesini iyice alçalttı.</p>

  <p>&nbsp;"Kulağınıza bir şey söyleyeceğim," diyerek hafifçe Pauline'in omzuna vurdu... "Her şey iyi olacak, güvenin bana," diye başlayarak bir şeyler fısıldadı.</p>

  <p>&nbsp;Lola tam o anda haykırdı.</p>

  <p>&nbsp;"Tanrım, duyuyor musunuz?"</p>

  <p>&nbsp;"Ne oldu senyora?"</p>

  <p>&nbsp;"Bu aynı melodi... o akşam New York'ta çalan melodi. Bunu Barton Russell ayarladı. Bundan hoşlanmadım."</p>

  <p>&nbsp;"Cesaret... cesaret... "</p>

  <p>&nbsp;Yeniden biri sessiz olmaları için uyardı.</p>

  <p>&nbsp;O sırada genç bir kız pistin ortasına geldi, iri gözlü, göz alacak kadar beyaz dişli simsiyah tenli bir kadındı bu. Kısık, boğuk bir sesle şarkısını söylemeye başladı. İnsanı derinden etkileyen bir sesti bu.</p>

  <p>&nbsp;<span class="t6">Seni unuttum .</span></p>

  <p>&nbsp;<span class="t6">Asla dü</span><span class="t6">ş</span><span class="t6">ünmüyorum</span></p>

  <p>&nbsp;<span class="t6">Yürüyü</span><span class="t6">ş</span><span class="t6">ünü</span></p>

  <p>&nbsp;<span class="t6">Ad</span><span class="t6">ı</span><span class="t6">m at</span><span class="t6">ı</span><span class="t6">ş</span><span class="t6">ı</span><span class="t6">n</span><span class="t6">ı</span></p>

  <p>&nbsp;<span class="t6">Söylediklerini</span></p>

  <p>&nbsp;<span class="t6">Seni unuttum</span></p>

  <p>&nbsp;<span class="t6">Asla seni dü</span><span class="t6">ş</span><span class="t6">ünmüyorum</span></p>

  <p>&nbsp;<span class="t6">Bugün kesin olarak</span></p>

  <p>&nbsp;<span class="t6">Söyleyemem bile Gözlerin gri mi</span></p>

  <p>&nbsp;<span class="t6">Yoksa mavi mi oldu</span><span class="t6">ğ</span><span class="t6">unu</span></p>

  <p>&nbsp;<span class="t6">Seni unuttum</span></p>

  <p>&nbsp;<span class="t6">Asla dü</span><span class="t6">ş</span><span class="t6">ünmüyorum</span></p>

  <p>&nbsp;<span class="t6">Seni dü</span><span class="t6">ş</span><span class="t6">ünmeyi B</span><span class="t6">ı</span><span class="t6">rakt</span><span class="t6">ı</span><span class="t6">m</span></p>

  <p>&nbsp;<span class="t6">Sana söylüyorum art</span><span class="t6">ı</span><span class="t6">k</span></p>

  <p>&nbsp;<span class="t6">Seni dü</span><span class="t6">ş</span><span class="t6">ünmüyorum bile...</span></p>

  <p>&nbsp;<span class="t6">Seni... seni... seni</span></p>

  <p>&nbsp;Bu hüzünlü melodinin derin boğuk zenci sesiyle bütünleşmesi seyirciler üstünde çok güçlü bir etki yaratmıştı. Adeta hipnotize olmuş... büyülenmişlerdi. Garsonlar bile aynı durumdaydılar. Salondakilerin tüm dikkati şarkıcının üzerinde toplanmıştı, melodiden yayılan derin duygusallıkla kendilerinden geçmişlerdi. Bir garson süsenli masanın etrafında dolaşarak, kadehleri doldurup yavaşça, "Şampanya," diye fısıldadıysa da konukların gözleri pistteki tek ışıkta... kulaklarıysa ataları Afrika'dan gelen siyahi kadının derin boğuk sesiyle söylediği melodideydi:</p>

  <p>&nbsp;<span class="t6">Seni unuttum</span></p>

  <p>&nbsp;<span class="t6">Asla dü</span><span class="t6">ş</span><span class="t6">ünmüyorum</span></p>

  <p>&nbsp;<span class="t6">Ah bu yalan</span></p>

  <p>&nbsp;<span class="t6">Seni dü</span><span class="t6">ş</span><span class="t6">ünüyorum, dü</span><span class="t6">ş</span><span class="t6">ünece</span><span class="t6">ğ</span><span class="t6">im, dü</span><span class="t6">ş</span><span class="t6">ünece</span><span class="t6">ğ</span><span class="t6">im</span></p>

  <p>&nbsp;<span class="t6">Ta ki ölene dek...</span></p>

  <p>&nbsp;Birden büyük bir alkış koptu. Işıklar açıldı. Barton Russell geri döndü ve koltuğuna yerleşti.</p>

  <p>&nbsp;Tony, "Muhteşem, bu kız harika," diye haykırdı.</p>

  <p>&nbsp;Ancak sözleri Lola'nın tiz çığlığıyla bölündü.</p>

  <p>&nbsp;"Bakın... bakın..."</p>

  <p>&nbsp;Ve hepsi o anda aynı şeyi gördüler... Pauline Weatherby'nin masanın üzerine yığılışını.</p>

  <p>&nbsp;Lola bağırdı.</p>

  <p>&nbsp;"Öldü... aynen iris gibi... Iris'in New York'taki ölümü gibi!"</p>

  <p>&nbsp;Poirot koltuğundan fırladı, eliyle diğerlerine sakin olmalarını işaret etti. Masaya yığılmış bedene doğru eğildi, bir elini kaldırdı ve nabzını kontrol etti.</p>

  <p>&nbsp;Yüzü bembeyaz ve asıktı. Diğerleri soluklarını tutmuş ona bakıyorlardı. Donup kalmışlardı.</p>

  <p>&nbsp;Poirot yavaşça başını salladı.</p>

  <p>&nbsp;"Evet, ölmüş... la pauvre petite. Üstelik ben yanında otururken. Ah! Ama bu kez katil kaçamayacak."</p>

  <p>&nbsp;Barton Russell sapsarı bir yüzle mırıldandı.</p>

  <p>&nbsp;"Aynen iris gibi... Bir şey gördü... Pauline bu akşam bir şey gördü... Ama emin değildi... bana emin olmadığını söyledi... Polis çağırmalıyız... Aman Tanrım, zavallı Pauline."</p>

  <p>&nbsp;O anda Poirot, "Kadehi nerede?" diye sordu. Kadehi burnuna götürerek kokladı. "Evet, siyanür kokusunu alabiliyorum. Acı badem kokusu... aynı yöntem, aynı zehir..."</p>

  <p>&nbsp;Pauline'in çantasını aldı.</p>

  <p>&nbsp;"Çantasına bakalım."</p>

  <p>&nbsp;Barton Russell haykırdı.</p>

  <p>&nbsp;"Bunun da intihar olduğuna inanıyor olamazsınız, değil mi?"</p>

  <p>&nbsp;"Biraz sabır," diyen Poirot çantayı inceledi. "Hayır, burada bir şey yok. Bakın ışıklar çok çabuk yandı, katile zaman kalmadı. Bu yüzden zehir hâlâ adamın üzerinde olmalı."</p>

  <p>&nbsp;Carter, Lola Valdez'e bakarak, "Ya da kadının," dedi.</p>

  <p>&nbsp;Lola birden patladı.</p>

  <p>&nbsp;"Ne demek istiyor... ne diyor sen? Onu ben mi öldürdü yani... doğru değil bu... neden böyle bir şey yapayım?"</p>

  <p>&nbsp;"New York tayken Barton Russell ile ilişkin vardı. Kulağıma gelen dedikodular öyle söylüyordu. Arjantinli güzellerin kıskançlıkları dillere destandır."</p>

  <p>&nbsp;"Bu yalan, katıksız bir yalan. Ayrıca ben Arjantinli de değilim. Peruluyum. Ah... lanet olsun, seni lanetliyorum. Ben..." İspanyolca konuşmaya başladı.</p>

  <p>&nbsp;Poirot, "Sakin olmanızı rica ediyorum," diye bağırdı. "Şimdi konuşma sırası bende."</p>

  <p>&nbsp;Russell enerjik bir sesle atıldı.</p>

  <p>&nbsp;"Herkesin üstünün aranması gerekiyor."</p>

  <p>&nbsp;Poirot soğukkanlılığını koruyordu.</p>

  <p>&nbsp;"Hayır, hayır, buna gerek yok."</p>

  <p>&nbsp;"Ne diyorsunuz, gerek yok mu? Bu ne demek?"</p>

  <p>&nbsp;"Ben, Hercule Poirot, biliyorum. Olanları akıl gözümle gördüm. Ve de şimdi konuşma sırası bende: Bay Carter, bize göğüs cebinizdeki paketi gösterir misiniz?"</p>

  <p>&nbsp;"Cebimde bir şey yok. Lanet olsun ne..."</p>

  <p>&nbsp;"Tony dostum, lütfen yardım eder misin?"</p>

  <p>&nbsp;Carter haykırdı.</p>

  <p>&nbsp;"Lanet olsun..."</p>

  <p>&nbsp;Anthony Carter&rsquo;ın engel olmasına fırsat vermeden cebindeki küçük paketi çekip aldı.</p>

  <p>&nbsp;"İşte burada Mösyö Poirot. Aynen söylediğiniz gibi."</p>

  <p>&nbsp;Carter, "Bu korkunç bir yalan," diye bağırdı.</p>

  <p>&nbsp;Poirot paketi alıp etiketini okudu.</p>

  <p>&nbsp;"Potasyum siyanür. Olay kapanmıştır."</p>

  <p>&nbsp;Barton Russell&rsquo;ın sesi gür çıkıyordu.</p>

  <p>&nbsp;"Carter! Bunu hep düşünmüştüm. Iris'le birbirinize âşıktınız. Seninle kaçmak istiyordu. Geleceğini gölgeleyecek bir skandalı göze alamayacağın için onu zehirledin. Bundan dolayı asılacaksın, seni iğrenç köpek!"</p>

  <p>&nbsp;"Sessizlik!" Poirot'nun sesi gür ve otoriterdi. "Henüz bitirmedim. Benim, yani Hercule Poirot'nun, söyleyecekleri daha bitmedi. Dostum Tony Chapell buraya geldiğimde cinayet peşinde olduğumu söylemişti. Bu kısmen doğruydu. Kafamda cinayet vardı... ama buraya gelme nedenim cinayeti önlemekti. Ve önledim de. Katil kusursuz bir plan yapmıştı... ama Hercule Poirot ondan bir adım öndeydi. Hızlı düşünmem ve acilen bir şeyler yapmam gerekiyordu... ben de ışıklar sönerken hemen matmazelin kulağına bir şey fısıldadım. Matmazel Pauline çok zeki ve uyumlu bir kız, kendine denileni kusursuz yaptı. Neyse matmazel, lütfen kalkıp tüm olanlara rağmen ölmemiş olduğunuzu bize gösterir misiniz?"</p>

  <p>&nbsp;Pauline ayağa kalktı. Anlamsız bir kahkaha attı.</p>

  <p>&nbsp;"Pauline'in yeniden hayat bulması!" dedi.</p>

  <p>&nbsp;"Pauline... sevgilim!"</p>

  <p>&nbsp;"Tony."</p>

  <p>&nbsp;"Tatlım."</p>

  <p>&nbsp;"Meleğim."</p>

  <p>&nbsp;Barton Russell yutkundu.</p>

  <p>&nbsp;"Ben... ben anlayamıyorum..."</p>

  <p>&nbsp;"Anlamanıza yardımcı olacağım, Bay Barton Russell. Planınız işlemedi."</p>

  <p>&nbsp;"Planım mı?"</p>

  <p>&nbsp;"Evet, planınız. Karanlık sırasında buradan uzakta olduğuna ilişkin kanıtı olan tek kişi kim, o sizsiniz. Masadan ayrılan tek kişi... yani siz, Bay Barton Russell. Ama aslında karanlıkta masaya döndünüz, elinizde şampanya şişesiyle masanın etrafında dolaştınız, kadehlere şampanya doldurdunuz, Pauline'in kadehine siyanürü koydunuz ve kadehi almak için eğilirken yarım kalan siyanür paketini de Carter&rsquo;ın cebine sıkıştırdınız. Evet, herkesin dikkati başka bir yere yönelmişken, karanlıkta garson rolü oynamak kolaydır. Bu gece parti vermenizin gerçek nedeni de buydu. Bir cinayet işlemek için en güvenli yer kalabalığın ortasıdır."</p>

  <p>&nbsp;"Neden... neden Pauline'i öldürmek isteyeyim ki?"</p>

  <p>&nbsp;"Belki de bu bir para sorunu. Karınız, kız kardeşinin velayetini size bırakmıştı. Bunu bu gece siz kendiniz de ifade ettiniz. Pauline yirmi yaşında. Yirmi birine bastığı ya da evlendiği takdirde vekilharcı olduğunuz serveti ona devretmeniz gerekecekti. Sanırım bunu yapmanız imkânsızdı. O parayla spekülasyon yapmıştınız. Karınızı da aynı şekilde öldürdünüz mü yoksa onun intiharı size bu cinayet için fikir mi verdi, işte onu bilemiyorum Bay Barton Russell, ama emin olduğum bir şey var o da bu geceki cinayet girişiminin suçlusu sizsiniz. Bundan ötesine, bu girişimden dolayı, cezalandırılıp cezalandırılmayacağınıza karar vermek ise artık Miss Pauline'e bağlı."</p>

  <p>&nbsp;Pauline, "Hayır," dedi. "Bir kez daha gözüme görünmesin ve bu ülkeden çekip gitsin, tek isteğim bu. Skandal istemiyorum."</p>

  <p>&nbsp;"Bence hemen zaman kaybetmeden gidin Bay Barton Russell, size önerim gelecekte de dikkatli olmanız."</p>

  <p>&nbsp;Barton Russell ayağa kalktı, yüzü allak bullaktı.</p>

  <p>&nbsp;"Cehenneme kadar yolun var, seni çokbilmiş meraklı Belçikalı züppe."</p>

  <p>&nbsp;Öfke içinde yanlarından ayrıldı.</p>

  <p>&nbsp;Pauline içini çekti.</p>

  <p>&nbsp;"Ah Mösyö Poirot, gerçekten mükemmeldiniz."</p>

  <p>&nbsp;"Siz matmazel, asıl mükemmel olan sizdiniz. Şampanyayı gizlice dökmeyi, ölü rolü oynamayı o kadar iyi başardınız ki."</p>

  <p>&nbsp;Pauline ürpererek, "Uuvv," diye bağırdı. "Tüylerim diken diken oldu."</p>

  <p>&nbsp;Poirot nazikçe sordu.</p>

  <p>&nbsp;"Bana telefon eden sizdiniz, değil mi?"</p>

  <p>&nbsp;"Evet."</p>

  <p>&nbsp;"Neden?"</p>

  <p>&nbsp;"Bilmiyorum. Endişelenmiştim... korkuyordum... ama böylesine panik olmamın nedenini bilemiyordum. Barton bu partiyi Iris'in ölümünü anmak için verdiğini söylemişti. Bunda bir art niyeti olduğunu hissediyordum, ama bana hiçbir bilgi vermediği için ne olduğunu bilemiyordum. Öylesine tuhaf, öylesine heyecanlı görünüyordu ki korkunç bir şeylerin olabileceği duygusuna kapıldım. Ama tabii böyle bir amacının olabileceği... benden kurtulmaya çalışacağı... düşümde görsem aklıma gelmezdi."</p>

  <p>&nbsp;"Peki ya sonra matmazel?"</p>

  <p>&nbsp;"İnsanların sizden bahsettiklerini duymuştum. Eğer bir şekilde burada bulunmanızı sağlarsam bir ihtimal olacaklara engel olabileceğinizi düşündüm. Umudum sizin... bir yabancı olarak... eğer telefon eder de tehlikede olduğumu söylersem... ve bunun gizemli bir durum olarak görünmesini sağlarsam..."</p>

  <p>&nbsp;"Yanı bir melodramla beni buraya çekmeyi düşündünüz, öyle mi? Beni asıl şaşırtan buydu. Sözcüklerinizin, nasıl diyeyim... kurgulanmış olduğu, kesinlikle ortadaydı, doğru olmadıkları anlaşılıyordu. Ama sesinizdeki korku... işte o gerçekti. Sonra buraya geldim... ve benimle bağlantı kurduğunuzu açıkça inkâr ettiniz."</p>

  <p>&nbsp;"Buna mecburdum. Ayrıca bunu yapanın benim olduğumu bilmenizi de istemiyordum."</p>

  <p>&nbsp;"Ah ama ben bundan kesinlikle emindim. Belki başlangıçta değil. Ama masadaki sarı süsenler hakkında yalnızca sizin ve Bay Barton Russell&rsquo;ın bilgisi olabileceğini öğrenmem pek uzun sürmedi."</p>

  <p>&nbsp;Pauline başıyla onayladı.</p>

  <p>&nbsp;"Russell&rsquo;ın masaya süsen konulması talimatını verdiğini duymuştum," dedi. "Gerek bu gerekse yalnızca beş kişi gelecek olmasına rağmen altı kişilik yer ayırtmış olması şüphelenmeme neden oldu..." Susup, dudaklarım ısırdı.</p>

  <p>&nbsp;"Neden şüphelendiniz matmazel?"</p>

  <p>&nbsp;Pauline yavaş yavaş yanıt verdi.</p>

  <p>&nbsp;"Korkuyordum... şey... Bay Carter&rsquo;ın başına bir şey geleceğinden korkuyordum."</p>

  <p>&nbsp;Stephen Carter boğazını temizledi. Ağır ağır ama kararlılıkla masadan kalktı.</p>

  <p>&nbsp;"Şey... hımm... şey yani... çok teşekkür ederim Mösyö Poirot. Size minnet borçluyum. Bağışlayın, ama artık buradan ayrılmam gerekiyor. Bu akşam olanlar beni gerçekten çok sarstı."</p>

  <p>&nbsp;Uzaklaşan adamın arkasından bakan Pauline hışımla söylendi.</p>

  <p>&nbsp;"Ondan nefret ediyorum. Hep Iris'in onun yüzünden intihar ettiğini ya da Barton'un onu bu yüzden öldürdüğünü düşündüm.</p>

  <p>&nbsp;Bu öylesine korkunç..."</p>

  <p>&nbsp;Poirot nazikçe, "Unutun matmazel," dedi. "Geçmişi unutun... Bırakın geçmiş geçmişte kalsın... Geleceği düşünün..." Pauline mırıldandı. "Evet... haklısınız..." Poirot, Lola Valdez'e döndü.</p>

  <p>&nbsp;"Senyora, gece ilerledikçe cesaretim de arttı. Eğer sizi dansa davet etmeme..."</p>

  <p>&nbsp;"Oh, elbette. Siz tam bir kurnaz tilki, Mösyö Poirot. Sizin gibi biriyle dans etmek onur..."</p>

  <p>&nbsp;"Çok naziksiniz senyora."</p>

  <p>&nbsp;Tony ve Pauline masada yalnız kalmışlardı. Masanın üzerinden birbirlerine doğru eğildiler. "Pauline sevgilim."</p>

  <p>&nbsp;"Ah Tony! Tüm akşam boyunca öylesine iğrenç, aksi, çekilmez, öfkesi burnundan fışkıran bir insandım ki. Bilmem beni bağışlayabilecek misin?"</p>

  <p>&nbsp;"Meleğim. Bak bizim şarkımız çalıyor. Haydi, dans edelim." Dans ederken birbirlerine sevgiyle gülümsüyor mırıldanıyorlardı:</p>

  <p>&nbsp;<span class="t6">Hiçbir</span> <span class="t6">ş</span><span class="t6">ey a</span><span class="t6">ş</span><span class="t6">k kadar peri</span><span class="t6">ş</span><span class="t6">an edemez</span></p>

  <p>&nbsp;<span class="t6">Hiçbir</span> <span class="t6">ş</span><span class="t6">ey a</span><span class="t6">ş</span><span class="t6">k kadar üzemez</span></p>

  <p>&nbsp;<span class="t6">Bezdiremez</span></p>

  <p>&nbsp;<span class="t6">Ç</span><span class="t6">ı</span><span class="t6">ld</span><span class="t6">ı</span><span class="t6">rtamaz</span></p>

  <p>&nbsp;<span class="t6">Duygusalla</span><span class="t6">ş</span><span class="t6">t</span><span class="t6">ı</span><span class="t6">ramaz</span></p>

  <p>&nbsp;<span class="t6">Co</span><span class="t6">ş</span><span class="t6">turamaz</span></p>

  <p>&nbsp;<span class="t6">Hiçbir</span> <span class="t6">ş</span><span class="t6">ey yoktur a</span><span class="t6">ş</span><span class="t6">k kadar</span></p>

  <p>&nbsp;<span class="t6">Ac</span><span class="t6">ı</span> <span class="t6">veren</span></p>

  <p>&nbsp;<span class="t6">Hiçbir</span> <span class="t6">ş</span><span class="t6">ey a</span><span class="t6">ş</span><span class="t6">k kadar delirtemez</span></p>

  <p>&nbsp;<span class="t6">Hiçbir</span> <span class="t6">ş</span><span class="t6">ey a</span><span class="t6">ş</span><span class="t6">k kadar ç</span><span class="t6">ı</span><span class="t6">ld</span><span class="t6">ı</span><span class="t6">rtamaz</span></p>

  <p>&nbsp;<span class="t6">K</span><span class="t6">ı</span><span class="t6">ş</span><span class="t6">k</span><span class="t6">ı</span><span class="t6">rtamaz</span></p>

  <p>&nbsp;<span class="t6">İ</span><span class="t6">ncitemez,intihara sürükleyemez</span></p>

  <p>&nbsp;<span class="t6">Öldürücü olamaz</span></p>

  <p>&nbsp;<span class="t6">Hiçbir</span> <span class="t6">ş</span><span class="t6">ey a</span><span class="t6">ş</span><span class="t6">k kadar</span></p>

  <p>&nbsp;<span class="t6">Hiçbir</span> <span class="t6">ş</span><span class="t6">ey a</span><span class="t6">ş</span><span class="t6">k kadar...</span></p>

  <p>&nbsp;&nbsp;</p>
</body>
</html>
