<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/kunye.css" rel="stylesheet" type="text/css" />
</head>

<body>
  <div class="yazar">
    <p class="y_adi"><span class="buyuk">M</span>EHMET EROĞLU</p>

    <p class="ilk">1948, İzmir doğumlu. İzmir Maarif Koleji’ni bitirdikten sonra, ODTÜ Mühendislik Fakültesi İnşaat Mühendisliği’ne girdi ve bu fakülteden 1971’de mezun oldu. Aynı dönemde, 12 Mart darbesinin ardından kurulan sıkıyönetim mahkemesinde yargılandı ve TCK’nın 141-142. maddelerine muhalefetten 8 yıl ağır hapis, 2 yıl sürgün cezasına mahkûm edildi, 1974’te çıkan genel af sonucunda mahkûmiyeti ortadan kalktı.</p>

    <p>Eroğlu yazmaya da bu tarihlerde başladı. İlk romanı <i>Issızlığın Ortası</i>, 1979 Milliyet Roman Ödülü’nü kazanmasına rağmen, 12 Eylül darbesini izleyen günlerde solcu ve anti-militarist unsurlar taşıdığı gerekçesiyle yayınevi tarafından yayınlanmadı. 1981’de tamamlanan <i>Geç Kalmış Ölü</i> de yazarın ilk romanıyla aynı akıbeti paylaştı. Bu nedenle, yazarın romanlarının okurla buluşması ancak 1984’ten sonra gerçekleşebildi. <i>Issızlığın Ortası</i> ve <i>Geç Kalmış Ölü</i> 1984’te, <i>Yarım Kalan Yürüyüş</i> 1986’da, <i>Adını Unutan Adam</i> da 1989’da yayınlanırken, birbirini bütünler nitelikteki ilk iki romanı Milliyet Roman Ödülü’nün ardından ülkemizin en değerli edebiyat ödüllerinden Orhan Kemal Roman Armağanı ile Madaralı Roman Ödülü’ne layık görüldü.</p>

    <p>1994’te <i>Yürek Sürgünü</i>’yle beşinci romanını tamamladıktan sonra, beş yıl boyunca müzik ve senaryo çalışmalarına ağırlık verdiğinden, altıncı romanı <i>Yüz: 1981</i>, yazarın mühendislik hayatını noktalamasından sonra, 2000 yılında piyasaya çıktı. Yedinci romanı <i>Zamanın Manzarası</i> Ekim 2002’de, sekizinci romanı <i>Kusma Kulübü</i> 2004’te yayınlandı.</p>

    <p>TRT’de yayınlanan <i>Sızı</i> (1994), <i>Issızlığın Ortası</i> (1998) ve <i>Tutku Çemberi</i> (2000) adlı televizyon dizilerinin yanı sıra, 1996 İstanbul Film Festivali’nde En İyi Türk Filmi ve Uluslararası Sinema Yazarları ve Eleştirmenleri -Fibresci- Ödülü’nü kazanan 80. Adım ve 1997 Antalya Altın Portakal Jüri Özel Ödülü’yle 1997 Adana Altın Koza En İyi 3. Film Ödülü’ne layık görülen <i>Solgun Bir Sarı Gül</i> gibi sinema filmi senaryoları da bulunan Eroğlu, şimdilerde Ankara’da Um:ag (Uğur Mumcu Araştırmacı Gazetecilik Vakfı) bünyesinde Yazma Seminerleri vermektedir.</p>

    <p>Yazarın web sitesi: www.mehmeteroglu.info</p>
  </div>
</body>
</html>
