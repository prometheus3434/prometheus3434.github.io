<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-4.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x1-4.html" xml:lang="tr-TR">
    <div class="Basic-Text-Frame">
      <p class="split"></p>

      <p class="anabaslik para-style-override-11" id="toc_marker-1">SUNUŞ</p>

      <p class="paragraf">Bu kitap, Doğan Avcıoğlu’nun bıraktığı araştırma notlarının, onun ölümünden sonra incelenip düzenlenerek hazırlanmasından oluşmuş bir çalışmadır. Yani, Batıda Latince ismiyle ünlenmiş deyimiyle “postmortem” bir kitaptır. Nasıl hazırlandığını okuyuculara ve ileride bu çalışmadan veya kaynak çalışmasından yararlanmak isteyebilecek araştırmacılara anlatmak isterim.</p>

      <p class="paragraf">4 Kasım 1983’te aramızdan ayrılan Doğan Avcıoğlu’ndan, elyazısıyla yazılmış defterler ve kâğıtlar dolusu notlar kaldı.</p>

      <p class="paragraf">Benim bu “hazineyi” buluşumun öyküsü ilginçtir.</p>

      <p class="paragraf">Ablam Sevil Yurdakul, bana eski eşi Doğan Avcıoğlu’ndan kalan bir defter göstermiş ve bunun “Türklerin Tarihi” serisiyle ilgili olabileceğini söylemişti. Defteri hızla gözden geçirmiş ve yayımlanmış kitaplarından birinin elyazması olabileceği düşüncesiyle bir kenara bırakmıştım.</p>

      <p class="paragraf">Ablamı 28 Aralık 2009’da ani bir hastalık sonucu kaybettik.</p>

      <p class="paragraf">Sonra ben düşüncelerim ve yazdıklarım nedeniyle Silivri’ye kapatıldım.</p>

      <p class="paragraf">Çıktıktan sonra kalp ameliyatı geçirdim. Eve dönünce ilk aradığım şey o defter oldu.</p>

      <p class="paragraf"><span>Bu, Doğan Avcıoğlu’nun çok okunaksız olan elyazısıyla dolu 182 sayfalık bir “Harita Metot” defteriydi. Yeniden ve dikkatle okuduğumda anladım ki, bunlar “Türklerin Tarihi”ne devam etmek için tutulmuş Osmanlı dönemiyle ilgili notlardı. İtiraf ediyorum; notların okuyucuyla buluşmasının yirmi yıl gecikmesinin sorumluluğu bana aittir.</span></p>

      <p class="paragraf">Bu bulguyu ilk kez yayıncım Haluk Hepkon ile paylaştım, “Ağabey, işi gücü bırak lütfen, bunu hazırla!” dedi.</p>

      <p class="paragraf">Bunun üzerine derhal defteri deşifre ederek bilgisayara kaydetmeye başladım. Yazı o kadar okunaksızdı ki, defterin fotokopisini çeken kişi “Ağabey bu yazılar nece?” diye sormuştu.</p>

      <p class="paragraf">Ama bu benim için büyük bir sorun değildi…</p>

      <p class="paragraf">Doğan Avcıoğlu yazılarını ve kitaplarını daktiloyla değil, elyazısıyla yazardı. <span class="char-style-override-2">Devrim</span> dergisinde yazdıklarını ağabeyi Hamdi Avcıoğlu, Uluç Gürkan, Hasan Cemal ve ben daktilo ederdik.</p>

      <p class="paragraf">O yüzden elyazmalarını bilgisayara geçirmekte çok zorluk çekmedim.</p>

      <p class="paragraf">Gelin görün ki, defteri deşifre ederken 83. sayfada parantez içinde bir notla karşılaştım: “Bak. Öteki benzer defter–harita metot defteri-2.”</p>

      <p class="paragraf">Eyvah! Demek ki bundan başka bir defter daha vardı.</p>

      <p class="paragraf">Bereket versin çocukları ablamın evini kapatmamışlardı. Ablamın yıllarca yanında olan emektarı Satı Hanım eve bakmaya devam ediyordu. Hemen Ankara’ya koştum, Satı Hanım bana evin zemin katında bulunan bir sandığı açtı, içi defterler ve kâğıtlarla doluydu. O sandığın içinde tam 53 defter ve 100 sayfadan fazla (bizim eskiden saman kâğıdı dediğimiz) üçüncü hamur kâğıda yazılmış elyazmalarını buldum. Bu “hazine”nin hepsini toplayıp İstanbul’daki evime getirdim.</p>

      <p class="paragraf">Elyazması yığınını hızla gözden geçirip sınıflandırdık. Doğan Avcıoğlu eline ne geçtiyse ona yazmıştı: Harita metot defterleri, okul defterleri, ajandalar, fihristler, üçüncü hamur kâğıtlar, hatta Anka ajansının o zamanlar abonelerine teksir olarak yolladığı günlük bültenlerin boş olan arka sayfaları…</p>

      <p class="paragraf"><span>Bütün bu notlarda, okuduğu tüm (Türkçe, İngilizce, Fransızca) kitapların geniş özetlerini çıkarmıştı. Bunların hangi kitaplar olduğunu bu kitabın kaynakça bölümünde görebilirsiniz.</span></p>

      <p class="paragraf">Bir insan, yüzden fazla kitabın özetini elyazısıyla nasıl yazar? Çeşitli dillerdeki onca kitaptan sayfa sayfa elyazısıyla not almak ne demektir? Böyle bir çalışmayı gözünüzün önüne getirebilir misiniz?</p>

      <p class="paragraf">İşte Doğan Avcıoğlu budur.</p>

      <p class="paragraf">Bence, tek kişilik bir araştırma merkezi gibi çalışmıştır. Zaten Uğur Mumcu da ona “tek kişilik üniversite” sıfatını yakıştırmaktadır. Bilgisayarın olmadığı bir dönemde beynini bilgisayar gibi kullanmıştır. Yazdığı notlar şimdi bize, sanki yapay bir bellek içinde verilir gibi, defterler ve kâğıtlar içinde sunulmaktadır.</p>

      <p class="yildiz">* * *</p>

      <p class="paragraf">Dikkatle incelediğim defterlerdeki ve kâğıtlardaki notları üç gruba ayırmak gerekiyordu: Elyazmalarının büyük bir kısmı yayımlanmış kitaplarının müsvedde çalışmalarıydı ve artık sadece hatıra değerleri kalmıştı.</p>

      <p class="paragraf">İkinci gruptaki notlar günlük olaylarla ilgiliydi; Avcıoğlu ölünceye kadar her gün meydana gelen olayları, yetkililerin açıklamalarını ve köşe yazarlarının yorumlarını günü gününe not etmişti, bu notların belli bir dönemi aydınlatması açısından önemi vardı, ileride belki yayımlanabilir diyerek dosyalayıp bir kenara ayırdım.</p>

      <p class="paragraf">Üçüncü ve bizi asıl ilgilendiren gruptaki notlar, yazmayı düşündüğü <span class="char-style-override-2">Türklerin Tarihi</span> serisinin son iki cildi ile ilgili notlardı; altıncı cilt olarak hazırladığı Osmanlı notları ve son cilt olarak tasarladığını sandığım bir sözlük... Toplam 13 defter ve yüzden fazla kâğıda yazılmış bu son gruptaki notların Osmanlı ile ilgili olanlarını elinizdeki bu kitaba aldık. Geri kalanı alfabetik bir sözlük şeklinde yazılmıştı ve <span class="char-style-override-2">Türklerin Tarihi</span> serisinin hepsinde geçen kavramlar, kişiler ve yerler hakkında açıklamaları içeriyordu. Bu sözlüğün, <span class="char-style-override-2">Türklerin Tarihi</span>’nin tümünü toparlayan bir yedinci cilt olduğu kanısındayım ve külliyatı tamamlamak için bu kitaptan sonra yayımlanması gerektiğini düşünüyorum.</p>

      <p class="paragraf">Bu kanımı güçlendiren tanıklıklar da var.</p>

      <p class="paragraf">Altan Öymen: “<span class="char-style-override-2">Türklerin Tarihi</span>’ne iki cilt daha yazacaktı. Yazamadı.”</p>

      <p class="paragraf">Mehmet Kemal: “Avcıoğlu, <span class="char-style-override-2">Türklerin Tarihi</span>’ni tamamlayamadan dünyamızdan ayrıldı. Bu kitabı tamamlasa bir senteze varacak, bize gecikme ve duraklamalarımızın nedenlerini açıklayacaktı. Bu kitap tamamlanabilir mi? Tek adamın yaptığı bir işi bundan sonra bir kurul belki gerçekleştirebilir.”</p>

      <p class="paragraf"><span>Gülten Kazgan: “Türk’ün tanınmasını da</span> <span class="char-style-override-2">Türklerin Tarihi</span><span>’ne borçluyuz. Ne yazık ki, Türk insanını tanımamızı sağlayacak bu araştırmanın tamamlanmasına Doğan’ın ömrü vefa etmedi. Gönül ister ki, Doğan’ın yarım kalmış notları varsa, konuyu nasıl düşündüğünü iyi anlayan bir veya birkaç kişi bu notları derlesin, toplasın ve yarım kalan bu dev çalışmayı tamamlasın.”</span></p>

      <p class="paragraf">Doğan Avcıoğlu, Şahap Balcıoğlu’na şunları söylemişti: “<span class="char-style-override-2">Türklerin Tarihi</span> bitmedi. Daha iki cilt yazmam gerek. Acaba vaktim olacak mı?”</p>

      <p class="paragraf">Ölümünden birkaç gün önce Uluç Gürkan’a da, “<span class="char-style-override-2">Türklerin Tarihi</span>’nin son cildine çalışamıyorum. Ben bütün kitaplarımı son bir cildi yazmak için kaleme alırım. O kitaplar yaptığım araştırmaları araştırmacılara bırakmak için bir malzemedir. <span class="char-style-override-2">Türklerin Tarihi</span>’nin beş cildini, altıncı cildi yazmak için yazdım. Altıncı cildi yazamıyorum,” demişti.</p>

      <p class="paragraf">Bu tanıklıklar, bana yol gösterdikleri kadar, yaptığım işin önemi ve ciddiyeti hakkındaki sorumluluğumu da hatırlattılar.</p>

      <p class="paragraf">Doğan Avcıoğlu’nun <span class="char-style-override-2">Türklerin Tarihi</span>’ne Osmanlı ile devam edeceğini anlamak için zaten kehanette bulunmam gerekmiyordu. Beşinci cildin sonunda bir duyuru yapmıştı ve oraya “Altıncı Kitap’ta: Osmanlılar” ibaresini koymuştu. <span class="char-style-override-2">Türklerin Tarihi</span>’nin beşinci cildinin özellikle son bölümlerinde anlattığı tarihsel olayların çoğunda bunların ayrıntılarını gelecek Osmanlı kitabında yazacağını söylemişti. Örneğin sayfa 2265: “Bir iki cümleyle dokunduğumuz bu gelişmeleri, Osmanlı İmparatorluğu bölümünde ele alacağız. Şimdilik belirtmek istediğimiz, Batı Anadolu Türk beyliklerinin niteliği ve Ege’nin Türkleşmesi sorunudur.” Sayfa 2270: “Toprak düzenindeki bu gelişmeleri, Osmanlı bölümünde inceleyeceğiz.”</p>

      <p class="paragraf"><span class="char-style-override-2">Türklerin Tarihi</span> serisinin kronolojik sıralamasına bakınca da, yeni cildin Osmanlılar olacağına dair hiçbir kuşkuya yer kalmıyordu.</p>

      <p class="yildiz">* * *</p>

      <p class="paragraf">Gelelim bu kitabın nasıl hazırlandığına.</p>

      <p class="paragraf">Doğan Avcıoğlu’nun bu kitap için yaptığı hazırlık çalışmaları 13 defter ve çok sayıda kâğıda elle yazılmıştı. Notlar dağınıktı; belli bir plan ve program içerisinde yazılmamışlardı ve kronolojik bir sıra izlemiyorlardı. Notlar, yüzden fazla kitap ve ansiklopediden yapılmış bir özetler bütünüydü.</p>

      <p class="paragraf">Elimde muazzam bir bilgi yığını vardı, ama ortada bu malzemeyi toparlayacak bir plan yoktu. Üstelik bunu, notlarını yayına hazırladığım değerli insana sorma olanağım da yoktu.</p>

      <p class="paragraf">Bu planı şöyle elde ettim: Daha önce sözünü ettiğim ve kapağında “Osmanlı” ibaresinin olduğu ilk deftere “ana defter” adını verdim. Neyse ki bu ana defter belli bir plan dahilinde yazılmıştı ve Avcıoğlu’nun ne yapmak istediğine dair güçlü ipuçları veriyordu.</p>

      <p class="paragraf">Ayrıca, Avcıoğlu <span class="char-style-override-2">Türkiye’nin Düzeni</span> kitabının ilk bölümünde uzun bir Osmanlı tahlili yapmış, adeta bu kitabın teorik çerçevesini çizmişti. Bu teorik çerçevenin temel tezi özetle şuydu: Prekapitalist bir üretim tarzına sahip olan Osmanlı’nın kendi iç dinamiğiyle kapitalizme geçebilecek, sanayileşmeyi başarabilecek ekonomik ve sosyal bir altyapısı vardı. Ancak toprak sisteminin yozlaşması, iç isyanlar ve yeniçeri ocağının bozularak yönetime müdahale eder duruma gelmesi devleti bitkin düşürdü ve bu gelişmeyi önledi. Buna karşılık Batılı kapitalist devletler denizlerdeki üstünlükleri sayesinde ticaret yollarını Osmanlı’nın aleyhine değiştirdiler ve sömürgeler elde ederek daha da zenginleştiler. Osmanlı’nın İngilizlerle 1838’de yaptığı ticaret anlaşması idam fermanı oldu ve bu tarihten sonra Türkiye Avrupa sermayesinin açık pazarı haline geldi, var olan sanayisi de, sanayileşme çabaları da ortadan kayboldu.</p>

      <p class="paragraf"><span class="char-style-override-2">Türklerin Tarihi</span>’nin altıncı kitabı olan Osmanlı dönemi, bence, işte bu teorik çerçevenin içini dolduracak ve Avcıoğlu’nun söz konusu tezlerine tarihsel kanıtlar getirecekti.</p>

      <p class="paragraf">Öte yandan, Avcıoğlu bütün bu notlarında siyasal olayları sosyo-ekonomik temelleriyle birlikte ele almaya dikkat etmişti.</p>
    </div>
  </div>
</body>
</html>
