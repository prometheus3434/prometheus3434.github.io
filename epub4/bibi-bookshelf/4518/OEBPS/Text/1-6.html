<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-6.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x1-6.html" xml:lang="tr-TR">
    <div class="Basic-Text-Frame">
      <p class="split"></p>

      <p class="paragraf">Notların tamamında dört renk kullanmış; ana metni siyah veya mavi kalemle yazmış, bazı başlıkları, paragrafları ve satırları kırmızı veya yeşil kalemle çizmişti. Birçok sayfanın yanında açıklayıcı notlar vardı. Okuduğu kitaplarda da aynı şekilde önemli gördüğü satır altlarını çizmiş ve sayfa kenarlarına notlar yazmıştı.</p>

      <p class="paragraf"><span>Bu kitabın planını işte bütün bu unsurları dikkate alarak hazırladım.</span></p>

      <p class="paragraf">Avcıoğlu, Osmanlı’nın tarihine klasik şemada olduğu gibi “Yükselme-Duraklama-Gerileme dönemleri” biçiminde bakmıyordu. Notlarından çıkardığıma göre onun şeması “Kuruluş ve Fetihler Çağı-Cihanşümul İmparatorluk Çağı-Süleyman Sonrası Çağ” biçimindeydi, Kanuni Sultan Süleyman’dan sonra, II. Selim ile birlikte çöküşün başladığı kanısındaydı. Ben de onun bu şemasını ana bölümler olarak düzenledim.</p>

      <p class="paragraf">Padişah isimlerini Avcıoğlu’nun yazdığı gibi bıraktım, Bayazıt, Mehmet, Ahmet, Murat gibi. Aynı isimli padişahların sıra numaralarını ismin başına değil, sonuna getiriyordu. Örneğin II. Mehmet yerine Mehmet II, III. Selim yerine Selim III, IV. Murat yerine Murat IV gibi. Yararlandığı birçok kaynakta da böyle yazıyordu. Ama emin olmak için bir de değerli tarihçi Sayın Yrd. Doç. Dr. Nilüfer Hatemi’ye sordum. “Evet” dedi, “Osmanlıcada padişah isimleri böyledir, örneğin, II. Mehmet’e Mehmet-i Sani, III. Selim’e Selim-i Salis, IV. Murat’a Murat-ı Rabi denir.” Bir de iltifatta bulundu, “Siz arkeolojik bir çalışma yapıyorsunuz,” dedi.</p>

      <p class="paragraf">Ancak işin bir de manüskriptoloji (elyazması çözme) yönü vardı.</p>

      <p class="paragraf"><span>İlk beş cildi salt üslup açısından yeniden inceledim ve o üsluba bağlı kalmaya çalıştım. Ara başlıkların çoğunu Avcıoğlu’nun notlarının içinden çıkardım, bazı ara başlıklarda ise güncelleme yaptım, okuyucunun bunları fark edeceğini umuyoruz.</span></p>

      <p class="paragraf">Avcıoğlu’nun yararlandığı kaynakların bir kısmı ablamın kütüphanesinden kalmıştı. Ama birçoğu da kayıptı. Kayıp olanları sahaflardan arayıp buldum ama baskı tarihleri farklı olduğu için birçoğunda Avcıoğlu’nun verdiği sayfa numaraları ile elimdekiler örtüşmüyordu. Bu yüzden dipnotlarda elimdeki baskıların sayfa numaralarını vermek zorunda kaldık. Doğan Avcıoğlu, birçok kitabı İngilizce ve Fransızcasından okuyup notlar almıştı. Elimdeki orijinallerini kullandım. Türkçeye çevrilmiş olanların Türkçe baskılarını bulup karşılaştırdım.</p>

      <p class="paragraf">Kitabın sonundaki kaynakça böyle oluştu; kaynakçada Avcıoğlu’nun yararlandığı kaynaklarla eklediğim kaynaklar bir aradadır.</p>

      <p class="paragraf">Daha önce belirttiğim gibi Avcıoğlu’nun notları arasında <span class="char-style-override-2">Türklerin Tarihi</span>’nin bütün kitaplarını içeren ve benim yedinci cilt hazırlığı olduğunu düşündüğüm bir sözlük çalışması da vardı. Bu sözlüğün sadece Osmanlı’yı ilgilendiren maddelerini bu kitabın sonuna aldım.</p>

      <p class="paragraf">Avcıoğlu’nun Osmanlı notları 1838 İngiliz Ticaret Anlaş-ması’yla bitmekteydi. Böyle bitmesinin Avcıoğlu’nun külliyatı içinde mantıksal ve kronolojik bir bütünlüğü vardı. Çünkü <span class="char-style-override-2">Türkiye’nin Düzeni</span> kitabına “Türkiye’nin idam fermanı” olarak nitelediği bu anlaşma ile başlıyordu ve bağımsızlığı kaybetmenin belgesi olarak görüyordu. <span class="char-style-override-2">Milli Kurtuluş Tarihi</span> serisine de 1838 yılını başlangıç olarak alıyordu. Ama okuyucuya bu konuda bir fikir verebilmek için, kitabın sonuna <span class="char-style-override-2">Türkiye’nin Düzeni</span> kitabının girişinden özet bir bölüm ekledim ve iki kitap arasında bir köprü kurmaya çalıştım.</p>

      <p class="paragraf">Doğan Avcıoğlu, <span class="char-style-override-2">Türklerin Tarihi</span>’nin birinci cildine şu alçakgönüllü sözlerle başlıyordu: “<span class="char-style-override-2">Türklerin Tarihi</span>’nin bir ilk deneme olmaktan öte iddiası yok. Marksist tarih anlayışından elimizden geldiğince yararlanmaya çalıştık. Fakat Marksist bir tarih yazabildiğimiz iddiasından çok uzağız… Sınırlılıklarını ve yetersizliklerini çok iyi bilen <span class="char-style-override-2">Türklerin Tarihi</span>’nin böyle bir iddiası yok. Elimizden geldiği ve sınırlı kaynakların izin verdiği ölçüde, Türklerin gerçek tarihine yaklaşmayı denedik. Bu deneme, genç araştırıcılarda, tarihimizin çeşitli bölümlerini daha derinlemesine araştırma isteği uyandırırsa, amacına ulaşmış sayılabilir.”</p>

      <p class="paragraf">Bu sözleri bir vasiyet gibi kabul ettim ve bu kitabı hazırlarken bu vasiyete bağlı kalmaya çalıştım.</p>

      <p class="paragraf">Bu kitap yayımlandıktan sonra, elyazmalarının hepsi taranıp bilgisayar ortamına aktarılacak. Tarihe, okuyuculara ve araştırmacılara emanet edilecek. Notların tamamı okunduğunda, yaptığım “yayına hazırlama çalışması” belki daha iyi değerlendirilebilir.</p>

      <p class="paragraf"></p>

      <p class="paragraf">Doğan Yurdakul</p>

      <p class="paragraf">İstanbul</p>

      <p class="paragraf">Ekim 2013</p>
    </div>
  </div>
</body>
</html>
