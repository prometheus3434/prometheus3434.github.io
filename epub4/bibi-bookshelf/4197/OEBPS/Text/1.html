<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
	"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<meta charset="utf-8"/>
		<title></title>
	</head>
	<body>
		<b>Başvekil Saraçoğlu Şükrü'ye Açık Mektup</b><br/>
<br/>
		Sayın Başvekil,<br/>
<br/>
		Hem Türkçü, hem de Başvekil olduğunuz için size bu açık mektubu yazıyorum. Yalnız Başvekil olsaydınız  bunları yazmak emeğine katlanmazdım. Çünkü Türkçü olmayan bir başvekile hitap etmenin ne kadar boş  olduğunu bilirim. Yalnız bir Türkçü olsaydınız yine yazmaya lüzum görmezdim. Çünkü faydasız kalacak  olduktan sonra, sizden daha eski Türkçülerle yardım dertlerini her zaman konuşabilirim. Fakat Türkçü olarak  idare makinesinin başında olduğunuz için sizinle konuşmaktan faydalar doğabileceğine inanıyor, onun için  size hitap ediyorum.<br/>
<br/>
		Millet Meclisinde, 5 Ağustos 1942 günü verdiğiniz nutukta &quot;Biz Türk'üz Türkçüyüz ve daima Türkçü  kalacağız. Bizim için Türkçülük bir kan meselesi olduğu kadar ve laakal o kadar ir vicdan ve kültür  meselesidir&quot; demiştiniz. Türk tarihiyle uğraşmış bir münevver olarak söyleyebilirim ki ne ırkımızın, ne de  devletimizin tarihinde, Türk milliyetçiliği resmî bir ağızdan bu kada kesin sözlerle hiçbir zaman açığa  vurulmamıştı. Bu sözlerin Türkçü çevrelerde nasıl sevinçle karşılandığını anlatmaya lüzum yoktur. Fakat  aradan bir buçuk yılı aşan bir zaman geçtiği halde biz bu Türkçülüğün iş alanına geçmediğini görmekten  doğan bir sıkıntı içindeyiz. Fikirler iş hâline geldiği zaman mânalanır. Buna ülkü deriz. İş haline gelmeyecek  fikirler ise ham hayalden başka bir şey değildir.Yetmiş yıldan beri işlene işlene bugünkü durumuna erişen  kuvvetli Türkçülüğün artık tatbikat alanında da kendisini göstermesi zamanı elbette gelmiştir. İşte bu  satırların güttüğü istek, size, Türkçülüğün niçin yalnız sözde kalarak, bu günün imkanları nispetinde, iş  haline gelmediğini sormak ve Türkçülük tatbikat sahasına geçmediği için yurdumuzun düşmanı olan  fikirlerin nasıl gelişip yayıldığını anlatmaktır. Bir başvekile hangi sıfat ve cüretle bu soruyu soruyorsun  diyemezsiniz. Halkçı bir hükümetin başvekili iseniz, mensup bulunduğunuz partinin gazeteleri tarafından  birçok defa tekrarlandığı gibi rejimimiz demokrat bir rejimse ve siz de birçok defa söylediğiniz gibi halk  arasından yetişmiş olmaktaki gururu belirten sözlerinizde samimi iseniz ve eğer Millet Meclisinin azalan  hakikaten bizim vekillerimiz iseler, siz de bir başvekil, halk adamı, demokrat halkçı ve Türkçü olmak  dolayısıyla beni dinlemeye mecbursunuz. Yok, bunlar doğru değil de birer gösterişten ibaretse, şüphesiz,  benim bu hitabım cüretkârlığı da aşan bir küstahlıktır ve bunun ilk karşılığı da Orhun'un susturulmasıdır.  Sayın Başvekil,<br/>
<br/>
		Esefle söylemeye mecburum ki, Türkçülük nazariyat sahasında kalmaya devam ederken, bu milletin ve bu  ülkenin düşmanı olan solcu fikirler bazen sinsi, bazen açık yürümekte, büyümekte, propagandasını yapmaya  devam ediyor. Halbuki sizin Türkçü ve partinizin altı okundan bir tanesinin de milliyetçilik olduğuna göre  bunun böyle olmaması icap ederdi. Pek uzun konuşarak esastan ayrılmaktansa örnek vererek bugünün  gerçeklerini göstermek daha doğru olacağından size memleketimizin, kanunlarımızın milliyetçiliği ile, sizin  Türkçülüğünüzle bağdaşması kabil olmayan olayları göstereceğim:<br/>
<br/>
		Birkaç gün önce, Baltacıoğlu İsmail Hakkı'nın Eminönü Halkevinde verdiği bir konferansta mühim bir hâdise  oldu. Gazetelerin ancak mizah sütunlarında yer alan bu hâdiseyi bilmem işittiniz mi? Herhalde işitmemiş  olacağınız bu vakayı ben size kısaca anlatayım: Baltacıoğlu'nun milliyetçilik lehinde söz<br/>
<br/>
		söyleyeceğini haber alan bazı zümreler (yani solcular, komünistler, yani vatan hainleri) bu konferansta bir<br/>
<br/>
		hâdise çıkarmaya karar veriyorlar. Konferans günü salonun sol tarafını (dikkatinizi çekerim) dolduruyorlar  ve konferansçı kürsüye geldiği zaman lüzumundan fazla, dakikalarca süren alkışlarla ilk nümayişi yapıyorlar.<br/>
<br/>
		Fakat bu nümayiş alkış şeklinde olduğu için kimsenin aklına kötü bir şey gelmiyor. Herkes bunu terbiyesiz  bir sevgi gösterisi sanıyor. Konferansın bir yerinde Baltacıoğlu hoşa giden bir jest ve teşbih yaptığı zaman<br/>
<br/>
		herkes gülümsüyor. Fakat sol taraf bu gülümseyişi kahkahalar şeklinde uzun zaman devam ettiriyor. Yine  kimsenin aklına bir şey gelmiyor. Herkes bunu kıt terbiyelilerin bir gülüşü sanıyor. Fakat biraz sonra,<br/>
<br/>
		Baltacıoğlu Türk tiyatrosundan bahsettiği sırada yine aynı sol taraftan bir öksürük başlıyor, çoğalıyor,  gürültü halini alıyor. Yine kimse bunun bir komünist nümayişi olduğunun farkında değil.<br/>
<br/>
		Konferansçı gürültüden dolayı susmaya mecbur kalıyor. Herkesin gözü öksürenlerin üzerinde iken sol  tarafın en arkasından bir nefer kalkıyor ve öksürenlere doğru: &quot;Üniversite gençleri! inlemeye mecbursunuz&quot;  diye bağırıyor. İşte o zaman salondakiler ilk önceki alkışın, daha sonraki kahkahanın ve şimdiki öksürmelerin  mânâsını anlıyor. Münevver bir Türk olduğu anla ilan nefer elbiseli gencin sert ihtarı üzerine bir anda  öksürmeler kesiliyor ve o anda işi kavrayanlardan milliyetçi bir tıbbiyeli sağ taraftan ayağa kalkarak  öksürenlere: &quot;Namussuz komünistler! Milliyetçilik hakkında söz söylendiği için böyle yapıyorsunuz değil  mi?&quot; diye haykırıyor. Tabiidir ki, haysiyet ve namusu bir burjuva uydurması diye telâkki eden  komünistlerden kimse bu tahkire aldırmıyor. Yalnız kendilerine çevrilmiş olan ateşli bakışlar altında sinip  susuyorlar. 0 zaman, Baltacıoğlu, nümayişçilere bakarak şöyle diyor: &quot;Korktuğum için sustum sanmayın.  Sadece acıdığım için sustum.&quot; Hatip, konferansına devam ediyor. Kendisine has olan belâgatle komünistliği  paçavraya çeviren bir kaç söz söylüyor. Artık bu kadarına dayanamayan ve konferansın bitmek üzere  olduğunu sezen marksist taslakları salonu terketmeye başlıyorlar. Fakat bunu da nümayiş şeklinde ve kastî  bir gürültü ile yapıyorlar. Salonun dışında, holde ikişer, üçer kişilik gruplar halinde toplanan bu güruhun  arasında merak dolayısıyla dolaşan milliyetçi bir üniversite genci bu taslaklardan birinin, Baltacıoğlu ya  tulumbacı ağzıyla bir küfür savurduktan sonra &quot;bize milliyetçilik dolması yutturacaktı&quot; dediğini işitiyor. Bu  sırada içeriye resmî kılıklı dört beş polisin geldiğini görünce taslaklar çabucak sokağa fırlayıp kayboluyorlar.<br/>
<br/>
		Fakat şaşılacak nokta şu ki: Halk Partisinin bir mebusu, Halk Partisinin bir müessesesinde vatan ve millet  düşmanları tarafından tahkir olunduğu halde kimsenin kılı kıpırdamıyor. Ne Halkevi, ne polis bir takibat  veya tahkikat yapmaya lüzum görüyor. Aynı gece Leylî Tıp Talebe Yurtlarında milliyetçilerle solcular  arasında başlayan münakaşa dövüşe binmek üzere iken her yerde daima görülen uzlaştırıcı tarafsızların  araya girmesiyle mesele kapanıyor.<br/>
<br/>
		Sayın Başvekil!<br/>
<br/>
		İşte Türkçülüğün hâkim olduğu bir Türk ülkesinde böyle bir olay oluyor. İşin en kötü ciheti de bu nümayişi  yapanların hem üniversiteli, hele birçoğunun devlet parasıyla talebe yurtlarında okuyan talebeler oluşudur.  Demek ki devlet bilmeden koynunda yılan besliyor. Kızıl gözlü, sinsi ve zehirli yılanlar... Bu yılanlar yarın  birer doktor olup yurt köşelerinde vazife aldıkları zaman ilk işleri baltalama hareketlerine girmek olacak,  vatanı arkadan vuracaklar, bekledikleri kızıl sabahı Türkiye'ye getirecek olan yabancı ordulara ajanlık  edeceklerdir. Zaten toplu ve teşkilatlı bir halde daha şimdiden konferanslarda nümayiş yapmaları da bu  günden ajanlık etmeye başladıklarının delilidir. Bu nümayişi yapanların arasında, Almanya'ya tahsile  gönderilerek komünistlik yaptığı için talebe müfettişi tarafından geri alınan, fakat bazı mebus amcalar  sayesinde Ankara Üniversitesine doçent olarak giren bir komünistin iki kardeşinin bulunması da bilmem ki  ibretle bakılmaya değmez mi?<br/>
<br/>
		Acaba böyle bir vaka başka ülkelerde olabilir miydi? Rusya'da marksizme, Almanya ve İtalya'da milliyetçiliğe  aykırı en ufak bir hareket nasıl karşılık görürdü?<br/>
<br/>
		Hatta şu küçük Bulgaristan'da Bulgarlık aleyhindeki bir söz veya hareket tasarlaması nasıl karşılanırdı?  Herhalde kökünden kazınmak suretiyle karşılanırdı. Yazık ki anayasamızla yasak edilmiş olan yabancı fikirleri  benimseyen ve yarın devlette münevver tabakayı teşkil edecek olan çocuklar milliyetçiliğe karşı geldikleri  halde onlara bir şey yapmıyoruz.<br/>
<br/>
		İstanbul'da Türklüğe karşı yapılan küstahlıklar bu kadar değildir. Yine Halke inde İstiklâl Marşı çalınırken  ayağa kalkmayan melezler, bir erkek lisesinde Türkçülükle alay ederek &quot;arabacı araba olmadığı gibi Türkçü  de Türk değildir&quot; diyen tarih öğretmeni, bir kız rtaokulunda talebesine &quot;Türk değil misiniz? Allah belânızı  versin. Alman veya İngiliz olmadığıma pişmanım diyen başka bir tarih öğretmeni hep millî şerefimize  saldıran, fakat karşılık görmediği için küstahlığını arttırmakta devam eden mikroplardır.<br/>
<br/>
		Bu mikropların tehlikesini artık örtbas edecek çağda ve d rumda değiliz. Vaktiyle başvekil İsmet Paşa &quot;hava  tehlikesi vardır; en aşağı 500 uçağımız olmalı&quot; diyerek tehlikeleri olduğu gibi göstermek usulünü koymuş,  sizden önceki başvekil Refik Saydam da &quot;devlet teşkilâtı A'dan Z'ye kadar bozuktur, düzeltmek ister&quot; diyerek  açık konuşma usulünde bir adım daha atmıştı. Siz de ihtikârla başa çıkamadığınızı, zeytinyağı ticaretiyle  uğraşan bazı kimselerin devletin başına belâ olduğunu söylemekle bu çığırda devam etmekte olduğunuzu  gösterdiniz. Bunlara bakarak kuvvetle umuyorum ki sizinle açık konuşmak kabildir. Gerek Reisicumhur  İsmet İnönü, gerekse siz nutuklarınızda milletin işbirliğini istememiş mi idiniz? İşte ben de sizin samimî  sözlerinize bütün milli ve şahsi samimiyetimle cevap vererek iş birliği yapıyor. Devlet işlerine, yukarıdan  baktığınız için ancak aşağıdan görülmesi kabil olan ve sizin nazarınıza ulaşamayan bazı olayları size haber  veriyorum.<br/>
<br/>
		Sayın Türkçü başvekil!<br/>
<br/>
		Yukarıda anlattıklarımı münferit vakalar olarak sayamayız. Solculuk, gördüğü müsamaha ve kayıtsızlıktan  faydalanarak sinsi sinsi ilerliyor. Liselerde bu fikre saplanmış hastalar görülüyor. Bunlar arkadaşlarına  &quot;yakında hepiniz komünist zindanlarında çürüyeceksiniz&quot; demek cüretini gösterebiliyor. Yüksek öğretimde  bu hastalık daha çok artıyor. Arasına gayrımemnunları, gayr-i Türkleri de alarak büyüyor. Yalnız mahrem ve  samimi düşünce halinde kalmayarak hareket haline geçiyor. Boy boy dergileri çıkıyor. Bu dergilerde hep  aynı teranelerle ahlâka, vatan ve şeref duygusuna, millet hakikatine saldırılıyor. Taassupla mücadele  ediliyormuş gibi gözükerek mukaddesatla eğleniliyor. Bu dergilerden biri kapatılınca aynı imzalarla bir  başkası çıkıyor. Bu işsiz güçsüz serseriler parayı nereden buluyor? Satılmayan, bedava dağıtılan dergileri  nasıl yaşıyor? Fakat en zorlusu siz bunlara nasıl göz yumuyorsunuz? Dergilerle ve hatta gündelik gazetelerle  de işlenen bu vatan düşmanı fikrin bazen devletçi, bazen vatancı, bazen insancı bazen ilimci kılıklarla Türk  milletini zehirlemesine niçin müsaade ediyorsunuz? &quot; Niçin bu memlekete istiklâli çok görmüş, onu  başkalarına köle etmek istemiş olanlara yüksek makamlarda yer veriyorsunuz? Bunlar demokrasinin icapları  ise o zaman memlekette, bilhassa ilmi alanda da geniş bir fikir hürriyeti olması gerektir. Bu  sözlerim,demokrasiye has temasüh ile karşılanırsa daha söyleyecek çok sözlerim vardır. O zaman ben size  İlmî sahada bile fikir hürriyetinin nasıl olmadığını, bu hürriyeti boğmaya çalışanların kimler olduğunu, bizi  başkalarına köle etmek istedikleri halde mühim mevkiler işgal edenlerin listesini, Türkçülükle eğlenen, Türk  geldiğine pişman olan öğretmenlerin kimler olduğunu söyleyebilirim ve inanın ki sözlerimi şahitler ve maddî  delillerle ispat edebilirim. Fakat bunun için bu önsözümün nasıl karşılanacağını bilmem lâzımdır. Bu  sözlerimin göreceği karşılık Türkiye'de ciddî bir hürriyetinin olup olmadığını gösterecek, millet fertlerinin  hiçbir karşılık beklemeden hükümete yardım etmesi kabil midir, bunu ortaya koyacak, sizin de hakikî bir  demokrat olup olmadığınızı belirtmek bakımından pek önemli bir sonuç vererek daha birçok karanlık  noktaların aydınlanmasına yardım edecektir. Aksi takdirde, eski bir tarihî efsaneyi tanzir ederek diyebilirim  ki, 700 yıl önce Anadolu'ya gelen 400 aslana karşılık, bugün 400 koyun halinde çadırlarımızı yeniden dererek  aslanların geldiği yolun tam dikine doğru yola koyulmamız gerekecektir...<br/>
<br/>
		(Maltepe, 20 Şubat 1944 Pazar)<br/>
<br/>
		Orkun, 16 Şubat 1951, Sayı: 20<br/>
<br/>
		<b>Başvekil Saraçoğlu Şükrü'ye İkinci Açık Mektup</b><br/>
<br/>
		Sayın Başvekil,<br/>
<br/>
		Orhun'un mart sayısında size hitaben yazdığım açık mektup Türkçü çevrelerde çok iyi karşılandı. Yurdun  türlü bölgelerinden aldığım mektuplarla telgraflar büyük bir efkârı umumiyeye tercüman olduğumu bana  anlattı. Size gelince, bunu sizin de iyi karşıladığınızı biliyorum. Orhun'u okuduğunuz zaman hiçbir şey  söylememiş, yalnız acı acı gülümsemiş olsanız bile yine iyi karşılamış olduğunuza inanırım. Çünkü ben o acı  gülümseyişin manasını anlarım. Çünkü gönlünüzün bizimle birlikte çarptığına, yurt meselelerini tıpkı bizim  gibi düşündüğünüze inancım vardır.<br/>
<br/>
		Orhun'un resmi makamlar tarafından tamamen normal karşılanması da Türkiye'de yazı hürriyeti olduğunu  göstermek, hükümetin samimi Türkçülüğünü belirtmek bakımından çok iyi oldu. Çünkü her bakımdan su  katılmamış Türk olan Orhun, bir Türk ülkesinde, bir Türk hükümeti tarafından kapatılamazdı. Türkçülüğün  dâvasını haykıran, Türklük düşmanları üzerine resmî bakışları çekmek isteyen Orhun gibi bir dergi ancak  Türk düşmanlarının, hakim olduğu bir ülkede, meselâ çarların veya haleflerinin ülkesinde kapatılabilirdi.<br/>
<br/>
		Bizim anayasamıza göre komünizm Türkiye'de yasaktır ve devletimiz milliyetçi bir devlettir. Türk ırkının  hususî yapısına, ahlâkî ve milli temayüllerine aykırı olan komünizmi Türkiye'ye sokmak isteyenler millet  bakımından soysuz ve nâmert oldukları gibi kanun nazarında da haindirler. Hiçbir millet kendi millî yapısına  düşman saydığı fikirleri kendi ülkesinde yaşatmaz. Hürriyetin ve demokrasinin anayurdu olan İngiltere'de  bile, savaş başlar başlamaz faşist fırkası lağvedilip azalan hapse atıldı. Bütün dünyada, yurt düşmanlarına  müsamaha gösteren, hattâ onlara mevki ve salâhiyet veren tek devlet Türkiye'dir. Bu müsamaha devletin  kuvvetinden, kendisine güveninden de doğabilir.<br/>
<br/>
		Fakat, Türkiye'nin en kuvvetli olduğu bir çağda, büyük ve şanlı Fatih'in yaptığı müsamahanın sonradan  başımıza ne belalar getirdiği düşünülürse, yurt ve millet düşmanlarına müsamaha göstermedeki büyük  tehlike derhal anlaşılır. En sağlam gövdeleri yere vuran şey de küçücük birkaç mikrobun o gövdede bir  köprübaşı kurmasıdır. Derhal temizlenmezlerse zamanla çoğalıp uzviyetin can alacak bir noktasını tahrip  ederler. Sonrası yıkım ve ölümdür.<br/>
<br/>
		Türkiye'de komünistler var mıdır sorusu bir takımları tarafından sorulabilir. Şunu unutmamalı ki  komünistler hiçbir zaman biz komünistiz diye açıkça kendilerini ortaya vermezler. Onlar Halk Partisi'nin çok  elastiki olan altı okundan halkçılığı alarak kendilerin halkçı yurtsever gibi ortaya atarlar. Fakat onların hakiki  benliğini anlamak için dâhi olmaya lüzum yoktur. Irk ve aile düşmanlığı, din ve savaş aleyhtarlığı, faşistliğe  hücum perdesi altında milleti baltama, yurdumu daki azlıklara karşı aşırı sevgi, her şeyi İktisadî gözle görüş  onları açığa vuran damgalardır. En büyük düşman arı olan milliyetçilere ırkçılık noktasından saldırmaları,  milliyetçilikle ırkçılığın temel olduğunu bilmelerinden dolayıdır. Temeli yıkılan yapının bir anda çökeceğini  de çok iyi kestirm lerdir.<br/>
<br/>
		İşte bu usta komünistler, komünizm aleyhtarı ve Türkçü Türkiye'de sinsi sinsi her yere el atmışlar, mühim  mevkilere geçmişler, tuttukları köprübaşlarından Türkiye'yi tahrip etmek için şiddetli bir taarruza  girişmişlerdir. Fakat bunlar sınırlardan gelen mert bir düşman olmadıkları için kolayca sezilemezler. Bunlar,  paraşütle inen bozguncu casuslar gibi ülkemizin üniformasını giymiş olduklarından her Türk bunları  seçemez. Onun için bunlar sinsi silâhlarıyla birçok Türkü vurup milliyetçilikten ayırabilirler.<br/>
<br/>
		Sayın Başvekil!<br/>
<br/>
		Sözü çok uzatmamak için bu ikinci mektubumda maarif sahasına girmiş olan komünistlerden bahsetmekle  iktifa edeceğim, bunlar, vatan düşmanlarına karşı pek kayıtsız davranan Maarif Vekaletinin gafletinden  faydalanarak mühim yerlere geçmişler ve oradan zehirlerini saçmaya başlamışlardır. Maarif Vekaleti  Türklük düşmanlarına karşı o kadar gaflet içinde bulunuyor ki size yazdığım ilk mektubumda talebesine  &quot;Türk değil misiniz? Allah belanızı versin! Alman veya İngiliz olmadığıma pişmanım&quot; diyen bir tarih  öğretmeninden bahsettiğim halde şimdiye kadar bu öğretmenin kim olduğunu araştırmak<br/>
<br/>
		zahmetine bile katlanmadı. Bununla beraber Maarif Vekâletine hak vermemek de elden gelmiyor. Çünkü  onun kullandığı memurlar arasında öyleleri var ki bu zavallı tarih öğretmeni onların yanında vatan kahramanı  kadar asîl kalıyor. Örnek mi istiyorsunuz? İşte sırasıyla veriyorum:<br/>
<br/>
		1- Bugün Maarif Vekâletine bağlı Dil Kurumu azasından ve Ankara'daki Devlet Konservatuarının  öğretmenlerinden bir &quot;Sabahattin Ali&quot; vardır. Hemen bütün kendisini tanıyanların, komünistliğini bildiği  Sabahattin Ali 1931 yıllarında Konya'da 14 ay hapse mahkûm edilmişti. Sebebi de başta o zamanki  Reisicumhur Atatürk olduğu halde bütün devlet erkânını ve rejimi tehzil eden manzum bir hezeyanname  yazmasıydı. Bazı mısralarını bugünkü bazı mebusların da bildiği bu hezeyannamenin tamamını Konya'daki  adliye arşivinden bulup çıkarmak kabildir.<br/>
<br/>
		Sayın Başvekil!<br/>
<br/>
		Buraya bilmecburiye yazarken büyük bir ıstırap duyduğum iki mısraında (beni mazur görmenizi rica ederim)  bu vatan haini şöyle diyor:<br/>
<br/>
		İsmet girmedi mi daha kodese?<br/>
<br/>
		Kel Ali'nin boynu vurulmuş mudur?<br/>
<br/>
		Maarif Vekâletinin sevgili memuru olan bu komünistin, hapse girmesini temenni ettiği İsmet, pek kolaylıkla  anlayacağınız gibi, o zamanki başvekil, şimdikî reisicumhur ve hepsinin üstünde İnönü Zaferlerinin  başkumandanı İsmet İnönü olduğu gibi boynunun vurulmasını istediği Kel Ali de, Ayvalık'ta Yunana ilk  kurşunu atan alayın kumandanı Ali Çetinkaya'dır. Bu hezeyanları yazan Sabahattin Ali, bugün kültür işlerinin  mühim bir mevkiinde, Maarif Vekili Haşan Ali'nin şahsi sempatisi sayesinde, batırmak istediği Türk milletinin  parasıyla rahatça yaşamaktadır.<br/>
<br/>
		2- Bugün Ankara'daki Dil Fakültesinde folklor doçenti olan bir Pertev Naili Boratav vardır. Nasıl bir komünist  olduğunu bilhassa ben çok iyi bilirim. 1936'da Maarif Vekâleti tara ından Asur ve Sümer dillerini öğrenmek  için Almanya'ya gönderilmişti. Fakat daha Türkiye'de iken başladığı komünistliği orada azıttığı için arkadaşları  Ziya Karamuk (Şimdi Samsun Lisesi Müdürü), Fazıl Yinal (şimdi Ankara'da arşiv mütehassısı) ve Şükrü  Güllüoğlu (şimdi İstanbul'da ticaretle meşgul) tarafından kendisine ihtar yapılmış, aldırmayınca resmen  şikâyet edilmiş ve Maarif ekâleti tarafından gönderilen müfettîş Reşat Şemsettin (şimdi mebus) tarafından  suçu sâbit görülerek derhal Türkiye'ye döndürülmüştür.<br/>
<br/>
		Pertev Naili 6 yıl tahsil ettikten sonra doçent olacaktı. Fakat komünizmin faziletine bakınız ki yarıda kalan iki  yıllık bir tahsilden sonra Türkiye'ye dönünce ilk önce Maarif Vekâletinde bir ambar memuru tâyin edilmişken  bazı mebusların araya girmesiyle folklor doçentliğine getirildi ve dört yıl kazanmış oldu. İlk mektubumda size  anlatmış olduğum Eminönü Halkevindeki nümayişte, salonun sol tarafında oturup gürültü çıkaranlar arasında  işte bu Pertev Naili Boratav'ın iki tıbbiyeli kardeşi de vardır.<br/>
<br/>
		3- Bugün İstanbul Üniversitesinin Pedagoji Enstitüsü başında bir Profesör Sadrettin Celal vardır. Türkiye'de  bu kürsüye lâyık birçok kimseler varken onun buraya getirilmesinin sebebi sırf Maarif Vekili ile arasındaki  şahsi dostluktur. Bu Sadrettin Celal 1920'de Moskova'daki enternasyonal Komünist Kongresine Türkiye<br/>
<br/>
		mümessiliyim diye giden 1921-1924 yıllarında İstanbul'da &quot;Aydınlık&quot; diye azgın bir komünist dergisi çıkararak  Türk milliyetini baltalamaya çalışan, Lenin'i bir dâhi peygamber gibi yutturmaya çabalayan, Türkiye'de bir  sınıf ihtilâli yaparak Türk milletini birbirine kırdırmaya uğraşan, birçok askerî tıbbiyelilerin komünist olarak  okuldan kovulmasına sebebiyet veren (şimdi Rusçadan tercümelerle edebî komünizm yapan Haşan Âli Ediz  ve Anadolu'da bir kasabada mahpus olan Hikmet Kıvılcım bu askerî tıbbiyelilerdendir), sonunda bu yüzden  kendisi de hapse giren bir vatan hainidir. Bir vatan hainini ve hapisten çıkmış bir sabıkalıyı Türk  üniversitesinde Pedagoji Enstitüsünün başına getirmek şaheser bir gaflettir.<br/>
<br/>
		4- Bugün Ankara'daki Dil Kurumunun azasından ve geçen devrenin mebuslarından (evet sayın başvekil:  Partinizin mebuslarından) bir Ahmet Cevat vardır. Türkçeyi tıpkı İstanbul Rumları ağzıyla konuşan bu dilci de  1920 yıllarında Rusya'ya kaçmış ve orada &quot;Türk Komünist Fırkası Merkezî Komitesinin Harici Bürosu&quot; azası  olmuştur. Trabzon'da 1921'de halk tarafından linç edilen 16 komünist hakkında Rus komünistlerinden  Pavloviç'e yazdığı mektubu, Orhun'un 20 Şubat 1934 tarihli dördüncü sayısında neşretmiştim. Pavloviç'in  &quot;İnkılâpçı Türkiye&quot; adı ile 1921’de Moskova'da neşrettiği kitabın 119-121'inci sayfalarından alınan bu  mektubu tekrar neşrediyorum:<br/>
<br/>
		Aziz Yoldaşım Pavloviç,<br/>
<br/>
		28 Kânunusanide Trabzon civarında vahşicesine öldürülerek denize atılmış olan Yoldaş Suphi ile Türkiye  Komünist Fırkasının Merkezî Komitesi azalarından 4 kişi ve 12 diğer komünist yoldaşlar hakkında sizinle ciddi  görüşmek istiyorum.<br/>
<br/>
		Kaybolan yoldaşlarımız hakkında epey zaman malûmat alamadık. Fakat sonra onların Trabzon burjuvazisi  tarafından elde edilmiş cellâtlar tarafından öldürüldükleri anlaşıldı.<br/>
<br/>
		Ta Erzurum'dan başlayarak bizim yoldaşlarımız aleyhinde nümayişler başlamıştı. Halka diyorlardı ki:  &quot;Rusya'dan gelmiş olan komünistler bolşeviklerdir. Onlar mağazaları kapamak için geldiler. Kimsenin almak  ve satmak salâhiyeti olmayacaktır. Sonra taharriyata başlanacak, herkesin eşyası ve parası müsadere  olunacaktır. Komünistler dinsizdir. Allaha inananları hapse atacaklardır. Din, ticaret ve hususî mülkiyet  bolşeviklertarafindan menedilmiştir.&quot;<br/>
<br/>
		Nümayişçiler arasındaki burjuvazi tarafından para ile elde edilmiş ve polis teşkilâtı tarafından komünistler  aleyhine tevcih edilmiş cahil şahsiyetler çoktu. Bunlar bizim yoldaşlara hücum ederek taşlamışlar ve parça  parça etmeye kalkışmışlardı. Yolda bizim yoldaşlara kimse ekmek ve atları için yem satmıyordu. Hükümet ise  bolşevikleri himaye rolünü takınmaya çalıştığını göstermek istiyordu. Komünistleri müdafaa için hükümetin  tedbir aldığı yalandır. Bizim mevsuk menbalardan aldığım haberlere göre polisler ahaliyi dükkânları  kapamaya teşvik ettikleri gibi, müdafaasız kalmış olan yoldaşlarımızı taşlamak için de halkı tahrik etmişlerdir.  Bu gibi hücumlara yoldaşlarımız dört yahut beş şehir ve kasabada maruz kalmışlardır. Fakat bu yoldaşlar en  vahşi hücuma Trabzon'da uğramışlardır. Bunlar Trabzon'a gelir gelmez ahalinin bağırıp çağırmaları ve  tahkirleri altında limana sevk edilmişlerdi. Burada onların üzerinde bulunan birkaç tabancayı aldılar ve sonra  cebren bir motora koyarak denize açıldılar. Bu motorun arkasından ik nci bir motor da sahilden ayrıldı. Bu  motorda silahlı adamlar vardı. Bizim arkadaşları bağladılar ve süngüleyip denize attılar. Ertesi gün her iki<br/>
<br/>
		motor sahildeydi. Ve bunların tayfası herkese Türk komünistlerinin denizin dibine gittiklerini anlatıyorlardı.  Rusya Şûralar Cumhuriyeti mümessili, yoldaşlarımızı istikbâl etmek istemiş, fakat vali buna mâni olarak  mümessilin evinden çıkmamasını emretmiş, aksi halde halk tarafından parçalanacağını bildirmiştir. Rus  mümessilinin bu vakayı Moskova ve Ankara'ya haber vermesi ve bizim yoldaşların cellâtlar elinden  alınmasına çalışması lâzımdı. Fakat yazık ki o sırada Trabzon'daki Rus mümessili cesur bir adam değildi.  Trabzon'da bunu bilmeyen yoktur. Motorlar ve sahipleri malûmdur. Bu hâdiselerin belediye reisiyle Millî  Müdafaa Cemiyeti riyaset divanı tarafından yapıldığı söyleniyor. Burada (=Rusya'da)ise meseleye dair henüz  bir karar alınmamıştır. Fakat artık susmak da imkân haricindedir. En iyi ve cesur arkadaşlarımızdan 16 yahut  17'sini kaybettik. Bizimle hemfikir olup o cellâtların tecziyelerini istemelisiniz. Trabzon'a gelecek her  komünistin öldürülmesine karar verilmiştir. Anadolu burjuvası barbarca yaptığı cinayetlerden mesul  olmadığını gördüğünden komünistleri şiddetle takipte devam ediyor. Cellâtlar tarafından öldürülmüş olan  bizim en değerli yoldaşlarımızı müdafaa etmeği üzerinize alacağınızı ümit ederim. Komünist selamları ve  hürmetler.<br/>
<br/>
		AHMET CEVAT<br/>
<br/>
		Türk Komünist Fırkası Merkezî Komitesinin Harici Büro azası görülüyor ki Giritli Ahmet Cevat, millî ve dinî  geleneklerine çok bağlı olan Trabzon halkının, din ve mukaddesat aleyhine tahrikât yapan 16 komünisti yok  etmesini &quot;Anadolu burjuvalarının barbarlığı&quot; diye vasıflandırıyor. Bu hareketi Türk polisi ve Millî Müdafaa<br/>
<br/>
		Cemiyeti (yani Müdafaa-i Hukuk Cemiyeti) yaptırmış diyerek Kurtuluş Savaşında önderlik eden ve Halk  Partisinin başlangıcı olan teşkilâtı tahkir ediyor. 16 serseri gebertildi diye yabancı bir devleti Türkiye işlerine<br/>
<br/>
		karışmaya kışkırtıyor. Bütün bunları yaptıktan sonra da yılan gibi Türkiye'ye süzülerek sizin partinize  girebiliyor ve geçen devrede mebusluğa kadar yükseliyor. Şimdi de Türk dilini yaratacak olan Dil Kurumunda  bütün dillerin Türkçeden çıktığını ispata yeltenecek kadar milliyetçilik yapıyor. Biz buna razı değiliz sayın<br/>
<br/>
		başvekil. Akıl ve mantık da razı değildir. Müstakil Türkiye'yi yaratan ve bu gaza topraklarının altında  sıradağlar gibi yatan şehitlerimizin ruhları da buna razı değildir. Siz, demokrat Türkiye'nin cidden demokrat<br/>
<br/>
		olduğuna' inandığımız başvekili herhalde milletin arzusunu yerine getireceksiniz. Buna inanıyoruz.  Sayın Başvekil!<br/>
<br/>
		Bu saydıklarım, komünist oldukları müspet vakalar ve vesikalarla bilinen kimselerdir. Yoksa bunların yanında  daha birçoklarını saymak her zaman kabildir. Boğaziçi Lisesinin son sınıfında iken arkadaşlarına karşı  komünizmin müdafaa ve propagandasını yapan, onların millî mukaddesat diye bildikleri şeyleri tahkir eden,  &quot;günün birinde hepiniz komünist zindanlarında çürüyeceksiniz&quot; diye bağıran ve hükümete haber verilmekle  tehdit olunduğu zaman: &quot;Ben karakola gidersem on beş dakikada çıkarım ama siz giderseniz kolay kolay  çıkamazsınız&quot; diye mukabil bir tehdit savuran &quot;Doğan Aksoy&quot;, nihayet Rusya'ya kaçarken yakalandığı, evrakı  arasında Moskova damgalı mektup zarfları bulunduğu, dolabında Lenin vesairenin fotoğrafları yakalandığı ve  millî mukaddesata karşı olan hareketleri arkadaşlarının şahitliğiyle sabit olduğu halde maalesef mahkûm  edilmedi. Davasında şahit olarak benim de bulunduğum bu komünistin bilâkis lise imtihanlarını vermesine  müsaade edildi.<br/>
<br/>
		Şimdi felsefe talebesi ola ak üniversitede bulunuyor. Esefle söylemek icap eder ki bugün Kars valisi olan  babasının nüfuz ve hatırı kullanılarak mahkûm edilmesi gereken bu mikrop, serbest bırakıldı.<br/>
<br/>
		Sayın Başvekil!<br/>
<br/>
		Bunları gören vatanperver Türk çocuklarının kafasından neler geçtiğini bir lâhza düşündünüz mü? Bu<br/>
<br/>
		çocuklar bazen bana: &quot;Testiyi kıranla suyu getiren bir olduktan sonra niçin çalışalım? Niçin yurdumuza bağlı  olalım&quot; diye sordukları zaman ben makul bir cevap veremedim. Bu cevabı sizden rica ediyorum.<br/>
<br/>
		Evet! Komünistler gizli propagandalarla ordumuzun arasına kadar sokulmaya çalışıyorlar. Yine esefle  söylüyorum ki hükümet bir ordu mensubu komünistliğe bulaşmış gördüğü zaman ciddileşiyor da binlerce  maarif mensubunu kıpkızıl, komünist gördüğü zaman aldırış etmiyor. Maarif şurasında &quot;aile bir zehirdir&quot;  diyerek cemiyetimizin temelini yıkmak isteyen bir Sadrettin Celal'i pedagoji profesörlüğünde tutmakla bütün  alay kumandanlarını komünistten seçmek arasında ne fark var?<br/>
<br/>
		Talim heyeti arasındaki komünistler kaynaşan Dil Fakültesinde solcu doçentlerin yapacağı zarar iki Yedek  Subay talebesinin komünistliğinden bin kere korkunç değil midir? Daha birkaç gün önce İstanbul  Tıbbiyesinde kimya doçenti Halit, asker talebelere hitaben: &quot;askerlerden nefret ederim&quot; diye bağırdı. Bu  sözün altında bir solcu temayülün açığa vuruluşunu sezmiyor musunuz?<br/>
<br/>
		Bu solcuların, artık eski fikirlerinden caymış oldukları da müdafaa makamında söylenebilir. Fakat &quot;sözü  namus saymak&quot; hususundaki geleneğimizi &quot;burjuva budalalığı&quot; diye gören komünistlerin verdiği söze  inanmak, vatan ve millet karşısında en büyük gaflet değil midir? Dün dönenlerin yarın yine  dönmeyeceklerine hangi teminatla inanabiliriz? Onlar samimî olarak dönmüş olsalar bile vaktiyle işlemiş  oldukları suçtan dolayı, hiç olmazsa bugün millet işlerine karışmak hakkından mahrum edilmeli değil mi  idiler? Tövbekâr olmuş bir fahişe, artık namuslu sayıldığı halde, nasıl namuslu ailelerin harimine alınmazsa  eski düşüncelerinden dönmüş olan komünistlerin de devlet harimine alınmamaları gerekirdi. Yüzellilikler de  affedildi. Fakat onlara hükümet makinesinde en küçük bir vazife veriliyor mu? Yüzellilikler acaba  komünistlere göre daha mı suçludurlar? Unutmamak lâzımdır ki bu komünistler yurdumuzun içinde kalıp  devlette yer işgal ettikçe yarın sınırlarda yurdu korumaya koşacak olan Türk çocukları kendilerini ve cephe  gerilerini emniyette saymayacaklardır. Acaba hangi düşünce ve hangi taktik, vatan çocuklarının bu  emniyetsizlik duygusunu gidermekten daha üstün tutulabilir? Fransa'da olup bitenler, hükümette yer almış  komünistlerin bir vatanı nasıl batırdıklarını parlak bir örnek halinde göstermiyor mu? Bu komünistleri ileride  Türkiye için seve seve can verecek Türkçü gençlerin tutabileceği yerlerden uzaklaştırmak farzı muhal, bir  meşe e doğursa bile, bu mesele, Türk oğullarını ıstırap içinde bırakmaktan doğacak milli zaaf kadar tehlikeli  olabilir mi?<br/>
<br/>
		Sayın Başvekil!<br/>
<br/>
		Bütün milliyetçi Türkler sizinle beraberdir. Sizden, tarihimizin bu çetin anında vatan düşmanı komünizmin  ezilmesini, bir daha başkaldıramayacak şekilde ezilmesini istiyorlar. Mevcut kanunlar kâfi değilse bu  bozguncular ocağının kökünü kurutmak için yeni kanunlar yapınız. Kanun, millî vicdanın maskesi olursa  mânâsı olur. Milli vicdan vatan düşmanlarının tepelenmesini istiyor. Yurtsever Türk çocuklarının gözü  önünde kötü bir örnek olan &quot;komünistlere mevki vermek&quot; usulünü derhal kaldırınız. Yukarıda verdiğim  örnekler yarının neslini yetiştirecek olan maarif sahasının bu mikroplarla nasıl bulaşmış olduğunu göste iyor.<br/>
<br/>
		Haydarpaşa Lisesindeki son hâdise bu ulaşıklığın görülüp bilinen son delilidir. Bu olaylar karşısında Maarif  Vekâletine de büyük bir vazife düşüyor: Bu vazife klâsiklerin tercümesinden, sanki yabancı dil ve hatta Türkçe  öğretimi pek yolund gidiyormuş da sıra kendisine gelmiş gibi bazı liselerde konulan Latince Yunanca  derslerinden daha ileri ve üstün bir vazifedir. Bu vazife Türk maarifini öğretmen olsun, öğrenci olsun, bütün  komünistlerden temizlemek vazifesidir. Maarif Vekâleti bir yandan dersine bir tek gün gelmeyen  öğretmenden doktor raporu isteyecek kadar güvensizlik gösterirken, bir yandan kanunlarımızla yasak edilen<br/>
<br/>
		fikirleri Türkiye'ye sokmaya çalışmış olanlara karşı şaşılacak bir güvenle hareket ediyor. Bunu Maarif  Vekâletinin kötü niyetine veya kasti hareketine yoramayız.<br/>
<br/>
		Çünkü o takdirde Maarif Vekâletinin de vatan ihanetinde ortaklığını kabul etmek icap eder. Bunu, olsa olsa,  gaflete verebiliriz. Her ne kadar bir vekilin gafleti mazur görülmezse de kendisine yapılan ihtarlarla bunu  tamir ederek iyi niyetini göstermesi her zaman kabildir. Aksi takdirde vekillik sandalyesinin, dilediğine  dilediği mevkii vermek için kurulmuş bir lüks sandalyesi olarak telâkkisi manası çıkar ki bunu da demokrat ve  halkçı Türkiye Hükümetine yakıştıramayız. Maarif Vekâleti şimdiye kadar İnönü Ansiklopedisiyle ve birçok  kitaptan ithafıyla devlet başkanına karşı olan bağlılığını göstermeye çalıştı. Bu bağlılığın samimi olduğunu  ispat zamanı gelmiştir. Millî Şefe karşı o hezeyanları yazmış olan vatan haini başta olmak üzere bütün bu  saydığım komünistleri hâlâ mühim vazifelerde tutmak bu bağlılıkla tezat teşkil eder. Bağlılığın ispatı için  bunların vazifelerine derhal son verilmesi zarurîdir. Hattâ, şimdiye kadar her nasılsa bir gaflet eseri olarak  bunları vazifede tutmaktan doğan utancı silebilmek için bizzat Maarif Vekilinin de o makamdan çekilmesi çok  vatanperverane bir jest olurdu.<br/>
<br/>
		(21 Mart, 1944, Maltepe),  Orkun, 2 Mart 1951, Sayı. 2  <b>TÜRK MİLLETİNE AÇIK MEKTUP  </b>Aziz Türk milleti!<br/>
<br/>
		3 Mayıs 1944 sonrasının, küçük mikyasta da olsa, hortlama temayülleri göstermesi karşısında vicdanımızın  sesine uyarak bu açık mektubu yayınlamağa ve senin asil vicdanına ve üstün aklıselimine hitap etmeğe karar  verdik.<br/>
<br/>
		Haklarında üvey evlât muamelesi yapılmak, imkân olsa bir kaşık suda boğulmak istenen ve muarızlarının  dilinde adları &quot;Irkçı Turancı&quot;ya çıkarılmış olan millî şuur yaratıcısı Türkçüler, bugün her zamandan fazla,  seninle dertleşmek ihtiyacını duymaktadırlar. Zira, öz vatanlarında, nahak yere ve neşriyat yolu ile vuku  bulan iftira ve isnat yağmuru karşısında kendilerine senin şefkatli, senin âdil, senin küçük hislere kapılmaz,  basit kinlere tenezzül etmez, iman dolu, temiz yüreğinden daha yakın, daha sıcak hiçbir varlık tasavvur  edemezlerdi.<br/>
<br/>
		Ey demokrasi ve hürriyet uğrunda binbir cefaya katlanan asil Türk milleti! Memleketimizde totaliter bir  zihniyetin şiddetle hüküm sürdüğü yakın bir mazide, 3 Mayıs 1944'te, milliyetçi gençliğin komünistliği,  komünistleri ve onları himaye edenleri tel'in için yaptığı, senin de takdirini kazanan, nezih ve manidar  nümayiş ve bu nümayiş bahanesiyle, aslında zayıf olan mevkilerinin sarsılmakta olduğu vehmine düşen  sandalye düşkünlerinin teşvik ve tahrik ederek yürüttürdükleri muhakemeler silsilesi malûmundur. Henüz  polis tahkikatı bile neticelenmeden, efkârı umumiye velveleye verilip dehşete düşürtülerek Türkçüler  hakkında yapılan gaddarâne neşriyatı elbette hatırlarsın. Radyolarla, nutuklarla, konferanslarla, derslerle,  gazete ve dergilerle, resmî kitap, tebliğ ve tamimlerle, imanlı Türk milliyetçisi olmaktan başka kabahatlari  bulunmayan Türkçülük aleyhinde senin kulağının nasıl doldurulduğunu; şuuru kaybetmişçesine vuku bulan<br/>
<br/>
		propagandalarla huzurunun nasıl kaçırıldığını da, elbette, unutmamışsındır.<br/>
<br/>
		Netice ne oldu?<br/>
<br/>
		Aylarca aleyhlerinde en gaddarâne şekilde atılıp tutulan Türkçüler;<br/>
<br/>
		İsimleri darağaçlarında &quot;vatan hainleri&quot; &quot;darbei hükümet yapacak ihtilâlciler&quot; &quot;Almanya ile işbirliği yapan  satılmışlar&quot; olarak sallandırılan Türkçüler;<br/>
<br/>
		Özlü bir vatan ve milliyet anlayışına; Türklüğe, istiklâl, Türk'e hürriyet, İçtimaî ve İktisadî refah ve adalet  idealine dayanan, şuurlu milliyetçilikleri, imansız telkinlerle Irkçılık-Turancılık şekline sokturulan Türkçüler;<br/>
<br/>
		&quot;Şeyh Sait isyanı müsebbiplerine, bolşeviklik maznunlarına ve hattâ mahpuslarına yapılmamış olan&quot; en ağır  işkenceler ve en bayağı muameleler,haklarında reva görülen Türkçüler;<br/>
<br/>
		Mütemadiyen aleyhlerinde sövülüp sayılırken, tek kelime ile nefislerini müdafaa imkânı verilmeyerek, gazabı  İlâhî ile yarışmak isteyen fânilerin hışmına uğramış zavallılar derecesine düşürtülerek, her şeyden üstün  bildikleri izzetinefisleriyle oynanmak istenen Türkçüler; seleflerinin yiğitlik ve celâdet meziyetlerine bihakkın  vâris bulunan şanlı Türk Ordusunun kahraman mümessillerinden teşekkül eden Askerî-Örfî mahkeme  tarafından, aleyhlerindeki isnatların hiçbiri varit görülmeyerek, toptan BERAAT ETTİRİLDİLER.<br/>
<br/>
		Asil Türk milleti! Tecelli eden bu sarih, kat'i ve âdil netice karşısında sen bir hayli hayret ve pek çok da  asabiyet duymuşsundur. Zira, aleyhlerinde o kadar kat'iyetle atılıp tutulan, sövülüp ayılan insanların toptan  beraati, senin için tam bir sürprizdi; Asabiyet duymuş olmalısın; zira, senin temiz kalpliliğinle, inanma  kabiliyetinle o kadar açıkça ve o kadar kaale almazcasına alay dilmiş oluyordu ki... Adı Irkçı- Turancıya  çıkartılan Türkçüler de, şeref ve namuslarına leke kondurulamamış vatandaşlar sıfatiyle, millet ve memleket  içindeki yerlerini tekrar almaktan memnundular. Aylarca mâruz kaldıkları gayri İnsanî muamelelerin  unutulamayacak hâtırasını hafızalarından silip atmaları mümkün olmasa da; müsebbiplerin tarziye vereceğini  umacak kadar safdilleşmeseler de; yakınlarının, dostlarının artık kendilerini &quot;tehlikeli şahıs&quot;, &quot;vatan haini&quot;  telâkki etmeyerek dertlerini ve çektikleri ıstırabı unutturmakta gösterdikleri dostça gayret, ihtirassız  gönüllerine bir bahar semasının ferahlığını serpiyor; bu da onlara bol bol yetiyordu.<br/>
<br/>
		Aradan aylar geçti. Memleketimizde esmeye başlayan demokrasi havasının aydınlığında iplikleri pazara çıkan  Türkçülük düşmanları, yeni hasımlarla uğraşmaktan Türk milliyetçilerine sataşmaya fırsat bulamaz oldular.  Demokrasi ile başları belâda idi. Hesap vermeye vermeye, millete verilecek o kadar hesap birikmişti ki...  Mızrağı çuvala sokmanın imkânı yok. Vaziyet pek müşkül ve çok berbat. Nisbî bir hürriyete rağmen, tarafsız  matbuatın devamlı hücumları altında, Kaf Dağlarına tırmanan burunlarının bir hayli sürtülmüş ve  binaenaleyh, nemrudâne huylarının biraz olsun hafiflemiş olduğu beklenebilirdi. Derken vâki ifşaat karşısında  şeref ve haysiyeti galeyana gelen sabık bakan Haşan Ali, Prof, avukat Kenan Öner Beğ aleyhinde bir dâva  ikame etti. İşte bu dâva dolayısıyle vuku bulan şehadetler, Türkçülerin beylik düşmanlarının &quot;mevkii  müstahkemlerini yeniden tehlikeye düşürmüş ve cemaziyülevvellerini açığa vurmak istidadını göstermiş<br/>
<br/>
		olacak ki, mütemadi darbeler altında bunalmış olmaları gereken bu adamlar, Türkçülük aleyhinde yeni  baştan ve hakikatin her an kendilerini yalanlamakta olmasından da zerrece sıkılmayarak, iftira ve isnat  çirkefini etraflarına saçmak için debelenmeye başladılar. Kırılası kalemlerde &quot;Irkçılık-Turancılık&quot; maskesi  altında milleti iğfal ve memleketi Almanlara peşkeş çekmek&quot; tarzında ifadesini bulan &quot;hiyaneti vataniye&quot;  töhmeti; vatanseverlikleriyle, millî olan her şeye şiddetli bağlılıkları ile, mertlik ve şeref anlayışları ile mahut  kalemşörlerin el ve dil uzatamayacağı muhteşem bir şahika teşkil eden Türkçülere, hâlâ, savrulmaktadır.<br/>
<br/>
		Bu ağır itham karşısında: Askerî Temyiz Mahkemesinin büyük bir celâdetle verdiği bozma kararına rağmen;  2 Numaralı Askerî-Örfî Mahkemenin toptan ve kat'î beraat hükmüne rağmen;<br/>
<br/>
		Anayasamızın ve diğer kanunlarımızın sarahatine göre, ne ırkçılığın ne de Turancılığın suç olamayacağının  kat'î surette tahakkuk etmesine rağmen;<br/>
<br/>
		Yabancılarla iştirak veya hiyaneti vataniye şüphesini tevlit veya teyit edecek en küçük bir emare dahi ortaya  konulamamış olmasına rağmen;<br/>
<br/>
		Türkçülüğün, Türk milletinin hayat görüşünden, ruhundan ve Türk tarihinin derinlikleriyle Türklüğün halihazır  zaruretlerinden ilham alan; milliyet, hürriyet ve İçtimaî adalet dâvalarını kendine dert edinmiş; tamamen  yerli ve millî bîr mefkure olduğunun bir mütearife hükmünde bulunmasına rağmen;<br/>
<br/>
		Demokrasiden, kanun hâkimiyetinden, eşit adaletten sık sık bahsedilmesine rağmen: Bir taraftan henüz polis  tahkikatı bile neticelenmeden kendilerine en ağır suçlar isnat olunan Türkçülerin temize çıkmaları için beraat  etmeleri dahi kâfi görülmezken; diğer taraftan, komünistlik maznunlarının, haklarındaki muhakeme sona  erinceye kadar temiz vatandaşlar olarak kalacakları beyan edilmek suretiyle ibda olunan muhteşem tenakuza  rağmen;<br/>
<br/>
		Böyle aşikâr tenakuz ve tezatların millî vicdanda huzursuzluklar yaratacağı bedihî olmasına rağmen:<br/>
<br/>
		İnsan iz'anının, insan mantığının, insan vicdanın isyanına, kükremesine rağmen susulamaz; Türkçüler susmayı  kendi ahlâk, kendi şeref, kendi mertlik, kendi insanlık anlayışlarına yediremez, kendi karakterleriyle  bağdaştıramazlar! Zira, her Türk gibi onlar da; şerefli insanlar olarak doğdular; şerefli insanlar gibi yaşamak  ve ölmek isterler. Zatî şereflerini korumak için feda olunamayacak hiç bir maddî veya manevî varlık tasavvur  edemezler. Türkçülerin her şeyleri gasb ve müsadere olunabilir; fakat şerefli kendilerinindir. Onu ne Falih  Rıfkı ve emsali ne de başka hiç bir kuvvet gasp edemez; hiç bir kuvvet şerefleriyle oynayamaz! Hiç bir kuvvet  karşısında susmamak ve boyun eğmemek, iftiharla söyleriz ki, en baş meziyetimizdir ve daima da öyle  kalacaktır! Bir Türkçü, dik başını eğecek iki kuvvet tanır: TANRI ve millî vicdanının mâkesi olan KANUN!<br/>
<br/>
		Aziz Türk milleti!<br/>
<br/>
		Türkçülük düşmanlarının vicdana ağır gelen bu haksız tecavüzleri karşısında mahkemeye gitmek ve  mütecavizleri birer birer mahkûm ettirmek tamamen mümkün ve kabildir. Ancak Türkçüler şimdilik bunu  yapmıyorlar ve yapmayacaklar. Zira mütecavizlerden daha açık ve daha esaslı hesap sorulacak günler  mukadderdir ve muhakkaktır! Onun için sana hitap ve senin aklı selimine iltica ettik! Hükmünü sen ver!<br/>
<br/>
		Bu vesile ile Cumhuriyet Hükümetinden, Cumhuriyet Adliyesinden ve İstanbul Örfî İdare Komutanlığından  gayet sarih ve hâlis bir talebimiz var:<br/>
<br/>
		Türkçülerin yabana, herhangi bir devletle irtibatlarını ispat eder mâhiyette herhangi bir vesikaya mâlik iseler  idamlarının dahi mucip olsa ortaya konulması lâzım gelir! Bu hitap, ayni zamanda, Falih Rıfkı Çelebi ve  rüfekâsına da şâmildir; onlar da, erkek ve mert iseler, palavrayı bırakıp sarih konuşsunlar ve delilleri varsa  efkârı umumiye önünde ortaya döksünler. Zira, &quot;zahir halin aksini iddia eden kimse, müddeasını ispatla  mükelleftir&quot; ve buna mecburdur! Şunu bilelim ki, Türk vatandaşının şeref ve haysiyetiyle oynamak yetkisine  &quot;Kanun&quot; dahi mâlik değildir; aksi takdirde &quot;İhkakı hak&quot; meşru olurdu.<br/>
<br/>
		Aziz Türk milleti; huzurunda hürmetle eğiliyoruz; Çünkü, en büyük, en gerçek, en yüce kuvvet sensinü.<br/>
<br/>
		Zulmün topu var, güllesi, kal'ası varsa, Hakkın da bükülmez kolu, dönmez yüzü vardır. Göz yumma güneşten,  ne kadar nuru kararsa Sönmez edebî her gecenin gündüzü vardır.<br/>
<br/>
		Kürşad, 1947, Sayı: 4<br/>
<br/>
		<b>BOZKURT KORKUSU</b><br/>
<br/>
		Bozkurt millî sembolümüzdür. Türkler çok eski çağlarda, totem devrinde kendilerinin bir Bozkurt'tan  türediğine inanmışlardır. Böylece Gök Türkler dişi, Dokuz Oğuz-On Uygurlar erkek Bozkurt'un soyu sayılmış,  Kun yani Oğuzlar'a ise Bozkurt büyük yürüyüşlerde kılavuzluk etmiştir.<br/>
<br/>
		Totem ve itibarî ata her millette, boyda, urukta vardır. Bunlar milletin vicdanına siner, ilmin bugünkü  ilerleyişi karşısında insanların kurttan türemesine imkân olmadığı kabul olunmakla beraber Bozkurt millî  sembol olmakta devam eder.<br/>
<br/>
		&quot;Bozkurt da ne oluyormuş? Nihayet bir hayvan&quot; deyince iş değişir. O zaman dünyada hiçbir şeyin manevî  değeri kalmaz. Kutlu tanınan, sevilen, sayılan her varlığa bir kulp takılır: &quot;Ana&quot;, nihayet çocuğu dünyaya  getiren bir dişidir. &quot;Bayrak&quot;, renkli bir bez parçasıdır. &quot;Devlet Başkam&quot; herhangi bir adamdır. &quot;Anayasa&quot;  sıralanmış maddelerden ibarettir. &quot;Ahlâk&quot;, açıkgözlerin ahmakları yolmak için uydurduğu bir yalan, &quot;aile&quot; ve  &quot;disiplin&quot; insanlara sıkıntı vermekten başka rolü olmayan lüzumsuz şeylerdir.<br/>
<br/>
		Denk kuvvetteki iki komşu devletten birindeki millet yukarıdaki tarifleri kabul etmiş, İkincisi kutlu prensip ve<br/>
<br/>
		varlıklara inanmışsa bu İkincisi günün birinde ötekini mutlaka yener, hatta haritadan siler.<br/>
<br/>
		Ebedî barış teramesine inanmak cehalet, hamakat, ihanettir. Ebedî barışın asla gelmeyeceğine, milletler ve  devletler arasındaki kıran kırana güreşin sonuna kadar devam edeceğine en iyi örnek son Pakistan- Hindistan  çatışmasıdır. Dünyanın en sefil ve süfli milleti olan Hintler elegeçen fırsatı kaçırmayarak Doğu Pakistan'ı,  ilerde yutmak üzere Pakistan'dan koparmasını başardılar.<br/>
<br/>
		Coğrafyası ve tarihi bakımından tehlikeli bir bölgede yaşayan Türkiye güçlü olmaya mecburdur. Güçlü  olmanın şartlarından biri manevî alanda kuvvetli olmak, millet fertlerini birleştirecek prensiplere,  sembollere, şahıslara bağlanmaktır.<br/>
<br/>
		Türkiye'de, Türkçülükle komünizm çarpışırken hükümet iki tarafa da aynı gözle bakamaz.<br/>
<br/>
		Biri yurdu büyütmek, biri parçalayarak başka devletlere bağlamak olan iki fikri eşit tutmak çılgınlıktır.<br/>
<br/>
		Konya'da çıkan &quot;Yeni Meram&quot; gazetesinin 7 Ocak 1972 tarihli sayısında, oradaki Selçuk Eğitim  Enstitüsü'ndeki olaylardan bahsolunuyor. Öğrencilerden 300'ü aşan bir topluluk, okula Bozkurtlu rozetle  geldikleri için okul müdürü &quot;Yusuf Ziya Beyzadeoğlu&quot; bunları Disiplin Kuruluna vererek cezalandırmış.  Bozkurtlu rozetle gelirlerse, okula alınmamaları kararlaştırılmış.<br/>
<br/>
		Bozkurtlu rozet millî-tarihî bir semboldür. Türk Devletinin bir okulunda bunu takanları cezalandırmak aklın,  idrâkin, millî şerefin, millî duygunun asla kabul edemeyeceği bir davranıştır.<br/>
<br/>
		&quot;Yeni Meram&quot; gazetesine göre müdür bu hareketi şöyle tevil etmektedir: 30 Aralık günü 300'e yakın  öğrencinin Bozkurt rozeti takarak okula geldikleri görüldü. Öğrenciler arasında bu durum huzursuzluklara,<br/>
<br/>
		kıpırdanmalara neden oldu. Biz öğrencilerimize rozet takmanın yasak olmadığını, yalnız Bozkurt rozetiyle  enstitüye girmelerinin kesinlikle yasaklandığını bildirdik. Bu karara uymayan öğrencileri sınıfa almadık.<br/>
<br/>
		Müdür bu kararın sebebini geçen yılkı olaylarda arayarak şöyle diyor:<br/>
<br/>
		Öğrencilerimizin kimisi Mao şapkası giydi, sol yumruğunu kaldırdı. Kimi kalpakla okula geldi. Sağ yumruğu ile  selâm durdu. Ardı arkası kesilmeyen çatışmalar çıktı. İşte biz bunların önüne geçmek ve bu ortamı silmek için  bazı tedbirler almayı kararlaştırdık.<br/>
<br/>
		Yani müdür, sıtmayı cibinlikle tedavi etmeye kalkmış. Bir kere Maocularla kalpaklıları eşit tutmak dünyadan  haberi olmamak demektir. Maocunun görevi ve düşüncesi Türkiye'yi yıkmak, kalpaklı dediği Türkçülerinki ise  yaşatmaktır. Müdür, Maocu dediği vatan hainlerini topyekûn tardetmediyse görevini yapmamış demektir.  Onlar yarın öğretmen olarak Türk çocuklarını zehirleyecekler, bunun günahı şu garip isimli Beyzadeoğlunda  olacakt. Bir de kalpaklıların selâm verdikleri hakkındaki söz müdürün kavl-i mücerredidir. Türkçüler yumruk  kaldırarak değil, adam gibi selâm verirler.<br/>
<br/>
		Bozkurt rozetinden tedirgin olanlar varsa milliyetçilik düşmanı olan kimselerdir. Onların yola getirilmesi  lâzımdır. 12 Mart Muhtırası Bozkurt rozeti taşıyanlara değil, sol yumrukla selâm verenlere karşı yapıldı.<br/>
<br/>
		Millî Eğitim Bakanı'nın dikkatini çekiyorum: Bu işe el koyarak olayı aydınlatsın.<br/>
<br/>
		Konya Eğitim Enstitüsündeki öğretmenlere acımamak da elden gelmiyor. Demek bunların içinde Bozkurdun  ne olduğunu bilen kimse yokmuş. Peki bunlar ne bilir?<br/>
<br/>
		Atatürk'ü değil mi? Onu da bilmezler. Bilselerdi Atatürk hakkında İngilizce &quot;Bozkurt&quot; diye kitap yazıldığından  haberleri olacaktı.<br/>
<br/>
		Bozkurt'tan bu korku neye?<br/>
<br/>
		Yoksa Beyzadeoğlu kendisini kuzu mu sanıyor? 19 Ocak 1972, Ötüken, Sayı: 98<br/>
<br/>
		<b>MİLLİ BAYRAM</b><br/>
<br/>
		Bayram, Türkçe kökten gelme bir kelimedir. Toplu bir halde sevinme ve eğlenme anlamına gelir. Buna göre  milli bayramların da bütün milletçe kutlanan gün olması gerekmektedir.<br/>
<br/>
		Nedendir bilinmez, bizdeki bayramlarda ortaklaşa sevinç yoktur. Bayramlar, aklı başında olanlara gizli bir  hüzün, aklı başında olmayanlara aşırılık vermektedir. Bayramlar, iyi vatandaşlara değil, kalabalıktan çıkar  sağlamak isteyen yankesicilerle kadınlara sarkıntılık eden aşağılık tabakaya yaramaktadır. Bayram bir  külfettir.<br/>
<br/>
		Polis için, postacılar için bayramın geçmesi bayram olmaktadır.<br/>
<br/>
		Her şeyde olduğu gibi bayramda da &quot;değer&quot; onun azlığındadır. Roma ve Bizans çöküş çağ arında bayramların  çokluğu ile dikkate çapıyorlardı. Yirminci yüzyılın huzursuz ülkelerinden Meksika'da da bayramların pek çok  olduğu söyleniyor.<br/>
<br/>
		Son yıllarda Türkiye'de de bayramların bollaşmış olması, üzerinde durulacak bir meseledir. Her olayı bayram  yapmakla milletler hiçbir şey kazanmaz. &quot;Deliye her gün bayram&quot; atalar sözündeki gizli hüküm çok  yerindedir. Bayramların çokluğu onun değerini baltalar. Bayramın bir zümre bayramı değil, millet bayramı  olması için hiçbir ferdin &quot;Hayır&quot; diyemeyeceği günlere rastlaması şarttır. Bir zamanlar, meşrutiyetin ilân  edildiği gün olan 23 Temmuz, bayramdı. Hattâ Cumhuriyetin ilânından sonraki birkaç yıl, bayram olarak  kutlanmasına devam edildi.<br/>
<br/>
		Milli bayramların bütün milletçe itirazsız benimseneceği bir gün olması için bunun ya bir bağımsızlık günü,  yahut da tesiri çok ileriye uzanan ve kader değiştiren kesin sonuçlu bir zafer günü olması lâzımdır. Siyasî bir  rejimin ilân edildiği gün milli bayram, olamaz. Orejimi beğenmeyen, benimsemeyen, hattâ ona düşman olan  vatandaşlar vardır ve nihayet siyasî rejimler de ebedî değildir. Uzun süre sonra olsa da eskiyip değişe ektir.  Fakat bağımsızlığın yahut büyük bir zaferin kazanıldığı günün milli değeri asla değişmeyecektir.<br/>
<br/>
		Bundan sonraki yıllarda, bilim alanında kazanılacak zaferlerin de bayram olması beklenebilir. Meselâ insan  ıstırabının büyük kaynağı olan kanser hastalığına kesin çarenin bulunduğu gün, şüphesiz büyük bayram  olacaktır.<br/>
<br/>
		Bizim, kökleşmiş olan iki dinî bayramımızın dışındaki milli bayramlarımızdan bazıları okullar ve öğrencilerin  aleyhine olmaktadır. Okul tatillerinin yaklaştığı Mayıs ayındaki 1,19 ve 27 Mayıs bayramları öğretmenlere  öğrencileri son kontrolden geçirme imkânını azaltmakta, hele 19 Mayısın prova ve hazırlıkları birkaç güne  mal olmaktadır.<br/>
<br/>
		19 Mayıs'ın Atatürk'ün hâtırasına saygı ve Kurtuluş Savaşının başlangıcı olduğu söylenecek. Başlangıca  bakılırsa daha ileriki günlere gitmek gerekeceği gibi Atatürk'ün hâtırasına saygı daha saygılı bir şekilde ve  başka türlü de yapılabilir. Onun, çok üstün Yunan kuvvetlerine karşı 13 Eylül'de kazandığı Sakarya Zaferi (ki o  zamana kadar Cihan Tarihinde en uzun meydan savaşıdır) elbette Türk Tarihi bakımından 19 Mayısta  Samsun'a çıkışından çok mühimdir. Kaldı ki Atatürk'ün Samsun'a çıkış tarihinin 17 Mayıs olması ihtimali de  vardır. (1)<br/>
<br/>
		Burada asıl dokunmak istediğimiz konu tarihimize yakışır milli bayramın hangisi olması gerektiğidir. Bu, öyle  bir gün olmalıdır ki siyasî inançlarla, zümrecilikle ilgisi olmasın ve bütün Türkler onu itirazsız kabul etsin, hiç  olmazsa tedirgin olmasın.<br/>
<br/>
		Eski atalarımız Gök Türkler'de kağanın, kızdırılmış demiri örse koyup çekiçle dövdüğü gün, kim bilir kaç  yüzyıla dayanan milli bayram günü idi. Demiri eriterek kurtulmayı, belki Ergenekon'dan çıkışı temsil  ediyordu. Bunun hangi güne rastladığım kesin olarak bulmak suretiyle yeniden bayramı yapmak çok yerinde  olur. Bu bir milli tarihe yöneliş, geleneğe dönüş olacaktır.<br/>
<br/>
		23 Mayıs 1040 günü, Selçukluların kazandığı büyük Dandanakan zaferinin ve Selçuklu devletinin kuruluş  günüdür. Bugünkü Türkiye, bu Selçuklu devletinin devamıdır. Gerçi bazı tarihçiler yalnız Anadolu  Selçuklularını Türkiye olarak kabul ediyorlarsa da ben bu düşünceye katılmıyorum. Çünkü bir devlet daima  aynı sınırlar içinde kalmaz. Türkiye, ilk kurulduğu toprakları kaybedip sonradan aldığı ülkelerde tutunmuş  olmanın özelliğine sahiptir. 26 Ağustos 1071 Malazgirt zaferi şan ve şeref, aynı zamanda milli şuur  bakımından milli bayram olacak bir gündür. 26 Ağustos aynı zamanda Büyük Taarruzun da başladığı gündür.<br/>
<br/>
		30 Ağustos 1922 Başkumandan=Rum Sındığı savaşının kazanıldığı gündür. Türkiye'nin kuruluş senesidir.<br/>
<br/>
		13 Eylül 1921 Sakarya Zaferi bir &quot;Sath-ı müdafaa&quot; savaşıdır. Bir kahramanlık destanıdır. Sonuçları bakımından  da çok büyüktür. Bu zafer yalnız Türkiye'de değil bütün Türk dünyasında sevinçle kutlanmıştır.<br/>
<br/>
		Bunlar arasında en mühimleri Ergenekon ve Dandanakan günleridir.<br/>
<br/>
		Devlet tarafından kurulacak bir komisyonun milli bayram konusunu iyice inceleyip karara varmasından sonra  anayasada gerekli değişiklik yapılarak milli bayramlar son şeklini almalı ve bundan böyle de yeni milli  bayramların sık sık sosyal hayatımıza girmesi önlenmelidir.<br/>
<br/>
		Bollaşanın değersizleşeceği unutulmamalıdır.<br/>
<br/>
		(1) Profesör Jaeschke'nin &quot;Türk İnkılâbı Tarihi Kronolojisi&quot; adlı enerinde (1,39) Mustafa Kemâl'in Samsun'a  çıkış tarihi hem 17 Mayıs, hem de Atatürk'ün nutkuna göre 19 Mayıs olarak gösteriliyor. Atatürk, Samsun'a  çıkış tarihini fırtınalı olaylardan ve yıllardan sonra anlatırken aldanmış olabilir. Kendisinin 16 Mayısta  İstanbul'dan hareket ettiği kesinlikle bellidir. Bandırma gemisi 14-15 mil hızında idiyse onu 24-30 saat sonra  Samsun'a ulaştırmış olabilir, Herhalde bu tarih yeniden incelenmeye muhtaçtır.<br/>
<br/>
		Ötüken, 28 Mayıs 1966, Sayı: 29<br/>
<br/>
		<b>TÜRK MİLLETİNE ÇAĞRI</b><br/>
<br/>
		Milletimiz Orta Asya'daki hayatının en eski yüzyıllarında atı ehlileştirmek suretiyle mesafeleri kısaltmayı  bilmiş, böylelikle geniş bölgeleri kontrol etmek imkânını bularak büyük devlet kurmak başarısını sağlamıştır.  Başka milletler ancak şehir devletleri kurabilirken, birçok şehirleri de içine alan bu devletler, Türklerde cihan  hâkimiyeti ve büyük ülkülere bağlanma düşüncelerini doğurmuştur.<br/>
<br/>
		Hun, Gök Türk ve Osmanlı imparatorlukları bu büyük ülkünün sonucu olup cihan tarihinde bunlarla  kıyaslanabilecek devletler olarak yalnız Roma ve Abbasiler gösterilebilir.<br/>
<br/>
		Milletimiz, tarihinin her devrinde büyük devlet sahibi olmuş ve 1918 yılına kadar, en güçsüz zamanlarımız da  dahil olmak üzere, Türkiye daima büyük devlet sayılmıştır. Fakat Birinci Cihan Savaşında yenilip  topraklarımızın yarısını elden çıkarmamız üzerine, Türkiye, ar ık büyük devlet olmak vasfını kaybetmiştir.  Toprağın yüz ölçümü, nüfus, tarih, askeri güç, bilim, sanayi gibi türlü faktörlerin muhassalası olan büyük  devletlik bugün Amerika, İngiltere, Rusya, Fransa, Almanya, Japonya, Çin, Hindistan, Brezilya ve Kanada'nın  inhisarındâdır.<br/>
<br/>
		Cumhuriyet devrine kadar milletimiz, bilinen ve görünen düşmanlarla mücadele ediyordu. Bu düşmanlar bazı  devletlerle kendi tabamız olan bazı gayri Türk unsurlardı. Fakat cumhuriyetle birlikte, iş değişti. Devlet ve  teba olarak düşmanlarımız azaldığı halde yepyeni bir düşman, Türk milletini, tarihin en büyük tehlikesiyle<br/>
<br/>
		karşı karşıya getirdi. Şimdiye kadarki düşmanlarımız, Türkiye'nin bazı parçalarım istemekle yetiniyorlardı.  Sevr barışında bile, ordusuz da olsa, küçük bir Türkiye bırakılmıştı.<br/>
<br/>
		Fakat yeni düşman böyle değildir. Yeni düşmanın plânlı hedefi Türkiye'nin topyekûn yok edilmesidir. Bu  düşmanın adı komünizmdir.<br/>
<br/>
		Yeni düşmanın tehlikesi, gizliliğinden ve saf insanları aldatacak yalanlarından doğmaktadır. Bir konu üzerinde  temelli ve sağlam düşüncesi, kanaati olmayan insanlar, o konu hakkında yapılacak propagandaya kendilerini  kaptırabilirler. Bu, insan yaradılışının icabıdır. Bu kendini kaptırma, karşı bir propaganda ile düzeltilmezse  daha da tesirli olur. Kimine refah ve zenginlik, kimine tatmin edilmemiş cinsî isteklerin doyurulması, kimine  büyük insanlık ülküsü diye anlatılıp gösterilen komünizm, birçok saf insanları avlayabilir. Bütün bunlar  Türklük yapımıza indirilmiş birer darbedir.<br/>
<br/>
		Türkiye'nin kalkınması dâvası aynı zamanda onun tekrar büyük devlet olma davasıdır. Bu sebeple millî  dâvayı, sadece servetin daha adilâne dağıtılması diye almak, millî ruhu anlamamak hattâ onu inkâr etmek  demektir. Çünkü servet dâvası yalnız maddeye ilişkin olmakla İnsanî ihtiyaçların tamamını ifade etmekten  uzaktır. Madde île birlikte mânâ da olmalıdır ki Türk toplumu ihtiyaçlarını karşılamış sayılsın.<br/>
<br/>
		Yalnız servet ve refah bir topluma bahtiyarlık getirmez. Olsa olsa hayvanî bir rahatlık getirir. İsviçre  çiftliklerindeki inekler de ahır, yem, bakım mükemmelliği yönünden refah içindedirler. Fakat bahtiyar  sayılamazlar. Çünkü bahtiyarlık ruhî hazlarla duyulan bir haldir ve yalnız insanlara mahsustur. Ruh dediğimiz  manevî değer yalnız insanlarda vardır.<br/>
<br/>
		Yirminci yüzyılda müspet ilimin ve batı medeniyetinin ışığı altında, medenî milletlerin ve toplumların dine  bütün varlıklarıyla sarılmış olduklarım görüyoruz. Çünkü Tanrı inancı ve dolayısıyla din, fert olarak da, millet  olarak da vazgeçilmez manevî ve ahlâkî büyük bir dayanaktır. Bu sebeple, bugünkü Türk dünyasının  dayandığı iki esaslı temelden birisini teşkil eden İslâm dininin, millî varlığımızın ayrılmaz bir parçası olduğuna  inanıyoruz.<br/>
<br/>
		İnsanı hayvandan ayıran özellikler; utanma, ülküye bağlanma ve bir iman ve fikir uğrunda ölebilmek  hasletleridir. Utanan insan suç işlemekten ve ayıplanmaktan sakınır. Ülküye bağlanan insan maddî sıkıntılara  şikâyetsiz katlanır. Bir iman ve fikir uğrunda ölen insan da kendisinden sonra geleceklerin terbiyesinde  olağanüstü rol oynar. Bunların madde ile ilgisi yoktur.Türkiye'nin kalkınmasını düşünürken, fertlerin yalnızca  refahını düşünmek, memleketi kuvvetlendirmeye yetmez. Refah içinde ve ileri bir memleket, ahlâk ve fikir  bakımından da üstün değilse, yıkılmaya mahkûmdur. Fertlerinde bir fikir için ölmek hasleti bulunmayan  milletler, düşman saldırışı karşısında da ölmekten kaçınacakları için, o refahtan hiçbir hayır gelmeyecektir.<br/>
<br/>
		Halbuki Türkler, yüzyıllar boyunca, büyük devlet kurma ülküsünü taşımış bir millet oldukları için, onları  kalkındırmak aynı durumdaki başka milletleri kalkındırmaktan daha kolaydır. Fedakârlığa dayanan kalkınma  hamlesini, Türk milleti birçok milletlerden daha hızlı yapabilecek kabiliyettedir. Fakat yüzyıllar boyunca  kudretli önderler tarafından idare edilmiş olan Türk toplumu, tarihinin her çağında olduğu gibi bugün de  büyük kılavuzlar istemektedir.<br/>
<br/>
		Millî şuur ve gurura malik liderlerin en büyük faydası, toplumu aşağılık duygusuna düşmekten korumaktır. Bir  millet büyük iş yapabilmek için, kendisinin büyük millet olduğu inancını duymalıdır. Atatürk devrinde, Türk  milleti nüfus, servet, teknik ve kültür bakımından bugüne göre çok geride olmasına rağmen manevî güç  bakımından kudretliydi ve onun içindir ki kendisinde her tehlikeyi yenebilmek inanç ve kuvvetini buluyordu.<br/>
<br/>
		Halbuki liderler ve aydınlarda aşağılık duygusu olursa, o milletin kalkınmasına imkân yoktur. Çünkü kalkınma  hamlelerinin boşuna olacağı kuruntusu ruhlara işlenmiş, gönüller ümitsizlikle dolmuştur.<br/>
<br/>
		Zafer hiçbir zaman, mahvolduklarını sananlar tarafından kazanılamaz.<br/>
<br/>
		Kalkınma hamlesi hiç şüphesiz bilim metotları ile olacaktır. Fakat milletimizin toplum ve fert psikolojisiyle  tarihî, millî gelenekleri, sosyal yapısı da hesaba katılmazsa, bilim metotları ile davranış gerekli başarıyı  sağlayamaz. Çünkü nasıl ilâçlar, aynı hastalığa tutulmuş insanlar üzerinde aynı tesiri göstermiyorsa, bilim  metodu da her toplum üzerinde aynı sonucu vermeyecektir. Bilim metodu, öndüşüncelerden sıyrılmayı da  emreder. Bu sebeple Türk milletinin siyasî rejimin ne olması gerektiği hakkında açıkça konuşmanın zamanı da  gelmiştir. Rejimler gaye değil, milletlerin saadeti için birer vasıtadır. Bu sebeple milletler, tarihleri boyunca  bazen rejim değiştirmişlerdir. Bir bakıma rejim, milletlerin elbisesidir. Şahıslar gibi milletler de zaman ve  mekâna göre elbise giyerler. Sıcak bölgeler için pek uygun olan ketenden göğsü açık bir elbise, soğuk iklim  bölgelerinde nasıl insanın ölümüne sebep olursa şu veya bu rejim de bazen milletin çökmesini hazırlayabilir.  Bugün içinde bulunduğumuz siyasî ve sosyal şartlara göre bize uygun gelen toplum elbisesi, yani rejim  demokrasidir. Milletimizde bu fikir günden güne yerleşip kökleştiği gibi, birlikte hareket etmeye mecbur  olduğumuz müttefiklerimizin rejimi de budur.<br/>
<br/>
		Fakat, demokratik rejimde kalmaya kararlı ulusumuz, demokratik olmayan eski tarihimizi ve bize övünç  veren kahramanlarımızı saygı ile anmamıza asla engel olamaz. Çünkü mazisini hor gören bir millet, ancak  şerefsiz insanlardan mürekkep bir topluluk olabilir. Şunu da gözden uzak tutamayız ki, demokrasinin başarılı  olması, toplumdaki millî şuurun kuvvetiyle orantılıdır.<br/>
<br/>
		Türk milletinin kalkınması derken, bu harekete, gönülleri heyecanla çarptıracak ve yurttaşları fedakârlığa ve  hattâ kahramanlığa sürükleyecek bir anlam vermek için kalkınma hedefinin Büyük Türkiye olması, birinci  şarttır. Kültürü, bilimi, tekniği ile birlikte ahlâkî ve erdemi ile de ileri ve üstün olacak Türkiye.. Yoksa, sadece  refah ve zenginlik için yapılacak hamlenin, bir ticaret evi hareketinden farkı yoktur.<br/>
<br/>
		Devlet ile ticaret müessesesi başka başka şeylerdir. Ve devlet olmayı ticaret müesses olmakla karıştıran  topluluklar, daima başkalarının gölgesinde yaşamaya ve ilk darbede yıkılmaya mahkûmdurlar. Büyük bir  tarihin vârisi olarak Türk kalmaya azmetmiş bulunduğumuz için, bizi milliyetimizden uzaklaştırmak isteyen ve  Türklüğü birinci plâna almayan her fikrin ve her ülkünün karşısındayız.<br/>
<br/>
		Devlet sahibi Türkler olarak siyasi sınırlarımız dışında kalan Türklere karşı ilgisiz kalamayız. En küçük, güçsüz  ve yeni devletlerin bile sınır dışı soydaşlarına karş ilgisi varken, henüz bağımsız bile olmaya Cezayir, ne<br/>
<br/>
		Sahra'da, ne de kıyılarındaki Fransız sermayesine ve çoğunluğuna karşı bir hak tanımazken, tarihinin en  büyük imparatorluklarını kurup birçok milleti idare etmiş bir toplum olarak, siyasi sınırlarımız dışındaki  Türkleri düşünmek vazifesinden asla geri kalamayız.<br/>
<br/>
		İmzamızı attığımız Birleşmiş Milletler Anayasasına dayanarak, siyasi sınırlarımız dışındaki Türklerin de  bağımsız olarak ve yabancı hakimiyetinden kurtulmak davalarını desteklemek hem milli borcumuz, hem de  insanlık görevimizdir. Henüz yamyamlık devrisini bile büsbütün atlatamamış olan toplumlara devlet kurma  hakkı tanınırken, medeni ve üstün kabiliyetli millet olan Türklerin şurada burada tutsak hayatı sürmelerini  kabul edemeyiz. İyi çalışan ve şuurlu ellerde bulunan bir Türk hâriciyesinin, bu hakkı bütün dünyaya  tanıtacağından eminiz.<br/>
<br/>
		Bugünkü çok tesirli silahlar karşısında savaşı istememekle beraber, artık bir daha savaş olmayacak diye  yapılan propagandalara inanmayız ve bu propagandayı, bizi gevşetmek için yapılmış bir düşman hilesi  sayarız. Askeri hazırlıkların alabildiğine arttığı bir dünyada, dünyayı karıştıran hain kuvvetler tasfiye  edilmedikçe, savaşın daima yapılacağına inanmış olarak, milletimizin askerlik geleneğine tekrar dönmesini  lüzumlu buluruz.<br/>
<br/>
		Askerlik geleneği bugünkü milletlerin hepsinden eski bir millet olarak ordumuzun yeni baştan ve bize layık  şekilde düzenlenmesine ve müttefiklerimiz ile standart silahlar kullanmak mecburiyeti dışında, askeri  özelliklerimizin korunmasına şiddetle taraftarız. Askerlik çok şerefli ve güç bir meslek olduğu için, subay ve  astsubaylarımızın erdemli aile çocuklarından seçilmesini ve fedakarlıklarına karşı bazı imtiyazları bulunmasını  doğru buluyoruz.<br/>
<br/>
		Büyük devlet olmanın şartlarından biri de zengin ve kudretli bir dile sahip olmaktır. Milli ihmaller dolayısıyla  gelişmemiş olan kökü kuvvetli dilimizi, büyük bir bilim ve sanat dili haline getirmek ihmal olunamayacak bir  davamızdır. Ne melezleştirilmiş eski dil, ne de öz Türkçe denilen uydurma dil, büyük bilim ve edebiyat dili  olamaz. Terimleri Türk köklerinden üretme, konuşma dilinde Türkçeyi veya Türkçeleşmişi seçme esasında  olan &quot;Arınmış Türkçe&quot;ye taraftarız. İnsanın yüreği ne ise, milletin dili de o olur. Bu değerli varlık, gerçek  değerlerden meydana gelecek bir akademi ve milli şuura malik uzamanlar ve sanatçılar eli ile korunmalıdır.<br/>
<br/>
		Millet olarak yaşamak isteyen toplumlar, kendi milli özelliklerini kıskançlıkla korurlar. İskoçların etek giymesi,  Hintlilerin bize garip gelen kıyafetleri gibi, biz de Türk kültürüne ait özelliklerimizi saklamaya, milli tarihimizin  kadrosunu çizmeye ve gerekirse, dilimizin bütün inceliklerini ifade edebilmek için alfabemize bir iki harf daha  katmaya taraftarız.<br/>
<br/>
		Milli gelirin adaletle üleştirilmesi, Türk toplumu için de elbette milli bir gaye ir. Ferdi ihtiyaçların rahatça  karşılanabildiği, refahın yaygın bulunduğu bir ülkede, toplumsal adalet davası gerçekleşmiş olur ve böyle bir  davadan bahsetmeye de lüzum kalmaz. Bu sebeple, bir yandan toplumsal adalet tedbirleri alır ve onları  sağlam kanuni esaslara bağlarken, diğer taraftan da eğitim ve öğretimi yayarak ve ayrıca memleketimizi  iktisadi alanda hızla kalkındırarak, toplumsal adaletin ortamını hazırlamamız gerekir. Aksi takdirde toplumsal  adalet davasının, özellikle geri ve yoksul ülkelerde, komünizm silahı haline geleceği asla unutulmamalıdır.<br/>
<br/>
		Çünkü komünizm, yoksulluk, gerilik ve bilgisizlik bataklıklarından açan bir çiçektir.<br/>
<br/>
		Sosyalizm, komünizmi önlediği yolundaki iddialar doğru değildir. Amerika'da sosyalist bir parti olmadığı,  rejim tamamen kapitalist ve liberal esaslara dayandığı halde komünizm yoktur. Toplumsal adaletin tam veya  çok miktarda uygulandığı memleketlerden Kanada'da Liberaller ve Muhafazakarlar; Belçika'da Hıristiyan  Demokratlar, Avusturya'da Katolik Halkçılar, İngiltere'de Muhafazakar (1950'den beri) hâkimdir. Bu  memleketlerin çoğunda sosyalistler küçük birer partidir.<br/>
<br/>
		Partiler ve sosyalizm hakkında tecrübesi o mayan geri memleketlerde ise sosyalizm, komünizmin öncüsü  rolünü oynamaktadır. Küba'da olduğu gibi... Bu sebeple, demokratik düzen içinde ve huzurla gelişme  istediğini duyduğumuz bir zamanda, bize türlü huzursuzluklar getirip memleketimizi komünist yapmaya  çalışacak sosyalizmin aleyhindeyiz.<br/>
<br/>
		Memleketimizdeki bütün sosyalist hareketlerde komünizmden hüküm giymiş sabıkalıların bulunması, en  büyük delilimizdir.<br/>
<br/>
		Sosyalizmin aleyhinde olmamızın önemli bir sebebi de, bizim memleketimizde sosyalizmin tamamiyle  kozmopolit şahıslar yetiştirmesi ve sosyalizmin milliyet aleyhtarlığı olarak ortaya çıkarılmasıdır. Büyük bir  tarihin varisi olarak ortaya çıkarılmasıdır. Büyük bir tarihin varisi olarak Türk kalmaya azmetmiş  bulunduğumuz için, bizi milliyetimizden uzaklaştırmak isteyen ve Türklüğü birinci plana almayan her fikir ve  her ülkünün karşısındayız.<br/>
<br/>
		Yüksek bir millet haline gelmenin diğer bir özelliği olarak sağlam kanunlar koymak ve kanuna saygıyı inanç  haline getirmek için, her türlü tedbirin alınmasına, tercüme kanunlara değil de milli örften çıkarılan ve  çağdaş hukuk prensiplerine dayanan kanunlara taraftarız. Kanunlar devleti, milleti, millî kültürü, ahlâkı,  düzeni, aileyi, fertleri, şerefi ve hakları koruyacak kanunlar olmalı; adalet ölçüsü en kesin terazi ile  sağlanmalıdır.<br/>
<br/>
		Devlet, nazarî olarak, vatandaşların hayatını koruyup saadetlerini sağlamak için kurulmuş bir müessese  olduğundan, her Türk'ün sağlık, hastalık ve işsizliğe karşı sigortalanması şeklindeki toplumcu anlayışımızı  huzuru sağlayacak en temelli faktör olarak sayıyoruz.<br/>
<br/>
		Toprak, devletin temeli olduğundan, toprakla uğraşanların temel korunur gibi korunması ve kalkındırılması  şarttır. Milletimiz göçebe olduğu zamanlarda bile toprak mülkiyetini kabul etmiş olduğu için, bu mülkiyetin  devamı, sosyal yapımızın icaplarındandır.<br/>
<br/>
		Sonuç olarak millî kalkınma programımızı şöylece özetliyoruz:<br/>
<br/>
		Türkçüyüz.<br/>
<br/>
		Arınmış Türkçeciyiz.<br/>
<br/>
		Yasacıyız.<br/>
<br/>
		Toplumcuyuz.<br/>
<br/>
		Millî gelenekçiyiz.  Demokrasiye taraftarız  Ahlâkçıyız.<br/>
<br/>
		Bilimciyiz.<br/>
<br/>
		Teknikçiyiz.<br/>
<br/>
		Orkun, 1962, Sf. 1<br/>
<br/>
		Not: Türkeş'in meşhur &quot;9 lşık&quot;ı, Atsız Ata'nın &quot;Milli Kalkınma ProgramTndan esinlenerek, başka bir tabirle,  fikir hırsızlığı yapılarak ortaya çıkmıştır.<br/>
<br/>
		<b>DEVLETİN YÜKSEK KADEMELERİNDE VE GİZLİ TEŞKİLÂTI İÇİNDE HAİNLER VE CASUSLAR MI VAR?</b><br/>
<br/>
		Yön adlı bir aşırı solcu derginin 25 Ey ül 1964 tarihli 78. sayısında devlet kuvvetlerini derhal harekete geçmesi  gereken bir yazı yayınlandı. &quot;Millî Emniyet Teşkilâtı Islah Edilmelidir&quot; başlığını taşıyan bu imzasız yazıda  devletin iç ve dış güvenliğini sağlayan Millî Emniyet Teşkilâtının başında bulunan bazı kimselere şiddetle  çatılarak bu teşkilâta ait mahrem iki belge yayınlanmaktadır.<br/>
<br/>
		İmzasız makalenin özeti şudur:<br/>
<br/>
		Demokrat Parti zamanında, Hâkim Hidayet adında bir Millî Emniyet mensubu, Millet Meclisi'nin gizli bir  oturumunda İnönü'yü komünistlikle, hiç değilse komünistleri korumuş olmakla suçlandırmış.<br/>
<br/>
		Millî Emniyet'in içinde hâlâ önüne geleni komünistlikle suçlamayı ve Yeni İstanbul ile ona benzeyen  gazeteleri Millî Emniyet raporları ile beslemeyi huy edinmiş köhne elemanlar varmış.) Bugün Millî Emniyet'in  en önemli yerinde bulunan zat dahi bu köhne zihniyetlilerden biri imiş.<br/>
<br/>
		Bu zat, genç kaymakamların önünde onların hocası olan bir profesörü uluorta komünistlikle suçlamakta  mahzur görmemiş ve Hâriciyeye girmek isteyen gençlerin istikbali, ancak Kemal Satır'ın işe karışmasıyla  kurtarılmış.<br/>
<br/>
		Bugünkü Millet Meclisi'nde bütün partilerin katılmasıyla kurulan &quot;Komünizmle Mücadele Grubu&quot; içinde  bulunan Adalet Partili Pehlivanoğlu ve Tevetoğlu gibi gayretli üyeler Millî Emniyet Teşkilâtına verdikleri bir  raporla Kemal Satır, Turhan Şahin, Muammer Erten, Kemal Demir gibi bakanları şüpheli ve çok tehlikeli  şahıslar olarak ihbar etmişler. Millî Emniyet arşivinde böyle bir vesika olduğunu da Millî Emniyet'in eski  başkam Fuat Doğu Paşa bir sohbet konuşmasında söylemiş.<br/>
<br/>
		Yön Dergisinde bu iddialardan sonra, Millî Emniyet tarafından 31 Temmuz 1959'da o zamanın İçişleri Bakanı  Namık Gedik'e verilen iki gizli yazının bazı parçaları yayınlanmakta v bunlar üzerinde birtakım vatanî (!) ve  millî (!) düşünceler ileri sürülmektedir. Bu gizli yazılardan biri Millî Emniyet'in başında bulunan Ziya Selışık,  biri de Millî Emniyet Müfettişi Ergun Gökdeniz tarafından yazılmıştır.<br/>
<br/>
		Yön'e bakılırsa bu iki kişi, yazılarına ekledikleri raporlarla birtakım vatandaşları komünistlikle suçlayarak  mahkûm ettirmek istemişler.<br/>
<br/>
		Yön'ün yazdıklarından çıkan ilk sonuç şudur: Yön dergisi Millî Emniyetin gizli raporlarını elde edebilecek ve  Millî Emniyet başkanının bazı sırları fâş ett i özel konuşmaları duyacak kadar Millî Emniyetle içli dışlıdır. Yahut  o teşkilât içinde Yön'ün inanları vardır. Bu çok mühim konuya daha sonra gelmek üzere şimdi yukarda  sıraladığımız maddeleri birer birer gözden geçirelim:<br/>
<br/>
		1) Demokrat Parti zamanında, Millet Meclisi'nde gizli bir oturum yapılarak Millî Emniyet'e mensup bir  hâkimin mebuslara saatlerce süren bir konferans verdiği doğrudur. Fakat Yön'ün iddia ettiği gibi ne bu  hâkimin adı Hidayet'tir, ne de İnönü'yü komünistlikle itham etmiştir. Bunlar düpedüz yalandır. Biz, o  devrede mebus olup gizli olurumda bulunan iki dostumuzdan bunun tafsilatını dinledik. Millet Meclisi'ne  kendi adı ile, sam ile takdim eden Millî Emniyet hâkimi bu gizli oturumda belgelere dayanan uzun bir  konuşma yaparak Türkiye'deki komünist faaliyet ve teşkilâtı hakkında bilgiler vermiş, bu açıklamalar  Meclis üyeleri üzerinde çok olumlu ve derin tesir yaptığı için komünistlerin cezalarını arttıran meşhur 141  ve 142. maddeler kabul edilmiştir. Yine o iki dostumuzun belirttiğine göre Millî Emniyet hâkimi,  konuşmasını büyük bir ciddiyet ve tarafsızlıkla yapmış, İnönü'nün aleyhinde bulunmak şöyle dursun,  partilere ve particilere ait tek kelime dahi sarfetmemiştir.<br/>
<br/>
		Görevleri dolayısıyla tarafsız olmaları gereken Millî Emniyet mensuplarından zaten başka türlü davranış  beklenemezdi. Yön dergisi madem ki mahrem belgeleri dahi elde edecek kadar marifetlidir, o halde o gizli  oturumun tutanaklarını da ele geçirerek Millî Emniyet hâkimin neler söylediğini öğrenmeliydi. Belki bunu da  öğrenmiştir ama maksat, komünistler aleyhinde bulunanları çürütmek olduğu için gerçekleri söylemek işine  gelmemektedir.<br/>
<br/>
		2) Yön'ün bir iddiası da yine Millî Emniyet'in gizli faaliyetini bildiği hakkındaki açıklamasıdır. Şöyle ki: Millî  Emniyet teşkilâtı içinde bulunan köhne elemanlar önüne geleni komünistlikle suçluyor. Yeni İstanbul ile  ona benzeyen gazeteleri Millî Emniyet raporlarıyla besliyorlarmış. Bu müthiş iddia karşısında ne  söylenebilir? Ya Yön dergisi Millî Emniyet'ten daha kuvvetli, gizli belgeleri aşıracak kadar korkunç bir  teşkilâta sahiptir, yahut bunlar Millî Emniyet'i çürütmek için yapılmış iftiralardır. Kazdığı<br/>
<br/>
		kuyuya düşmek diye buna derler. Yön cevap versin: Millî Emniyet'in böyle bir faaliyeti varsa bunu nasıl ve  nereden biliyor?<br/>
<br/>
		3) Bugün Millî Emniyet'in başında bulunan Ziya Selışık, köhne düşüncelilerden biri imiş. Şahısları az çok  örtülü olan Millî Emniyet mensuplarının kimliği hakkında hüküm vermek için İngiliz veya Rus gizli  servislerinden yardım görmeksizin sonuca varmak imkânı yoktur. Yön bu imkânsızlığı imkâna çevirerek<br/>
<br/>
		insanı hayretler içinde bırakıyor. Ziya Selışık'ın kim olduğunu bilmiyoruz. Yalnız hangi partinin hükümeti  tarafından olursa olsun güvenlik işlerinin başına getirilmesi için güvenilir kişi olması gerektiğini biliyoruz.  Yön'ün Ziya Selışık'ı yıkmaya uğraşması bile tek başına iyi bir nottur. Çünkü Yön, çoktan belli olmuş yönü  ile millî değerleri baltalamaktan başka bir iş yapmayan ve sayfalarında komünistlikten hüküm giymiş  yazarlara yer vererek karakterini açığa vuran bir dergidir. Onun yerdiğini övmek için Koca Râgıp Paşaya  atfedilen fıkrayı hatırlatacağız: Aynı zamanda şair, filozof, tarihçi ve bilgin de olan Sadrazam Koca Râgıp  Paşa, siyasî prensiplerini soran, birisine:<br/>
<br/>
		&quot;Moskof elçisinin isteklerinin aksini yapmakla devleti doğru yolda idare ettiğ me emin oluyorum&quot; diye cevap  vermiştir. Bunun gibi, biz de, Türkçülere daima faşist, kafatasçı, tekerlemesiyle saldıran Yön'ün yerdiği insan  mutlaka iyidir inancını saklıyoruz. Bugün Millî Emniyetin başında bulunduğu Yön tarafından haber verilen  Ziya Selışık herhalde, İstiklâl Savaşında İstanbul'da kurulan M.M. Grubu gibi milliyetçi gizli teşekküllerden  birinin başındaki Albay Hüs mettin Ertürk'ün &quot;İki Devrin Perde Arkası&quot; adlı eserinde (s. 505) zikrettiği Topçu  Mülâzimi Evveli Gözlüklü Ziya Bey olacaktır. Yani mütarekenin tehlikeli günlerinde ölümü göze alarak, İngiliz  nöbetçilerinin beklediği depolardan silah ve cephane aşırıp millî orduya kaçıran fedailerden biri...<br/>
<br/>
		Böyle bir insanın, bir takım vatandaşların komünist olduğu hakkında İçişleri Bakanına rapor vermesi  sebebiyle aleyhinde bulunmak ancak komünistleri himaye etmek kaygısı ile izah olunabilir. Millî Emniyet,  Moskova uşakları olan komünistleri yurdun içinde ve dışında kovalayarak adalete teslim ettiği, yani Türkiye'yi  vatan hainlerinin tahribatından koruduğu için takdire değer bir müessesedir. Böyle bir müessesenin başında  bulunup da o millî hizmetleri yöneten ve komünizmi ezen insanlara millî ahlâk ve millî düşünce ancak saygı  duyar. Komünizmi tepeleyenlere &quot;köhne zihniyetli&quot; demenin muhalif mefhumu &quot;komünizmin ileri zihniyet  olduğunu söylemektir&quot;. Mülâzimi Evvel (Üsteğmen) olduğu zamandan, yani 1920'den beri bu gizli işlerin  bağlı olduğu branşlarda çalışarak şefliğe kadar çıkmak ve bu arada hem Halk Partisi, hem Demokrat Parti  zamanlarında bu işlerin kompetan mevkiinde bulunmak Ziya Selışık'ın komünizm işlerinde nasıl bir uzman  olduğuna yeter tanıktır. Bu arada Atatürk'ün meşhur Eskişehir nutku da unutulmamalıdır: Türklüğün en  büyük düşmanı komünizmdir. Her görüldüğü yerde ezilmeli... Yön buna ne buyurur?<br/>
<br/>
		4) Ziya Selışık'ın, genç kaymakamlar önünde onların hocası olan bir profesörü uluorta komünistlikle suçlamış  olup olmadığını bilmiyoruz. 600 mebusun önünde söylenmiş bir nutku tamamen değiştirerek uydurduğu  Hâkim Hidayet masalından sonra Yön'ün hiçbir sözüne inanılamaz. Genç Kaymakamlar dediği kimseler  Mülkiye mezunları olduğuna göre bunların komünistlikle suçlanan hocaları da herhalde Sadun Aren  olacaktır. Onun aşırı solcu olduğu malûmdur. 1951'deki büyük komünist tevkifatında Sadun Aren  hakkında da tevkif müzekkeresi kesilmişse de yurt dışına gittiğinden tevkif olunamamış, uzun zaman  sonraki dönüşünde yapılan muhakemesinde ancak delil kifayetsizliği yüzünden mahkûmiyetten  kurtulmuştu.<br/>
<br/>
		5) Türkiye'de komünizm kanun dışı olduğu için Komünistlerin gizli çalıştıklarını, kanunların eksik ve gedik  taraflarından faydalanarak yayın yaptıklarını, şüphesiz Yön de herkes gibi, hattâ herkesten çok bilir. Millet  Meclisi'nde her partiden üyenin katılmasıyla kurulan &quot;Komünizmle Mücadele Komisyonu&quot; bu gedikleri  kapamak ve komünistlerin soluğunu tıkayacak tedbirleri almak üzere kurulmuştur. Yön dergisinin, bu  komisyonun çalışmalarından fena halde gocunduğu görülmektedir. Yön'e inanmak gerekirse bu  komisyonun iki üyesi, Pehlivanoğlu ile Tevetoğlu, Millî Emniyet'e gizli bir rapor vermişler ve bugünkü  kabinenin dört bakanını tehlikeli şahıslar olarak jurnal etmişler. Bu jurnal Millî Emniyet arşivinde<br/>
<br/>
		duruyormuş. Yöncüler nasılsa bunu aşıramamışlar ama mevcut olduğunu Fuat Doğu paşa'nın<br/>
<br/>
		bir konuşmasından öğrenmişler. Fuat Doğu Paşa, Millî Emniyetin eski bir şefidir ve şimdi kıta hizmeti  gören bir generaldir.<br/>
<br/>
		Millî Emniyet'in başında bulunan bir generalin gizli vesikalar hakkında özel konuşma arında ifşaat  yapmayacağı tabiidir. Nitekim Yön'deki bu isnadı general yalanlamış, demek ki Yön burada da yalan  söylemiştir. Bundan başka Pehlivanoğlu ile Tevetoğlu'nun komünizmle mücadele için toplandıklarını  unutarak komünizmle asla lekelenmemiş olan dört bakan hakkında gizli rapor vermeleri için çıldırmış  olmaları icap eder. Nitekim Pehlivanoğlu, Yön'ün bu iddiasını yalanlamıştır.<br/>
<br/>
		6) 1959 yılındaki İçişleri Bakanı Namık Gedik'e verilen ve üzerinde gizli işaretli bulunan yazıların,<br/>
<br/>
		okuyucular için biraz müphem ifadesinden faydalanan Yön, Ziya Selışık'ı vicdansızlıkla suçlamak istiyor. Yazı  aynen şudur:<br/>
<br/>
		Bizce malûm ve endişe vermeye başlayan duruma müdahale için kanunî bir fırsat zuhur etmiştir. Meselenin  siyasî bir aksülâmel yapması hatıra gelebilir. Fakat ortada hukukî bir dayanak olduğu gibi bir daha fırsat  zuhuru da müşkül olabilir. Kanaatimce evvela işi kafiyen gizli tutup sonra bir komünist mevzuu olarak ele  almak mümkündür. Saygılarımla arz ederim.<br/>
<br/>
		Millî Emniyet Flizmetleri Reis Yardımcılığı Ziya Selışık<br/>
<br/>
		Bu yazı asıl raporu takdim eden yazıdır. Asıl raporda şüphesiz zararlı faaliyet gösterenler hakkında bilgi ve  deliller bulunmaktadır.<br/>
<br/>
		Yön dergisi, Ziya Selışık'ın yazısını koyduktan sonra şu mütalâada bulunmaktadır:<br/>
<br/>
		Yazıda mahiyetini açıklamakta fayda görmediğimiz bir zararlı faaliyet bahis konusudur. Fakat Selışık, bu  zararlı faaliyetin &quot;siyasî bir aksülâmel&quot; yapmasından çekinmektedir. Bunun için Namık Gedik'e, asıl suç  konusunu gizli tutup, meseleyi, &quot;bir komünist mevzuu olarak ele almayı&quot; tavsiye etmektedir!<br/>
<br/>
		Önüne geleni komünistlikle suçlamada Millî Emniyet Başkanı adına yazı yazan zat en ufak bir sakınca  görmemektedir.<br/>
<br/>
		Yön o kadar milliyetçi ve yurtsever bir dergi ki Ziya Selışık'ın raporunda bahsedilen zararlı faaliyeti  açıklamakta sakınca görüyor. Haydi milliyetçilik şampiyonluğunu ona bırakalım da kendisinin açıklamadığını  biz söyleyelim: Bu zararlı faaliyet komünizm ve kürtçülüktür. Gazetelere geçmiş; yerli ve yabancı uyruklu  kürtlerin hem kürt devleti kurmak, hem de komünizm hususundaki faaliyetleri mahkemeye düşmüş; kanunî  unsur kifayetsizliğinden beraatle sonuçlanmış hattâ bu sırada içlerinden Ziya Şerefhanoğlu adında biri  Bitlis'ten senatör seçilmiş ve nihayet Askerî Yargıtay, bu kürtçüler hakkındaki beraat kararını hem usul den,  hem de esastan bozmuştur. Şimdi Genelkurmay Başkanlığı Askerî Mahkemesinde duruşmalarına yeniden<br/>
<br/>
		başlanmıştır.<br/>
<br/>
		Ziya Selışık'ın kürtçüler hakkındaki yazısına gelince, ondan çıkan anlam şudur: Millî Emniyet tarafından takip  olunan ve Türkiye'yi parçalamak amelini güden kürtlerin komünist faaliyetleri hakkındaki deliller olgunlaşmış  ve adliyeye götürülecek duruma gelmiştir, kürtçülük hakkındaki faaliyetlerini adliyeye intikal ettirmekte ise  şimdilik belki hukukî ve siyasî sakıncalar vardır. İşin komünizm yönü olgun hale gelmişken bu fırsatı  kaçırmayarak o cepheden harekete geçilmelidir.<br/>
<br/>
		Bu böyledir. Yoksa kürtçüleri kürtçülükten dolayı değil de, uydurma bir komünizmden ötürü mahkemeye  vermek diye bir şey yoktur. Nitekim işin gazetelere geçen safhalarında kürtçülerin her iki suçtan da  yargılandıkları görülmüştür.<br/>
<br/>
		Türkiye'de komünizm teşkilât ve faaliyeti kanun dışı bırakılmıştır. Şimdiye kadar yapılmış olan birçok tevkif ve  muhakemelerde gizli &quot;Türkiye Komünist Partisi'nin ele gelen gizli faaliyet programında &quot;Müslüman  azınlıklardan kürtlere ve lâzlara Moskova'nın emri ve idaresi altında olmak şartı ile İstiklâl verileceği&quot; açıkça  yazılıdır. Bunu Yüncülerin de bilmesi icap eder. İşte asıl önemli alan ve üzerinde şiddetle durulması gereken  nokta da budur.<br/>
<br/>
		Şimdi, konunun can alacak noktasına gelelim: Yön, devletin gizli dosyalarında ve arşivlerinde bulunan ve  ilgililerden başkalarınca görülmemesi gereken iki vesikayı nasıl elde etti? Devletin emniyetine ilişkin vesikalar  ancak devletin düşmanları tarafından çalınır. Yön, devletin düşmanları safından mıdır? Böyle değilse bu  vesikaları niçin ele geçirmiştir? Bütün bunlar ağır suçlardır. Yön bunların hesabını vermeye mecburdur.  Yoksa, devletin mahrem vesikalarına el uzattıktan sonra sözde vatanperverlik pozu takınarak tamamını  yayınlamakta mahzur çürütmek kastı ile ortaya atılmaları kimse yurtseverlik diye yutmaz.<br/>
<br/>
		Komünistler aleyhindeki bir rapor olması dolayısıyla Moskova'nın elde etmek için milyonlar verebileceği bir  vesikanın Yön'de yayınlanmasının korkunç bir mânâsı vardır ve bu mânâ Türkiye'de komünizmi yok etmek  isteyenlerin zihniyetini &quot;korkunç zihniyet&quot; diye vasıflandıran Yön'ü korkunç bir durumla karşı karşıya  bulundurmaktadır. Evet! O belgeleri nasıl elde etmiştir? Yahut o belgeleri kendisine kim vermiştir? Ve acaba  Yön'ün elinde bulunan vesikalar, İçişleri Bakanı Namık Gedik'e verilen asılları mı, yoksa Millî Emniyet'te  bulunması suretleri midir? Bütün bunlar cevap isteyen korkunç sorulardır.<br/>
<br/>
		Bu gizli vesikaların açıklanmasıyla şimdi pek çok kimse şüphe altına girmiştir. Haksız yere şüphe altında kalan  suçsuz insanları bu zandan kurtarmak için bu işin mutlaka aydınlığa çıkarılması ve mahrem vesikaları çalan  vatan haini hırsızların yakalanması lâzımdır. Bakın, kimler zan altında kalıyor:<br/>
<br/>
		1) Bir kere Millî Birlik Komitesi üyeleri zan altındadır. Çünkü TlMayıs 1960 hareketinin başında olan bu  üyeler devletin bütün evrakına ve idaresine bilfiil el koymuştur. Bu arada tevkif olunan bütün bakanların gizli  veya açık yazıları, dosyaları da onların eline geçmiştir. Bu sebeple yalnız onların elinde bulunması gereken  böyle mahrem vesikalar ancak onlardan biri tarafından dışarıya aktarılabilir.<br/>
<br/>
		2) Millî Birlik Komitesine girmedikleri halde ihtilâle katılan ve bakanları tevkif eden subaylar ve<br/>
<br/>
		Harbiyeliler de şüphe altındadır. Namık Gedik'in evi aranırken bu yazılan bulan bir subay veya Harbiydi onu  kendine saklayarak sonradan dışarıya İfşa etmiş olabilir.<br/>
<br/>
		3) Millî Emniyet mensupları da şüphe altındadır. Yön'de yayınlanan metin Namık Gedik'e verilen aslı değil de  onun bir kopyası ise bu kopya ancak Millî Emniyet arşivlerinden elde edilerek dışarı çıkarılabilir. Bu  takdirde de Millî Emniyetin, hiç olmazsa arşivine bakan mensupları şüphe altında kalır.<br/>
<br/>
		4) İçişleri Bakanlığı da şüphe altındadır. Namık Gedik'in evrakı normal olarak bugünkü İçişleri Bakanlığı  dosyalarına intikal ettiyse onun ifşa edilmesinden bütün yüksek kademeleriyle İçişleri Başkanlığı  sorumludur.<br/>
<br/>
		5) Yön mecmuasının sahipleri ve sorumluları ile i yazıyı yayınlayan imzasız yazıcı da şüphe altındadır. Çünkü  bunlar gizli vesikaları ne Millî Birlik ki onlar ne ihtilâle katılan subay v Harbiyelilerden, ne de Millî Emniyet  ve İçişleri Bakanlığı mensuplarından değil de büsbütün başka bir vasıta ile elde etmiş olabilirler. Bu  vesikaları gizli usullerle değil de sokakta bulmuş olmasalar bile yayınlamaları yine ağır bir suçtur ve bu  davranış millî sorumluluk duygusundan tamamî ile yoksunluğu gösteren açık bir delildir.<br/>
<br/>
		Şimdi resmî makamlara hitap ediyorum. Bu resmî makamlar Adalet Bakanlığı, İçişleri Bakanlığı, Ankara  Savcılığı, Millî Emniyet Servisi ve Emniyet Genel Müdürlüğüdür.<br/>
<br/>
		Bu yazım bir ihbardır. Millî Emniyet'in mahrem Vesikaları çalınmış ve yayınlanmıştır. Bunu çalacak kadar  ustalık gösteren hırsızların devlet muhaberatını, Genelkurmay plânlarını, gizli emirleri de elde ederek  yaymaları kabild r. Demek ki millî güvenlik ehlikededir.<br/>
<br/>
		27 Mayıs günü Namık Gedik'in evinde arama yapan subaylar kendiliklerinden başvurarak olayı açıklayacak  bilgileri adlî mercilere vermeli, tabiî senatörler derhal toplanarak aralarında solcu unsurlar olduğu hakkındaki  söylentileri yalanlayacak bir bildiri ile bu işin kendileriyle ilgili tarafını aydınlatmalıdır. Nitekim Yön'ün imalı  bir ifadesinde &quot;Ahmet Yıldızın bu işten en çok üzülen şahıs olduğu&quot; kaydı vardır. Bunun ne demek olduğu  açıklanmalıdır.<br/>
<br/>
		Vatandan, milletten dem vuran Yöncüler gerçekten vatan ve millet kaygısında iseler bu gizli vesikaları hangi  kanaldan elde ettiklerini kendiliklerinden açıklamalı ve Fuat Doğu Paşa'nın özel konuşmasında söylediğini  iddia ettikleri şeyleri nasıl öğrendiklerini Türk kamu oyuna bildirmelidir.<br/>
<br/>
		Yöncülerin bu yiğitliği gösteremeyecekleri muhakkak olduğu için resmî makamlar derhal ve şiddetle harekete  geçerek devlet sırlarına kadar uzanan vatan ve millet hainleri kimlerse onları ortaya çıkarmalı ve resmî  sırlarının çocuk oyuncağı haline geldiğini görerek yarınından kaygı duyan Türk milletine gereken güven  verilmelidir.<br/>
<br/>
		Ötüken, 15 Ekim 1964, Sayı: 10<br/>
<br/>
		<b>DÜŞMANLARA KOZ VERİLİYOR </b>27 Mayıs 1960'tan sonraki ayların birinde, durumun Türkiye için siyasî  bakımdan pek sağlam gözüktüğü bir sırada, Kıbrıslı bir öğrenci bana: Rumlar yakında Türklere karşı harekete<br/>
<br/>
		geçeceklerdir&quot; demişti. Tecrübesiz bir gencin bu kanaatine katılmamış, bunu nereden çıkardığını sormuştum.  Çünkü o zaman Adada ne 10.000 Yunan askeri ne de ağır silâhlar vardı. Hattâ yerli Rumlar bile henüz<br/>
<br/>
		gereğince silâhlanmamıştı. Böyle bir durumda Rumlar neye güvenerek Türklere saldıracaklardı? Bunu  öğrenciye sordum: &quot;Türkiye'deki iç çekişmelerden, milletin iki kampa ayrılmış olmasından faydalanacaklar&quot;<br/>
<br/>
		diye cevap verdi.<br/>
<br/>
		Zaman genç öğrenciyi halkı çıkardı. Rumlar Bütün fırsatları kullandılar. Biz burada birbirimizi yer ve edebî  şantajlarla vakit geçirirken zayıf durumdan kuvvetli duruma geldiler.<br/>
<br/>
		Dikkat olunursa bugün de aynı duruma gelinmiştir. Parti kavgaları, perde arkası oyunlar, Zonguldak olayları,  mebus maaşlarına zam, solcu tahrikler, demeçler, tavizler, kitap toplamalar ve arkasından Kıbrıs'ta Rum  hareketi yabancıya, hele düşmana koz vermede eşimiz yok. Kafa ar işlemiyor. Siyasî tahmin yapan politikacı  bulunmuyor. Üstelik de memleket mukadderatını yönetenler ne kısa, ne de uzun vadeli bir millî siyaset  güdemiyor. Günlük politika ile bir devlet ancak bu kadar idare edilir.<br/>
<br/>
		Yunanlılar 10.000 askeri Kıbrıs'a sokmadan önce Türk çetecileri sokulacaktı. Onlar davranmadan önce azık ve  cephane stokları yapılacaktı. Böyle ufak işlere tenezzül olunmayıp iç politika tertipleri, parti transferleri,  sosyal adalet, reform, reform, yine reform gibi önemli ve büyük işlerle uğraşıldı. Ancak yumurta kapıya  geldikten sonra Kıbrıs'a dönüldü.<br/>
<br/>
		Şimdi pirincin taşını ayıkla bakalım. Savunmada kalkınmayı siyasî marifet sananlar, düşmanın teşebbüsü ile  harekete geçenlere belki bir şey olmayacak. Millet tatlı bir uykudan sert bir darbe ile uyandığı zaman akıllar  başa gelecek ama o zaman da iş işten geçmiş olacak.<br/>
<br/>
		Uyanalım. Elimizde çok imkânlar var. En iyi savunmanın saldırı olduğunu artık öğrenelim. Kendi kozlarımızı  kullanalım. Basiretli yapılan her hareket beynelmilel cihan piyasasında yapanın yanına, haksız da olsa, kâr  kalıyor. Haklı davamızı yozlaştırmadan biz de öyle yapalım. Bunun neler olduğunu, iş başındakiler şüphesiz  herkesten iyi bilir.<br/>
<br/>
		İhtiyatkârlığı korkaklık derecesine getirmekle yalnız kaybederiz. Atılganlık, tehlikeyi göze almak, kazanmanın  baş şartıdır.<br/>
<br/>
		Yaşamaya en çok hak kazananlar ölümü göze alanlardır. (17 Mart 1965), Ötüken, 15 Mart 1965, Sayı: 15  <b>BİRLEŞMİŞ MİLLETLER İDEALİ</b><br/>
<br/>
		Türk milletinin saflığı, dışarıdan gelen sosyal akımlara kapılmaktaki aşırılığı ile göze çarpmaktadır.<br/>
<br/>
		Kapılanların ön safında aydınlar gelmekte ve bunlar halk tabakasını da kendileri gibi olmaya zorlamaktadır.<br/>
<br/>
		İslâmiyet'ten önceki çağda millî şuur çok yüksek olduğu için yabancı kültürün kötü etkisine aydınlar  arasından karşı çıkanlar görülmüş ve bunlar dediklerini yaptırmışlardır. Kunlar ve Gök Türkler zamanındaki iki  kişiyi örnek olarak göstereceğim: İkili de günümüzün başbakanı seviyesinde olan bu aydınlardan biri, Kunlar  çağındaki Çunhangyue (bunun Türkçe adını bilmiyoruz), öteki de Gök Türkler çağındaki Bilge Tonyukuk'tur.<br/>
<br/>
		Bu ikisi Çin âdetlerinin ve Budizm'in kabulüne engel olmuşlardır. İşin önemli tarafı e ikisinin de Çin'de  doğmuş ve Çin kültürüyle yetişmiş olmalarındadır. Bugün bir Batı ülkesinde oğup öğrenimini orada yapan  değil, birkaç yıl orada kalan, hatta yalnız o ülkenin dilini bilen aydınlar arasındaki aşağılık duygusuyla  ölçüştürüldüğü zaman bu davranışlardaki büyüklük bütün p rlaklığı ile ortaya çıkmaktadır. Bu günün Batı  kültürüyle yetişmiş gerçek aydınları arasında, aşağılık duygusundan uzak küçük bir azınlık vardır ki bunların  hepsi milliyetçi ve Türkçüdür,<br/>
<br/>
		İslâmlık çağındaki Türklerin, İslâmlığı, Türklüklerini unutarak benimsemelerindeki trajediyi bir yana bırakarak,  Batı medeniyetine girerken kapıldığımız tesirlere kısa bir göz atalım: Önce parlamenterizm hastalığı...  Fransa'yı gören, gözleri kamaşan aydınlarımız Fransa'daki parlaklığın parlamentodan geldiğini görerek veya  sanarak bizde de aynı usul uygulanırsa her güçlüğün çözüleceğine inandılar.<br/>
<br/>
		Fransa'da tek millet, Osmanlı İmparatorluğunda birçok millet olduğunu düşünemediler. Bir Osmanlı  parlamentosunda Türklerin azınlıkta kalacağını, başkalarının söz sahibi olacağını tarihî safiyetleriyle idrak  edemediler. 1908 meşrutiyetinde &quot;hürriyet, müsavat, uhuvvet&quot; prensipleri ortaya çıktı. Uhuvvet yani  kardeşlik Osmanlı İmparatorluğundaki bütün unsurların kardeş olmasıydı. İmparatorluk milletleri sarmaş  dolaş olurken buna ciddî olarak inananlar yalnız saf Türklerdi. Silâhları Türk kanına bulanmış komitacı  Balkanlıların ve Osmanlı devletini yıkmak için daha o zamandan beri İngilizlerle anlaşmış Arapların böyle bir  şeye inanmayacakları belliydi.<br/>
<br/>
		Cumhuriyetten sonra dış siyaset manevraları dolayısıyla ortaya çıkan Türk-Rus dostluğu da, gerçek komünist  olanlar dışında, bir hayli aydını tesiri altında bıraktı. Bunlar mazinin artık unutulduğuna, yeni bir çağın  başladığına, Batı emperyalizmine karşı Ruslarla dostluğun zaruri olduğuna, Ruslar'ın Türkiye aleyhinde artık  kötü niyetleri kalmadığına inandılar. Rusya, Boğazlar'da üs Doğu Türkiye'den toprak isteyinceye kadar tatlı  uykularından uyanmadılar.<br/>
<br/>
		İkinci Cihan savaşından sonra da aydınların gözünü bağlayan büyü, Birleşmiş Milletler ideali oldu. Kore  savaşma katılan tugayımızdan her söz açılışta Türk milletinin Birleşmiş Milletler ideali uğrunda kan döktüğü  söylenip durdu. Hiç kimse &quot;Birleşmiş Milletler&quot; arasında Rusya'nın da bulunduğunu, o Rusya'nın Kuzey Kore  ve Komünist Çin'e silah yardımı yaparak Birleşmiş Milletler ordusuna karşı dolambaçlı yollardan savaştığını  ve Türk tugayının çok ileri bir hattan yalnız Türkiye için çarpışmakta olduğunu hatırına getirmedi.<br/>
<br/>
		Türkler tarihî saflıklarıyla yine kendilerinden geçtiler. Kırk yıllık &quot;Çin&quot;e İngilizce veya Amerikanca &quot;Çaynez&quot;  demekten başlayarak insanlığın menfaati için kan döktüklerine inandılar. Birleşmiş Milletlerdeki her milletin  ebedî kardeş olduklarını sanarak yine tatlı Oğuz uykularına daldılar.<br/>
<br/>
		1963 Noel'inde Kıbrıs Türkleri kırgını başlamasaydı bu uyku sürüp gidecekti. Bu kaçıncı hayal kırıklığı, kaçıncı  aldanış?<br/>
<br/>
		Kafası yanlış işleyen, muhakemesi donmuş aydınlarla Türk milleti bir uçurumdan öteki uçuruma sürüklene  sürüklene işin sonu nereye varacak?<br/>
<br/>
		Bir yandan Ümmetçilerle Nurcular şeriat prensipleriyle bizi Araplaşmaya sürüklerken öte yandan Marksistler  ve aşırı solcular sosyal adalet vaadiyle Moskoflaşmaya doğru götürmek istiyor. İnsanların kardeş olduğu ve  olacağı kuruntusundaki başka bir grup, milliyetçiliği lüzumsuz bir engel sayarak Türk milletini hümanizme,  Amerikalıcılığa çekmeye uğraşıyor.<br/>
<br/>
		Millî ahlâkın babalanmasının doğurduğu faydacı bir grup ise tam bir yozlaşma içinde, hayvanı bir ihtirasla  kazanç ve eğlence ardındadır.<br/>
<br/>
		Athenagoras, Amerika'dan Türkiye'ye gelerek Ortodoks başpapazı olduğu zaman resmî makamların siyasî  sebepli tutumları bir yana, halktan, hele aydınlardan gördüğü itibar, her şeyin olup bittiğine, kardeşliğin  başladığına inanan saf düşüncenin sonucu idi.<br/>
<br/>
		Başpapaz, Kudüs'e giderek Papa ile görüştükten sonra aklı başına gelen aydınların yarın yeniden bir gaflet  uykusuna dalmamaları için tek ilaç millî şuurdur. Millî şuurlu öğretmenlerin yetiştireceği yeni nesiller, millî  şuuru besleyecek okul kitapları, prop ganda yayınları, millî şuuru geliştirecek radyo yayını, filim, tiyatro v.b...  Yoksa Birleşmiş Milletler reklamı arasında uyuşmak mukadderdir.<br/>
<br/>
		Birleşmiş Milletler ideali denen şey bir antlaşma metnidir ve uluslar arasındaki bütün anlaşmalar gibi  geçicidir. Ne kadar süreceğini kimse kestiremez. Kesin olarak bilinmesi gereken nesne bunun da ebedî  olmadığı ve daha şimdiden imzalarını düşünmeden onu bozanların bulunduğudur.<br/>
<br/>
		Ebedî bir antlaşmaya inanmak fertler için bir budalalık, fakat milletler için intihardır.<br/>
<br/>
		Bu ne biçim bir Birleşmiş Milletler idealidir ki, içlerinden bazıları diğer bazılarıyla açıktan veya dolambaçlı  olarak Kore'de, Laos'ta, Vietnam'da çarpışır? Nasıl bir idealdir ki içlerinden biri, bir grup adına, ötekileri can  evinden vuracak bir üs olur da karşı taraf bunu ancak mukabil tehdit ve tedbirle önler?<br/>
<br/>
		Birleşmiş Milletler idealinin gülünç iflâsına, daha doğrusu iflâsının anlaşılmasına en kesin tanık Kore'de  savaşan Türk gazilerinin, kazandıkları madalyaları Birleşmiş Milletlere geri vermesidir.<br/>
<br/>
		Gerçekleri görmek ve hayale kapılmamak mecburiyetindeyiz. Birleşmiş Milletler ideali diye bir şey yoktur.  Birleşmiş Türkler idealinin kabul olunmadığı bir devirde Birleşmiş Milletler idealinden bahsetmek, ev  yapamayan adamın saray yapmasından bahsetmek gibidir. Ancak bir dış politika konusu olan ve yalnız  Dışişleri Bakanlığının yürüteceği Birleşmiş Milletler meselesini millete mal etmek, demir yoluna başını  dayayıp uyumaktan farksızdır. Yaşamak isteyen uyanık olur ve yalnız kendi millî çıkarlarını düşünür.<br/>
<br/>
		Komünizme karşı kurulmuş NATO'nun ortaklarından İngiltere'nin Komünist Çin ve Küba'ya makine, silah,  yiyecek ve kamyon satması millî bencilliğin nerelere kadar vardığını göstermektedir.<br/>
<br/>
		Bizi uyuşturan bu fanteziyi şöyle bir tarafa bırakalım da şimdilik yalnız &quot;Birleşmiş Türkiye ve Kuzey Kıbrıs&quot;  ülküsüne sarılalım, yeter...<br/>
<br/>
		Ötüken, 15 Mayıs 1964, Sayı: 5<br/>
<br/>
		<b>TARİHİN AKIŞI DEĞİŞTİRİLEMİYOR</b><br/>
<br/>
		İnsanlar daha iyi ve kutlu bir hayatın özlemi içindedirler. Zekânın gelişmesiyle, içinde yaşadığı sefaletin  korkunçluğunu kavrayan insan, bahtiyar olmak için bir yandan enerj har arken bir yandan da mânevi yönden  bunun sebeplerini hazırlamaya uğraşmıştır.<br/>
<br/>
		Daha iyi ve güzel bir hayat için bazen gerçekçi, bazen ülkücü, bazen de hayalci ilkeler ortaya atılmış, tarih bu  ilkelerin çarpışmasıyla dolup taşmıştır.<br/>
<br/>
		Gerçekçi ilkeler uygulanması kolay, akla yatkın gelen, kısa vadeli ve büyük fedakarlık istemeyen ilkelerdir.  Türkiye'nin sanayileşmesini istemek gerçekçi bir düşüncedir. Uygulanması kolay olduğu için her aklın kabul  edeceği niteliktedir. Kısa vâdelidir. En çok 40-50 yılda gerçekleşecek bir plâna muhtaçtır. Büyük fedakârlık  istememektedir. Yapılacak en büyük fedakârlık 40-50 yıl için çalışma saatlerini biraz arttırmak, sarfiyatı biraz  sıkmak gibi basit tedbirlerden ibarettir. Millet hayatında 40- 50 yıla çok denemeyeceği gibi masrafından  kısmak da ciddi bir fedakârlık sayılamaz.<br/>
<br/>
		Ülkücü ilkelerin uygulanması güçtür. Bunlar her aklın kolaylıkla kabul edemeyeceği kadar parlak ve heybetli  düşüncelerdir. Uzun vadel dirler ve sonsuz fedakârlık, kan ve can vergisi isteyen nesnelerdir. Fakat milletlerin  gönlünü sevinç ve heyecanla dolduran yürütücü kuvvetlerdir. Tarihin en büyük kahramanlıkları ve  fedakârlıkları bunlar uğrunda yapılmıştır. Çetin çarpışmalar isteyen ülküler, çetin savaşçılar yetiştirmek  bakımından da olağanüstü ortamlardır. Ülkücü ilkeler, uğrunda çarpışan insanları yükseltip Tanrı'ya  yaklaştıran ilkelerdir.<br/>
<br/>
		&quot;Kızılelma&quot; bunlardandır.<br/>
<br/>
		Dünyada en büyük hak yaşamaktır. Ülküler, insanları bu haktan vazgeçirecek kadar büyük ve kuvvetlidir.  Kabul etmelidir ki yüz binlerin hayattan vazgeçmesinde görülmemiş bir ululuk ve yücelik vardır.<br/>
<br/>
		Hayalci ilkeler, gerçekleşmesine imkân olmayan, hasta beyinlerde türemiş serseriliklerdir. Kendini insanlara  sevdirerek değil, aldatarak veya zorbalıkla kabul ettirebilir. MakedonyalI İskender'in bütün insanları tek  millet yapmak istemesi buydu. Anarşistlerin, hükümetleri kaldırmak istemesi de budur. Son örneği ise<br/>
<br/>
		komünizmdir.<br/>
<br/>
		Fakat tarihin akışı değiştirilemiyor. Sömürücülük diye ilân ettikleri, düşman sayıp savaş açtıkları burjuva  metotlarına Kremlin komünistleri yavaş yavaş dönüyorlar. Çünkü kırk yıllık hayalin kendilerine neye mal  olduğunu anlamaya, mali hülyadan ayılmaya başladılar. İnsanlarda anadan doğma &quot;mülkiyet&quot; düşüncesinin,  &quot;hürriyet&quot; sevgisinin, &quot;millet&quot; ve &quot;din&quot; duygularının olduğunu anladılar.<br/>
<br/>
		Dönüyorlar. Sovyetlerdeki bütün milletler kültür bakımından ilerleyip direnecek duruma geldiği için artık  ister istemez kaytarıyorlar. O eski bayağı ve utanmaz komünist urcûfelerini şimdi Çinlilerle Arnavutlara, bir  de bizim memleketteki solaklara bıraktılar.<br/>
<br/>
		1964'te Rusya'yı gezip de intibalarını yazan Yugoslav Edebiyat Profesörü Dr. Mihaylof'un şu satırları ibretle  okunmaya değer; Bilhassa Rus gençleri, kapitalist düşüncelerin, memleket içinde geniş çapta yayılmasına yol  açmakta ve Kremlin'i tehdit etmektedir.<br/>
<br/>
		Rusya'da, son yıllarda doğan ve süratle gelişen orta sınıf halk, politika değil, iyi ve yüksek bir hayat seviyesi  peşindedir ve bu haklarını elde edebilmek için de, hükümetle, her türlü eski kafalı bürokrat idarecilerle  mücadele etmektedir. Gelişmelere bakılacak olursa, Sovyet Rusya'nın yüzde yüz kapitalist bir ülke olarak  belirmesi uzun yıllara değil, önümüzdeki birkaç yıla bağlı olan bir mesele olarak kabul edilebilir (1)<br/>
<br/>
		Görülüyor ki tarihin akışını değiştirmeye yeltenenler, sonunda beyinsiz kafataslarını gerçeğin kayasına  çarpacaklardır. İşçiye hak tanınması başka şey, onun medenî bir topluluğa hâkim olması başka şeydir.  Toplum hâkimiyeti daima &quot;burjuva&quot; denilen aydın ve yürütücü sınıf kalacaktır. İşçinin hâkimiyeti, milletleri  Hotanto durumuna getirmekten başka sonuç veremez.<br/>
<br/>
		Yugoslav profesörünün yazısı bizdeki solcu hayvanların gözünü açar mı, sanmıyorum. Onlar Mihaylof  hakkındaki hükümlerini elbette vermişlerdir. Faşist ve gerici...<br/>
<br/>
		(1) Yeni Gazete (25 Temmuz 1965).<br/>
<br/>
		(15 Eylül 1965), Ötüken, 24 Eylül 1965, Sayı: 21<br/>
<br/>
		<b>İLERİCİLER</b><br/>
<br/>
		Disiplin, medeniyetin getirdiği bir davranış şeklidir. Medeniyetin doğurduğu meseleler birçok fedakârlığı  gerektirdiğinden insanlar hürriyetlerinden, haklarından ve çıkarlarından vazgeçmek suretiyle bu disipline  uyarlar.<br/>
<br/>
		Bugünün medeniyetinde romantik hürriyet yoktur. Hürriyet yalnız vicdanlarda ve kafaların içindedir.<br/>
<br/>
		Davranış hürriyeti geri kalmış toplumların işidir. Hürriyetin sınırsızlığı ise ancak hayvanlara mahsustur.<br/>
<br/>
		Kendilerine &quot;ilerici&quot; ve kendileri gibi düşünmeyen herkese &quot;gerici&quot; diyen bir züppeler ve hayvanlaşmış  insanlar topluluğu işte bu sınırsız hürriyeti istiyorlar. Bir topluluğu diri tutan disiplinlerden hiçbirini tanımak  istemiyorlar. Kanunlarda işlerine gelmeyen maddeleri kaldırmak davasını güdüyorlar. Ahlakı tahrip etse dahi  basının kayıtsız hürriyetini savunuyorlar. Serbest aşk istiyorlar.<br/>
<br/>
		Kanunlar hürriyeti kısmak, yani insanları hayvanlıktan kurtarmak için yapılır. Kanunlar kötülük yapmak  hürriyetini, toplumu yıkmak hürriyetini, ihtikâr hürriyetini, cinayet hürriyetini önlemek için yürürlüktedir. Bir  toplumu diri tutmak için gerekirse fikir hürriyetine de gem vurulur. Her toplumun ayrı bir mizacı, ayrı alerjisi,  ayrı eğilimi vardır. Bunun dışına çıkılmaz. Çıkılınca rezalet ve fecaat olur.<br/>
<br/>
		İsveç, Norveç ve Danimarka'da kadınlar için suni aşılama ile gebelik kanunu vardır. Aslına bakılırsa sağlam  nesil yetiştirmek için bu usul pek yerindedir. Ama bu yerinde olan işi gel de Türkiye'de uygula bakalım. Yer  yerinden oynar. Çünkü Türk Milleti'nin düşünüş tarzı, ahlâk prensipleri ve insanlık gururu büsbütün ayrıdır,<br/>
<br/>
		Basın hürriyeti de böyledir. Her şeyi sayıp söyleyemezsin. Basında fikir ve duygu değeri, bilim gerçeği, millî  fayda unsuru olmalıdır. Bunların hiç biri yokken, basın hürriyeti adına ahlâk veya sinir bozucu, millî duyguyu  incitici yazılar yazmakla hangi İnsanî fayda sağlanır? Fikrin bir sıhhati olmak lâzımdır.<br/>
<br/>
		Erkek ve kız kardeşlerin birbirleriyle evlenmesini savunan fikir, fikir midir?<br/>
<br/>
		Şu son günlerde Babeuf üzerinde koparılan fırtına kadar gülünç bir davranış olabilir mi? Acaba Babeuf  dünyaya gelmeseydi insanlık, hattâ Fransa ne kaybederdi? Bu adamın eserinde Türk kanunlarına göre suç  unsuru bulan savcı yanılıyor da onu savunanlar mı doğruyu söylüyor? Yasa gerektirdi mi, kürt Said'in  eserlerini nasıl toplatmıyorsa Frenk Babeuf'unküle de öyle toplatılır.<br/>
<br/>
		Babeuf için gösteri yapan zavallılar bu davranışlarıyla tarihe geçeceklerine inanıyorlarsa ne mutlu onlara!....  Hele Mahkemeye kadar gelerek kendisini sanıklar arasına kattıran kahramana hiç diyecek<br/>
<br/>
		yok. Yalnız bir küçük nokta: Bu muhteşem kabadayılığı sıkı yönetim zamanında yapmalıydılar.<br/>
<br/>
		İlericilerin savunduğu serbest aşka gelince, onların istediği bu hürriyet yalnız ve ancak hayvanlarda vardır.  Pagan Roma'nın serbest aşk yüzünden, nasıl rezaletlere sahne olduğu unutulmamalıdır.<br/>
<br/>
		Dinlerin erkek dişi ilişkileri üzerindeki baskısı da bu rezaletlere karşı sosyal bir tepkiden başka bir şey değildir.<br/>
<br/>
		İlerici gerici tabirlerini komünistler çıkarmıştır. Eskiden terakkiperver ve mürteci kelimeleri vardı. Fakat  bugünkü ilerici gerici anlamında kullanılmıyordu.<br/>
<br/>
		Bugün herkes tarafından kullanılan bu kelimeler aşınmış, mânâsız, medlûlsüz hâle gelmiştir. Hele kendilerine  ilerici diyen iğrenç maskaraları gördükten sonra namuslu insanlarda bu kelimeye karşı bir düşmanlık bile<br/>
<br/>
		belirmiştir.<br/>
<br/>
		İlerlemek, yurtta herkesi en aşağı ilkokuldan geçirmek ve dünya çapında üniversiteler kurarak dünya çapında  bilginler yetiştirmektedir.<br/>
<br/>
		İlerlemek yurtta yüksek bir ahlâk seviyesi ve aile düzeni, fertler arasında sevgi ve saygı yaratmak, her türlü  ahlâksız ve anormal fert ve akımları tasfiye etmek, hak ve ahlâk düşüncelerini kafalara sokmak, siyasî sınırlar  dışında kalan soydaşlara yardım elini uzatabilmektedir.<br/>
<br/>
		Yoksa ilerlemek fikir ve düzen bozucu yazılar yazmak veya yazıları Türkçeye çevirerek milleti birbirine  düşman sınıflara bölmek, çirkin ve ahlâksızca yayınlar yapmak, millî mukaddesatla alay etmek ve yabancılara  sinsi sinsi uşaklık etmek değildir.<br/>
<br/>
		Ötüken, 15 Aralık 1964, Sayı: 12<br/>
<br/>
		SOSYAL YÜZSÜZLÜK<br/>
<br/>
		Bir milletin dertlerini açık yürek ve iyi niyetle konuşmak varken, eksiklerle yanlışları yurtseverlik duygulan  içinde tenkit etmek dururken her konuyu, her çareyi yalnız kendisi bilirmiş gibi tavır takınıp da kendisi gibi  düşünmeyenlere hınçla, kinle saldıran, iftira atan o türedi yok mu, işte vatan haini, millet düşmanı tipinin  müşahhas örneği odur.<br/>
<br/>
		Sen, başka hâkimiyetlerdeki Türkler'den mi bahsettin? Türedi hemen karşındadır. Seni emperyalistlikle  suçlayacaktır. Türk soyunun üstünlüğünü söyledin, azınlıkların ihanetinden mi söz açtın? Sana kafatasçı  diyecektir. Gelenek, mazi, din lüzumludur mu dedin? Gericiliği yapıştıracaktır.<br/>
<br/>
		Ve arkasından aynı plâk tekerlemeleri: Sosyal adalet, ağalar, üretim araçları, alt yapı üstyapı, derebeylik  sistemi falan, filan...<br/>
<br/>
		Türediye göre ağaların toprağını alıp kollektif çiftlik kurdun mu ortalık hemen güllük gülistanlık olacaktır.  Üretim araçları devletin olunca asalaklar ortadan kalkacak, atom çağına gireceğiz. Sosyalizm sihirli bir  değnektir. Zaten Namık Kemal sosyalistti. Atatürk ise ileri sosyalistti. Rusya bize yardım etmeseydi Kurtuluş  Savaşı olur muydu? O Kurtuluş Savaşı ki Türk işçi ve köylüsünün kapitalistlere karşı ayaklanmasından başka  bir şey değildi.<br/>
<br/>
		Bu herzeleri bıkmaksızın döktüren türedi, içki masası başından savurduğu tekerlemelerle bütün meseleleri  bir çırpıda çözüveriyor.<br/>
<br/>
		Halbuki tarihin bir akışı, milletlerin sosyal kanunlara bağlı oluşu vardır. Taş çatlasa, bir toplumu bu kanunlar  sınırının dışına itemezsin. Milliyetçilik sosyal bir kanundur. Yüz bin yıl mı, beş yüz bin yıl mı, her ne kadarsa,<br/>
<br/>
		iman topluluklarının olgunlaşa olgunlaşa vardığı bir sonuçtur. Bunu kaldıramaz, yok edemezsin. İnsanları tek  millet yapmak isteyen MakedonyalI İskender gibi budalalar çıkmış, bu gayeye varmak için İran'a Yunanlı  göçmenler getirmek gibi çocukça davranışlar sonunda sapıtarak kapıldığı yarı Tanrılık iddiası içinde yok olup  gitmiştir.<br/>
<br/>
		Komünistler de milletleri inkâr ederek işe başladıkları halde üç-beş yıl geçmeden Çarların siyasetine vâris  çıkmış, millet düşüncesine söve söve milliyetçilik yapmak gibi bir garabete düşmüştür. Çünkü milliyetçilik  ölmez bir fikir ve yüzlerce yüzyılın muhassalasıdır.<br/>
<br/>
		Komünist rejimdeki Rusya'da Troçki ile Yahudiler'in, Stalin'le Gürcüler'in tasfiyesinde Rus milliyetçiliğinin  şuuraltı hamlesini görmemek için kör olmak lâzımdır. Komünizm milliyetçiliği reddediyor idiyse Kızıl Çin  neden Rusya'dan toprak istiyor? Neden tarihî miras diye, bir zamanlar kısa bir süre ele geçirmiş olduğu  topraklarda hak iddia ediyor?<br/>
<br/>
		Tarihî mirasın sözü mü olur? Bu bir milliyetçilik terimi değil mi? Nüfusu fazlaysa onları neden Rusya'ya  yollayarak Sovyet vatandaşlığına kabul ettirmiyor? Çin veya Sovyet vatandaşı olmak arasında ne fark var?<br/>
<br/>
		Komünist nazariyatına göre fark olmamak gerek ama oluyor işte .......Çünkü milliyetçilik ana sosyal<br/>
<br/>
		kanundur. İnsanlar var oldukça milletler ve bunun sonucu milliyetçilikler de var olacak ve milletler, zaman  zaman, millî çıkarlar yüzünden çatışacaktır.<br/>
<br/>
		Bu, böyle olduğu halde, türedi bunları bilmezlikten gelir. Çünkü satılmıştır. Ya dışardan beslendiği için, yahut  işlediği ağır bir suçun belgeleri kendisini oynatanların elinde olduğu için görmemezlikten gelecektir. Artık  ipliği pazara çıktığı, kime uşaklık ettiği belli olduğu halde dir necek, tepinecektir.<br/>
<br/>
		Tepinmeye mecburdur. Aldığı direktife göre kılık, fikir, taktik değiştirecek; dün burjuva diye sövdüğü Namık  Kemal'i bugün sosyalist diye göklere çıkaracak; dün kara dediğine bugün ak demekten utanmayacaktır.  Utanmak da nedir? Burjuva uydurması değil mi?<br/>
<br/>
		Yıllardır memleketimizde uygulanan yanlış, yetersiz, hattâ olumsuz öğretimin sonu olarak yetişen manevî  değerlerden yoksun, kafası iyi işlemeyen ve hepsinden kötüsü &quot;rahat&quot; ve &quot;kolay kazanç&quot; ardındaki maddeci  nesil, bu materyalist balonlara pek çabuk kanmaktadır. Onların ağzında da sosyal adaletten başka lâf yoktur.  &quot;Sosyalizmden başka kurtuluş yolu yoktur&quot; tekerlemesiyle bütün çapraşık davaları çözüveren bu zavallılar,  birçok yerlerde, kendisine verilen toprağı yine ağaya devrederek gönül rızasıyla ırgat durumuna geçenlerin  nedeni, niçini üstünde beyin yoramamaktadır. Sokağın ve kırların sefaletinden lüks konağa alındıktan sonra  konfora dayanamayarak yine sokağa kaçan çingene kızının ruhî durumunu düşünmeden hüküm verenler gibi,  bu zavallılar da yüzlerce yıllık alışkanlık, gelenek, zaruret ve ruhî durum gibi âmilleri hesaba katmadan sihirli  değnek masalıyla avunup avutmaya çalışıyorlar.<br/>
<br/>
		Hele bir sosyalizm ilân olunsun her şey güllük gülistanlık, öyle mi? Öyleyse yüz binlerce insan neden ölümü  göze alarak sosyalist ülkelerden kapitalist ülkelere kaçıyor? Neden hâlâ dünyanın en ileri ülkeleri kapitalistler  tarafında? Kuzeyin ileri ülkelerindeki sosyalizmin (yâni sosyal demokratlık yahut Hıristiyan sosyalistliğin)  türedilerin ileri sürdüğü sosyalistlikle adaşlıktan başka ne benzerliği var? Oülkeler önce ilerlediler, sonra<br/>
<br/>
		sosyalist oldular. Başlarında hâlâ kıralları, şatolarında hâlâ kontları ve baronları var. Ama herkes bolluk içinde  ve bahtiyar. Çünkü bu, tarihî bir gelişmenin sonucudur. Türedi ise önce sosyalizmini (hem de nasılını) ilân  edip sonra gelişmek istiyor ama olmuyor işte. Tabiatın olduğu gibi toplumun da kanunları var: Çocuk  kuvvetlenir, sonra yürür. Önce yürüyüp sonra kuvvetlenmez.<br/>
<br/>
		Türk milletinin dâvası yüksek millî şuur ve millî inanç, yâni kuvvetli milliyetçilik içinde başarılacak dâvadır.  Milliyetçilik yâni Türkçülük ilkeleri içinde akıl, bilgi ve metotla çalışarak sonu getirilecek bir konudur. Sihirli  değnek dâvası değildir. Cumartesi günleri de tatil yaparak, genel evler kurarak ve turistlere hoş görünerek  çözülecek dâva değildir. Memlekette ne kadar beyinsizin öttüğünü anlamak için cumartesi tatili ve genel ev  teklifi gibi ahmaklıklara (aynı zamanda ahlâksızlıklara) bakmak ve demokrasinin düştüğü sefaleti görerek  toparlamak lâzımdır. İş başındakilerin &quot;Demokrasi elden gidiyor&quot; naralarından ürkmeyerek tedbir almaları,  her işin başına o işin uzmanını getirmeleri, demokratik metotların vatan düşmanlarını koruyan aksaklıklarını  pek yürekle gidermeleri, gerektiği zamanla yozlaşmış kurumlan koparıp atmaktan çekinmemeleri lâzımdır.  Yoksa bu sosyal yüzsüzlük sürüp gidecek, Türkiye'yi bilinmeyen ve istenmeyen yönlere doğru iterek  önümüzdeki yüz yıl için büyük millî felâketlere yol açacaktır.<br/>
<br/>
		Ötüken, 14 Kasım 1964, Sayı: 11<br/>
<br/>
		<b>SENİN SEVİYEN BU MU?</b><br/>
<br/>
		Sen Üniversiteli misin? Öyleyse kafan olgunlaşmış, duyguların ölçülenmiş, bütün varlığınla bir şahsiyet, bir  vatandaş olmuşsun demektir. Üniversiteli, aydın adayı demektir. Bütün mevkilerin yarınki adayı demektir.  Hatta şimdiden aydın demektir.<br/>
<br/>
		Üniversiteli her şeyden önce yüksek öğrenime ulaşmış bir insan olarak hoş gören, hakkı anıyan, vicdan  taşıyan insan demektir. Biliyorsun ki vicdan diye içimizdeki doğruluk, insaf ve acıma duygusuna derler.<br/>
<br/>
		Üniversiteli seçkin bir yurttaş, en azından seçkin yurttaş adayıdır, İlk görevi didinip çalışmak, bir baltaya sap  olmak, milletin kendisine verdiklerini öde erek tüketici olmaktan çıkıp yaratıcı olmak durumuna girmektir.  Şüphesiz senin de eğlenmeye, dinlenmeye, sevmeye, öfkelenmeye, hicvetmeye hakkın vardır. Fakat sen  bunların hepsini efendice yapmaya mecbursun. Eğlencen hamal gibi, dinlenmen hayvan gibi, sevmen külhan  gibi olmaz. Öfkelenip hicvettiğin zaman bile asaletini korumakla görevlisin. Hicvin ve öfken Çeşme  meydanıvarî oldu mu sana Üniversiteli değil, sadece &quot;seviyesiz&quot; denir.<br/>
<br/>
		Türkiye bir aşırı hürriyetler ülkesidir. Onu kötüye kullanmamak bir seviye meselesidir. Hâzinenin içinde olup  çalmamak, silâh yığınları üstünde oturup adam vurmamak, yetkilere sahip olup hak yememek sadece seviye  meselesidir.<br/>
<br/>
		Sen, bu fazlasıyla yerilen hürriyetleri kötüye kullanmazsan seviyeli olduğunu ispat etmişsin demektir.<br/>
<br/>
		Hürriyeti kullanmanın dozunu kaçırmak hiç de iyiye alâmet değildir. Dozu kaçırılan hürriyet başkalarını  rahatsız eder. Terbiye başkasını rahatsız etmemektir. Eden, ilkönce medenî insan vasfından yoksun demektir.  Sen medenî misin? Üniversiteye kadar geldiğine göre öyle olman lâzım. Medeniysen hoş görecek,  beğenmediğin fikirlere ve insanlara katlanacaksın. Biz toplu halde yaşayanlar hoşlanmadığımız pek çok şeye  katlanmaya mecburuz. Meselâ senin o devrik cümleli konuşman, o gürültülü ve sırıtkan konuşman, kadın gibi  sakız çiğnemen, hatta suratın, yürüyüşün, kılığın, kıyafetin ve her şeyin de benim hoşuma gitmiyor. Hoşuma  gitmiyor değil iğreniyorum. Fakat katlanıyorum. Yalnız duygularıma tutsak olsam, bu tiksinmeyle seni hemen  öldürmem lâzım. Fakat duygularımla değil, kafamla hareket ediyor ve senin de günün birinde adam olacağını  umuyorum.<br/>
<br/>
		Üniversitelisin değil mi? Öyleyse hoş görecek ve terbiyeli olacaksın. Terbiyeli insanın tiksinmesi bile  terbiyesizin sevgisinden daha güzeldir. Oysa ki sen beğendiğine ıslık çalıyor, beğenmediğine yuh çekiyorsun.  Bu, medenî ve terbiyeli, hele kültürlü insanın değil, terbiyesiz ve gerinin işidir.<br/>
<br/>
		Herkesi beğenmeye mecbur değilsin. Kimse de değildir. Fakat her duygusunu hemen açığa vurmak küçük  çocukların kârıdır. Küçük çocuk ilkel bir yaratıktır. Bu davranış onda hoş kaçar. Fakat yirmisini aşmışlarda  iğrenç olur. İnsan terbiyesi, aile terbiyesi, meslek terbiyesi, millî terbiye diye kavramlar vardır. Bizim millî  terbiyemizde yaşça ve mevkice büyük olanlara karşı terbiyeli davranmak şarttır, vazifedir.<br/>
<br/>
		Başbakanı sevmeyebilirsin. Düşman da olabilirsin. Nefret de edebilirsin. Bunların hepsi senin hakkındır.  Üstün hürriyetler ülkesi olan Türkiye'de bunlara kimse bir şey diyemez. Fakat okuluna konuk gelen birisine  yuh çekersen sana sadece seviyesiz denir. Bu seviyesizlik medenî insanların değil, palikaryaların işidir. Evet  sen bir seviyesizsin. Aldatılmış, kandırılmış, satın alınmış bir seviyesiz. Seni satın almak için cebine birkaç para  koymaya bile lüzum yok. O kadar zavallı, o kadar pespaye bir seviyesizsin. Niçin yuh çektiğini bile  açıklayamayacak kadar zekâdan mahrum bir seviyesiz.<br/>
<br/>
		Seni sosyalistler kandırdı değil mi, zavallı? Kapitalizmi temsil eden bir şahsa yuh çekersen vatan görevi  yapmış olacağına inandırıldın, değil mi? Bütün kültürün ve bilgin olan o Moskova'ya satılık bir iki uşağın  gazete sütunlarındaki herzelerini okuya okuya hem bilgin, hem yurtsever, hem de sosyalist olduğunu sandın,  değil mi?<br/>
<br/>
		Gerçekte ise sen sadece gülünç bir zavallısın. Gülünç ve iğrenç bir zavallı...<br/>
<br/>
		Bak, sana bundan 30-40 yıl öncesine ait bir olayı anlatayım da kendinin kim olduğunu ve seviyeni iyi öğren:<br/>
<br/>
		Bundan 30-40 yıl önce Burdur valisi genç bir köylü tarafından öldürülmüştü. Vali tarafından işinden  çıkarılmasını haksız bulan ve işe alınma müracaatı reddedilen köylü öldürme kararını verdiği zaman valiye bir  dilekçe yazdı ve olayı anlattıktan sonra dilekçesini: &quot;Muhterem Vali Bey, bana yaptığınız haksızlıktan dolayı  sizi öldürmeye karar verdim. Bundan dolayı beni affediniz&quot; diye bitirdi. Sonra eliyle verdiği dilekçe vali  tarafından okunduktan sonra h monu, hem de kendisini öldürdü.<br/>
<br/>
		Şu Burdurlu köylünün cinayeti bile güzelleştiren asaletiyle senin gibi bir üniversitelinin öfkesini iğrençleştiren  yuh çekme arasındaki seviye farkını anlıyor musun, başbakanı vatana zararlı buluyorsan ona düşmanlığını  erkekçe göster. Bu erkeklik, Burdurlu köylü gibi yiğitçe tabanca çekerek yapılır. Bin kişinin arasına saklanıp  yuh çekmekle değil, anladın mı komünist uşağı!..<br/>
<br/>
		Ötüken, 30 Nisan 1966, Sayı: 2<br/>
<br/>
		<b>AHLAKÎ ADALET </b>1944-1945 yıllarında Irkçılık-Turancılık davasından dolayı tutuklu bulunduğumuz sırada,<br/>
<br/>
		bunun son aylarını geçirdiğimiz Tophane'deki Askerî Cezaevinde ilgi çekici bir olay geçti: Casusluktan sanık  bir er, cezaevinden kaçıp yakalandıktan sonra prangaya vuruldu. Hayat hikâyesi şöyle idi:<br/>
<br/>
		Lisenin son sınıfında bir tek dersten dönerek mezun olamamış. Kendisine göre, haksızlığa uğrayarak döndüğü  bu dersin öğretmenine düşman olmuş. İstikbalinin mahvolduğunu düşünerek kendisini mahvetti diye telâkki  ettiği öğretmene karşı düşmanlığı kin haline gelmiş. Kin burada da durmamış. Öğretmenden öğretmenin  mensup olduğu topluma, yani Türk milletine sıçramış. Talihsiz, aynı zamanda iradesiz ve şüphesiz ahlâksız  olan bu genç, Türk milletine düşman olunca kendi istikbalini mahveden bu milletten intikam almaya karar  vermiş. Askere alındığı zaman, kültür seviyesi dolayısıyla kendisini 1. Ordu Karargâhında yazıcılığa kadar  getirmişler. Ordunun bütün gizli yazışmaları, çift aylı tezkereler hep elinden geçtiği için bunların kopyalarını  çalarak, sırf Türkiye'ye kötülük olsun diye, önce Alman konsolosluğuna, onlardan yüz bulamayınca da Rus  konsolosluğuna götürmüş. Ruslar tabiî, mal bulmuş Mağribî gibi kabul ettikleri bu gençten bir hayli  faydalandıktan sonra durum anlaşılarak genç yakalanmış.<br/>
<br/>
		Bu acıklı olaydan çıkan sonuç şudur: İnsanları en çok çileden çıkaran şey haksızlığa uğramaktır. Tepkiler,  haksızlıklarla orantılı olarak derece derece serttir. Bazen de tepki yeni bir haksızlık olarak ortaya çıkar.  İstikbali mahvolan gencin vatana ihaneti gibi.<br/>
<br/>
		Bunun birçok örneklerini yakın tarihimizde de görmüşüzdür. İttihat ve Terakki Fırkası'nın rezilce haksızlıkları,  muhtelif partilerden bir çoklarını vatan ihanetine sürü lemiş, bu ihanet edenler arasında kültürlü, aydın,  hattâ bilgin kimseler de bulunmuştur. Haksızlığa uğradığı için vatana ihanet eden adamın mazur görülecek  hiçbir tarafı yoktur. O yine bir haindir.<br/>
<br/>
		Ancak onun bu ihanetinde onu ihanete zorlayanların da suçu vardır.<br/>
<br/>
		Nasreddin Hoca fıkrasında olduğu gibi önündeki çukuru görmediği için çukura düşen suçlu, fakat o çukuru  oraya kazan da yine suçludur.<br/>
<br/>
		Herkesin çok sağlam karakterli, yüksek ahlâklı olmadığı bir gerçektir. Yüksek karakterli insanlar hangi şartlar  içinde kalırlarsa kalsınlar yurtlarına ihanet etmezler. Fakat karakteri zayıf olandan sinirleri zayıf olana kadar  derece derece birçok insanlar ihanet etmeseler bile topluma küserler, köşeye çekilirler, bir ruh hastası olarak  yurt için ebediyen kaybedilmiş insanlar haline gelirler. Onların bu duruma gelmelerine sebep olanlar  suçludur. Memlekete fenalık etmiş kimselerdir.<br/>
<br/>
		Bu yazı peşrevinden maksadım henüz kanayan yara olan bir konuya değinmek. 1500 Harbiyeli hakkında, hele  bunların içinde hapis hayatı yaşayan talihsizler hakkında birkaç söz söylemektir. Onlardan gazete  sütunlarında biraz bahsolunduktan sonra bermutat hepsi unutuldu ve boynu bükük 1500 genç kendi  kaderleriyle baş başa bırakıldı.<br/>
<br/>
		Şimdi ben burada, vaktiyle bir askerî okuldan tardolunmuş ve üniformayı çıkararak başıbozuk elbisesi  giymenin ıstırabını tatmış bir insan olarak bu eski Harbiyelilerin, kimse tarafından bilinmeyen, fakat ölçmek  kabil olsa göklere kadar yükseleceği belli bulunan ıstırabından bahsetmek istiyorum.<br/>
<br/>
		Kendi maceramda ben, Türk kanunları bakımından haksızdım. Türkçü ve ırkçı olduğum için, Türk üniforması  taşımasına rağmen Bağdatlı bir Arap olan Birinci Mülâzım Mesut Süreyya'ya selâm vermeyi reddettiğim için  tardolunmuştum.<br/>
<br/>
		Fakat bu 1500 eski Harbiyelinin durumu büsbütün başkadır. Onlar &quot;emre itaat&quot; prensibi ile, arkadaşlık ve  mertlik zihniyeti ile yetiştirilmişler, arkadaşlarını yalnız bırakmayı en büyük utanç saymışlardır.<br/>
<br/>
		Alarm verildiği zaman bu 500 genç, silâh başı edecek yerde her biri bir bucağa sıvışıp kaçsaydı acaba makbul  mü sayılacaklardı? Bugün subay olmaya lâyık görülmeyen bu çocuklara o zaman takımlar ve taburlar emanet  edilebilecek miydi?<br/>
<br/>
		21 Şubat'ın da, 20 Mayıs'ın da olacağı biliniyordu. Burada bir suçlu varsa bu 1500 çocuk değil, ayaklanmaların  yapılacağını bildiği halde tedbir almayan, Talât Aydemir'le yakınlığı olanları Harb okulunda ve Ankara'da  bırakan o zamanki hükümettir. Ortada elle tutulur bir delil yokken Talât'la yakınlığı olanları uzaklaştırmanın  antidemokratik olduğunu söylemek pek çocukça olur. Mahkemenin beraat ettirdiği gençleri Harb okulundan  çıkarmak çok mu demokratiktir? Yıllardır sivil zihniyetin dışında, disiplin ruhu ile yetişen bu gençleri  alabildiğine hürriyet içinde yaşayan üniversitenin şurasında, burasındaki boşluklara, gediklere yerleştirerek  görev yaptığına inanmak bile bile aldanmadan başka bir şey değildir. Bunlar arasında maddî imkânsızlık dolay  sıyla yüksek öğrenimini bırakanlar da bir haylidir ki bu da ayrı bir toplum yarasıdır. Fakat hapiste olan<br/>
<br/>
		Harbiyeliler, daha büyük bir yaradır. Bütün siyasî davalarda olduğu gibi piyango onlara isabet ettiği için  içerdedirler.<br/>
<br/>
		Aralarında orta öğrenimini büyük güçlüklerle yapan, tahsil parasını sağlamak için tatillerde, hatta okul  sürelerinde, akşam vakitleri çalışarak Harb okuluna kadar yükselenler vardır. Şimdi bu Harbiyelilerle azgın bir  denizde saatlerce yüzerek karaya ulaşan fakat bastığı toprak parçasının çöktüğünü gören bir insan arasında  ne fark var? Bunlar ne kadar güçlük, ne kadar sıkıntı ile yüksek öğrenime kadar yükselmişlerdir! Başlarına  gelen felâketin kendilerini çök rtmesi, ruh bakımından sarsıntıya uğramamaları, toplum için kaybolmamaları  başlıca bir kaygı olmak lâzımdır. Adalet karşısında herkes eşittir demek eski bir Harbiyeli ile bir hırsız eşittir  anlamına gelmez.<br/>
<br/>
		Adaletin, bugünlerde sözü çok edilen sosyal adaletin yanında bir de ahlâkî adalet vardır ki, herkesin  seviyesine ve yurda yararlılığına göre muameleye tâbi olması demektir. Vicdanların ve mantığın kabul ettiği  gerçek adalet de budur.<br/>
<br/>
		Türkiye bir intikal çağında olduğu için bir takım haksızlıklar oluyor, ıstıraplar çekiliyor, birçok insannın  geleceği karanlığa gömülüyor, çirkin işler yapılıyor. Diyelim ki bunlar, kaçınmak mümkün olmadığı için  yapılıyor.<br/>
<br/>
		Fakat bir de önlenmesi elimizde olan şeyler vardır ki onları yapmamak millî bir suç olur. İnsanları kendi  devletinden soğutan her haksızlık millî bir suçtur. Bugünlerde böyle bir davranış Balıkesir Cezaevindeki 21  eski Harbiyeliye karşı yapılmıştır. Bu 21 kişi, normal bir cezaevi olan bu binada, yaklaşan tahliyelerinden  sonra girmeyi tasarladıkları fakülteler için fikrî hazırlık yaparak, okuyarak ıstıraplarını azaltmaya çalışıyorlardı.  Birdenbire gelen bir emirle Bigadiç, Sındırgı, İvrindi, Dursunbey ilçelerine beşer kişi, Kepsut'a bir kişi olmak  üzere dağıtıldılar. Sebep bir disiplinsizlik yapmaları değil, yeni infaz kanununa göre Balıkesir Cezaevinin yalnız  hırsızlara tahsis olunması...<br/>
<br/>
		İnsâfin o yerde nâmı yok mu?<br/>
<br/>
		Hırsızlar yani ahlâksızlar müşahede altında bulundurulacak diye ihtilâlciler yani yiğit kişiler, yahut buyruğa  baş eğen askerler yani ahlâklı gençler gayri sıhhî, gayrî İnsanî yapılara dağıtılacak. Hele arkadaşlarından  ayrılarak Kepsut'a tek başına gönderilen o garip genç kim bilir hangi it uğursuzların yanında çile dolduracak.<br/>
<br/>
		Bunlardan Bigadiç'e gönderilen beş kişi iki buçuk metre çapındaki bir odaya tıkılmışlardır. Şahane bir odadır.  Türlü haşarat yetmiyormuş gibi kene bile vardır ve fareler yatakların üzerinde gezinmektedir. Rutubetten  perişandırlar. Küçücük odada soba kuracak yer yoktur. Beş yatak, beş bavul bu izbeyi tamamen  doldurmaktadır. Ufak bahçelerinden bir su akmaktadır. Hayvanların da ortak olarak içtiği bu suyu her  ihtiyaçları için kullanmaktadırlar. İçtikleri su da budur. Doktorun yaşanmaz diye rapor verdiği bu yerde bu  gençlerin yatmasına vicdanlar nasıl razı oluyor? Burada, en iptidaî şartlar içinde doğup büyüyenleri bile  yatırmak kalplere eza verirken memleketin en aydın tabakasına mensup beş kişi burada nasıl barındırılıyor?<br/>
<br/>
		Şu memleketin haline bakın: Vatan haini Nazım Hikmetof, Bursa'da, âdeta lüks içinde yaşatıldı. Şehirde  dolaştırıldı. Karısının oraya gelip gece kalmasına izin verildi ve Hikmetof'un veledi burada peydahlandı.<br/>
<br/>
		Vatan haini Sabahattin Aliyef de Konya'da hastaneye naklolunarak aynı itibarı gördü.<br/>
<br/>
		Ama iş Türk Harbiyelilere gelince o zaman infaz sistemi işlemeye başladı. Soğuk ve rutubetin başladığı bu  günlerde bu 21 genci sığındıracak bir yer mi yok? 15 milyarlık bütçesi olan devlet, tesadüflerin mağdur ettiği  bu talihsizlerin sağlığını korumak, onların kaybolmasına engel olmak için birkaç bin liralık bir masraf yaparak  bunları insan gibi yaşayacakları ir binaya götüremiyor mu? Böyle bir bina yoksa kiralanamaz mı? Bütçe  imkânsızlığı mı? Mebus maaşlarına zam için 40 milyon liralık tahsisat ne kolay kabul edilmişti!...<br/>
<br/>
		Bu satırlarımla Adalet Bakanına hitap ediyorum:<br/>
<br/>
		Sayın Bakan: Büyük vaadlerle iş başına gelmiş bir hükümetin üyesisiniz. Bir haftada üç maddelik bir kanun<br/>
<br/>
		çıkararak bu çocukların tahliyesini sağlayamaz mısınız? Bu gençlerin millet ve vatana bağlılığından kimsenin  şüphesi olmazsa da uğradıkları haksızlıklar dolayısıyla yarın aralarından birkaç sapıtmış kimse çıkarsa bunun  günahı onları bu hale getirenlerle son aylarını o berbat yerlerde geçirmek emrini verenlerde ve bu arada  sizde olacaktır....<br/>
<br/>
		Bu çocukların gizli kalmış ıstırapları, yüzyıllardan beri çekilenlerin bir özetinden başka bir şey değildir. Ufak  bir himmetle bunları dindirmek mümkünken bunu yapmayıp da tıpkı dalaşan köpekler gibi insanların birbirini  yemekle ömür tüketmesi, bunu görev sayması insanlık için yüz karası bir kepazelikten başka bir şey değildir.<br/>
<br/>
		İnsanlığı utanç haline getirenler utansın. Ötüken, 22 Kasım 1965, Sayı: 23<br/>
<br/>
		<b>MİLLİ SAVUNMA GÜCÜNÜN YOK EDİLMESİ</b><br/>
<br/>
		Milli Savunma gücünün biri maddî (yani insan ve silah), biri de manevî (ülkü ve ahlâk) olmak üzere iki temele  dayandığını herkes bilir. Maddî temel unsurları göze görüldüğü için bunu ölçüp tartmak kolaydır. Şu kadar  yüz bin askerimiz, şu kadar uçak ve tankımız var demek mümkündür ve bununla övünmek, geleceğimizin  sağlanmış olduğunu hesaplamak kabildir. Fakat manevî unsur gözle görülmez. O ancak kesin sonuç alanında  kendisini belli eder. Onun değerini, gücünü, neler yapabileceğini, kesin sonuç alanından önce yalnız uzman  &quot;ülkü mühendisleri&quot; hesaplayabilir.<br/>
<br/>
		Maddî unsuru hazırlamak kolaydır. Bir millet her zaman askerini hazırlayıp kendi fabrikalarında yapacağı, bu  mümkün değilse yabancı fabrikalara yaptıracağı silâhlarla onu donatabilir. Bu iş kısa bir zamanda da  yapılabilir.<br/>
<br/>
		Manevî unsur hazırlamaksa o kadar kolay değildir. İnsanların kafasına bir düşünceyi, gönlüne bir sevgiyi  sokmak için çok uzun zaman ister. Bunun hazırlığı okul ve ailede başlar. Ailelerin bunu başaramayacak kadar  aşağılık olduğu ülkelerde ise okulun görevi iki kat ağırla mıştır.<br/>
<br/>
		Okul demek öğretmen ve program demektir. Milli sevgiyle tutuşmamış öğretmenle, milli kültür ve sevgi  yerine beynelmilel kültür ve insan kardeşliği fikrini vermeyi amaç edinmiş programlarla hiçbir şey olmaz. Milli  kültür, milli ülküyü ve milli düşmanları öğreten kültürdür.<br/>
<br/>
		Çocuk daha ilkokulda &quot;Büyük Türklük&quot; düşüncesiyle yetiştirilir. Siyasî sınırlar dışında şu kadar Türk olduğunu  öğrenir. Onları kurtarmanın kutlu bir dava olduğu onun gönlüne ateşten harflerle yazılır. Anayurdu  sömürmekte olan Rus ve Çin'in mİli düşman olduğu öğretilir.<br/>
<br/>
		Böyle yapılmaz da çocuklar sosyalist ve hümanist safsatalarla, bütün insanların kardeş olduğu masalıyla  yetiştirilirse bugün örneklerini tümen tümen gördüğümüz bir ahmaklar yığını peydahlanır ve on Türk  büyüğünün adım saymakta âciz olan güruh tanınmış artistlerle profesyonel futbolcuların adını bülbül gibi  saymakta eşsiz bir kabiliyet gösterir.<br/>
<br/>
		Bu kötü sonuçtan sorumlu olan Turancılıktan ödü patlayan korkaklara hitap ediyorum: Elbette Turancı  olacaksın. Türk olduğun halde Turancı değilsen adam değilsin demektir. Türk'ün yanlız millet olduğunu  bilmiyorsan, buna rağmen tutsak soydaşlarını kurtarmak ülküsü ardında değilsen hayvandan farkın yoktur.  Çünkü insanı insan yapan, yani hayvandan ayıran ancak büyük düşüncelerdir. Kazanç ve refah, İktisadî  kalkınma gaye değildir. Bunu gangsterler de ister. İktisadî kalkınma Türk ırkını büyük ve kutsal savaşa  hazırlamak için nihayet bir vasıtadır.<br/>
<br/>
		Anayurdun yakılıp yıkılacak, Türkler yok edilecek, sen burada &quot;biz 32 milyonun refahı için çalışıyoruz&quot; deyip  tekerleme savuracaksın. Düşmanın yok mu? Ölmüşsün demektir. Büyük düşünceler için ölümü göze alamıyor  musun? İnsanlıktan çıkmışsındır. Yanı başında veya içinde senin kuyunu kazmakta olanları göremiyorsan  zekanı kaybetmişsindir.<br/>
<br/>
		Korkmak ne demek? Korku hayvanı bir duygudur. Kendini bir ülküye vermiş olan insan ve millet hiçbir  şeyden korkmaz.<br/>
<br/>
		&quot;Maceradır&quot; diye milli ülkü tahrip edile edile bugün elde ne kaldı? Okullarda çocuklara telkin edilen  Atatürkçülük bile gayrisamimî bir tören durumuna getirilip kızılların ağzına sakız verildi.<br/>
<br/>
		Milli ülkü tektir, değişmez. Adı Türkçülüktür. Buna yapışmadıkça, bunu okullara sokmadıkça, basında ve  yayında Türkçülük düşmanlığına son verilmedikçe sonumuz karanlıktır.<br/>
<br/>
		Türk milleti bu demokratik tepişmelerle mi kurtulup yükselecek? Mezhep ve din haline gelmiş particiliklerle  mi kalkınacak? Yanı başımızdaki müttefikimiz, Avrupa'nın veledi zinası olan Yunanistan, topraklarımıza  gözlerini dikmiş, Batının kendisini desteklemesinden, bizim uyuşukluğumuzdan faydalanarak Megalo İdea'ya  doğru adım adım ilerlerken biz ne yapıyoruz? Sadece &quot;olayları dikkatle izliyoruz&quot;.<br/>
<br/>
		Milli savunmanın manevî unsuru Türkiye'de yıkılıp yakılmaktadır. Bazı fakülte ve yüksek okullar solcu  züppelerle doludur. Bunlarla uğraşan, bu meseleleri düşünen bir makam, olayların tehlikesini açıkça söyleyen  bir kimse yoktur. Herkes iyimserdir. Herkes neşelidir. O kadar ki memleketimizde Ruslara yaptırılacak yedi  büyük tesisin biri votka fabrikası olacaktır. Memlekette zekâ ve şuurun nereye düştüğünü görüyor musunuz?  Yalnız şu votka fabrikası bile bir devleti batırmaya yetecek kadar dehşetli bir gaf iken bize bir şey olmayışı  yine Çağrı Beğ'le Tuğrul Beğ'in mucizesi olacak: Temeli çok sağlam atmışlar.<br/>
<br/>
		Milli ülkü, milli düşmanlık ve kutsal bencillik kafalarla gönüllere girmedikçe, milli savunmanın manevî yönü  baltalandıkça isterse 50 tümenin, 20 tank tugayın, 10.000 uçağın olsun. Beş para etmez. Önce yürek ve  inanç, sonra silâh...<br/>
<br/>
		Bunu sağlamak için önce memlekette bir milli ruh estirmek lâzımdır. Gözü pek, tuttuğunu koparır bakanlar  lâzımdır. Yeni kanunlar lâzımdır. Türkiye'yi yeniden kurmak lâzımdır. Bunun için de bir milli lider lâzımdır.  Milli savunma gücümüzün manevî unsurunda bugün bilerek ve bilmeyerek yapılan yıkmanın önüne  geçilmelidir. Geçilmezse ne olacağı bellidir.<br/>
<br/>
		Korkunç silâhlarına, elverişli coğrafya şartlarına ve 15 milyon nüfusuna rağmen manevî unsurdan yoksun  olduğu için tüfek patlatmadan Almanya'ya teslim olan Çekoslovakya ile manevî unsurunun sağlamlığı  sayesinde koca Rusya'ya karşı eşit şartlarla savaşan 3 milyon nüfuslu Finlandiya'yı düşünmek, düşünebilen  kafalar için kâfidir.<br/>
<br/>
		Ötüken, 1965, Sayı: 23<br/>
<br/>
		<b>IŞIK</b><br/>
<br/>
		Korku ve şaşkınlık içinde yaşayan ilk insanın biricik dostu ışıktı. Çünkü onun sayesinde yiyeceğini bulabiliyor,  onun yardımıyla düşmanlarından kurtuluyordu. Işıksızlık onun için korkunç bir şeydi. İnsan muhayyelesinin  bulup yarattığı, nesilden nesile göçürerek günümüze kadar ulaştırdığı ne kadar fena, yabanî, tehlikeli şey  varsa hepsi karanlıktan doğmuştu.<br/>
<br/>
		Eski büyük dinlerin bazılarında kâinat ışık ve karanlık diye iki büyük parçaya ayrılıyor, iyi ve güzel olan şey  ışıktan doğuyor, iyilik yapan ve insanları yaratan Tanrı da ışık Tanrısı sayılıyordu.<br/>
<br/>
		Ayın ve yıldızların asırlardan beri her milletin şiirinde terennüm edilmesine sebep, karanlık geceleri  aydınlatmaları idi.<br/>
<br/>
		Dünyanın en büyük şairlerinden biri olan Goethe, ölürken, &quot;biraz ışık, biraz ışık&quot; diye yalvarmıştı.<br/>
<br/>
		Hâkim, fatih ve teşkilâtçı oldukları kadar şair ve sanatkâr da olan Türkler; buzlu bozkırların fecirleriyle sıcak  çöllerin serabını görüp bilen Türkler ışığa başka milletlerden daha az değer biçemezlerdi. Işık bu seçkin ırkın  dilinde de işlendi ve maddî mânâsını aşarak manevî bir mânâya da kuvvet verdi: &quot;Aydınlanmak&quot;,  &quot;Işıklanmak&quot;, &quot;Nurlanmak&quot; şimdi fazla olarak kalbin ve fikrin gelişmesini, büyümesini, olgunlaşmasını da  anlatan kelimeler olarak Türkçe'de yer aldı.<br/>
<br/>
		Işığın Türklerdeki en güzel ve manâlı hâli destanlara aksetmiştir. Gökten inen İlâhî bir ışık vardır ki, indiği  yere, Tanrının Türk ırkına vergisi olan fevkalâde bir tesir yapar, ışığın tesiriyle doğan çocuk veya onun nesli  millî bir kahraman olarak Türkleri zafer ve şeref ufuklarının birinden ötekine doğru dolu dizgin, koşturup  tarihe şanlı sayfalar yazar. Türk destanlarındaki &quot;Kurt&quot; ve &quot;Işık&quot; Tanrı'nın Türkleri yükseltmek için gönderdiği  vasıtalardır.<br/>
<br/>
		Bugün yine gökten inecek bir ışığa ihtiyacımız var. Ancak üçte biri müstakil olan 50-60 milyonluk büyük Türk  milleti, tarihinin hiçbir çağında, bugünkü kadar, böyle bir ışığa muhtaç olmamıştı.<br/>
<br/>
		Yoksulluk ve hastalıkla, düşmanların kıyıcılığı ile, yabancıların iftirası ve sinsiliği ile, millî şuurun kaybolması ve  millî kültürün o kültürü korumaya memur edilenler tarafından kasten babalanmasıyla tehlikeler içinde kalan<br/>
<br/>
		Türk milleti İlâhî ışığa hiçbir zaman bu kadar muhtaç olmamıştı.<br/>
<br/>
		Artık destan çağı geçmiştir. Artık gökten mucizeli ışık inmez. Bugünün mucizeli ışığını gökten değil, kitap ve  dergilerin satırlarından beklemek lâzım... Bunu biliyoruz. Yine biliyoruz ki, birçok kitap ve dergilerin satırları  mucizeli ışığı değil, felâketi ve kızıl esareti getirmek için yazılıyor. Şimdilik şu kadarını söylüyoruz<br/>
<br/>
		Bizim yeni Altın Işığımız ancak, felâket ve esaret hazırlayan bu yazılar millî şuurun selinde boğulduğu zaman  inmiş olacaktır.<br/>
<br/>
		Altınışık, 15 Ocak 1947, Cilt. 1, Sayı:<br/>
<br/>
		<b>İLERİKİ İNKILÂPÇILARA</b><br/>
<br/>
		İnkılâp köyde olur. Köyde doğar. Köyde büyür.<br/>
<br/>
		Yirminci asır medeniyeti karşısında kendi muhitinin iptidailiğini ve içinde yaşadığı cemiyetin geriliğini gören  her gencin içi sızlar ve ileriye doğru hamle yapmak ihtiyacını duyar.<br/>
<br/>
		Gönlünde bir memleket aşkı tutuşan ve beyninde bir milliyet mefkuresi parlayan insan, yurdunu dilediği gibi  mamur ve milletini özlediği gibi yükselmiş görmek ister.<br/>
<br/>
		Gönlünde böyle bir imân ve beyninde böyle bir mefkuresi olan genç, seferberliğini ilân etmiş bir istikbal  ordusudur. Taarruza geçebilmesi için iki unsura ihtiyacı kalır:<br/>
<br/>
		Kafasını yurduna ve milletine faydalı bilgilerle silâhlandırmak.<br/>
<br/>
		Çalışacağı sahayı ve onu hususiyetlerini iyi bilmek. Bu itibarla her şeyden öne üzerinde yaşadığımız toprağa  ve içinde hayatımızı kazandığımız cemiyete bakmaya mecburuz. Bu toprak bizim vatanimizdir.<br/>
<br/>
		Bu cemiyet Türk milletidir. Bizim milletimizdir.<br/>
<br/>
		Eğer biz geniş beynelmilel manasıyla bir insaniyet aşkının mevcudiyetine inanıyorsak, bu aşkın ilk eseri  asırlardan beri kimsesiz kalmış Türk milleti olmalıdır.<br/>
<br/>
		Eğer her cemiyet içinde ezenlerle ezilenler bulunduğuna inanıyorsak, dünya cemiyetleri içinde asırlardan beri<br/>
<br/>
		ezilen bir millet vardır. Türk milleti.<br/>
<br/>
		Eğer alnının teri ile yaşayan işçi ve çiftçilere karşı olan aşkımızda samimi isek, bütün safiyeti ve masumiyeti  ile çalışan ve ona mukabil bir sürü emperyalistin husumeti karşısında hayatına kast ile açlığa ve sefalete  mahkûm edilen mukaddes bir kütle vardır. O da Türk köylüsüdür.<br/>
<br/>
		Bu topraklar üzerinde ve bu milletin içinde yaşayarak bütün cehitlerin ve güzel sanatların mukaddes kütle  için olduğunu söyleyenler yalnız ve sade bizim milletimiz için duymalı, bizim milletimiz için çalışmalı ve bizim  milletimiz için yaşamalıdırlar. Çünkü buna asırlardan beri en çok hak kazanan Türk milletidir..<br/>
<br/>
		Bunları yapabilmek kin her şeyden önce şahsî menfaatlerin kuduz ihtiraslarından kurtulmak, sağlam bîr  karaktere, usanmaz bir aşka ve yılmaz bir ideale sahip ve sadık kalmak lâzımdır.<br/>
<br/>
		Bu imâna, bu aşka ve bu ideale sahip olmayıp da sahip görünen genç, yalnız zekâsının şarlatanlığa, yahut  babadan kalma himayeler ve ahbaplıklarla yükselen mevkiine ve yahut yakın bir istikbalde olacağını sandığı  kızıl ikramiyeli inkılâpların fırsatına ve sergüzeştine istinat edebilir.<br/>
<br/>
		Bu takdirde şahsî ihtiraslarının tatmini için belki bir şeyler bekler, umutlanır. Belki insanları ve mefkureleri  basamak yaparak yükselmeye kalkar.<br/>
<br/>
		Belki kendini alkışlayan bir muhit temin eder.<br/>
<br/>
		Belki etrafındakilerin aptallık ve sersemlikle karışık hayranlığından bir şeyler bekler. Hatta tarihleri aldatarak  kahramanlar sırasına geçmek ister.<br/>
<br/>
		Fakat bu yüksek kumarbazların karşısında bile aldanmayan iki şey vardır.<br/>
<br/>
		Biri kendi vicdanları, beşerî vicdanın daimî azabı. Öteki de halkın vicdanı, maşerî vicdan. İşte halkın ve bizim  köylümüzün en büyük kuvveti ve kıymeti.<br/>
<br/>
		Garpta moda olan fikir cereyanları zaman zaman memleketimize de gelir. Küçük istilâlar yapar. Yeni  mefkûreciler, yeni enerjiler ve yeni kahramanlar belirir.<br/>
<br/>
		Fakat Türk köyleri ve Türk köylüleri bu modalardan habersizdir.<br/>
<br/>
		Parlak neticeli muhteşem davalı nazariyelere inanmış olanlar varsa, onlara geniş ve ıssız bir saha boş  bırakılmıştır. Anadolu köylüsünün içine girmeli ve onu bu parlak nazariyeleri anlayacak bir seviyeye  yükseltmelidirler.<br/>
<br/>
		Senelerden beri İstanbul sokaklarından proletaryaya ilân-ı aşk eden gençler, eğer bu feryatlarında samimi  iseler, Anadolu'ya koşmalı, köylünün içine girmeli ve orada köylü için yalnız bir cehit ve bıkmaz usanmaz bir  aşk ile çalışmalıdırlar.<br/>
<br/>
		Ancak ve yalnız unutmamak lâzımdır ki, Türk köylüsü candan çalışanı çabuk anlar. Onu isli ve tütsülü köy  ocaklarının tezek kokuları içinde kendisiyle hemhal görmek ister. Ona kendi dili ile söyler o dille cevap bekler.<br/>
<br/>
		O her şeyi kendine anlatılmadan sezer. Beyninin içinde kaynaşan fikirleri, etlerinizin altında kıvranan  mimikleri, gözlerin içinde pırıldayan mânâyı çabuk anlar.<br/>
<br/>
		Türk köylüsüne bir şeyler söylemek, bir şeyler anlatmak ve onu kendilerine râm etmek isteyenler her şeyden  önce bu mukaddes kütlenin psikolojisini ve ideolojisini öğrenmelidirler. Çünkü Türk köylüsü ne Fransız  köylüsü kadar para düşkünü bir bezirgan ve ne de Rus mujikleri gibi aptal ve kabadır.<br/>
<br/>
		Onda büyük Türk tarihinin veraseti ve geçmiş asırların hayatındaki facialardan alınmış bir hayat terbiyesi  vardır. Sakin ve mânâsız görünen kabuğunun içinde derin duyuşlu ve şimşek sezişli bir ruh yaşar. İşte bu ruh,  Türk ruhudur. Yeryüzünde bu toprak üzerinde ve bu millet içinde bir şeyler yapmak isteyenler her şeyden  önce bu kütleyi ve bu ruhu okumalı ve taramalıdırlar.<br/>
<br/>
		O kütle ne Moskova'nın dekorlu otellerinde oturarak propaganda darülfünunlarına devam ile elde edilen  muhteşem davalı parlak nazariyeler ile öğrenilir ve ne de Paris'te ele geçen ulûm-u siyasiye sertifikası ile  kazanılır.<br/>
<br/>
		Türk köylüsünü ve Türk proletaryasını Türk vatanında öğrenmek ve Türk vatanında okumak lazımdır.  Unutmamalıdır ki, bu memlekette ilk inkılâbı yapanların da muvaffakiyet sırları buradadır. Onlar Türk  köylüsünü tanıdıkları ve Türk köylüsünü Anadolu'da okudukları için muvaffak olmuşlardır.<br/>
<br/>
		Yoksa şehir sokaklarında savrulan naralar, renkli salonlarda yapılan münakaşalar ve nihayet bir Türk  köyünden çok daha konforlu hapishane odalarında okunan kitaplar ve ancak mahkemelerde dile gelen  tezlerle Türk köylüsü kurtarılmış olmaz.<br/>
<br/>
		Atsız Mecmua, 15 Temmuz 1931, Yıl:l, Sayı: 3<br/>
<br/>
		<b>KÖYCÜLÜK</b><br/>
<br/>
		Kerpiç temeller üstüne mermer binalar kurulamaz.<br/>
<br/>
		Yurdumuzun ve milletimizin büyümesi ve yükselmesi, köylerimizin büyümesine, artmasına ve yükselmesine<br/>
<br/>
		bağlıdır. Bunu hepimiz biliyoruz; fakat herhangi bir işin başında iken bu bildiklerimizi tatbik etmiyoruz.<br/>
<br/>
		Bizde köycülüğe resmî teşkilât haricinde ilk olarak merhum Türk Ocağı başlatmıştır. Ocaklar muhtelif  yerlerde köycülük tecrübeleri yaptılar, kısmen de muvaffak oldular. Fakat bu muvaffakiyetleri ummanın  yanında bir katre bile değildir. Ocak, köycülüğü daha ziyade bir gösteriş, lüks veya süs mevzuu gibi telâkki  ederdi. Bu daha ziyade bir köycülük sevgisi gösterişinden ibaretti. Bu arada bilhassa yapılması unutulmayan  dispanser açmak, köy hastalarına bakmak ve ilâç dağıtmaktan ibaret kalırdı. Şüphesiz bir derdi ve acısı olan  insanların şükran ve minneti daha kolay ve daha çabuk kazanılır. Ocak da gönüller fatihi olmak için bu yoldan  işe başlamıştı.<br/>
<br/>
		Köycülükte bu da lâzım olabilir, fakat köylülerin maddî ıstırapları, köylerin derin karanlıkları, sefaletleri,  yoksullukları yanında cüce kalır.<br/>
<br/>
		Devlet teşkilâtında köycülük adımını ilkönce atan Dahiliye Vekâletidir. Köy kanunu, bu yolda ele gelen ilk  gönül alıcı eserdir. Bundan sonra teşkilât sahasında köycülük gelir. Fakat buna da köycülük demekten ziyade  nahiyecilik demek doğru olur. Çünkü, esas itibariyle diğerlerine ve eskilere tamamen benzeyen yukarıdan  inme bir teşekküldür. Kazadan nahiyeye iniyor ve tam teşkilli nahiyeler yapmakla uğraşıyor. Bu hareket de  şeklen köycülük gibi görünürse de asıl ve esas itibariyle aynı prensibin eseri değildir. Yurdumuzun kurtuluşu  köylerimizin kurtuluşuna bağlıdır. Şu halde birinci vazifemiz köylerimizi kurtarmak ve yükseltmektir. Büyük  Türkiye'yi köyler yaşatacak, köyler yükseltecektir.<br/>
<br/>
		Bu temelleri sağlamlaştırdığımız derecede İçtimaî bünyemiz kuvvetlenir. Devlet şeklimiz tunçlaşır. Ancak o  zaman ileriye doğru tam bir iman ile bakabiliriz.<br/>
<br/>
		Bize göre her şeyden önce ve her şeyin üstünde düşünülecek mevzu köylerimizdir. Fertlerden cemiyetlere ve  nihayet hükümete kadar herkes, her zümre ve her teşekkül kendinde gördüğü büyük, küçük her cehdi ve her  kuvveti köylerimiz için harcamaya, köylümüzün refahı için müesseseler teşkiller yapmaya mecburdur.<br/>
<br/>
		Köy evleri kerpiç harabeler halinde iken Türkiye'de şehirler yapılamaz. Türkiye'de şehirler daimi köylerin  zararına olarak yapılır ve büyütülür. Sanayi, memleketi olmadığımız için millî istihsale faydalı fabrikalarla dolu  sanayi şehirlerimiz de yoktur<br/>
<br/>
		Şu halde bizde şehir, memurların, tüccarların, köylü ile tüccarlar arasındaki mutavassıtların ve daha bilmem  nelerin oturduğu yerlerdir. Yani köylünün uşakları şehirde oturur; fakat ne gariptir ki, efendilerimiz  harabelerde yaşar, onun ücretli hizmetçileri büyük şehirlerin sakinleridir. Köylerde elektrik yapılmadan  şehirleri elektriklemek doğru değildir. Köylerde millî zevkimize göre bir köy mimarisine uygun programlı bir  imar başlamadan büyük şehirlere büyük binalar yapmak caiz değildir. Köylere radyo vermeden şehirliye  radyo dinletmek haramdır.<br/>
<br/>
		Gübreli çirkefler köy sokaklarını bataklık yaparken, büyük şehirlerin kanalizasyonuna para harcamak yerinde  olamaz.<br/>
<br/>
		Köy mektepleri mahdut yerlerde ve kerpiç damlar altında bulunurken şehirlere ve hatta kazalara süslü ve  büyük mektep binaları yakışamaz.<br/>
<br/>
		Mevzuun esasında ve düşünme tarzının hareket noktasında fark olduğu için bu misallerin sayısını arttırmak,  her sahada muhtelif örnekler bulmak kabildir. Bizim kastımız şu şekli veya bu sahadaki devlet tatbikatını  tenkit etmek değildir. Biz bütün hedeflerimizin başında düşünülmesi lâzım gelen bir prensibi tebarüz  ettirmek istiyoruz. Bu da köycülüktür.<br/>
<br/>
		Fertlerden cemiyetlere, mesleklere, İçtimaî sınıflara ve devlet teşkilâtına kadar her yerde her işin başında  köylerin ve köylülerimizin refahı düşünülmelidir. Bir yerde taş taş üstüne koymak istiyorsak, bunu ilkönce en  muhtaç köylerimizde yapmalıyız. Bir yere bir gölge verecek ağaç dikmek istiyorsak, buna en çorak  köyümüzden başlamalıyız. Bir yerde sıhhî bir müessese açmak niyetinde isek, bunda da her şeyden önce  köylünün ihtiyacını düşünmeliyiz.<br/>
<br/>
		Bugün gördüklerimize göre birinci plânda şehirlerle uğraştığımız derhal anlaşılır. Biz, köylerimizin birinci  plâna geçmesini istiyoruz. Hiçbir yerde efendinin binasından önce hizmetçilere mesken yapılmaz. Hiçbir  yerde efendimiz karanlıkta otururken ecirleri elektrik yakamaz. Bu sözlerde belki bir parça koyu renkli fikirler  ve hissiyat şiddeti görenler bulunabilir. Fakat mademki köylüyü her şeyden üstün sayıyor ve bizim bütün  muvaffakiyetlerimizin kaynağı tanıyoruz. Onu kendimizden çok düşünmek, kendimize yani şehirlerimize bir  şey yapmadan önce onun ihtiyaçlarını dindirmeye çalışmak borcumuzdur.<br/>
<br/>
		Asfalt caddeler üzerinde renkli otomobillerdi ve güzel biçimli kostümler içinde geçerken hâlâ kıl şalvar ve  yamalı pabuçlarla gezen, kulağı akan yavrusunun başını pis mendillerle bağlayan, bir istida yazdırmak için kapı  kapı dolaşan köylülerimizi gördüğümüz müddetçe köycülük yapmayamecburuz.<br/>
<br/>
		Bu saha geniştir. Etraflı bir program ve metotlu bir çalışma ister. İktisattan sıhhate, idareden iskana kadar her  sahada açık ve müspet bir programımız olmalıdır. Bununla kesemize ve cehdimize göre en lüzumlu yerlerden  işe başlamalı ve vakit geçirmeden seferber olmalıyız. Köylülerimiz artık ıssızlıktan, pislikten, öksüzlükten  kurtulmalıdır, Köylere canlılık ve şenlik gelmelidir.<br/>
<br/>
		Köylerimizden asırlarca ileri gitmiş olan şehirlerde oturur ve eğlenirken bizim canımız, ciğerimiz, her şeyimiz  olan köylülerimizi hatırlamayı unutmayalım; belki hatırladıkça acır, acıdıkça sever, sevdikçe de onlar için  çalışmaya ve bu çalışmadan zevk almaya başlarız.<br/>
<br/>
		Köy mimarisi ve plânları, köy ziraati, köy sıhhat işleri, köy idaresi, köy terbiye ve eğlenceleri, köy hukuku ve  köy mükellefiyetleri ayrı ayrı tetkik edilmeli ve çalışma sahası tespit olunmalıdır. Sırası geldikçe bu programın  ana hatlarını düşünebildiğimiz kadar söyleyeceğiz. Gönlümüz öyle ister ki mektep sıralarında her talebeden  en yüksek makamlardaki büyüklere kadar herkes, her gün köylerimizi ve onu yükseltme çarelerini düşünsün.  Çünkü inkılâp ve istikbalimizin es sı köylerimizdir. Cılız ve hastalıklı köklerden büyük gövdeli ve devamlı bir  ağaç yetişmeyeceğini daima hatırlamalıyız.<br/>
<br/>
		Atsız Mecmua, 15 Eylül 1931, Yıl. 1, Sayı: 5<br/>
<br/>
		<b>HALK VE MÜNEVVER</b><br/>
<br/>
		Halk münevverler için değil, münevverler halk içindir.<br/>
<br/>
		Geçmiş zamanlardan beri cemiyet hayatımıza bakacak olursak bu memleket münevverlerinin halkına karşı  daima az çok kayıtsız, duygusuz, beceriksiz ve hatta ekseri zamanlarda zararlı olduğunu görürüz.<br/>
<br/>
		Bu münevver zümre, ancak pek mahdut ve kısa süren müddetler için, de bu halka heyecanla sarılıyor, ona  birçok vaatlerle yaklaşıyor ve büyük İçtimaî hareketlere kalkıyor. Tanzimat bu hareketlerin yarıda  kalmışlarından ve doğarken ölmüş olanlarından biridir.<br/>
<br/>
		Sonra bir meşrutiyet inkılâbı ile karşılaşıyor, halka doğru bir hareketin ve halkın ıstırap ve ihtiyaçlarına kıymet  vermeye uğraşan bir uyanışın bu münevverler arasında doğduğunu görüyoruz. O da çok sürmüyor geçiyor ve  büyük harp içinde bozularak, bu halkı aç bırakıp istismara başlıyor.<br/>
<br/>
		Münevverler, İstiklâl Harbimiz esnasında büyük bir insanlık ve civanmertlik göstererek halkımızla el ele  veriyor, onunla kaynaşıyor, onun kıvrandığı ihtiyaçlar içinde kıvranıyor, velhasıl onunla beraber ağlıyor ve  onunla beraber gülüyor. Gayeler ve hayatlar müşterektir. Beraber ölecekler veya beraber kurtulacaklardır.<br/>
<br/>
		Münevverle halkın bu kaynaşması muvaffak oluyor ve İstiklâl Harbi gibi tarihimizin en parlak ve yüksek  sayfalarından birini yazıyoruz.<br/>
<br/>
		Yıllarca halk içinde kaynaşan münevver o büyük ıstırap kaynağından birçok acıklı ilhamlar almıştır. Halkı için  çalışmak ve onun için yaşamak azmindedir. Halka doğru yeni ve asil bir hareket başlıyor.<br/>
<br/>
		Sultanlar kaçıyor, Halifeler boğuluyor, halkı bir ejder gibi asırlardan beri istismar eden tekkelerin, tarikatların,  beyni kefenli softaların vücutları kaldırılmasa da nüfuzları kırılıyor ve zararları azaltılıyor.<br/>
<br/>
		Teşkilâtı esasiye kanunumuzla halk cumhuriyetini kutluyor ve ondan sonra çıkan hukukî vesikalarla bu  inkılâbı tamamlıyor, münevverlerimizin ıstırabını gördükleri ve duydukları halkımıza karşı olan borçlarından  bir kısmını ödemiş oluyoruz.<br/>
<br/>
		Dün halk içinde duran insanlar bugün müsterihtir. Çünkü onun için en faydalı rejimi yapmışlar ve onun için  düşündükleri bütün hayırlı tedbirleri almışlardır.<br/>
<br/>
		Halkına karşı vazifelerini yaparak derin bir nefes alan münevver biraz da kendi dertlerini ve kendi ıstıraplarını  düşünmeye ve kendi refahı için çalışmaya ve uğraşmaya başlıyor. Bu onun en tabiî hakkı değil midir?...<br/>
<br/>
		Münevver, belki gençlik hülyaları içinde bile düşünemediği bir refaha kavuşuyor. Münevver kendi âlemine  çekilmiş, halk ile olan alâkası eksilmiş veya kesilmiştir. Arada bir mutavassıt var: Yarım münevver.<br/>
<br/>
		Bu yarım münevver eskiden beri vardır. Halk ile münevver arasındaki uçurumu bu dolduruyor. Tanzimat'ta  halka doğru gitmek isteyen münevver, muvaffak olamamış, bütün işler bu yarım münevvere kalmıştır. O öyle  bir zümre ki, halkı istismar etmesini öğrenmiştir. Az tahsilli çok zekânın neler yapabileceğine en canlı  misaldir.<br/>
<br/>
		En mukaddes gayelere bile kendi midesini, husyesini ve kesesini dolduracak bir vasıta diye bakıyor.<br/>
<br/>
		Meşrutiyet geliyor. Münevver doğruca halk ile temasa geçince bu yarım münevver asıl vazifesi olan, kanun  ve direktif dahilinde normal ve dürüst çalışma devrine başlıyor. Fakat çok sürmüyor. Münevver halktan  uzaklaşıyor ve hatta onu istismara başlıyor, en güzel vasıtası yarım münevverdir.<br/>
<br/>
		İstiklâl Harbi ile beraber, münevver tekrar halkın içindedir. Yarım münevverin gözü önünde ve nüfuzu  altındadır. Namuslu olmaya ve halka hayırlı yaşamaya mecburdur. Aksini yaparsa, münevver taralından  cezaya çarpılacağını biliyor.<br/>
<br/>
		İnkılâplar olmuş, güzel kanunlar çıkmış ve münevver kendi âlemine dönmüştür. Yarım münevvere  meydan boş bırakılmış, üstelik eline kuvvetli silâhlar da verilmiştir. Halkın henüz yabancısı olduğu  kanunları tatbik edecek ve halkı henüz hiç bilmediği ve pek acemisi olduğu siyasî hayata alıştıracaktır.<br/>
<br/>
		Yarım münevver her şeyi kendi arzularına ve menfaatlerine göre tefsir ediyor. Her şeyi kendi refahı, kendi  serveti ve kendi obur ihtirasları uğrunda kullanıyor ve harcıyor.<br/>
<br/>
		En temiz eserler ve en güzel kanunlar bu yarım münevverin elinde halk için zararlı ve korkunç birer  vasıtadır. En şaheser örneğini kazalarda gördüğümüzü bu yarım münevver en büyük halk ve inkılâp  düşmanıdır. Çünkü o severken zehirleyen, iyilik yaparken aldatan ve yutmakla doymayan bir canavardır.<br/>
<br/>
		Güzel işler yaptığından emin olarak kendi âlemine dönen münevver aldanıyor. Kuzularını kurda emanet  etmiş bir çoban kadar bedbahttır. Onun güzel heyecanları ve güzel eserleri ne kirli ellerde ve ne fena tatbik  oluyor. Halkın ıstırabı artıyor. Halk için için ağlıyor. İniltisi duyulmaya başlıyor.<br/>
<br/>
		Münevverde aldanmış bir adam hiddeti ile canlı bir uyanış var. Kuzularını kurtlara emanet etmenin fenalığını<br/>
<br/>
	</body>
</html>