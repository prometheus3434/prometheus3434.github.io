<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
	"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<meta charset="utf-8"/>
		<title></title>
	</head>
	<body>
		Sonradan birçok devlet hizmetinde bulunan ve tarihî şahsiyetler üzerinde emek mahsulü eserler veren  Şevket Süreyya Aydemir komünizmden hapse mahkûm edilmişti.<br/>
<br/>
		Birçoğu düşmanla iş birliği yaparak Millî Mücadeleye karşı sonuna kadar direnen Yüzellilikler bir kanunla  affolunarak yurda dönmüşler, bununla Türkiye'nin hayatında hiçbir sarsıntı olmamıştı.<br/>
<br/>
		Bu siyasî suçların dışında yurdun iklimini bozan ve Türkiye'yi Çöl haline getiren orman yakıcılar da birkaç kere  affolunmuşlardır.<br/>
<br/>
		Bütün bunlar ortada iken sırf Bayar'ın şahsî için veya Demokrat Parti’den gördükleri kötülük sebebiyle bazı  kimselerin &quot;siyasî hakların geri verilmesi&quot; kanununa karşı çıkması, millî huzuru sağlamak bakımından olumsuz  ve lüzumsuz davranışlardır.<br/>
<br/>
		Bir de pek düşünülmeyen bir tarih psikolojisi durumu var: Devlet Başkanlığı etmiş insanların mahkûmiyeti  milletlere uğur getirmez. Bu bir kaderiyecelik değil, milletlerin kendilerine olan inancın sarsılması  meselesidir. Başta bulunan insanı kanun açısından suçlu görmek bir milleti içinden yaralayıp onda hayata  güvensizlik duygusu uyandırır. Millî gururu örselenir. Bir milletin başında ya kahramanlar, ya sağlam  karakterli başkanlar, ya çok zeki insanlar, ya da ahlâk ve erdem örnekleri bulunmalıdır.<br/>
<br/>
		Hayatta işler mantık düzeniyle gitmiyor. Hele çağımızın hızlı gidişinde buna hiç imkân bulunmuyor ve  çelişmeler insanı şaşkına çeviriyor. Meselâ bugün Tabiî Senatörler Grubu Başkanı olarak siyasî hakların geri  verilmesine karşı çıkan General Fahri Özdilek, 27 Mayıs hareketine en son dakikada, başka çare kalmadığı için  katılmış, daha önceki günlerde Sıkı Yönetim Komutanı olarak İstanbul'daki öğrencilere karşı sert demeçler  vermiştir. Hattâ öğrencilere karşı ateş emrini maiyetindeki subaylar dinleseydi İstanbul'da kan gövdeyi  götürebilirdi. Yani Fahri Özdilek son âna kadar Celâl Bayar idaresine sadık kalmıştır.<br/>
<br/>
		Fakat onun bu davranışını kınamaya, yurtseverliğinden şüphe etmeye kimsenin hakkı yoktur. O zaman, bir  komutan olarak yukardan aldığı buyruğu yerine getirmeye çalışmıştır. Çünkü ihtimallerin çoğaldığı anlarda  hangisinin doğru olduğunu veya doğru çıkacağını kestirmek biraz da spor-toto gibi talih ve tesadüf işidir.<br/>
<br/>
		Yassıada mahkûmlarını siyasî hakları verilmekle şüphesiz Türkiye'nin bütün meseleleri çözümlenip yurt bir  güllük, gülistanlık olacak değildir. Fakat milyonlarca insanın içindeki düğümün çözülmesi az şey midir?  Türkiye bu kanunla, Kıbrıs konusunda olduğu gibi tam bir millî birlik manzarası gösterecekken solcuların  kışkırtması ile bu birlik sağlanamayacaktır. Onlar bir numaralı vatan haini ve Moskof uşağı Nâzım Hikmet'in  affı için didinirken kendilerini haklı görüyorlardı. Sıra Celâl Bayar'a gelince kıyameti kopardılar. Neden? Bayar  Anayasayı çiğnemişmiş.<br/>
<br/>
		Anayasa çiğnemek suçtur. Fakat bu suç mahkeme kararıyla tescil olunsa bile nihayet bir suçtur ve hiçbir  zaman vatanını yabancı bir devlete bağlamak isteyen İslav tohumu Nâzım Hikmetof<br/>
<br/>
		Verzanski'nin suçu gibi vatan ihaneti değildir. Türk devlet başkanlarından siyasî görüşte ve geleceği  kavramakta yanılanlar olmuş, fakat şimdiye kadar vatan haini çıkmamıştır.<br/>
<br/>
		Gözlem, 22 Mayıs 1969<br/>
<br/>
		ASIL MESELE<br/>
<br/>
		Amerika'da yapılan ve esrarı Amerika ile Kanada'da bilinen atom bombası sırlarının Ruslar tarafından nasıl  çalındığı malûmdur. Birçok bilginler, bilhassa ırk bakımından Alman ve İtalyan olanlar, Amerika vatandaşı  olmalarına rağmen bu sırları Ruslara bildirdiler. Ruslar bu sayede atomun sırlarını biliyorlar. Hattâ bir atom  bombası patlatarak ilk denemeyi yaptıklarım Başkan Truman dünyaya resmen bildirdi. Böylece Ruslar, kendi  ellerinde bulunan Alman atom âlimlerinin gayretiyle er-g ç Amerikalıların yaptığı şekilde atom bombası  yapacaklardır.<br/>
<br/>
		Arjantin'deki Alman âlimlerinin faaliyeti de neticelendi. Arjantin başbakanı Al ay Peron, büsbütün başka bir  metotla atomun parçalandığını bildirdi. Alman âlimleri saha bulunca Anglo-Saksonlardan geri  kalmayacaklarını gösterdiler. Birkaç gün sonra gazeteler, Arjantin'de atom esrarının Ruslar tarafından  çalındığını ilân etti.<br/>
<br/>
		Demek ki Rusya her tarafa casus şebekelerini mükemmel bir şekilde kurmuştur. Alman sıkı tedbirlere rağmen  en iyi saklanan sırlar Ruslara malûm olmaktadır.<br/>
<br/>
		Amerika, Kanada ve Arjantin'den çalman sırlar bize hiçbir şey söylemiyor mu? Bize kalırsa söylüyor. Şöyle ki:<br/>
<br/>
		Yeni iktidar işe başladığı günden beri komünizmle sıkı bir mücadeleye girişmiştir. Gazete havadisleri her gün  Türkiye'nin muhtelif yerlerind yapılan komünist tevkifatını haber veriyor, İstanbul'da, solcu üniversiteliler  tarafından kurulan &quot;Yüksek Tahsil Gençliği Derneği&quot; ismindeki komünist teşekkülün başlıca azalan hâkim  karan ile tevkif dilmiştir. Bunların da duruşmalarına başlamak üzeredir. Diğer taraftan münevver tabaka ve  halk arasında da komünist tahrikatı yapanlar şiddetle takip olunmaktadır. Şu günlerde komünizm sebebiyle  tevkif edilmiş bulunanların sayısı hayli kabarıktır ve galiba Türkiye tarihinde bu kadar çok komünistin birden  tevkif edildiği vâki değildir.<br/>
<br/>
		Fakat bütün bu tevkifata rağmen mühim olan bir nokta herkesin gözünden kaçmaktadır. O da şudur: Bunca  tevkiflere rağmen Türkiye'deki komünistlerin elebaşları henüz ele geçmemiştir. Eski iktidar zamanında bile  bir iki kere komünist elebaşları ele geçmiş olduğu halde şimdi bu elebaşlarından hiçbirinin yakalanmayışı bize  hiçbir şey söylemiyor mu?<br/>
<br/>
		Birinci Cihan Harbinden sonra dünyanın daldığı gaflet uykusundan istifade eden Rusların her tarafa kendi  adamlarını nasıl soktukları artık herkesçe bilinen bir keyfiyettir. Türkiye'de mühim mevkileri nasıl ele  geçirdiklerinin de artık gizli kapaklı bir tarafı kalmamıştır. Türkiye'de gizli bir komünist partisi olduğu da  kimseye meçhul değildir. O halde bu gizli partinin şefleri şimdiye kadar niçin yakalanmadılar?<br/>
<br/>
		Bunları himaye edenler, polisin ve hükümetin takibatından koruyanlar kimlerdir? Bugün herkesin ağzında  dolaşan birtakım adlar var ki bunların komünist olduğu ve komünizmi himaye ettiği efkân umumiye  tarafından biliniyor ve söyleniyor. Fakat bunların aleyhinde delil bulunamıyor.<br/>
<br/>
		Amerika gibi müthiş bir polisi ve istihbaratı olan bir memleketten atom bombasının esrarını çalan  komünistler acaba Türkiye'nin yarınki harp plânlarına stratejisine ait sırlan da öğrenemezler mi? Gazeteler  Ankara'daki bir Türk bilgininin atomu parçalama yolunda çok ileri gittiğini yazdılar. Fakat şimdilik bu âlimin  adını açıklamadılar. Biz eminiz ki Ruslar bu âlimin kim olduğun şu dakikada bilmekte ve onun etrafını kendi  adamları ile çevirmiş bulunmaktadırlar. Bu düşüncemiz bedbinlik sayılmasın.<br/>
<br/>
		Unutulmasın ki 1945 senesinde Flamdullah Suphi Tarınöver'in Yüksek Deniz Ticaret Okulunda, kapılan  kapatarak ve içeriye hiçbir gazeteci almayarak yalnız talebelerle hocalara verdiği anti komünist konferansa  Ruslar ertesi akşam radyoları ile cevap vermişlerdi. Hiçbir mülâhaza uğruna milletlerin hayatı tehlikeye  atılamaz. Bugünkü mevzuat Türkiye'deki komünizmle mücadeleden âcizse yeni kanunlar çıkararak bu  mücadeleye başlamak başta bulunanların mil î vazifesidir. Çok teessüfe değer ki ceza kanununa eklenmesi  beklenen anti komünist maddeler, türlü formalite er yüzünden gecikip durmaktadır.<br/>
<br/>
		İki taraf çarpışacağı zaman en makûl yol askerî düşünce ile hareket etmektir. Askerî düşünce ile hareket  etmeyen Habeşistan, Polonya, Fransa, Belçika gi i devletlerin nasıl mahvolduğunu, askerî düşünce ile  yürüyen Finlandiya'nın iki mağlûbiyete rağmen nasıl ayakta durduğunu ileriki yazılarımızda göreceğiz.<br/>
<br/>
		Türkiye için en doğru askerî düşünce evvelâ memleketteki beşinci kolu imha etmektir. Türk ordusu geriden  vurulmadıkça yenilmesi güç olan ordulardan biridir. Birinci Cihan Harbinde, Sarıkamış faciasına rağmen  Ruslara karşı, sayıca çok az olduğu halde basan ile çarpışan ordumuzun, Ermeniler tarafından arkadan  vurulduktan sonraki hali, keza Filistin cephesinde ikinci bir Çanakkale yaratan Yıldırım Orduları grubunun  Araplar ve Yahudiler tarafından ihanete uğradıktan sonra ne hale girdiği düşünülsün.<br/>
<br/>
		Türkiye gibi seyrek nüfuslu bir memlekette beşinci kol çok tahripkâr işler görebilir. İkinci, üçüncü kademede  bulunan komünist elemanlarını hapse atmakla beşinci kola karşı tedbir alınmış olamaz. Türkiye'deki beşinci  kol alıcı ve verici istasyonları Rusya'ya bağlıdır ve oradan aldığı emirleri körü körüne yapmaktadır. Onlar bu  işi yaparken biz hâlâ komünizme karşı mücadelemizin esaslarını hazırlamakla meşgulüz. Uzun tartışmalarla  vakit geçiriliyor. Komünizme karşı mücadele ağır ve tereddütlü usullerle yapılamaz. Ceza kanununa en  şiddetli cezalar konmalıdır. Ondan sonra da bu memlekette komünizmi iyi bilen ve komünizme karşı  düşmanlıkta yüzde yüz samimi ve cesur olacak üç beş kişiyi mücadele teşkilâtının basma geçirerek en geniş  salâhiyet ve imkânlarla işe atılmalarını sağlamalıdır.<br/>
<br/>
		Üçüncü Cihan Harbi çok yakındır. Geç kalmayalım. Selim PUSAT<br/>
<br/>
		Orkun, Sayı: 36<br/>
<br/>
		<b>BÜYÜKLÜK ULKUSU</b><br/>
<br/>
		Şahsî menfaate ehemmiyet vermeyen, toplumun iyiliğini isteyen her düşünce İnsanîdir. Bu İnsanî düşünce,  toplumun maddî kazançlarıyla yetinmeyip manevî kazanç dâvası da güderse o zaman &quot;ülkü&quot; olur. Ülküler,  birer büyüklük davasıdır. Bundan dolayıdır ki, büyümek isteyen, büyüklük ardından koşan milletlerin ülküsü  vardır. Bir Nepal'ın, Bir Panama'nın veya İsviçre'nin ülküsü olamaz. Bunların millî dâvalarının son mertebesi  nihayet huzur ve refahtır. Huzur ve refah ise ülkü olmak vasfını haiz değildir. Çünkü huzur ve refah arzusu  milletleri heyecanlandırmaz. Vecd haline getiremez. Onları ölüme kadar varan fedakârlığa sürükleyemez.<br/>
<br/>
		Büyüklük dâvası, yani ülkü, savaşla elde edildiği içindir ki insanlık tarihinde büyük savaşların, kumandanların  ve kahramanların daima seçkin bir yeri olmuştur. Savaşlar, kahramanlık ruhunu beslemiş, faziletli insanların  yetişmesine sebep olmuş, destanı edebiyatı yaratmıştır. Yirminci yüzyıla doğru yaklaştıkça savaşlar daha  ıstıraplı bir hal almakla beraber hiçbir şey ahlâkî muadili olamamıştır ve uzun zamandır savaşmayan  milletlerde ahlâkî bir bozulmanın başladığı gözden kaçmamaktadır.<br/>
<br/>
		Meselâ İsveç'te kültür ve refah son mertebeye vardığı, bu alanda Amerika ve Imanya'dan bile üstün  bulunduğu halde, İsveç halkının ahlâkındaki, günde güne çoğalan yozlaşma düşündürücü bir durum  almaktadır. Bazı bayramlarda İsveçli gençlerin top yek n yaptığı rezaletler, memlekette homoseksüel  derneklerin kanunla tanınması, çocuk yetiştirebilecek kabiliyetteki aileler arasında bile sunî nikahla çocuk  sahibi olmak gibi garabetler, bu milletin bir iç sıkıntısı, bir manevî bocalama içinde olduğunu gösteriyor. İsveç  iki yüzyıldan beri harp etmemiştir.. Bir zamanlar &quot;büyük devlet&quot; olan İsveç'in artık hiçbir büyüklük emelinin  kalmayışı, uzun bir süredir devam eden tarafsızlık, atom savaşma tam manâsıyla hazırlanacak kadar maddî  güç göstermesine rağmen manevî kuvvetlerden yoksunluğu, bu neticeleri hazırlamıştır. Soysuzlaşma  durdurulmazsa İsveç, günün birinde tıpkı Estonya, Letonya ve Litvanya gibi Bolşevikliğin ağına  düşüverecektir. Çünkü İsveç milletinin heyecan verici bir ülküsü, bir büyüklük emeli yoktur.<br/>
<br/>
		Bu örnekler epeyce çoğaltılabilir. Şu kadarını söyleyeyim ki, hükümet darbelerinin sanat haline geldiği malûm  ülkelerde bunun baş sebebi, bu ülkelerin bir büyüklük ülküsünden mahrum oluşudur. İktisadî yoksulluk,  siyasî buhran işin zahirî tarafıdır. Derunî ve gerçek sebep millî ülküsüzlüktür.<br/>
<br/>
		Millî ülküler, milletleri yüzyıllar boyunca ayakta tutacak enerji kaynağıdır. Ülkücü milletler fedakâr insanlarla  doludur. Fedakâr insanların çokluğu her türlü İnsanî meziyetlerin hâkimiyeti demektir. İnsan toplumları  İnsanî meziyetlerle yaşar. Hayvanlaşmış toplumlar refah ve zahirî büyüklük içinde de olsa yıkılmaya  mahkûmdur. Eski Roma gibi.<br/>
<br/>
		Türk milleti, ülküsü olan bahtiyar toplumlardan biridir. Bütün tarihi boyunca büyüklük ülküsü ardından  koşmuş, birlik ve fütuhat savaşları yapmış ve Birinci Cihan Savaşı'nın sonuna kadar daima bir büyük devletin  sahibi olmuştur.<br/>
<br/>
		Bugün Türkler arasındaki mayalanmanın Kızıl Elma, Turancılık, Uluğ Türkistan veya Türkeli adlarıyla  adlandırıldığını görüyoruz. Bunun mânâsı &quot;büyüyüp birleşmek&quot; veya &quot;birleşip büyük istiyorum&quot; demektir.<br/>
<br/>
		Ancak kabiyetli ve enerjik olanlar büyüklük ülküsü ardından koşar. Çünkü büyüklük ülküsü, büyük  fedakârlıklar ülküsü demektir. Bundan dolayıdır ki, korkaklarla pespayeler büyüklükten korkar, daima küçük<br/>
<br/>
		kalmak ister.<br/>
<br/>
		ORKUN, Ekim 1963, Yıl. 2, Sayı. 21<br/>
<br/>
		<b>YASAK KİTAP </b>26 Şubat 1969 tarihli Cumhuriyet gazetesinin 6'ncı sayfasında Türker Acaroğlu tarafından<br/>
<br/>
		yazılan &quot;Yayın Hayatı&quot; başlıklı yazı çok ibret vericidir. Türker Acaroğlu, basılan her kitap, dergi, gazete, nota,  resim vesaireden kanun gereğince beşer tane gönderilen &quot;Basma Eserleri Derleme Müdürlüğünün başında<br/>
<br/>
		bulunmaktadır.<br/>
<br/>
		26 Şubat tarihli yazısının &quot;Yasaklanmış Kitaplar&quot; başlıklı bölümünün en başında benim &quot;900. Yıl Dönümü&quot; adlı  küçük eserim yer almıştır.<br/>
<br/>
		Bir hükümet kitapları niçin yasaklar? Şüphesiz o devletin ve milletin şu veya bu bakından aleyhinde olduğu  için... Yasaklanacak bir kitap ya milleti küçük düşürmekte, ya devlet büyüklerine hakaret etmekte, ya devleti  parçalamak istemekte, ya da ahlâkın ve kanunların süs saydığı işlemleri kışkırtıcı nitelikte olmalıdır.<br/>
<br/>
		&quot;Dokuz Yüzüncü Yıldönümü&quot;, ilk defa 1940'ta basılmış olan ve devletimizin kuruluşunun 900. yılını kutlamak  için tarihimizin özetini veren bir yurtseverlik hamlesidir. O zaman devletin başında bulunanlar devletin ne  zaman kurulduğundan habersiz, yalnız siyasî tertiplerle meşgul kimseler olduğu, Millî Eğitim Bakanlığı böyle  bir kutlamayı hatırına getirmediği, Türk Tarih Kurumu hiçbir teşebbüste bulunmadığı için ben kendi kendime  bir anma yapma için bu küçük eseri yazıp bastırarak millî bir görevi yerine getirdim.<br/>
<br/>
		Böyle bir kitabın yasaklanması, yasak anmış olacağı aklın alacağı iş değildir. Memlekette yıllardır milliyet ve  ahlâk aleyhinde düzinelerle eserler basılıp satılırken Türk milletine geçmişim hatırlatan, Türkiye tarihinin  kahramanlıklarla dolu sayfalarını hatırlatan bir eserin yasak edilmesi ancak düşman işgali sırasında  yapılabilecek bir cinayettir.<br/>
<br/>
		İşin garip bir tarafı bu yasaklamadan benim haberim olmayışıdır. Acaroğlu'nun yazısı olmasaydı hâlâ da  haberim olmayacaktı. Fakat haberi veren şahıs en yetkili mevkide bulunduğu için onun bu haberinde bir  yanlışlık olmasına imkân yoktur. Son bir garabet de eserin 1955'te ikinci defa basılması ve hükümet  tarafından işin farkına varılmayışıdır.<br/>
<br/>
		1955 basımı kendi aralarında bir &quot;kitap okuma ve yayınlama&quot; birliği kurarak çalışan milliyetçi gençler  tarafından yapılmıştı ve başlarında şimdi doktor olan bir genç kız bulunuyordu.<br/>
<br/>
		Bugün Türkiye'de görülen huzursuzluk ve şuursuzluğun temel kaynağı Millî Eğitimin yıllarca gayrı millî  emellere alet edilmesidir. Kendi tarihini ve kültürünü inkâr eden millet kaderinin yıkılmak olduğu bu bayların  akıllarına gelmemiştir. Hükümetlerin gevşekliği ve siyasîlerin iktidar hırsından başka bir şey düşünmemesi  yüzünden ana dâvâlar arada kaynamış, o günü idare etmek devlet yönetimi sanılmış, yarının getireceği  tehlikeler düşünülmemiştir. Yasak edilen &quot;Dokuz Yüzüncü Yıl Dönümü&quot; adlı küçük eser, millî şuuru olan bir  hükümetin yasaklayacağı değil, okullarda okutacağı kitaptır. Bu kitabı yasaklayanın hangi makam olduğunu  bilmiyorum. Fakat hangisi olursa olsun, başında bulunan ve imzasını atan adamın millî şuurdan ve tarih<br/>
<br/>
		kültüründen mahrum bir cahil olduğuna eminim. Öyle olmasaydı, böylece, Türkiye'yi işgal eden bir Moskof  veya Rum devlet adamının yapacağı işi yapmazdı.<br/>
<br/>
		Türkiye'de yurtseverlik yasak mıdır? Millî tarihî bütün olarak göstermek suç mudur? Millî kahramanları  anmak günah mıdır?<br/>
<br/>
		Eserde tarihî yanlışlıklar olduğu için yasak edildi desem, o da değil. Çünkü liselerde ve ortaokullarda okutulan  yanlışlıklarla dolu tarih kitapları dururken benim küçük kitabımda bulunacağı şüphesiz olan birkaç yanlış için  hükümetin bunu yasaklaması havsalanın alacağı iş değildir. O halde nedir?<br/>
<br/>
		Yasaklayandan soruyorum:<br/>
<br/>
		Memlekette yıkıcı, bölücü, parçalayıcı, gayrı-ahlâkî eserler yığın yığın basılırken, bir takım uzak ve yabancı  ülkelerin ne idüğü belirsiz adamları göğe çıkarırlarken, &quot;Zambak&quot; ve &quot;Kaymak Tabağı&quot; hikâyelerine parmak  ısırtacak müstehcen romanlar basılıp filime alınırken yasak etmek için bula bula bunu mu buldun?<br/>
<br/>
		Bu eserin basılıp yasak edildiği 1940 ve 1955'teki hükümetler yıkılıp gitmiştir. Bugün birçok hürriyetlerin cirit  attığı, hükümetin pek çok davranışına karşı müsamaha gösterdiği bir çağda bu kitap hâlâ yasaklar listesinde  bulunuyorsa cidden yüz kızartıcı bir harekettir. Hele Türk vatandaşı (!) bir gürcü tarafından yazılıp içinde  Gürcü milliyetçiliği yapılan, Gürcistan'ı fethettikleri için Selçuklularla OsmanlIlar aleyhindeki hakaretli  iftiraları ihtiva eden bir kitap yasak değilken [1] Türk milliyetçiliği yapan bir kitabın yasak olması kelimelerle  anlatılmasına imkân olmayan bir körlük ve &quot;Bin Temel Eser&quot;in hazırlandığı biz zamanda 1000 rakamına  ulaşmak için sağa sola başvurulurken elde hazır bulunanları görmemek, düşünememek gafletlerin gafletidir.<br/>
<br/>
		Bu eseri alıp on binlerce bastırarak Cumhurbaşkanından, Başbakandan başlamak üzere köy öğretmenlerine,  lise öğrencilerine kadar dağıtın da herkes komprime halindeki millî tarihini öğrensin ve bir ana fikre sahip  olsun. Bunu kendi çıkarım için istiyorum sanmayın. Telif hakkı istemiyorum. Sizin olsun. Tek basın okuyun ve  öğrenin. Öğrenip biraz geçmişinizi bilin de nereye doğru gittiğinizi iyi şavullayın.<br/>
<br/>
		Ötüken, Haziran 1969, Sayı: 6 (66)<br/>
<br/>
		<b>68. VİLÂYETE SEYAHAT</b><br/>
<br/>
		Pek çok Türk'ün yaşadığı Münih'e &quot;Türkiye'nin 58. vilâyeti&quot; denildiğini biliyordum, 27 Mayıs 1960 ihtilâlinin  veya inkılâbının, yahut devriminin ve yahut Celâl Bayar'ın Yassıada'daki deyimiyle ayaklanmasının feyizli  sonuçlarından olarak zevcem yıllardır orada yaşadığı, oğlum da Münih Üniversitesine devam ettiği için  Münih'e kadar uzanmak benim için, hele emekli olduktan sonra, normal sayılabilirdi. Israrlı davetlere rağmen  şimdiye kadar gitmemiş, gitmeyi bir an için bile düşünmemiştim.<br/>
<br/>
		Son zamanlarda gerek arkadaşlarımın, gerekse tanıdıklarımın gitmem için telkinde bulunmalarının ve  &quot;gitmende sayılmayacak kadar çok menfaatler vardır&quot; diye öğüt vermelerinin nihayet tesirinde kaldım.  İstanbul'un maddî ve manevî havasından da cidden bunalmış olduğum için altmış sekizinci vilâyete gitmek  kararını kesin olarak verdim. Gidişim, memleketteki her iş gibi beni canımdan bezdirecek kadar güçlüklere  uğramış kararlarından caydıracak raddeye gelmişken Türk Hava Yollarındaki yüksek memurlardan birinin bir  telefon konuşmasıyla yollar açıldı. Küçük memurlardan birinin &quot;bütün yerler tutulduğu için üç haftadan önce  gidemezsin&quot; demesine rağmen ertesi günkü uçakta iki kişilik boş yer olduğu anlaşıldı. Böylece 8 Ağustos 1969  Cuma sabahı kalkan uçakla Münih'e hareket ettim.<br/>
<br/>
		İstanbul'dan kalkıp Münih'e gitmem, uçakla da olsa, aslında bir seyahatti. Fakat ben bunun seyahat olduğunu  anlamadım, anlayamadım. İki buçuk saatlik yolculuğa seyahat demekte, bir İstanbullu olarak mazurdum.  Çünkü emekli olmadan önceki hayatımın 1937-1969 arasındaki yılları bazen iki, bazen iki buçuk saat süren  &quot;evden işe gitme&quot; ve aynı sürede &quot;işten eve dönme&quot; ile geçtiği için iki buçuk saatte İstanbul'dan Münih'e  gitmeyi yadırgadım. Zaten hep bulutların üstünden uçtuğumuz ve aşağıda sonsuz bir beyazlık gördüğümüz  için uçakla gittiğ miz de pek belli olmadı.<br/>
<br/>
		Münih'in, Himler'e benzeyen gümrük şefi bavulumdaki ilâçlardan şüphelendi. 20 yaşımdan beri eczacılarla  ortak olduğum için Münih'e getirdiğim nesneler arasında bir takım ilâçlar mühim yer tutuyordu. Almanlar  gümrükte fazla arama yapan, üçlük çıkaran insanlar değil. Fakat bazı vatandaşlarımızın yüzümüzü kara  çıkaran davranışları yüzünden, Himler'in benzeri tereddüt geçirdi. Burada &quot;Buğra&quot; imdada yetişti. Edebî  Almanca'yı ve Baviyeraca'yı Füzûlî’nin Türkçe şiir yazması gibi kolaylıkla konuşarak bunların ilâç olduğunu,  isterse alıkoyup tahlil ettirdikten sonra verebileceğim anlattı. Flimler'in ikiz kardeşi de beni süzüp böyle işler  yapacak kişi olmadığımı anladıktan sonra &quot;buyurun&quot; dedi. Zevcem Bedriye Atsızın konağına geldik.<br/>
<br/>
		Bu konak 15 katlı müheykel, mücessem, müşekkel bir apartmanın altıncı katında tek odalı bir kâşaneden  ibaretti. Beş buçuk metre uzunluğunda, üç buçuk metre genişliğinde şahane bir evdi. Önün de bir de büyük  balkonu vardı. Mutfağı odanın içinde bir metreden biraz uzun bir tezgâhtan ibaretti. Üç ocağı, bir fırını ve  buzdolabını ihtiva ediyordu. Tabiî bütün bunlar elektrikle işliyordu.<br/>
<br/>
		Ben sigara içmem, dumanından tiksinirim. Vapurda, dolmuşta beni en çok rahatsız eden nesne ağzı emzikli  vatandaşlardır. Eskiden, yürürken bile ağzında sigara taşıyan yalnız Köprülü Fuat'tı. Şimdi hamalından cici  bayanına kadar herkes Köprülüzade oldu. Herif, sırtındaki 150 kiloluk yükün altında cam burnunda yürürken  bile ağzından sigarasını eksik etmiyor.<br/>
<br/>
		Ciğer kanseri yaptığı artık anlaşılan sigaraya düşmanım. Hele Nejdet Sançar, çok küçük bir çocuk olduğu  zamandan beri sigaraya elini dahi süremez. Sırası gelmişken: Sançar'ın evine konuk gidenler ona cehennem  azabı çektirmek istemiyorlarsa sigara içmesinler.<br/>
<br/>
		İktidara geçtiğimiz zaman yeni Anayasanın birinci maddesi sigaranın yasaklanması hakkında olacak. Sigara da  Anayasaya girer mi diyeceksiniz. Tabiî senatör girer de sigara neden girmez?<br/>
<br/>
		Evet sigarayı yasak edeceğiz. Fakat o zaman Said Bilgiç, Cezmi Türk ve Osman Turan ne yapacak? Türkiye  Büyük Millet Meclisi Hükümeti zamanındaki içki yasağı süresinde sarhoşlar ne yapıyorsa bunlar da öyle<br/>
<br/>
		yapacaklar. Dışardan mentollü, nefis sigaralar getirecekler: İktidar bilmezlikten, gümrük görmezlikten  gelecek. Nikotinin beyni kamçıladığı hakkında doktorlardan rapor alacağız. Sözün kısası durumu idare  edeceğiz. Her çağda, her yerde olduğu gibi. Zaten senin kanun dediğin nedir? Beş telli bir saz değil mi?<br/>
<br/>
		68. ile yapılan yolculuktan bahsederken bakın nerelere geldik. Ben sigara içmem. Fakat cebimde daima kibrit  taşırım. Gençlerden biri kibrit taşıdığımı öğrenince, meşhur nezaketimi kastederek &quot;güzel hanımların  sigarasını yakmak için mi&quot; diye sormuştu. Bakın hele, iyi maksatlar nelere yoruluyor? Kibrit taşımaktan  maksadım şu: İstanbul'da sağanak yağınca, fırtına olunca, şimşek çakınca yüzde on ihtimalle elektrikler  söner. Ozaman ben derhal cebimdeki kibrite el atar, evin stratejik noktalarında hazır bulunan mumlardan  birini yakıp karanlıktan kurtulurum. Münih'e de cebimde kibritle gelmişim. Kâşaneye girince: &quot;burada  elektriklerin kesildiği olur mu&quot; diye sordum. Bedriye ve Buğra &quot;acaba hangi dille konuşuyor&quot; der gibi yüzüme  baktılar. Meğer 68. vilâyette elektrikler asla kesilmezmiş.<br/>
<br/>
		Münih'te 52 gün kaldım. Hemen her gün bir yere gezmeye gittim. Bazı bakımlardan çevreyi anlamaya  çalıştım. Almanya hakkında çok şey biliyordum ama gözle görmenin intibaları şüphesiz başka türlü ve daha  doğru oluyor.<br/>
<br/>
		Münih'ten 200 kilometre uzaklara kadar gittim. Avusturya ve İsviçre'ye girdim. Bütün bunlardan sonra başta  Münih olmak üzere gördüklerimi anlatmakta elbette faydalar vardır. Bizim Gök Türk ve Oğuz taifesiyle  Hititlere bunları hikâye edeceğim:<br/>
<br/>
		Münih, bilindiği gibi, Baviyera'nın merkezi ve Almanya'nın en büyük şehirlerinden birisi. Nüfusu iki milyon  kadarmış. Denizden yüksekliği 500 metre kadar bir şey. Bugünkü Türkiye'de halk nasıl birbirine karışmış,  birçoğu kendi şehrinden ve ilinden başka yerlere yerleşip geçim yolu bulmuşsa Almanya'da da aynen böyle..  Münih'te, Almanya'nın başka bölgelerinden gelip yerleşmiş pek çok insan var. Bizde, vilâyetler arasında nasıl  bir rekabet varsa, bir vilâyet halkı nasıl yarı şaka, yan ciddî olarak komşu vilâyet halkı için hicvimsi sözler  söylerse Almanlar da böyle.. Öteki Almanlar, Baviyeralıları kaba buluyor ve sevmiyor. Baviyera da hâlâ  kendisini Alman Birliği içinde bağımsız bir devlet sayıyor.<br/>
<br/>
		PrusyalIları kimse sevmiyor. Hele bazı Kuzey AlmanyalIlar Baviyera'yı Almanya'dan bile saymıyorlarmış. &quot;Sizi  Almanya'ya bekleriz&quot; demek Baviyera'dan daha kuzeye gelin demekmiş. Baviyeralıların lehçeleri biraz  çetrefil. Ama her Alman en aşağı sekiz yıllık bir ilkokul öğreniminden geçtiği için birbirlerini anlamakta güçlük  çekmiyorlar.<br/>
<br/>
		Fakat bütün bu ayrılıklara, rağmen Almanlar tam bir millet manzarası gösteriyor. Hatta ben yalnız  Almanya'da değil, Avusturya ve İsviçre'de de (tabiî Alman İsviçre'sini kastediyorum) aynı milleti gördüm. Dil,  âdet, görünüş, davranış, her şey tek bir milleti gösteriyordu. Almanya ile Avusturya'nın Konya ile Ankara'nın  ayrılmasından hiçbir farkı yok.<br/>
<br/>
		Münih'te en beğendiğim şey parklar ve ormanlar oldu. Ormanlar şehrin içinden başlıyor. Bazılarında küçük  göller bulunan parklar çok büyük ve annelerin çocuklarım gezdirmeleri için çok elverişli güzel yerler. Şehirden  çıkar çıkmaz alabildiğine ormanlar ve çimler başlıyor. Bu ormanlardan çoğunun insan eliyle yetiştirildiği  ağaçların askerî dizilişinden belli. Tabiattan gelen ormanlar da var. Yani Münih ve bütün Almanya bu geniş  ciğerler vasıtasıyla oksijen alıyor. Türkiye gibi beton yığınları arasında nefes darlığı buhranları geçirmiyor.<br/>
<br/>
		Münih'in beğendiğim ikinci özelliği trafikteki düzen oldu. Burada üç kişiye bir araba düşüyormuş. Bizimkilerin  de arabası vardı. Şehrin içinde ve dışında arabaların gelip gidişi parmak ısırtacak bir intizamla oluyordu.  Korna çalmak yasağı olmadığı halde korna binde bir, meselâ önde giden bisikletli çocuğu uyarmak için  çalınıyordu. Caddelerin, yolların gerekli yerlerinde trafiğe ait levhalar göze çarpıyordu. Bunlar en dikkatsiz  adamın bile görebileceği yerlerde ve herkesin okuyabileceği büyüklükte idi. Levhalar yalnız kaç kilometreyle  gidilmesi gerektiğini değil, yolun nereye gittiğini, ilerde ikiye ayrılacaksa sağ ve soldakinin hangi şehir, kasaba  veya köye gideceğini gösteriyordu. Şehir dışındaki anayollar çok güzeldi. Bunları cennetmekân Hitler  yaptırmıştı. Bazıları çok genişti. Üç gidiş, üç dönüş olmak üzere altı sıralıydı. Bazıları daha dardı. Fakat  yollarda kaç araba gidebilecekse yollar o kadar arabaya göre kireçle bölündüğünden düzen bozulmuyordu.  Yolun ortasına bir kireç hattı çekilmişse orada yan yana iki araba gidebilir demekti. Bir ana yolda en yavaş  giden sağdan gidiyordu. Daha hızlı giden soldan gitmeye mecburdu. Herhangi sebeple hızını kesmek isteyen  araba sağ hatta geçiyordu. Tabiî bütün bunları önü ve arkayı kollıyarak yapıyordu.<br/>
<br/>
		Almanlar'ın &quot;Autobahn&quot; (avtobân okunuyor) dedikleri bu anayollarda 120-150 kilometreyle gitmek cidden  zevk oluyordu. Asfalt o kadar iyi dökülmüştü ki hiçbir sarsıntı olmuyordu.<br/>
<br/>
		Şehrin içinde metro yapımına girişilmiş olduğu için birçok caddelerin yarısı trafiğe kapalıydı. Buna rağmen  yine düzen sağlanmış, tıkanıklık önlenmişti. Trafik tıkandığı zaman 15-20 saniyeden fazla beklediğimizi  görmedim. Bir de cumartesi ve pazar günleri bütün Almanlar kendi şehirlerinden başka bir yere gitmek  âdetinde oldukları için arabasına atlayan autobahn'lara düşüyor, akşamın dönüş saatlerinde bazı ufak  tıkanıklıklar oluyordu. O adar...<br/>
<br/>
		Şehirlerde bisikletle giden 60-70 yaşlarında kadınlara rastladım. Trafik düzeni sayesinde bunlar emniyetle  çarşıya pazara gidip alışverişlerini rahatlıkla yapabiliyorlardı. Fakat bu araba bolluğu bana bir şey  düşündürdü. Daima arabayla gezen, hiç yürümeyen insanların sağlık durumu ilerde ne olacaktı? Yürümenin  sağlık için faydası belli. Acaba hiç yürümeye yürümeye günün birinde insanlar ne hale gelecekti. Amerika'da  daha şimdiden beş milyon &quot;şişmanlık hastası&quot; olduğunu okumuştum. Millî gücümüzün bir kısmı, açlığa  rağmen, cefalı işlerle, bu arada çok yürümekle sağlanıyordu. Parantez arasında bu düşünceyi de ekledikten  sonra biz yine Münih'in trafiğine gelelim. Bundan ders almak lâzım. Türkiye'de öğretmenlerin görgü ve  bilgilerini arttırmak için onları aylıklarıyla bir yıl için Batı ülkelerine göndermek konusunda bir kanun vardır.  İyi uygulandığı takdirde çok yerinde bir kanundur. Fakat bu kanunun şoförlere tatbik edilmesi daha hayırlı  olur. Bizim eğri omuzları oralara göndererek arabanın nasıl kullanıldığını, vatandaşlara karşı nasıl davranmak  gerektiğini, lüzumsuz korna çalmanın edepsizlikten başka bir şey olmadığını onlara göstermek, biraz insanlık  öğretmek pek faydalı olur.<br/>
<br/>
		Münih temiz bir şehir. Sokakları süpürüp tozları çeken arabalar gördüm. Bazı Almanlar bana kuzey Almanya  veya Hollanda'ya gidersem Münih'i pis bulacağımı söylediler. İstanbul'u düşündüm. Kendi kendime bir takım  kararlar verdim. Fakat bu kararlar antidemokratik olduğu için açıklamaktan vazgeçtim. Demokrasi olsun da  pislik devam etsin.<br/>
<br/>
		Münih'te bir belediye var. Nizamları uyguluyor, İstanbul'da yok mu diyeceksiniz. Bilmiyorum. Belki vardır.  Münih'te 40 metre karelik boş yer bulununca hemen apartmanlar yükselmiyor. Şehrin plânı var. Bir santim  şaşılmıyor, İstanbul'da 100 metrelik doğru bir sokak bulamazsınız. Allah doğruluk fikrini kaldırmıştır.<br/>
<br/>
		Haydarpaşa'dan Pendik'e kadar trenle bir gidiniz. Yüz milyarlarca lira harcanarak şeddadî yapılar, güzel  köşkler falan yapılmıştır. Fakat ne mimarlık üslûbu vardır, ne de belediye tüzükleri uygulanmıştır. Hani  banliyödeki binaların arası en az altı metre olacaktı? Neden hepsi dört, üç metre ara ile dizilmiştir? Neden  bazıları bitişik nizamdadır? Bunlara kim izin vermiştir? Bütün kanunsuzluklar yapanın yanında kâr mı kalacak?  iktidara geçtiğimiz zaman bütün bunların hesabını soracak ve Anayasaya bir madde daha koyacağız.  Türkiye'de en dar cadde 50 metre genişliğinde olacak ve nadir durumlar dışında apartmana izin verilmeyerek  herkes bahçeli bir evde oturacaktır. Türkiye'nin toprakları buna yetmezse Boğazları kapayarak Marmara'yı  kurutur ve parselleyerek devlet hesabına halka satarız!..<br/>
<br/>
		Münih, ikinci Cihan Savaşında epey yıkılmış. Bu molozları iki yere iki tepe halinde yığmışlar. Tabiî o molozlarla  birlikte yıkıntılar arasında kalan ölülerin kemikleri de o tepelere götürülmüş. Bugün de iki tepe ağaçlıklı,  yeşillikler içinde iki gezinti yeri olmuş. Bir tanesine çıktım. En tepedeki yazıtta: &quot;Burada yatanlar için dua et&quot;  yazılıydı. Bundan daha manâlı bir yazıyı Birinci Cihan Savaşı ölüleri için yapılan anıtta gördüm. Bu bir meçhul  asker anıtıydı. Birkaç basamakla inilen açık mezarda bir buçuk insan boyunda bir Alman askeri cephe  kılığında yatıyordu, iyi b mimarın elinden çıktığı belliydi. Yazıtında sadece &quot;dirileceklerdir&quot; yazılıydı. Bu söz bir  milletin kendine inancını göstermesi bakımından ibret vericiydi.<br/>
<br/>
		Fakat bu tevazu içindeki heybetli anıtı bir parça bakımsız ve ihmal edilmiş gördüm.<br/>
<br/>
		Zamanımızın maddeci ve hayvanî havası içinde yurt ve şan için ölenleri anmaya elbette zaman bulunmazdı.  Yine kendi vatanımı düşündüm. Çanakkale şehitleri için kampanya ile yapılan anıt pek basit kalmıştı. Oraya  dikilmesi gereken anıt için de yine antidemokratik düşüncelere daldım. Bu anıta &quot;inandılar, dövüştüler,  öldüler&quot; yazılacaktı. Bu sözün de kime ait olduğunu iyi bilmiyorum. Galiba Mustafa Kemal Paşa'nın olacak.<br/>
<br/>
		Sözden söze geçerken Münih'in düzenini anlatmayı unuttum sanmayın. Unutmam. Bedriye Atsız'ın tek odalı  kâşanesi 15 katlı üç apartmanın birinde bulunuyor. Bu üç apartman birbirine ne gölge düşürüyor, ne de  manzarasını kapıyordu. Dipleri yeşilliklerle süslü. Çocuklar oynasın diye kum havuzları var. Aradaki beton  yollarda biraz daha büyücekleri bisikletlerle gezip oynuyor. Bu apartmanların asansörlerine ise hiçbir diyecek  yok.<br/>
<br/>
		Çocuk arabası alacak kadar geniş ve altıncı kata beş saniyede çıkacak kadar hızlı. Sekiz kişilik asansöre giren  sekiz kişinin her biri ayrı katın düğmesine bassa asansör kendi kendine kapandıktan sonra sekiz kişinin bastığı  her katta durup otomatik olarak kapısı açılıyor, yine otomatik olarak kapanıyor ve herkesi sırayla istediği kata  çıkarıyor.<br/>
<br/>
		15 katlı apartman, 1,2,3, odalı dairelerden mürekkep. Bedriye Atsız’ın tek odalı şahane dairesinin aylığı 321  mark. Resmî kuru falan bir yana bırakın. Bu, bizim parayla 1000 lira eder. Tam bir komprador işi. Demek ki  zevcem yabancıyla iş birliği yaparak yoksul Türk köylüsünü sömürüyor ve &quot;halkımız&quot; gecekondularda  yaşarken o, Avrupa emperyalistlerinin ülkesinde 1000 liralık villâda oturuyor. Sömürü düzeni.. Devrim..  Sosyalizm.. Mark.. Engels.. Gevara.. Ho Amca.. Yaşasın bilimsel sosyalizm.. Kahrolsun faşistler.. Falan, filân...  Bu köşkte en çok hoşuma giden şey ne oldu, biliyor musunuz? Televizyon diyeceksiniz. Bilemediniz.  Televizyon bir nevi ev sineması olduğu içinsokak sinemasını görenlere pek o kadar mühim gelmez. Bu  kâşanede benim için en mühim şey musluklardan 24 saat hem soğuk, hem de sıcak suyun akmasıydı.  İstanbul'un Anadolu Maltepesi'ndeki konağımızda üç günde bir su aktığı için musluklarından daima su akan  bir ev benim için Amerika'nın keşfinden ve aya gitmekten daha mühimdi. 34. vilâyet olan İstanbul'dan 68.  vilâyet olan Münih'e vardığım gün içime düşen sıkıntı &quot;bu kolaylıktan o zorluğa dönüş&quot;ün kaygısı oldu ve<br/>
<br/>
		öylece de kaldı. Fakat insan oğlu neye alışmaz ki?...<br/>
<br/>
		Maltepe'ye döndüğüm gün düzeni büsbütün bozulmuş buldum. Evlere daha çok su vermek için açılan  kuyulardan gelen suyun basıncı boruları patlatmış. Sonuç: Dört gün susuz kalmak. Eskiden evlere verilen su  Kayışdağı suyu idi. İçimine doyum olmazdı. Şimdi bakkallardan şişelerle aldığımız suyu içiyoruz. İkinci Cihan  Savaşından önce yıllarca Taşdelen suyu alıp içmiştim. Günün birinde bunların Terkos suyu olup satan  tarafından aldatıldığımızı gazetelerde okumuştum. Bu yükse ticaret zekâsını gösteren zat asîl bir Rum  vatandaşımızdı. Herhalde bir hafta hapis, 100 lira para cezasıyla kurtulmuştur.<br/>
<br/>
		Münih'teki kâşanemizde, her evde olduğu gibi bir de televizyon vardı. Eski bir alet olduğu için renkli yayın  seyredemiyorduk. Televizyon akşamdan gece yansına kadar yayın yapıyor, çok defa beni bile meşgul  ediyordu. Çok faydalı şeyler de gösteriliyordu. Bir defa AvusturyalIların yaptığı bir Anadolu gezisini, bir defa  Moğolistan'ı, bir defa da Yemen'i seyrettik.<br/>
<br/>
		AvusturyalIların Anadolu gezisi hem çok öğretici, hem de Türkler'e karşı dostluk duygularıyla doluydu. Bilim  adamları tarafından çekilmişti. Bizim bilmediğimiz birtakım Anadolu hayvanlarını gösteriyor, yalnız Türkiye'ye  mahsus manzara, kültür ve sanatı yayınlıyordu. Moğolistan'a ait olan bizim için çok yeni ve orijinaldi.  Başkentleri olan &quot;Ulan Bator&quot; (Eski adı &quot;Urga&quot;) gökdelenlerle çadırların yan yana sıralandığı bir şehirdi. Moğol  güreşleri seyrettik. Bizim Türkistan güreşlerinin aynıydı. Moğollar genellikle gürbüz ve boylu adamlar. Kora  savaşında da komünist cephe askerleri arasında bulunan iriyarı Moğollardan gazeteler bahsetmişti.  Fakültesinde Moğolca da okuyan Buğra bu yayını gördükten sonra ilerde Türkiye'nin Moğolistan elçisi  olmaya ve elçiliği bir Kazak çadırında kurmaya karar verdi.<br/>
<br/>
		Yemen'e ait olan yayında Yemenlilerin iptidailiğini bütün acılığı ile seyrettik. Yemenlilerle evli iki Alman  kadınından birini de gördük. İkinci kadının filminin çekilmesine kocası izin vermemiş. Birinci kadının evini ve  çocuklarını gösterdi. Bu Alman kadını kendi evine bir miktar medeniyet getirmişti. O kadar.<br/>
<br/>
		Televizyon yayınları arasında polis, kovboy, spor, aşk filmleri, 10-15 yıl önceki filimler, bir de modern sanat  denilen kepazelikler vardı.<br/>
<br/>
		Bazı futbol maçlarını bütün tafsilatıyla seyrettik. Almanlar güzel futbol oynuyor. Paslar yerini buluyor. Yalnız  yanındakine kısa pas vermek değil, bazen sağ haftan sol açığa uzanan ve yerini bulan paslar da veriliyordu.  Almanlar takım halinde oynamakla beraber çok güzel çalım yapmasını da biliyorlar. Bu çalım bizimkilerin  çalımlarından başka türlü bir şey. Bir defa da Avusturya'nın &quot;Avusturya&quot; takımı ile Sovyetlerin &quot;Kiyef Dinamo&quot;  takımının maçını gördük. Ruslar çok kalleşçe oynuyorlardı. Tekmeler, arkadan çelme takıp düşürmeler gırla  gidiyordu. Bir seferinde bir Rus oyuncusu kendisini yere atarak yüzü koyun yattı. Sözde kendisine faul  yapılmış olduğu intibaını vermek istiyordu. Aldıran olmayınca birden bire sırtüstü döndü. &quot;Beni gören yok  mu&quot; der gibi çevresine bakındı. Yine aldıran olmayınca yerden fırladı ve oyuna devam etti. Avusturya  televizyonu bu numarayı iyi yakalamıştı. Ruslar hakkında hüküm vermek için birebir sahneydi.<br/>
<br/>
		Televizyonda iki nokta dikkatimi çekti. Birincisi: Erkek ve kız spikerlerin yakışıklı ve güzeller arasından<br/>
<br/>
		seçilmesi ve düzgün bir Almanca konuşması.. Bizim radyodaki kız spikerlerin güzellik derecesini bilemiyoruz  ama Türkçe'yi yanlış konuşmaları ve &quot;zarar&quot;, &quot;yarar&quot; kelimelerinden ikinci hecelerini uzatarak &quot;zararın ne  kadar olduğu bilinmiyor&quot; yahut &quot;Kızılay yararına temsil verilecektir&quot; gibi çok yanlış söyleyişlerle konuşmaları  insanın &quot;moralini&quot; bozuyor. Kız spikerlerimizin sesleri ise hiç de güzel değil. Güzel sesli spiker olarak bir  &quot;Sevinç Yemişçi&quot; Hanım var. İstanbul radyosunun parazitsiz olduğu akşam ve gece yayınlarında dinleyiniz.  İnsan, kadın sesi olarak hep böyle ses işitmek istiyor. Türkçe'si de pürüzsüz. Şimdiye kadar, dilimize  Fransızca'dan girmiş bir kelimeyi biraz yanlış söylediğini hatırlıyorum. Önündeki yazılı metni okurken  şaşırmıyor, kekelemiyor. Ses tonunu çok güzel idare ediyor. Öteki kadın spiker ise.. Tanrı korusun.. Belli ki  hep Amerikan kolejlerinde okumuşlar. 18 Kasım akşamı, saat 21'deki &quot;24 saatlin olayları&quot; haberinde,  Cumhurbaşkanı Cevdet Sunay'ın Azerbaycan Cumhuriyetini ziyaretini anlatan bayan spiker &quot;Azerbaycan&quot;ı  &quot;Azerbeycan&quot; okuduğu gibi Sunay'ın karşılayıcıları arasında bulunan ve bültende şüphesiz &quot;Iskenderov&quot;  imlâsı ile yazılan Azeri büyüğünün adını da yanlış Amerikan ağzı ile &quot;İskendero&quot; şeklinde &quot;v&quot; yi yutup &quot;o&quot; yu  uzatarak okudu. Bu yanlış okuyuş bana yıllarca önce İstanbul'a gelen ünlü Alman Türkologlarından Prof.  Spuler (okunuş: Şpûler) in radyoda tanıtılmasını hatırlattı. O zamanki bayan da İstanbul'a Prof. &quot;Şapler&quot; in  geldiğini ilân etmişti. Yalnız İngilizce isimleri doğru okuyup (onun da doğruluğunu Tanrı bilir) öteki adları  berbat etmenin mânâsı ne?<br/>
<br/>
		Ya hepsini doğru okuyun, yahut hepsini Türk söyleyişi ile söyleyin.<br/>
<br/>
		Televizyonda dikkatimi çeken ikinci nokta meteoroloji raporu sırasında gösterilen Almanya haritası oldu. Bu  haritada yağmurlu, bulutlu, güneşli geçecek bölgeler yağmur, bulut ve güneşle gösteriliyor, her bölgenin  gece ve gündüz ısı tahminleri termometreyle belirtiliyordu. Asıl mühimi, Almanya'nın savaştan önceki  sınırları ile aksettirilmesiydi. Almanlar bütün yumuşak başlılıklarına, hatta resmî şahsiyetlerinin zillet  derecesine varan davranışlarına rağmen yeni sınırları kabul etmiyorlardı.<br/>
<br/>
		Almanya'da Almanlık ruhu yaşıyordu.<br/>
<br/>
		Bunun bir örneğini 22 Eylül 1969 Pazartesi akşamı televizyondaki &quot;Haça Karşı Gamalı Haç&quot; adlı bir filimde  seyrettim. Adına göre bunun Hitler ve Nasyonal Sosyalizm aleyhinde olacağı sanılırdı. Fakat öyle çıkmadı.  Tarafsız, objektif bir röportaj niteliğinde kaldı. Filim, İkinci Cihan Savaşında Münster şehrinin başına gelenleri  anlatıyordu. Münster, Almanya'nın kuzey batısında muhafazakâr bir Katolik şehri, Amerikan hava saldırıları  ile yıkılmış manzarası gösteriliyordu. O zaman galiba 16 yaşında olan bir Alman kızının gizlice aldığı filim de  yayına eklenmişti. Bugün o şehirde yaşayan Almanlar'dan birçoğunun hâlâ Hitlerci olduğu anlaşılıyordu.  Bunlar, bazı yanlışlarına rağmen Hitler'in iyi işler yaptığını söylediler. Hele bir tanesi: &quot;Ben Nasyonal -  Sosyalistim. Fakat her şeyden önce Alman'ım.<br/>
<br/>
		Almanya'nın üzerine bu kadar çirkef atan bugünkülerin Allah belâsını versin&quot; dedi.<br/>
<br/>
		O zaman gizlice filim çeken kızın bugünkü halini de gördük. Elli yaşlarında bir kadındı. Görmüş geçirmiş  insanlara has sakin bir duruşu vardı, işgalde kendisine üç Amerikan askerinin tecavüz ettiğini söyledi. Spiker  &quot;bunlar Zenci mi idi&quot; diye sorunca da &quot;hatırlamıyorum, o zamana ait hiçbir şey hatırlamıyorum&quot; diye cevap  verdi. Yine gizlice çekilmiş bir filimde tutsak edilmiş Alman askerlerinin elleri havada olduğu halde sevk  edilirken her iki taraflarında sıralanmış olan Amerikalılar tarafından yumruk ve tekme yağmuruna tutulduğu  görülüyordu. Ben Amerikalıların bu kadar zebunküş ve kahpe olduklarını tasavvur etmemiştim. Fakat bu  manzara gösterilirken spiker: &quot;Batıda da hırsızlık ve ırza geçme çok oldu ama buna rağmen bu işler doğuda  Ruslar'a tutsak düşmekten çok hafifti&quot; diyordu.<br/>
<br/>
		Filimin sonu ibret vericiydi. İkinci Cihan Savaşındakilerle bugünküleri resimlerle ölçüştürüyordu. O zamankiler  siperlerde tarih yaratmak için çarpışıp ölüyorlar, tutsak düşüp tipi altında saatlerce bekletiliyorlar, fakat  vakarlarını kaybetmiyorlardı. Spiker: &quot;Şimdikilerse tarihten mahrum olmak için yaşıyorlar&quot; dedi. Tarihsiz  olmak.. Yani hayvan olmak.. Ekranda karşımıza karı kılıklı, saçı uzun, pis, yanşak heriflerle vesikasız, hayvan  yüzlü genç orospular çıktı. Dondurmayı, bi köp ğin çanak yalaması gibi yalayarak yiyorlar, haysiyetsizce  sırıtıyorlar, mukaddesatla alay ediyorlardı.<br/>
<br/>
		Bu hayvansı heriflerin hakikilerini Münih'in &quot;Şıvâbing&quot; (Almanca yazılışı galiba Schvvabing) denilen semtinin  bir köşe başında da görmüştüm. Bir kısmı yere oturmuştu. Kimsen n onlara aldırdığı yoktu.<br/>
<br/>
		Televizyon'un öğretici olması dolayısıyla değerlendirmeli, ailede huzuru kaçırmak gibi yönleri olduğu da  unutulmamalı ve bunun mutlaka çaresi bulunmalı. Fenerbahçe-Galatasaray maçının televizyonda  gösterileceği akşam liseli bir &quot;amigo&quot; ertesi günü matem tik yazılısı olsa bile onu başka bir odaya sokup da  dersini çalış demek zavallıyı mahvetmekten farksızdır. Flele aynı saatte bir futbol maçıyla bir aşk filimi  gösterilecekse ve evde futbolcu bir oğlanla romantik bir kız varsa kopacak pandomimayı tahmin edebilirsiniz.  Yakında Türkiye'ye de adamakıllı girecek olan televizyonu da radyo ve otomobil gibi bir felâket halini  almaması için işin başından iyi düşünüp tedbirleri almak lâzım...<br/>
<br/>
		Münih'e pek ânî gitmiştim. Fakat oradaki ırkdaşlarımız, yani Dış Türkler gidişimi keşfettiler ve doğrusu ardı  arkası kesilmeyen ikramları, ziyafetleriyle beni çok mahcup ettiler.<br/>
<br/>
		Onlardan bir Kazak Türkü vasıtasıyla Rusya'ya Rusya'daki her dil ve lehçeyle yayın yapan Hürriyet Radyosunu,  sonra da Amerikalıların çıkardığı &quot;Dergi&quot; idarehanesini gezdim. Buradaki Kazak, Kırgız, Özbek, Tacik, Uygur,  Azeri ve Kırımlı kardeşlerimizle tanıştım. Bazılarını İstanbul'dan tanıdığım ırkdaşlarımız bana üst üste şölenler  ve toylar verdiler. Arada yalnız kımızla kazı eksikti. Kımız yerine nefîs Alman bira ve şaraplarını koyduksa da  at sucuğu olan kazının yerini lezzetli Alman sucukları tutmadı. Bununla beraber Almanlar'ın et yemeklerinin  çok güzel olduğunu kaydedeyim.<br/>
<br/>
		Bu ziyafetleri çok defa yenge veya cengeler hazırladı. Diğer bazı Türkleri bizde &quot;y&quot; ile başlayan kelimeleri &quot;c&quot;  ile söylüyorlar, &quot;yer&quot;, &quot;yenge&quot; onlarda, &quot;cer&quot;, &quot;cenge&quot; oluyor. &quot;Yahşi&quot; yerine de &quot;caksı&quot; diyorlar.<br/>
<br/>
		Bizdeki &quot;ş&quot;ler &quot;s&quot; oluyor. &quot;Baş&quot;, &quot;beş&quot;, &quot;pişirmek&quot; Kazaklarda &quot;bas&quot;, &quot;bes&quot;, &quot;pişirmek&quot; diye söyleniyor.  Kazaklar'dan birinin evdeşi Türkiyeli idi. Kazakça'yı öğrenmişti. Kazakların başkanı yerinde olan bir Batı Kazak  Türkünün evdeşiyle Kazakça anlaşıyorlardı. Türkiyeli &quot;cenge&quot;nin beş yaşındaki oğlu babasıyla ve annesiyle  hem Türkiye, hem Kazak ağzıyla konuşuyordu. Adı &quot;Canıbey&quot; idi ama aramızda &quot;Batır&quot; diye çağırır olduk.  Çünkü bir ara bana Kazakça &quot;batırmen&quot; yani &quot;ben batırım&quot; demişti. Bu &quot;batır&quot; kelimesi Gök Türkler&quot;deki  &quot;Bagatur&quot;un bugün değişip kısaltılmış şeklidir. 'Yiğit&quot;, &quot;Kahraman&quot; demektir. &quot;Burnun Kağan&quot;ın kardeşi  &quot;İstemi Kağan &quot;ın tam adı &quot;İstemi Bagatur&quot;dur. Bizim küçük Batır askerliği de şimdiden epey biliyordu. Türk  usulü askerî selâmda benim yanlışımı çıkardı.<br/>
<br/>
		Bu güzel saatler arasında bir de acı haber aldım ki onu da burada söylemeden edemeyeceğim: Bir Azeri  ırkdaşımızın toyuna giderken onun samimi arkadaşı ve kader ortağı olan &quot;Lâtif Elsever&quot;i sordum. Lâtif  Elsever, İkinci Cihan Savaşında Rus ordusundan Alman tarafına geçerek Mısır'a kadar sevk olunmuş, orada<br/>
<br/>
		Osmanlı Hanedanı prenseslerinden Hibetullah Necla Sultan'ın diğer Türklerle birlikte yardımını görmüş,  sonra İstanbul'a gelerek bir iş bulup çalışmaya başlamıştı. Fakat astım hastalığı çok rahatsız ettiğinden havası  daha iyi gelen Ankara'ya nakletmişti. Bayramlarda mektuplaşırdık.<br/>
<br/>
		İstanbul'a gelince uğrardı. Türkçü, ülkücü bir ırkdaşımızdı. Ötüken'e çok para yardımında bulunmuştu.<br/>
<br/>
		Lâtif Elsever'i sorunca Azeri ırkdaşımızın yüzü ciddileşti: &quot;Haberiniz olmadığını biliyordum. Üzmemek için  söylememiştim. Lâtif geçen temmuzda kalpten öldü&quot; dedi. Yaşı elliyi biraz aşkındı. Ölümünü 14 ay sonra  öğrenebilmiştim. Bu satırlarla talihsiz ırkdaşımızın hâtırasına saygı ile anmış ve evdeşi olan Türkiyeli  öğretmen hanıma taziyetlerimi bildirmiş oluyorum. Bu anış ve başsağlığı hem kendim, hem Ötüken ailesi  adınadır.<br/>
<br/>
		Bir de Kırımlı bir ırkdaşımızla olan bir konuşmadan bahsedeceğim: Bu konuşmada söz Alman askerlerine  gelmişti. Sokakta birkaç defa gördüğüm Alman askerlerini beğenmediğimi söyledim. Bana, manevî olarak  askerî yapıları sağlam değil gibi gelmişti. Kırımlı ırkdaşımız görüşüme katılmadı. Onları manevrada görmek  lâzım dedi. Ozaman bizim Ankara'daki Şaman'ın Diyarbakır'daki NATO manevrasından bahseden mektubunu  hatırladım. Kendisi o manevraya yedek subay olarak katılmıştı. Manevra sonunda da geçit resmi yapılmıştı.  Şaman &quot;Türklerle Almanlardan başkasına asker denemez&quot; diyordu. Sırıtarak, çiklet çiğneyerek resmi geçit  yapan Belçikalılar, İngilizler, Amerikalılar sade Şaman üzerinde değil, seyirciler üzerinde de kötü tesir  bırakmışlardı. Zaten bu Belçika devlet midir, yoksa büyük bir komandit veya limitet şirket mi? Hollanda ile  Fransa arasında sıkışmış olan bu &quot;devlet'teki insanların yansı HollandalIların, yarısı da Fransızların dilini  konuşur, dil yüzünden birbiriyle boğuşur, sonra &quot;biz milletiz&quot; derler. Millet olduklarına dair noter senetleri  var mı?<br/>
<br/>
		Yine Münih'e dönelim: Münih'teki Almanl rın öteki Almanlar'dan ne kadar farkı olsa da yine bütün Almanlar  için insana fikir verebiliyor. Yukarda da söylediğim gibi Münih yalnız Münihliler'in değil, Almanya'nın her  tarafından gelmiş insanların şehridir. Aralarında komünist cennetini bırakarak demirperde gerisinden kaçan  cennet tepiciler de var. Benim Münihli bir profesör arkadaşımın bir asistanı Berlinli, biri Stutgartlı (Şıtutgart  okunacak), Buğra'nın fakültesinde Sinoloji okuyan bir kız Stettin (Şitettin okunacak)li, yani PrusyalI idi. Sırası  gelmişken söyleyeyim: Bu zehir gibi zeki kız tam bir Türk'e benziyordu. Çekikçe gözlü, koyu kumral saçlı, açık  buğday tenli idi. Nükte yapmak için hiçbir fırsatı kaçırmıyordu. Doğduğu yer şimdi Polonya sınırları içinde  kalmıştı.<br/>
<br/>
		Almanlar umumiyetle iyi ve terbiyeli insanlar. Hele eski Almanlar çok ciddî Kaba denilen Baviyeralıları ben  kaba değil, babacan buldum. Memleketin düzeni iyi kurulmuş, 0 sayede işler yürüyor. Yoksa insanı şaşırtacak  olaylar eksik değil. Meselâ şimdiki Alman Cumhurbaşkanı Heinemann (Hayneman okunacak) ın &quot;milliyetçilik  Alman gençliği için ayıptır&quot; demesi, zannederim cihan tarihinde örneği olmayan bir incidir. Böyle bir söz  Türkiye'de söylenemez. Milliyetçi olmayan insan ya beynelmilelci olur, ya da hiçbir şey olmaz. Heinemann  belki de bu sözü, ikinci Cihan Savaşı sonunda Almanlar'dan büyük çoğunluğun düştüğü aşağılık duygusu  tesiriyle söylemiş, yahut da bu sözlerle büyük bir siyasî gibi davrandığım sanmıştır. Fakat yeni Alman  Başbakanı Willy Brandt (nasıl okursanız okuyun) hakkında hiçbir tevile imkân yoktur. Çünkü bu adam İkinci  Cihan Savaşında, sırf Hitler'e düşman olduğu için, Norveç ordusunda Almanlar'a karşı savaşmış, kendi  milletine silâh çekmiştir. Kendi milletine karşı savaşmanın gerekçesi ne olursa olsun bunun adı vatan  ihanetidir. Demek ki bugün Almanya, milliyetçiliği ayıp sayan bir cumhurbaşkanıyla vatan haini bir başbakan  tarafından idare edilmektedir. İşte bunun da Türkiye'de imkânı yoktur. Bizim yüzellilikler&quot;in bir kısmı içtihat  farkı sebebiyle Atatürk'e karşı cephe almışlardı. Buna rağmen bunlara vatan haini gözüyle bakıldı. Willy  Brandt in Almanya'da başbakan olmasıyla Çerkeş Etem'in Türkiye'de başbakan olması arasında ne fark var?<br/>
<br/>
		Fakat Alman milleti kültürü sağlam, tekniği ve ekonomisi kuvvetli olduğu için Almanya yıkılmıyor. Willy  Brandt, Doğu Almanya denilen kukla devleti de tanıyacağını söyledi. Böylelikle Moskofların gözüne girerek iki  Almanya'yı birleştireceğine inanıyor. Demek ki komünistlerin ne düzenbaz olduklarını bile anlayamamış.  Tarih, ibretli bir masal kitabıdır. Bazen bir milletin kaderine hainler, budalalar, kuş beyinliler ve eşeksel kişiler  de hâkim olabilir.<br/>
<br/>
		Almanya tehlikeli bir ülkedir. Sosyalizm maskaralıklarının orada alıp yü ümesi yarın Almanya'yı yeni  gelişmelerin eşiğine atacaktır. Adolf Hitler durup dururken değil, büyük ve kültürel bir millete karşı İngiltere  ve Fransa'nın ahmakça siyasetleri yüzünden ortaya çıkmıştı. Bugün de başka bir Adolf un, Adolf von  Thadden'in başkanlık ettiği &quot;Neonazi&quot; denilen milliyetçi bir parti ortadadır. Geçen seçimlerde oyların %  2'sini, bu sefer %4.3'ünü kazanan bu milliyetçi parti gerçi Alman seçim kanununa göre %5 oranında oy  toplayamadığı için devlet meclisine mebus sokamamışsa da eyalet meclisinde mebusları vardır. Görünüşe  göre de kuvvetlenmektedir.<br/>
<br/>
		Ben Münih'te iken 28 Eylülde yapılacak seçimler için kampanya açılmıştı. Televizyonda parti liderleri  konuşuyordu. Konuşmalar seviyeliydi. Bülent Ecevit'in yahut Ahmet Er'in şaheser nutuklarına Taslanmıyordu.  Hele Hıristiyan Demokrat Partisi Başkanı Kiesinger çok itidalli konuşan sempatik bir adamdı. Willy Brandt ise  şiş yüzlü ve kısık sesliydi. Meğer alkolikmiş. Alkolik olmak ancak kendisiyle doktorları ilgilendiren bir konu ise  de, kendi mletine silâh çekmiş bir adamı başbakanlığa getiren Sosyal Demokrat ve Hür Demokrat Partilerinin  mebusları top yekûn Yassıada'ya gönderilmesi gerekli centilmenler olduklarını ispat etmişler ir. Şüphesiz  savcılığı da pek sayın Bay Ömer Egesel yapacaktır.<br/>
<br/>
		Alman gençleri arasında da, bütün d nyada olduğu gibi ne istediğini bilmeyen birgayrı-memnunlar zümresi  türemiştir. Bunlar, bizimkilerden daha mantıksız davranıyorlar. İsteklerinden biri üniversitede emeklilik  yaşının 45 yaş olması. Demek ki yüksek kültürlü bir milletin üniversitelisi olmak bu kadar saçma bir  düşünceye saplanmaya mâni olamıyor. 45 yaş, bilim ve teknikte insanın verimli olmaya başladığı yaştır.  Günümüzün bilginleri ellisinden, altmışından sonra en yüksek derecelere varıyor ve en orijinal eserlerini  veriyor. Nobel mükâfatı alanların büyük çoğunluğu yaşlı kimselerdir. Geriden gelenlere yer açılsın diye  profesörleri 45 yaşında emekli yapmak isteği, gerçekleşmesine imkân olmayan bir rezaletten başka bir şey  değildir. İşte ilericilik denen solculuğun cevherlerinden biri daha.. Demek ki solculuk denen fikir sistemi,  aslında fikir sistemi değil, fikir sisteminin tamamen bozulmasından doğan bir hezeyân-ı mürteiştir.<br/>
<br/>
		Bu hezeyanlar Almanya'da bir tepki yaratmaz ve mevcut hükümetler bu hezeyanları bastırmazsa Neonazizm  Almanya'ya hâkim olacaktır. Zaten Almanlar'ın yüreklerinde Hitler çağının büyüklük hâtıralarının sönmediği  belli oluyor. Bir takım savcıların 25 yıl öncesine ait gerçek veya hayalî suçlarla eski Alman subaylarını  mahkemelere sevk etmesi adaletin tecellisi değil, Alman milletinin millî ruhunu öldürmek, gençleri kendi  milletlerinden tiksindirmek için yapılmış mânâsız hareketlerdir.<br/>
<br/>
		Hitler zamanında bir fıkra anlatılırdı: &quot;Yüzbaşı, çavuşu çağırarak bölükteki erlerden kaçının hangi partiye veya  siyasî doktrine mensup olduğunu öğrenmesini emreder. Birkaç gün sonra çavuş, elindeki listeyle bölük  kumandanının karşısına çıkıp raporunu verir. &quot;Şu kadarı Kayzerci, şu kadarı Hıristiyan Demokrat, şu kadarı  Merkez Katolik Partisinden, şu kadarı liberal, şu kadarı sosyalist, şu kadarı da tarafsız&quot;. Yüzbaşı sert bir sesle  sorar: &quot;Hiç Nazi yok mu?&quot;. Çavuş esas duruşuna geçerek cevap verir: &quot;Hepsi Nazi efendim!&quot;.&quot;<br/>
<br/>
		Bu hoş fıkra Alman ruhunun anlatılması bakımından düşündürücüdür. Disiplini ve kuvveti seven Alman  milleti, hoşuna giden otoriteyi görünce şahsî düşüncesini bırakarak otoriteyi tutar. Kıssadan hisse:  Söyleyenden dinleyen arif gerek..<br/>
<br/>
		Hitler'in yanlışları ve kusurları ne olursa olsun, Almanlar'a birleşikliğin ve Prusya millî tarihinin şan ve  şevketini tattırmıştır. Milletler bunaldıkları zaman mazinin parlak yapraklarına göz dikerler.<br/>
<br/>
		Almanların da bu parçalanmışlık, bu hoş görülme, bu içerden gelen yıkıcılık arşısında günün birinde eskiye  dönmeleri beklenebilir. Rusya iki Almanya'nın birleşmesinden neden titriyor? Polonya, Almanya'dan aldığı  toprakları Almanlar'dan boşalttığı halde neden huzursuzluk içinde? Herhalde memleketlerinde karasinek  çoğaldığı için değil..<br/>
<br/>
		Alman çocuklarının okula gidip gelirken sokaktaki durumlarında kınanacak bir nokta görmedim. Genç Alman  kızlarının giyimlerinde aşın bir açıklık bulmadım. Aşırı mini etekli bir kız gördüm; İngiliz'miş.<br/>
<br/>
		Yirminci Asırda edepsizlik dünyaya İngiltere ve Amerika'dan yayılıyor. Türkiye'ye döndükten sonra üç  Amerikan çavuşunun Türk bayrağını yırttığını gazetelerde okudum. Bence bu Amerikalılara ceza verirseniz  anlamazlar. Çünkü bayrağın ne olduğunu anlamayacak kadar ahmaktırlar. Vietnam savaşını protesto ederken  adliyede kendi bayraklarını indirerek Kuzey Vietnam bayrağını çekecek kadar alçalan bir milletten ne  beklersiniz? Bayrak kimin olursa olsun, ona hakaret edilmez. Şimdi bu heriflere verilecek cezadan ne çıkar?  Ceza insana verilir. Buğra'nın arkadaşlarından &quot;Tombalak Ertan&quot;, civcivini kapan kediyi yakalayıp asarak idam  etmişti ama kedi neden idam olduğunu anlayamadan gitti. Dilleri kedi miyavlamasına benzeyen Amerikalılar  da neden ceza gördüklerini bir türlü idrak edemeyecekler.. Ciddî insanlar değiller ki!.. Büyük bir vazifeye  tâyin olunan Amerikalıların üç parmaklarını havaya kaldırarak yemin ettiğini göstereni resimlerine hiç  rastladınız mı? Yemin ederken bile sırıtırlar. Bana kalırsa bu kahraman Amerikalı çavuşlara gereken cevabı  Amerika'daki hippi kızlardan 50-60 tanesi Amerikan bayrağını külot yaparak vermişlerdi.<br/>
<br/>
		Biz yine Almanya'ya gelelim: Bazı Alman kadınlarında garip bir özellik gördüm. Bunlar önlerine gelen her  milletten erkeklerle; Çinli, Afganlı, Hintli, Habeş veya Zenci ile evleniyorlar. Galiba Alman kadınlarında millî  duygu yeteri kadar sağlam değil. Bir de Almanya'da kara renkli Zenci Almanlar'ın türediğini gördüm. Bunların  beş altı bin kadar olduğunu bir Alman genci söyledi. Amerikan ordusundaki Zenciler, Alman kadınlarının  melezi olan bir kara Almanlar gayet düzgün Almanca konuşmalarına rağmen herhalde bir aşağılık duygusu  duyuyorlar ki hareketleri biraz anormal. Alman kadınlarının bana hiç de hoş gelmeyen bir merakları köpeğe  olan aşırı düşkünlükleri. Bir takım çirkin köpeklerle gezip tozmalarını yadırgadım. Hayvan ve çiçek sevgisi  Almanya'da çok yaygın. Fakat hayvan ne de olsa hayvan.. Hele evin içindeki hayvan anayasaya aykırı olsa  gerek...<br/>
<br/>
		Fakat Alman ev kadınlarına da diyecek yok. Beceriklilikleri, nezaketleri ve türlü meziyetleriyle hepsi tam birer  kadın...<br/>
<br/>
		Almanya'daki inekler çok iri ve bakımlı. Fil yavrusu gibi şeyler. Çok süt veriyorlarmış. Fakat şehir dışı  anayolların kenarlarında yaşayanlar egzoz teneffüs ede ede süt ve et bakımından gitgide bozuluyorlarmış.  Benzin yerine elektrik veya atom gücüyle işleyen arabalar yapılmazsa bu egzoz yüzünden beşeriyetin, hele  bizTürklerin işimiz dumandır.<br/>
<br/>
		Burada Münih Posta İdaresinin 10 üzerinden &quot;on ve üç yıldız&quot; alan bir başarısını da kaydedeyim. Almanya'ya  dinlenmek ve tedavi için gittiğimi Ötüken'de okuyan Adana'daki ülküdaşlarımızdan birisi ciddî bir  rahatsızlığım olduğunu sanarak Münih'e bir mektup yazmış. Adresimi bilmiyordu. Fakat Bedriye Atsız'ın  üniversitede okutman olduğunu biliyordu. Bu ülküdaşımız, zarfı &quot;Münih Üniversitesi Okutmanı Bedriye Atsız  eliyle Atsız&quot; diye yazmış. Mektup beni buldu. &quot;Başarı bunun neresinde&quot; diyeceksiniz. Başarı, zarftaki adresin  Türkçe yazılmış olmasına rağmen beni bulmasında. Münih Postası 10 numara ile üç yıldızı hak etmedi mi?<br/>
<br/>
		Münih'e Türk üniversitelerinin profesör, doçent ve asistanlarından sık sık bazı kimseler geliyor.<br/>
<br/>
		Bunlardan, adı İstanbul'da bir kitap hırsızlığı meselesine karışan birisi gelip gitmiş ama Münih'te vukuat  olmamış. Demek ki masum bir bilginmiş. Bir de dostumuzu olan bir profesörle birkaç hoş saat geçirdik. Bir  lokantada yemek yerken Türkçe konuştuğumuz duyan birisi yanımıza gelip kendisinin de Türk ve İstanbullu  olduğunu, yakında Türkiye'ye döneceğini söyledi. Bozuk bir Türkçe'yle konuşuyordu. &quot;Türkçe'niz çok bozuk&quot;  dedim. &quot;Altı yedi yıldan beri buradayım; ondan&quot; dedi. Sözü uzatmayalım, adam Yahudi imiş. Ben İstanbul'dan  uzaklaşınca Yahudi'yi o kadar unutmuşum ki Münih'te karşıma İstanbullu<br/>
<br/>
		bir Yahudi çıkacağı aklımın ucuna bile gelmezdi. Türkiye'deki dertlerden hiçbirisini gönlümden tamamıyla  söküp atmış deği dim. Fakat göz görmeyince gönül katlanıyor. Bu yüzden sıhhatim düzeldi. Dönüşte burada  kazandığım beş kilo başta olmak üzere bunların hepsini geri vereceğimi biliyordum ama 52 gün dertten uzak  ve tam sıhhatli yaşamak az şey değildi.<br/>
<br/>
		Bu profesör dostumuz Dış Türkler'dendi. Hoşsohbet birisiydi. Söz Türkiye'deki dinî taassubun korkunçluğuna  gelince Sâbir'in fıkrasını anlattı. Sâbir, 19. Asır Azeri şairlerindendir. Satirik şiirleriyle ün salmıştır. Sâbir demiş  ki: &quot;Arslan görirem, korkmıram. Kaplan görirem, korkmıram. Ama harda Müslüman görisem, korkıram.&quot;<br/>
<br/>
		İstanbul'dan gelen dost ve konuklara mihmandarlık etmede &quot;caksı is kılgan - yahşi iş kılgan -yahşi iş kılan - iyi  iş gören&quot; Buğra, annesiyle birlikte oturmuyor. Münih'in kenar mahallelerinden birinde fakirane bir odası var.  Annesinin köşkü tek odalı olduğu için ikisinin çalışma saatlerinin uymayışı, konuklarının birbirine denk  gelmeyişi gibi sebepler yüzünden ayrı bir odaya çıkmış. Zaten ana-oğul da olsa iki Türk'ün, hele iki  OğuzTürkü'nün tam bağdaşarak geçindikleri tarihin hangi sayfasında görülmüş? İkisi Alman olan üç arkadaş,  üç odalı bir ev tutup odaları paylaşmışlar. Yaşayıp gidiyorlar. Almanlar'dan biri Baviyeralı, Buğra onunla iyi  anlaşmış. Hayatından memnun. Evlerinin mutfağında da bir somya kurup yoksul bir Slovak gencini almışlardı.  Meğer biz vaktiyle bu Slovaklarla da savaşmışız. Mohaç Meydan Savaşındaki Macar ordusunda birçok da  Slovak varmış. Slovakya o zaman Macaristan'ın idaresindeydi. Zavallı Slovaklar tarihleri boyunca hep  ezilmişler. Keskin bir içkileri var.<br/>
<br/>
		Pena değil. Alkolü bizim rakıdan az, Almanların &quot;Şinkerheger&quot; adlı rakılarından fazla. Bu içkiyi özellikle  Avukat Bekir Berk'e tavsiye ederim. Zihnine küşâyiş gelir. Hem, bir daha Türkeş aleyhinde daha parlak<br/>
<br/>
		cümleler bulur, hem de benden aldığı ve birkaç yol haber gönderdiğim halde geri vermediği iki kitabı hatırlar.  Benim hakkımı yediği için haydi dünya adaletinden kurtuldu diyelim; yarın mahşerde bu yüzden  Cehennemde yanacağını düşünmüyor mu? Üstadı Saîd-i Kürdî'den böyle mi öğüt aldı?<br/>
<br/>
		Türkiye'nin 68. vilâyeti için &quot;Türk dolu&quot; demişlerdi, ben o kadar fazla Türk görmedim. Zaten Türkiye'de de kaç  tane Türk kaldı monşer?<br/>
<br/>
		Anayasalarda angarya yasaktır ama Nejdet Sançar, İzzet Yolalan, Muzeffer Eriş ve ben Ötüken'in angaryasını  yıllardır çekip dururuz. Hele zavallı İzzet, ben Münih'e gelirken angaryanın bana ait olan bölümünü de üstüne  aldı. Emekliliğin çok iyi bir nesne olduğunu benden işitip o da kendi isteğiyle vaktinden hayli önce emekli  olunca, yeni tabirle &quot;vaktini değerlendirmek&quot; için angar asını iki katma çıkardı. Bu yaz, Maltepe'ye yakın bir  yerde kaldığı için haberini alarak bana bir de müjde verdi: Maltepe'nin suyu yakında çoğalacak.<br/>
<br/>
		Üç günde bir, o da iki saat akan sudan perişan olduğumuz için İzzet'in haberi cidden müjde değerinde idi. Eh,  Münih'in suyu her gün soğuk ve sıcak akıyorsa Maltepe'ninki de hiç olmazsa her gün birkaç saat akacaktı.  Varsın soğuk olsun. Kırkıncı göbek atalarımız da sıcak su kullanmıyorlardı ya. İşte bu şahane manzarayı  görmek için İstanbul'a dönmekte biraz acele ettim ve 28 Eylül'de uçağa bindim. O gün Almanya'da seçim  vardı. NATO'da müttefikimiz ve eski dostumuz Almanya'nın seçimlerinde belki ben de oy kullanabilirdim ama  vakit yoktu. Fakat biz bu müttefik ve dostla hukuken savaş halinde bulunuyorduk, ikinci Cihan Savaşının  sonunda Amerika, İngiltere ve Rusya dostlarımızın ısrarı ile Almanya'ya savaş ilân etmiştik. Belki de bu da  İsmet Paşa'nın kafasındaki yedi tilkiden birinin marifeti idi ama biz savaşta idik ya, siz ona bakın. İyi ki  savaştayız diye beni tutuklamak Almanlar'ın aklına gelmedi. Hiç şüpheniz olmasın, Almanların aklına çok  şeyler geliyor ama onlar çok ketum adamlar.<br/>
<br/>
		Hiçbir şey söylemiyorlar. Halbuki ben orada bazı Türkler'e gizli fikirlerimi söylemiş, Lihtenştayn prensliğini  istilâ teklifinde bulunmuştum. Prensliğin ordusunu &quot;8&quot; kişilik diye biliyordum. Hem bunları yenmek, hem de  tek bir kasaba ile bir iki köyden ibaret olan bu devleti elde tutabilmek için hiç olmazsa 15 kişilik bir kuvvete  ihtiyacımız vardı. İstilâ tamamlanınca da Moskof dostlarımızın Çekoslovakya istilâsından sonra yaptıkları gibi  maksadımızın bu prensliği muhtemel bir İsviçre hücumuna karşı korumak gibi yüksek bir İnsanî gaye  olduğunu, davet üzerine geldiğimizi bildirir, meseleyi kapatırdık. Hâfıza-i beşer nisyân ile malul olduğundan  biraz sonra da herkes bunu unuturdu. Fakat dedim ya: Münih'te öyle pek Türk'e rastlamadık. Fakat  döneceğime yakın prenslik ordusunun &quot;8&quot; değil de &quot;1&quot; tek kişiden ibaret olduğunu öğrenmeyeyim mi? İşte  Baltacı Mehmet Paşa'nın kaçırdığı fırsattan sonraki en mühim tarihî fırsat da böylece heba oldu.<br/>
<br/>
		Uçak yarım saat kadar geç kalktı. Yer kapmak için herkes koştuğu için bermutat en sona kalmış ve en arka  sıradaki boş yere oturmuştum. Pencerenin yanında idim. Biraz sonra da çok iyi bir genç gelerek sağımdaki  boş yeri tuttu. Çok iyi olduğunu kafatasını ölçerek anlamış değildim. Hiç konuşmuyordu. İyiliği buradan  geliyordu. Münih'e gelirken kemerimi hiç takmamıştım. Bu sefer canım takmak istedi. Hürriyetim de var ya,  ayarlayıp taktım. Daha aşağının manzarasını kavramaya fırsat kalmadan bayan hostes &quot;Viyana'ya iniyoruz&quot;  demez mi? Hesapta yoktu ama Viyana'ya inmek herhalde Prag'a kaçırılmaktan yeğdi. İndik. Bayan yeniden  seslendi: &quot;Transit salonuna buyurun. İsterseniz yanınızdaki çantaları alabilirsiniz&quot;. Viyana Hava Alanının  Transit Salonu küçük bir kasaba büyüklüğünde bir yerdi. Buraya niçin gittiğimizi söylemedikleri için nereye  gideceğimi bilmeden bir süre yürüdüm. Bizim uçaktakilerden birini görüp sorayım dedim ama hiçbirisinin  yüzüne bakmamış olduğum için buna imkân olmadı. Göğsü Ay-yıldız rozetli birini görüp sordum. Bizim  uçaktanmış, o da aranıp duruyordu. Fakat benden açıkgöz olduğuna asla şüphe olmayan o işçi ne yapılacağını  öğrenerek kapıya giderken tesadüf beni görüp 7 numaralı kapıda bekleyeceğimizi bildirdi. Uçağa binip  kalkacağımız sırada hostes<br/>
<br/>
		11.0 metre yükseklikten gideceğimizi söyleyip kemerleri bağlayın dedi. Bu yükseklik biraz garip geldi.  Yoksa aya mı gidiyorduk? Fakat İstanbul ile ay arasındaki ilişkileri düşünmeye vakit kalmadan bir şey  dikkatimi çekti: Münih'ten kalkarken belime göre ayarladığım kemer çok kısalmıştı. Tekrar ayarlayıp<br/>
<br/>
		düzeltmeye çalıştım. Boşuna.. Kemer takmamak Anayasaya aykırı olmadığı için bıraktım ve kemerle oynayan  cinlerin orada bıraktığımı çantamla da oynayıp oynamadığı konusunda biraz düşündüm.<br/>
<br/>
		Viyana'ya indirilmemizin ve kemerimin hikmetini, iktidara geçtiğimiz zaman sicil nâzırı yapacağım genç,  İstanbul'da beni ziyaret ettiği zaman açıkladı: Esrar ve afyon kaçakçıları o nesneleri bu kemerlerin arasına  saklarmış. Demek ki benim kemeri iyi aramışlar ve ayarını da bir daha düzeltilmeyecek şekilde bozmuşlar.  İstanbul'a doğru yol alırken birdenbire aklıma Oliver geldi. &quot;O da kim&quot; diyeceksiniz. Kim olacak, Claudia  (Klavdiya) nın kardeşi. Şimdi de Claudia'nın kim olduğunu soracaksınız. Söyledik ya: Oliver'in ablası... Bunlar  Bedriye Atsız'ın apartman komşusu olan Ramrath ailesinin çocukları.<br/>
<br/>
		Bedriye ve Buğra ile araları çok iyi. Tabiî benimle de iyi oldu. Aramın bu kadar iyi olmasına bakarak sakın  bunları üniversite öğrencisi falan sanmayın. Claudia üç dört yaşlarında, Oliver ise tam bir buçuk yaşında idi.<br/>
<br/>
		Dünyada Oliver kadar sevimli küçük çocuk az bulunur. Gayet tombul, hareketli, sapsarı saçlı, mavi gözlü,  güler yüzlü ve obur bir adamcık.. Ablası ise hiç gülmüyor. Daha şimdiden romantik ve Oliver'i kıskanan bir  kızcağız, ilk gelişlerinde ben Oliver'i kucağıma alıp sevince birdenbire hızla çıkıp kendi evine gitmişti. Ondan  sonraki gelişlerinde Claudia ya kendisini çok sevdiğimi, Oliver'i hiç sevmediğimi söyleyerek sözde siyasî taktik  yaptım. Fakat kız derhal itiraz etti: &quot;O benim kardeşim&quot; dedi. Peki şimdi ne yapacaktık? Bektaşi'nin dediği gibi  &quot;bahara (yani soğuk veya sıcak olmayan mevsime) bir diyeceğimiz olmazdı ya&quot;. Sözün kısası: Durumu idare  ettim.<br/>
<br/>
		Çocuklar, hele Claudia epeyce Türkçe anlıyordu. Kendi evlerinde çok yaramaz, kırıcı-dökücü olan bu küçükler  Bedriye'nin yanında uslu duruyorlardı. Genç bir ev kadını olan anneleri bunaldığı zaman beş on dakika için  çocuklarını Bedriye'ye bırakıyor, o da memnuniyetle onlara bakıyordu.<br/>
<br/>
		O sabah veda için Ramrath'ların kapısını çaldığım zaman önce çok güleç olan Oliver, biz asansöre yürüyünce  ağlamaya başladı. Bu ağlayış annesi kadar alıştığı Bedriye'den ayrıldığı içindi.<br/>
<br/>
		Münih'ten kalktıktan üç saat sonra Yeşilköy Hava Alanı'na indik. Saatleri altmışar dakika ileri alarak 17.20  yaptık.<br/>
<br/>
		Gümrükte aksilikler derhal başladı. Yasak bir nesne getirmemiştim ama içinde milyon değerinde bazı şeyler  bulunan bavulum kayboldu. Gerçi onu buldum. Fakat bu buluş tamamıyla antidemokratik oldu. Gümrük  memurları ise bakmadılar bile. Hava yolları otobüsünde yanıma uçaktaki o genç gelmez mi?<br/>
<br/>
		Hakikaten iyi gençti. Benimle değil, başkalarıyla konuşuyordu. Meğer o da Münih'ten geliyormuş.  Muhasebeci imiş. Bu konuşmalar sırasında müthiş bir sır öğrendim. Meğer bazı ticarethanelerin üç defteri  olurmuş. Birinde fazla kâr yazarlarmış. Bunu bankalara gösterip kredi sağlarlarmış. Birinde az kâr veya zarar  gösterirlermiş. Bunu devlete sunup vergi kaçaklığı yaparlarmış. Birinde hesap santimi santimine doğru<br/>
<br/>
		olurmuş. Bunu da evlerine götürüp kendi malî durumlarını gerçek olarak bilmek için saklarlarmış.<br/>
<br/>
		Bu sırrı, İstanbul'a geldikten sonraki günlerde ticaretle ilgili iki kişiye açtım. Biri &quot;böyle şey olamaz&quot; dedi.  Öteki &quot;olur&quot; diye cevaplandırdı. Bana kalırsa olur.<br/>
<br/>
		&quot;Olmaz olmaz deme, olmaz olmaz.&quot;<br/>
<br/>
		Münih'ten İstanbul'a üç saatte, Yeşilköy'den Maltepe'ye de yine üç saatte geldim. Eve girerken saat 20'yi  çeyrek geçiyordu.<br/>
<br/>
		İstanbul'a geleceğimi kimseye bildirmediğim, yolda hiçbir tanıdığa rastlamadığım, eve gece karanlığında  girdiğim halde bizim gençler geldiğimi keşfettiler. Ertesi sabahki ilk telefonla &quot;hoş geldin&quot; i sundular.<br/>
<br/>
		Arkasından başka telefonlar ve ziyaretler başladı. Bu arada Münih'e gitmekteki gizli maksadımın da açığa  vurulduğunu öğrenmiş oldum. Bizim kırk yıllık baba dostları iki ülkedeki seçimler sırasında Almanya'daki Yeni  Nazilerle Türkeş arasında bağlantı kurmak için gidip geldiğimi anlayıvermişler. Bu dünyada artık gizli iş  yapmaya imkân kalmadı. Adamların elektronik beyinleri mi var, yoksa Moskof dayılarının göğe fırlattıkları  uydular aracılığı ile mi öğreniyorlar, her ne yapıyorlarsa yapıyorlar, kuş uçurtmuyorlar. Hatta elektronik  beyinlerin ve gökteki uyduların olmadığı 1944 yıllarında, sırf Türk ve Türkçü olduğumuz için tutuklandığımız  sırada da, Maltepe'deki konağımızın bacasında saklı duran, Hitler'den alınmış, iki bavul dolusu hâzineyi bile  keşfetmişlerdi. Yaman zekâ var bu baba dostlarında!.. Eh, madem ki keşfettiler, artık ben de Tanrı'dan başka  yalnız bu modern evliyaların bildiği gerçekleri Gök Türk ve Oğuz taifesiyle Hititler'e açıklayabilirim:<br/>
<br/>
		Bizim Almanya'daki şubemiz, yani NDP rumuzu ile gösterilen Milliyetçi Alman Partisi yani Yeni Naziler  kendilerine öğrettiğim taktik sayesinde müthiş bir ilerleme göstererek oyların %4.3'ünü aldılar. 1965  seçimlerinde ise ancak %2'sini alabilmişlerdi. Fakat Alman seçim sistemine göre oyların %5'ini alamayan  parti meclis mebus sokmadığından bu sefer de Federal Meclise üye gönderemediler.<br/>
<br/>
		Düşünün: İki seçim devresi arasında %107 bir ilerleme.. Demek ki gelecek seçimde meclise girecekler. Daha  sonrakinde iktidarı alacaklar. Ondan sonra Üçüncü Cihan Savaşı.. Zaten &quot;metro yapacağız&quot; diye Münih'in  büyük bir kısmının kazılması da Üçüncü Savaş hazırlığından başka bir şey değil. Hem sığınak yapıyorlar, hem  de roket rampaları ve kobalt bombaları hazırlıyorlar. Neyse, bunun büyük doktrin sahibi Brejnev düşünsün.<br/>
<br/>
		Almanya'da seçim savaşı yapılırken, iktidarda bulunan Hıristiyan Demokratlar asıl rakipleri olan Sosyalistlerle  uğraşacak yerde bu milliyetçileri yıpratmak için bunca gayret göstermeselerdi hem milliyetçiler meclise  girecek, hem de sosyalistler iktidara gelemeyecekti. Demek ki akıl bakımından bizdeki bazı siyasî ümmetçi  Müslümanlarla Almanya'daki Demokrat Hıristiyanlar eşit. Zaten asrımız eşitlik asrı...<br/>
<br/>
		Bize gelince: Türkiye'deki seçimler de aynı sonuçla bitti. Bizdeki Naziler, yani kafatasçılar, yani &quot;vatan fikrini  inkâr eden&quot; emperyalist Turancılar, yani Milliyetçi Hareket Partisi evvelki seçimde aldığı<br/>
<br/>
		208.0 oya karşılık bu sefer 275.000'le, sekiz parti arasında, oran bakımından ilerleme kaydeden tek parti  oldu. Oylarında %13 artış görüldü. Hele birçok reyleri iptal edilmeseydi, artık daha da çok olacaktı. Fakat  bizim seçim sistemimizin acayipliği yüzünden ancak bir tek mebus çıkarabildi. Şimdi partilerden dört  tanesinin aldığı oyla çıkardığı mebusu gösteren şu listeye bakın:<br/>
<br/>
		MHP 275.000 1  BP 254.000 8  TİP 243.000 2  YTP 197.000 6<br/>
<br/>
		Bu hesaba göre MHP 275.000 reyle bir mebus çıkardığı halde YTP 33.000 oyla bir mebus çıkarmış oluyor. Bu  sisteme âdil diyebilir misiniz? Yine en doğru millî bakiye usulü idi. Tek reyin bile ziyan olmadığı bu sistemin  Yahudiler tarafından icat olunduğunu Türkiye'ye dönüşte öğrenerek hayretler içinde kaldım. Meğer herifler  sade tek kuruşun değil, tek oyun da güme gitmemesi çaresini bulmuşlar. 120 üyeli meclislerinde 16 parti  bulunduğu halde yurt idare etmeyi de başarıyorlar. Fakat unutmayın. Aşırı dindarından komünistine kadar  bütün Yahudi partileri aşırı milliyetçi, millî şuurda son dereceye varmış partilerdir. Yahudi üniversitelileri  arasında baş uçlarına Ho Amca'nın, Gevara’nın yahut Lenin’in resmini asan akıl fukaraları yoktur.<br/>
<br/>
		Sözü uzatmayalım: Ben hem Türkiye hem de Almanya'da Faşistleri ilerleterek gizli görevimi tamamladım. Bu  başarının Halk Partisini, Millet Partisini, Yeni Türkiye Partisini ve Türkiye İşçi Partisini iyice sarstı.<br/>
<br/>
		CHP'nin değişmez genel başkanı, Millî Şef, Sayın Bay İsmet İnönü birkaç ay önce &quot;iktidarın eşiğindeyiz&quot; diye  bir türkü söylüyordu. &quot;Ortanın Solu&quot; felsefesini icat ederek en eski partiyi iyice bocalatan ünlü solculardan  sapsayın Bülent Ecevit daha keskin konuşarak iktidara geleceklerinden, yani eşiği aşacaklarından  bahsediyordu. 21 Haziran 1968 tarihli Ulus'un sayfasındaki şu manşetlere bakın:<br/>
<br/>
		Ecevit CHP grubunda seçim sonuçlan hakkında konuştu. CHP 1969 seçimleriyle iktidara gelecektir. Ecevit,  ortanın solundaki CHP'ye yaklaşma bundan sonra hızlanarak devam edecek, dedi.<br/>
<br/>
		Anlaşılan ya eşik çok yüksek, yahut Halk Partisi cüce olduğu için eşikten içeri giremedi. Zaten giremez de..  İmkânı yok.. Bazı sosyal kaideler vardır:<br/>
<br/>
		Torun, dedesinden yaşlı olamaz.<br/>
<br/>
		Yüksek öğrenim on yaşında bitirilemez. Bizim futbolcular futbol oynayamaz.<br/>
<br/>
		Tıbbiyeden her şey çıkar. Hatta arasıra doktor bile. Halk Partisi seçim kazanamaz.<br/>
<br/>
		Bu kaidelerin değişmesine imkân olmadığı için emekleri boşuna idi. Fakat hülya tatlı şeydir. Hele diyabetikler  için tadına doyum olmaz. Sayın Bay Ecevit herhalde pek toy olacak ki yarın utanırım diye düşünmeden 1969  seçimlerinde iktidara geleceklerinden bahsetti. &quot;Ortanın solundaki CHP'ye yaklaşma bundan sonra hızlanarak  devam edecek&quot; dedi. Dedi ama oyların da ancak %27'sini alabildi.<br/>
<br/>
		Ortanın solundaki CHP'ye belki yaklaşanlar olur ama bu yaklaşma Türk milletinden değil, Podgorni ve  Kosigin'den gelir. Sen dua et de İsmet İnönü 40-50 yıl daha yaşasın. Yoksa p rtiniz hallaç pamuğu gibi atılır.<br/>
<br/>
		Millet Partisi Başkanı Bölükbaşı da &quot;1969'da iktidara geleceğiz&quot; diye birkaç defa konuştu. Herhalde şaka  yaptı. İyi bir siyasî tenkitçi olan, iyi konuşan, mesele re iyi giren Bölükbaşı şimdiye kadar &quot;iktidara gelmekten  korkan lider&quot; diye adlandırılıyordu. Buna sinirlenmiş olacak ki bu sefer iktidardan gazino gibi söz ederek  direndi ve 292.000 rey karşılığı 6 mebus çıkararak büyük kayba ve daha büyük hayal kırıldığına uğradı.<br/>
<br/>
		Ya YTP'ye ne dersiniz? Bunların başkanının da gönlünde, haydi arslan demeyelim de, ne keçiler yatıyormuş!  Doğrusu alçak gönüllü adamdı, iktidara doğrudan doğruya gelmekten değil de, iktidara gelecek koalisyon  ortağı olmaktan dem vuruyordu.<br/>
<br/>
		Hele partilerine törenle aldıkları Tevfik Rüştü Araş, Kılıç Ali gibi siyasî mevtalardan, Tahsin Banguoğlu gibi eski  bakan ve profesörlerden kim bilir neler umuyorlardı. Canım, artık yirminci asırda Tevfik Rüştü'ye, hele Kılıç  Ali'ye kim rey verirdi? Bunları bilen kimse kalmış mı idi? Fakat asıl garibi Tahsin Banguoğlu'nun, Halk  Partisinden çekildikten sonra bu sakat doğmuş partiye kapılanmasıydı. Kadıköy Sultanisinden ve Edebiyat  Fakültesinden sınıf arkadaşım olan, bakanlığı sırasında da bana yapılan haksızlığı tamir eden Tahsin  Banguoğlu gayet akıllı, hesaplı ve ihtiyatlı kişiydi. Atatürkçülükten ayrıldığı için İsmet Paşa ile çatışıp Halk  Partisinden çekildikten sonra normal olarak, aynı sebeple ayrılıp Güven Partisini kuranlarla birleşmesi  gerekirdi. Bunu yapmayıp da erimeye mahkûm ve bölgecilik yapan bir partiye girdiğini gazetelerde  okuduğum zaman cidden şaştım. Tahsin sade akıllı değil, kültürlü insandı da. Şairdi de. Hele Bağdatlı Ruhî  tarzında bir terkibi bendi vardı ki yayınlasın yer yerinden oynar. Onun yalnız bir tek kusuru vardır: Arada bir  Turancılık aleyhinde konuşması.. Bizzat görmediğim, okuyanlardan işittiğime göre son konferanslarının  birinde &quot;başımıza ne geldiyse Turancılıktan geldi&quot; demiş. Hay Tahsin hay!.. Sen de mi Turancılığın memleketi  batıracağına inanıyorsun? istersen noter senedi vereyim ki zannın yanlıştır. Halk Partisinin batıramadığı  memleketi bir ülkü olan Turancılık nasıl batırır?<br/>
<br/>
		İşçi Partisine gelince: Bu partinin ilk başkanı olan Mehmet Ali Aybar, 12 Ekim 1969 seçimleri için &quot;bu sefer  başa güreşeceğiz&quot; diyordu. Herhalde, en azından üçüncü büyük parti olacağız demek istiyordu.<br/>
<br/>
		Ben de bu partinin bu sefer geçenkinden biraz fazla rey alacağını, fakat 1973'te iyice çökeceğini tahmin  etmiştim. Çünkü işçi ve köylü arasında, bunca propagandasına rağmen tutunamıyor, üstelik büyük çoğunluk  tarafından şüpheyle karşılanıyordu. Macerası ve dalgacı bazı üniversiteliler, bazı pek ilerici, 22. Asırda  yaşaması gereken profesörler, parayı su gibi harcayan sosyete bayanları, bir de bu partinin &quot;tüm seks  özgürlüğü&quot; getireceğini uman isterik yaratıklardan başka taraftarı yoktu. Şimdi de, düne kadar partiyi ayakta  tutmuş adam olan Mehmet Ali Aybar'ı atarak hizipler halinde boğuşmaları bu partiyi çökertecek, gizli gizli  çikolata yiyerek yapacakları açlık grevleri çöküşü durduramayacaktır.<br/>
<br/>
		Aybar'ın, durumu iyi kavrayamayarak bir iki yol başa güreşten bahsetmesi, herhalde saat 19'dan sonra  söylenmiş sözler olmalı. Bir atalar sözüne göre &quot;keçi sarhoş olmuş da dağa kurt aramaya çıkmış&quot;. Belki eski  lider de bu iddialı sözleri söylediği zaman yorgunluk gidermek için votkayı fazla kaçırmıştı.<br/>
<br/>
		Söz hazır seçimlere gelmişken ben de bu konuda Anayasa komisyonu üyelerine bir düşüncemi söylemek<br/>
<br/>
		isterim: Anayasada değişikliğin konuşulduğu bu günlerde b r küçü değişiklik daha yaparak mebus ve senatör  sayısını indirsinler. Söz gelişi 300 mebusla 100 senatör yeter. Otakdirde yine millî bakiye usulüyle seçim  yapılırsa küçük partilerin büyükleri engellemesi gibi bir sakınca ortadan kalkar, küçükler de aldıkları reyleri  büyüklere kaptırmaktan kurtulur. Tabiî, &quot;Tabiî Senatör'lere söz yok. Onlar kalsınlar, Hatta &quot;hidemât- ı  vataniyye&quot; tertibinden maaş alan aileler gibi, kendilerinden sonra oğulları, oğulları yoksa kızları da ömür  boyu şartı ile o makama getirilsin.<br/>
<br/>
		Türkiye'ye döndükten sonra iki hafta seçim propagandasıyla geçti. Tesadüfen bazı konuşmacıları, bu arada  bir kere İnönü'yü dinledim. Hazret galiba artık gençlikten çıkıp olgunluk çağına ermiş olacak ki bu sefer  sözlerinden pek bir şey anlamadım. Ama onun son siyasî taktikleri (yahut tiktakları) edebî tezat sanatının  şaheser örnekleriydi. Bir yandan Celâl Bayar'ı Senatoya sokmak, bir yandan tabiî senatörlerin orada olmasını  hak diye tanımak.. Bu, Paşa'nın eski alışkanlığıdır. Cumhurbaşkanı olduğu zaman da Millet Meclisine hem  Anadolucuları, hem de komünistleri tâyin ederdi. Bugünkü gençler bilmez: O zaman mebuslar tâyin edilir,  beşeriyeti kandırmak için de şimdiki Rusya'da olduğu gibi güzel bir seçim yapılır, ne hikmetse herkes tam  ittifakla seçilirdi.<br/>
<br/>
		Seçim konuşmalarında bir defa da Deli Osman'ı dinledim. Deli Osman da kim demeyin. Benim tanıdığım iki  Osman var: biri akıllı Osman yani Profesör Osman Turan, öteki de Deli Osman, yani Serdengeçti Osman  Yüksel. Doğrusu, spiker &quot;MHP adına Osman Yüksel konuşacak&quot; dediği zaman hoşça vakit geçirmek için işi  gücü bırakıp köşeye yaslandım. Hakikaten on dakikam neşeyle geçti. Almanya'ya gitmeden önce kendisini  görüp kaç mebus çıkaracaklarını sormuştum. &quot;En az 9, en çok 19&quot; demişti. Ne alçak gönüllü kişiydi! Keskin  nişancı olarak attıktan sonra pekâlâ 19 yerine 59 da diyebilirdi ama demedi işte...<br/>
<br/>
		Osman Turan ise son anda, yani şimdiki deyimle on ikiye beş kala MHP'den bağımsız Trabzon adayı olarak  seçim propagandasına girişmiş. Kazanamadı. Ben, Osman Turan'ın dalgınlığını bildiğim için &quot;acaba seçim  konuşması yapmak için Trabzon yerine meselâ Edirne'ye falan gitmiş olmasın&quot; diye endişede idim. Neyse,  doğru gitmiş. Doğru gitmiş ama acaba orada ne konuştu? Kendisi Selçuklu tarihi uzmanıdır. Salon: &quot;Ey  Trabzonlular! Bana rey verirseniz size maaş bağlatırım&quot; gibi mutat seçim propagandası yerine &quot;Birinci Kılıç  Arslan, Haçlıları öyle bir yendi ki Anadolu'da gübre yerine hamsi kullanmaya lüzum kalmadı&quot; kabilinden  sözler söylemiş olmasın!..<br/>
<br/>
		Türkeş'in konuşmasını da bir kere dinledim. Emekli orgeneraller için alınmasını düşündüğü kararlara ben de  katılıyorum. En yüksek askerlik rütbesine erdikten sonra çekilen bir insan, bir sıra adamı olmamalıdır. Yalnız  bu arada Türkeş'in teklifine bir eklenti yapmak istiyorum: Orgeneraller (İsmet İnönü dahil) ve Millî Savunma  Bakanları Türk Kara Ordusunun hangi yılda kurulduğunu bellemesi ve her yıl kara ordumuzun (yani  ordumuzun) 603, 604, 605'inci kuruluş yılını kutlamak gibi tarih bilgisizliklerinin önüne geçilmelidir.<br/>
<br/>
		Orgenerallere ve Millî Savunma Bakanına tekrar soruyorum: Türk Kara Ordusu 605 yıllıksa 900 yıl önceki  Malazgirt zaferini kazanan ordu hava ordusu mu idi? Bunun doğrusunu bir iki kere yazdık. Kendilerini  ilgilendiren yazıyı okumadılar mı? Okudularsa neden inat ediyorlar? Milletler, millî övünçleri göklere  çıkarırken biz ordumuzu kutlama adı altında onun uzun geçmişini nkâr yoluna gidersek, yarın sivri akıllı  ipilerici sosyalistlerden biri çıkıp da &quot;kara ordumuzun başlangıcı subayların kravat takarak medenî kisveye  büründükleri tarihtir, ondan önceki komprador emperyalist çağıdır, kabul olunamaz&quot; derse bunun sonu  nereye varır?<br/>
<br/>
		Radyodaki seçim saatlerinde işçi Partisinin konuşması başlayınca radyoyu hemen susturuyordum.  Darılmasınlar ama bu partinin konuşmacıları bende insan değil de plâk intibaı uyandırıyordu. Hep aynı  tekerlemeleri söylüyorlardı. Bundan başka bir memlekette aydın sınıflar dururken proletaryanın iş başına  gelmesi gibi bir maskaralığı kabul etmeme imkân yoktu. Gerçi şimdi onlar hemen herkesi proleter saymaya  başladılarsa da tevcihlerine teşekkürle beraber kabul edemeyeceğimizi arz ve beyâna mücâserat ederim. Ben  proleter falan değilim. Onların sınıflandırmasına göre burjuva, resmî sıfata göre memur, kendime göre de  sadece TÜRKÜM!...<br/>
<br/>
		Türk olmak dururken insan tutar da nemene nesne olduğu belli olmayan, ikide bir grev yapan, hangi dilden  geldiği bilinmeyen proleter olur mu?<br/>
<br/>
		Radyo konuşmaları arasında dinlememek bahtiyarlığına erdiğim Ahmet Er'in konuşması da partisine oy  kaybettirmesi bakımından birebir tedbir olmuş. &quot;Memlekette nizâm-ı Muhammedî'yi kuracağız&quot; demiş. Bak  hele yaramaza! Ayol, nizâm-ı Muhammedi zaten yürürlükte Camiler dolup dolup taşıyor. Minarelerden  hoparlörle okunan ezanlar milleti uykudan kaldırıyor. Hacca gidene gitme diyen yok. Hacılarımız getirdikleri  Zemzem suyunu satarak para bile kazanıyor. Daha ne istiyorsun? Eğer kadınları kafese sokup yine dörder  tane alacağız demek istedinse sen ilkönce evde Yenge Hanım’dan dayak yemişsindir.<br/>
<br/>
		Bana kalırsa bu işte bir yanlışlık olmuştur. Ahmet Er eski bir jandarma subayıdır. Herhalde &quot;memlekette  asayişi kuracağız&quot; diyecek yerde yanlışlıkla heyecanla nizâm-ı Muhammedi'den bahsetmiştir. Eski Millî Birlik  Komitesi üyesi olan Ahmet Er, komitenin öteki üyeleriyle birlikte yemin ederken en heyecanlı, en bağırgan  kişiydi. Üstelik Türkiye'deki 34 milyon şairden biridir. Şairler heyecanlı olur. Hatta onun &quot;Adını Siz Koyun&quot;  adında bir şiir kitabı da vardır. Bunlara bakarak dil sürçmesi olmuştur diyeceğim. Ama, öyle değil de bilerek  söylediyse o zaman artık adını siz koyun..<br/>
<br/>
		4 Ekim 1969 Cumartesi akşamı saat 20.50-21.00 arasında seçim konuşması yapan Bay Bülent Ecevit'i ilgi ile  izledim (!) Hey Ulu Tanrı!.. O ne Türkçe'ydi öyle!.. Bir cümleyi aynen zaptettim. Şöyleydi: &quot;Köylüden  başlayacaktır Cumhuriyet Halk Partisinin kuracağı düzende kalkınma&quot;.<br/>
<br/>
		Sayın bay! Senin devlet idaren de bu Türkçe'n gibi olacaksa yandık demektir. Sen Türkiye'yi bırak da önce  kendi Türkçe'ni kalkındır; millete Türkçe hitap et. Hiç olmazsa İsmet Paşa'dan biraz Türkçe dersi al. Onun  vakti yoksa gel, ben öğreteyim. Dersler ücretsiz, yol parası sana aittir. Senin bu kullandığın dil ortanın  solunun dili değil, daha solun mırıltısıdır.<br/>
<br/>
		Seçimler konusunda AP mebuslarından bir dostumla bahse girmiştik. Benim iddiam şu idi: Adalet Partisi 190 -  220 mebus çıkaracak, CHP biraz gerileyecek, MHP400.000 oy alacak, fakat seçim sistemi dolayısıyla 4-6 mebus  çıkarabilecek.<br/>
<br/>
		O ise Adalet Partisinin 250, hatta 300 mebus çıkaracağım tahmin ediyordu. Bahsi o kazandı. Gazozu  kaybettim. Ettim ama sistemimizin haksızlığına bir kere daha inandım. Millî bakiye usulü uygulansaydı. AP  204, CHP 124, MHP 14, mebus çıkaracaktı. Halbuk 256,143, 1 mebus çıkardılar. Fakat lamı cimi yok. Mebus  dostum bahsi kazandı.. Fakat o kadar nazik ki hâ â &quot;gazozumu isterim&quot; diye birîmâda bile bulunmadı.<br/>
<br/>
		Okuyucular şüphesiz bahsi kazanan dostumun adını öğrenmek isteyeceklerdir. Sırdır. Söyleyemem. Kimden  sakladığımı öğrenmek isterseniz onu söylerim: İsmet Paşa'dan saklıyorum. Bu kadar isabetli siyasî görüşü  olan birisini kendi partisine alıp Ecevit yerine genel sekreter yapmak istemesinden çekmiyorum. Ecevit,  Güven Partisi olayında da İnönü'ye partiden ayrılacakların yedi sekiz kişi olacağında teminat vermişti. O  zaman aldandığı gibi bu seçimde de aldandı. Böyle aldana aldana Vefa kulübü gibi ikinci kümeye düşmek  tehlikesiyle karşılaşmaktansa bu dostumu alarak partiye düzen vermek elbette akıllıca iştir. Gerçi bu dostum  öyle İsmet Paşalara falan kanacak, kapılacak kıratta değildir ama rahatsız edilir, bir müddet huzuru kaçar.<br/>
<br/>
		Huzurun nasıl bir hazine olduğunu huzuru kaçmış, kaçırılmış olanlar iyi bilir.<br/>
<br/>
		Bir gün telefonda yine arandım. Bu seferki gayet yaşlı bir sesti. Anladım: Bizim Zeki VelidîTogan hoca. Kendi  kendime &quot;mutlaka hocanın bir işi olmuştur. Olmayınca aramaz&quot; dedim. Çünkü bizim Togan Hoca çok çıkarsal  (!) kişi olmuştu. Tahminim doğru imiş. Yıllarca önce Hocanın arsasına tecavüz etmişlerdi. Mahkemede  benden tanıklık istiyordu. Adaletin huzuruna yalnız sanık olarak değil ya, arasıra tanık olarak da gidecektik.  Hocaya karşı fena halde öfkeli olduğum halde kabul ettim. Çünkü Hoca 80 yaşında olduğu halde hâlâ  keyfediyor, ya kongrelere katılıp toylarda yemek yiyor, ya Acem şahının çağrısına uyarak İran'a gidiyor, yahut  da Amerika, Avrupa, Hindistan, Pakistan, Japonya, hatta Moğolistan'dan gelen İlmî sorulu mektuplara İlmî  cevaplar veriyor, 60 yıldır topladığı notlarını derleyerek hazır duran bunca değerli eserleri yayınlamak  zahmetine katlanmıyordu. Mükrimin Halil nasıl &quot;Esâfil-i Şark&quot; kahvelerinde lâklakıyât yaparak bilgisine göre  hemen hiç eser vermeden gittiyse Hoca da kendisinden başka kimsenin okuyamayacağı not dosyalarını ziyan  edecekti. Kendisiyle bu konuda birkaç defa tartıştım. Hatta aramızda tatsız konuşmalar da oldu. Fakat hiç  beni dinler miydi? Ben Türkiye Cumhuriyeti ordusunda askerliğimi er olarak yapmış, Sabahattin Ali üsteğmen  olduğu halde ben onbaşı bile olamamıştım. Zeki Velidi ise Başkurt ordusunun başkomutanı idi. Elbet beni  dinlemezdi. &quot;Şu türlü dillerde sayfalar dolusu mektuplar yazarak günleri heba etme&quot; dediğim zaman bana,  Türk lehçe ve ağızları arasında özel bir lehçe olan ve yalnız kendisi tarafından konuşulan &quot;Togan Lehçesi&quot; ile  &quot;ben munlarla yaşayurum&quot; diye cevap verdi. Anlaşılan Hoca övülmekten hoşlanıyordu.<br/>
<br/>
		Çünkü o mektupları yazanlar onun ilmini övdükten sonra bir mesele üzerinde bilgi istiyorlar. Hoca İstanbul  kütüphanelerindeki bazı yazmalara bakarak günlerini ziyan ettikten sonra Almanca, İngilizce, Rusça yahut  Farsça cevaplarla birkaç gün daha feda ederek yaşıyordu.<br/>
<br/>
		Tabiî, ben de bunları &quot;nizâm-ı âlem&quot; taifesinden olduğum için söylüyordum. Dört gruba ayrılan insanlar  arasında nizâm-ı âlem grubundan olduğumu vaktiyle Mükrimin Halil söylemişti.<br/>
<br/>
		Şimdi ne olacak? Hiçbir şey olmayacak, Cevdet Sunay, Sovyetlere gidip memnun döndüğünü söyledi. Ben hiç  memnun olmadım. Nefer olarak başkomutan &quot;Togan' la nasıl ayrı fikirdeysem, &quot;hiçbir şey&quot; olarak  &quot;cumhurbaşkanı&quot; ile de öylece ayrı fikirdeyim. Kendisiyle birlikte giden Türk gazetecilerden birine bir Rus  gazeteci &quot;görüyorsunuz ki insan yemiyoruz&quot; demiş. Bizim saf gazetec de kendisini yemedikleri için memnun.<br/>
<br/>
		Evet, insan yemiyorsunuz ama insan yiyen yamyamların bin yıl düşünseler akıllarına gelmeyecek vahşetleri  yapıyorsunuz, insan yemiyorsunuz ama Macaristan ve Çekoslovakya'da insanları sürüyle öldürüyor,  Finlandiya ve Romanya'dan zorla toprak alıyor; Estonya, Letonya ve Litvanya devletlerini ortadan kaldırıyor,  milletlere hürriyet yalanı ile ortaya çıktığınız halde Azerbaycan'ı, Alaş Orda'yı, Buhara'yı yok ediyor,  milyonlarca insan Sibirya'da aç ve sefil zorla çalıştırarak ölümlerine sebep oluyor. Katyn ormanında 8000<br/>
<br/>
		PolonyalI subayın canına k yiyor. Kırım Türklerini top yekûn Sibirya'ya sürüp yarısını yollarda harcıyor,  Ankara'daki Alman elçisine kendi elçilik memurlarınızla suikast yaptırıyor! Doğu Almanya denen kukla  devlette kurduğunuz &quot;Bizim Radyo&quot; ile her gün Türkiye aleyhinde veryansın ediyorsunuz. Bunlar da  yetişmiyormuş gibi bizden, kendinizi çok kuvvetli hissettiğiniz anda toprak istemiştiniz.<br/>
<br/>
		Daha ne yapacaksınız yoldaş? Bu yaptığın bir kere yapılmış değil ki sana güvenelim. Bu yaklaşman dostluktan  değil, işlerinin sarpa sarmasından, Amerika'dan, Batı Almanya'dan ve Çin'den korkuyorsun, içerdeki  Türkler'den korkuyorsun. Biçimine gelirse birkaç haftada yok olman işten bile değil. Bunu sen de biliyor,  onun için yaklaşıyorsun.<br/>
<br/>
		General De Gaulle'ün Kanada'da &quot;yaşasın bağımsız Fransız Kebek&quot; demesi gibi Cevdet Sunay da Baku'da  &quot;yaşasın bağımsız Türk Azerbaycan&quot; deseydi acaba Kosigin ve Brejnev pat diye düşüp bayılmaz mıydı? Öyle  bir bayılırdı ki Türkiye'nin bütün limonlarını yollasak ayıltmak yine de güç olurdu.<br/>
<br/>
		Ben böyle yüksek felsefî fikirlerimi Brejnev doktrinine karşı &quot;Turan&quot; kelimesiyle özetlenen Atsız doktrinini  çarpıştırırken Mikâil Aleyhisselâm bana bir iş etti ki sormayın: 19 Kasım akşamı başlayan sağanak sırasında,  elektriklerin sönmesi ihtimaliyle masamda mum, cebimde kibrit gazete okurken oturduğum odaya üst kattan  su sızdığını görerek teftiş maksadıyla yukarıya çıkınca da bir de ne göreyim: Üst katın tavanından sekiz tane  musluk (mübalağasız söylüyorum) akıyor, sayısız yerden damlayan damlalar da evi sırsıklam ediyordu. Dam  akmasına alışığız.Bizim evin kaidesi odur: Musluklar akmaz, dam akar. Nuh Peygamber, kısmen Âdem  Aleyhisselâm zamanından kalma nadide eşyalarımızın harap olmasından da yüksündüğümüz yok. Fakat  bahsettiğim sekiz musluk yukarda duran kitap dolaplarımın üstüne akıyor, oradan sıçrayarak iki metre kadar  ilerisini ıslatıyor, büyük bir masanın üzerindeki kitap, albüm ne varsa hepsine kastediyordu, işte o zaman  bizim evde Üçüncü Cihan Savaşı başladı. Yıllardır açılmayan perdeler ve pencereler hızla açılarak 100 mumluk  (1500 mumluk değil) elektrikler yandı. Ceketini çıkarmış olan ev sahibi üç müttefiki ile birlikte suları  boşaltmaya başladı.<br/>
<br/>
		Müttefiklerim Tanrı'nın yarattığı en faydalı üç hayvandı. En faydalı hayvan diyince çok kişinin aklına koyun,  sığır, at, tavuk, bıldırcın veya köpek gelir. Halbuki en faydalı hayvan süngerdir. Üç süngeri suların biriktiği  yere vurmamla pencereden sıkmam bir oluyor ve her sıkışta en aşağı iki bardak su sokağa dökülüyordu.  Caddemizi sular bürümüştü. Uskumru balıkları rahat yüzebilirlerdi. Ben de bu sele sünger arkadaşlarımla  katkıda (!) bulunuyordum. Bizim kaldırım mühendisleri cadde yaparken mazgal yapmayı akıllarına  getirmezler. Soba bacası olmayan köy okulları yaptıklarını da bir İlköğretim Müfettişi söyledi. Sözü  uzatmayalım: İki defa gelen aşağı yukarı onar dakika süren sağanak bitip de dolapların kapaklarını korka  korka açtığım zaman en değerli ve çapları en bü ük kitapların bulunduğu bu dizilerin alt taraflarından su  sızdığını, birçok kitapların sırılsıklam olduğunu gördüm.<br/>
<br/>
		Deli Dumrul’un Azrail’e meydan okuması gibi ben de önce Mikâil’e me dan okudum. Şu koca İstanbul’da  ıslatacak başka yer bulamadın mı diye sordum. Azrail gibi ehlikeli olmadığı için kabadayılıkta pek ileri gittim.  47 yılda bin emekle toplanan kitaplardan bir bölümünün bu hale girmesine çok sıkıldım. Kitap meraklıları  ıslanmış kitabın kuruduktan sonra ne hal alacağını bilir.<br/>
<br/>
		Mikâil’i bulmama imkân yoktu. Üstelik Azrail’i yanına alıp gelerek 70 yıllık konağımızı başıma indirebilirdi.  Bu sefer Buğra'ya veriştirmeye başladım. Hayatımı mahveden bu kitaplardan bıktığım için onları top yekûn<br/>
<br/>
		satacakken Buğra, Münih'te tarih öğrencisi olarak yazdığı mektupta kitapları elden çıkarmamamı istemişti.  Sanki tarih öğrencisi olacak ne vardı? Kimyaya, mühendisliğe, tıbba gitseydin ya.. Tarih nedir ki? Özeti  &quot;insanlar doğdular, ızdırap çektiler ve öldüler&quot; değil miydi?<br/>
<br/>
		Bütün bu öfkeli anlar geçtikten sonra o kitapları evin emin yerlerine sererek yeni bir sergi açtıktan sonra  kurumalarını beklemeye başladım. Kitap dolaplarını aşağı taşıdım.<br/>
<br/>
		Bugün 24 Kasım olduğu halde ıslanan oda hâlâ kuramadı. Halbuki sağanaktan sonraki günler hep güneşli ve  sıcaktı.<br/>
<br/>
		Almanya seyahatnamesinin sonuna bu özel macerayı neden yazdım? İkide bir &quot;Türk Tarihi ne zaman bitecek&quot;  diye soruyorlar. Cevabım şu:<br/>
<br/>
		Anlaşılıyor ki Türk tarihi bitmeyecek. Zaten bitmesine imkân yok. Bitecek birisi var: Türk. Ötüken, 1969, Sayı:  12<br/>
<br/>
		<b>KÜLTÜR BAKANI'NIN RESMİ YAZISINA AÇIK CEVAP </b>20 Eylül 1971 tarihiyle Kültür Bakanı Talât S. Halman'dan  resmî bir yazı aldım. Basılı olan ve başkalarına da gönderilmiş bulunan yazı aynen şöyledir:<br/>
<br/>
		Sayın Nihâi Atsız,<br/>
<br/>
		Kültür Bakanlığının yayın programından ilki, kültür eserleri konusunda üç yeni diziyle başlatılacak, bu dizileri,  çeşitli kültür ve sanat dallarında yeni diziler izleyecektir.<br/>
<br/>
		Öncelikle ele alman üç yayın dizisi şunlardır:<br/>
<br/>
		1- Türk Kültürü Kaynak Eserleri Dizisi:<br/>
<br/>
		Bu dizide, başlangıcından 1923 yılına kadar Türkçe yazılmış, Türk tarihi, Türk edebiyatı ve Türk sanatına ilişkin  Türk kültürünün kaynak eserleri, yeni kuşakların kolayca anlayabile eği bir dilde sadeleştirilerek yayınlanacak,  gerekirse bu eserlerden seçmeler yapılacaktır.<br/>
<br/>
		2- Yabancı Dillerde Türk Kültürü Dizisi:<br/>
<br/>
		Bu dizide yabancı dillerde yazılmış, Türk kültürü ile ilgili kaynak niteliğindeki eserler, dilimize çevrilerek  yayınlanacaktır.<br/>
<br/>
		3- Cumhuriyetin Temel Eserleri Dizisi: Bu dizide, Cumhuriyetimizin ilânı tarihi olan 1923 yılından bugüne,  temel eser niteliğindeki kültür eserleri yayınlanacak, Cumhuriyetin 50. yıl dönümüne kadar, bu diziden yüz  kadar eser hazırlanmış olacaktır.<br/>
<br/>
		Bu üç ayrı dizide yayınlanacak eserlerin seçilmesi konusunda fikir adamlarımız ve aydınlarımızın bize yardımcı  olmalarını beklemekteyiz. Bu amaçla bir anket açmış bulunuyoruz.<br/>
<br/>
		Yukarıdaki 3 maddede belirtilen dizilerde yayınlanmasını uygun bulduğunuz eserlerden istediğiniz kadarının  (yazar adlarını da vererek) 3 ayrı liste halinde, Kültür Bakanlığı'na göndermenizi rica ederim.<br/>
<br/>
		Türk kültürüne yapacağınız bu değerli hizmet için teşekkürler eder, saygılarımı sunarım.<br/>
<br/>
		Talât S. Halman Kültür Bakanı<br/>
<br/>
		Not: Cevapların en geç 10 Ekim 1971 tarihine kadar verilmesi rica olunur.<br/>
<br/>
		* * * 20 Eylül tarihli yazıyı 22 Eylülde aldığım, 10 Ekimde Kültür Bakanlığı'nda bulunması gereken cevabı da 8  Ekimde postalamaya mecbur olduğum için bu kadar geniş kapsamlı bir konu üzerinde bana ancak 16 günlük  mühlet verilmiş demektir. Demek ki Bakanlık, cevaplarını düşünüp etüt edilerek değil de akla geldiği şekilde<br/>
<br/>
		ve aceleyle yazılmasını uygun bulmaktadır. Hele yazının 3. maddesi olan &quot;Cumhuriyetin Temel Eserleri  Dizisi&quot;, Kültür Bakanlığından bir şey beklememenin, bu işlerin gösterişten ileriye gitmeyeceğinin senedi<br/>
<br/>
		yerindedir.<br/>
<br/>
		Cumhuriyetin 50. yıl dönümüne kadar, yani önümüzdeki iki yıl içinde 100 kadar eserin hazırlanmasını  istemek hesap bilmemenin, eser basımından gafil olmanın delilinden başka bir şey değildir, iki yıl 104  haftadır. 104 haftada 100 eser vermek için haftada bir eser çıkarmak lâzımdır. Bu eserlerin hazırlanıp  Bakanlığa sunulmasına kadar da daha birçok haftalar geçeceğine göre 100 eseri piyasaya çıkarmak için 104  değil, belki de 70-80 hafta kalacaktır. Yani Bakanlık 100 metreyi 5 saniyede koşmak iddiasındadır. Bundan  başka Cumhuriyet çağının 100 temel eseri yoktur. Çünkü bu 50 yılın büyük bölümü inkılâplar, siyasî buhranlar  ve mücadelelerle geçmiş, eser yaratmak için gerekli sosyal ortam mevcut bulunmamıştır. Demek ki Bakanlık  &quot;yok&quot; olan bir şey üzerinde &quot;var&quot;mış gibi mütalâa yürütmektedir.<br/>
<br/>
		Cevabımı Bakanlığın gönderdiği kâğıtlar üzerinde değil de Ötüken yapraklarında vermemin sebebi şudur:  Vaktiyle Demokrat Parti iktidara geçtiği zaman Millî Eğitim Bakanı olan Tevfik İleri de böyle büyük bir millî  kültür serisi yayınlayacağını söyleyerek bütün lise öğretmenlerine basılı kâğıtlar göndermiş, millî kültür  eserlerinin neler olduğunu, bunların ne şekilde basılabileceğini, bu işlerin en iyi kimler tarafından  yapılabileceğini sormuştu.<br/>
<br/>
		O zaman ben, büyük bir gafletle, bu işi ciddiye alarak günlerce uğraşmış, zaten evvelce hazırlığım bulunan bir  konuda olması dolayısıyla millî kültürümüze ait ana tarih ve edebiyat kaynaklarını kronolojik olarak  nevilerine göre sıralamış; hangisinin aynen, hangisinin sadeleştirilerek, hangisinin Arapça veya Acemce'den  çevrilerek yayınlanabileceğini bildirmiş; her eserin kim veya kimler tarafından en iyi şekilde yapılacağını da<br/>
<br/>
		kaydetmiştim. Bu, çok uzun bir liste olmuş, Bakanlığın gönderdiği matbu kâğıtlar yetmediği için tarafımdan  da birçok kâğıtların eklenmesi gerekmişti.<br/>
<br/>
		Sonra ne oldu? Hiç.. Çünkü parti hükümetleri ciddî işlerle değil, ıvır-zıvırla uğraşıyor, kendisine oy vermeyen  Kırşehir'i ilçe haline getiriyor ve Millî Eğitim Bakanlığına kadar yükselmiş bir adam da daha 50 yıl iktidarda  kalacaklarını söylemek gibi aklın kabul edemeyeceği hezeyanlar savuruyordu. O zamanki anket  uygulanamadığı gibi bizim listelerin de atıldığı muhakkaktır. Yoksa Millî Eğitim arşivlerinde bulunması icap  eder.<br/>
<br/>
		Zamanla AP Hükümeti iş başına geldi. Daha akıllı iş görerek bunu anketle değil, bir komisyonla yapmaya karar  verdi. Fakat burada da büyük bir yanlış yapıldı: 1000 Temel Eser'in, ikinci Beş Yıllık Plân süresince ortaya  konulması kararlaştırıldı. Buna göre yılda 200 eserin basılması gerekiyor, bu da aşağı yukarı iki günde bir eser  çıkarmak anlamına geliyordu.<br/>
<br/>
		Fakat 5 yılda 1000 değil de 100 eser basılsa bile, türlü beynelmilelci ve vatan ihaneti aşılayan kitaplarla  zehirlenen, Türklükten koparılan gençlerin bir kısmını olsun kurtarabilecek nitelikte olduğu muhakkaktı.  Nitekim Orkun Yazıtları, Kaşgarlı Mahmut, Dede Korkut gibi ana eserlerle Türk milletine âdeta susadığı  eserlerin verilmesine başlanmıştı. Fakat ne oldu? Birkaç solcu profesörün kışkırtmasıyla Millî Eğitim Bakanlığı  bu seriyi durdurdu. Halbuki beklenen şey bunun durdurulması değil, aralarına bundan sonra bazı zayıf  eserlerin karışmasını önleyecek tedbirlerin alınması, komisyonun kuvvetlendirilmesi ve eserlerin pek ucuz  olan 5 liralık satış fiyatının çoğaltılmasıyla telif ücretlerinin biraz azaltılması sayesinde hâzineye bir miktar  gelir sağlamak olacaktı.<br/>
<br/>
		Şimdi Kültür Bakanlığı 3 seri halinde yeni eserler bastırarak bu zararı gidermeye çalışıyor. Bu teşebbüsün de  önünde sonunda akim kalacağını bildiğim için cevabımı kamuoyu önünde açıklamayı. Demokrat Parti  zamanında boşuna giden ve meçhul kalan emeklerim gibi bunun da harcanmaması için Ötüken'de  yayınlamayı uygun buluyorum.<br/>
<br/>
		A) Bir kere teşebbüsünüz temelden yanlıştır. Çünkü Türk kültürünün kaynak eserlerini isterken bunun &quot;yeni  kuşakların kolayca anlayabileceği bir dilde&quot; olmasını şart koşuyorsunuz. Yeni kuşakların seçkin bir küçük  bölümü dışında kalanları 1000 kelimeyle konuşan gençler olduğu i in bunların anlayacağı şekilde eser  yazmak veya hazırlamak fikir ve duygu bakımından düşmek, alçalmak mânâsına gelir. Halbuki gaye  onların seviyesine inmek değil, onları yukarıya çekip çıkarmak olacaktır ki, bu da eserleri alabildiğine  sadeleştirmek, yani basitleştirmekle asla sağlanamaz. Bu &quot; in Kelimeli Millet&quot;, İngilizce yahut İspanyolca'yı  bilmediği halde İngiliz, Amerikan ve Arjantin şarkılarını mükemmelen ırlıyor. Demek ki kendisine ait olanı  da öğrenecek kabiliyeti var demektir. Öğrensin!.. Kültür dizisi dip notları ve açıklamalarla onlara  kılavuzluk edebilir ve (malak), (buzağı), (tay), (sıpa), (küşek), (palaz) kelimelerini bilmeyerek ayı yavrusu,  inek yavrusu at yavrusu, eşek yavrusu, deve yavrusu, kaz yavrusu diye işin içinden sıyrılan kültürsüz  kuşaklar kendi dillerinin zenginliğim kendi kendilerini öğrenmek mecburiyetinde tutulur. Sınavlarda  bunlara tümleç, özne, uydurmaları yerine &quot;kısrak neye derler&quot;, &quot;boz ve kumral hangi renklerdir&quot;, &quot;hangi  hayvanların yavrusuna enik denir&quot;, &quot;bıkmak, usanmak ve bezmek arasındaki farklar nelerdir&quot; gibi sorular  sorulur ve &quot;dövüştürülmek&quot;, &quot;koşturulabilmek&quot; gibi Türkçe kelimelerin Batı dillerinde, Arapça ve  Acemce'de kaç kelimeyle ifade edildiği öğretilir, bir cümlede &quot;fiil'i sona getirerek konuşmanın büyük bir<br/>
<br/>
		zihin ve muhakeme üstünlüğü olduğu anlatılır, sözün kısası, dilin kutsal nesne olduğu beyinlerine işlenir.  Bu sebeple Türk kültürünün ana kaynaklarının iki şekilde basılması düşünülebilir:<br/>
<br/>
		1- Çok sade Türkçe olduğu için aynen basılması gerekenleri (tabiî, lüzumlu açıklama notlarıyla). Anonim  Osmanlı tarihlerinin; Âşıkpaşaoğlu, Oruç Bey ve Neşri tarihlerinin güzel ve akıcı dillerim aynen vermek  gençlerde kendi dillerine karşı sevgi uyandıracağı gibi aralarında kabiliyetli olanları da dil ve tarih bilgini  olmaya yöneltir.<br/>
<br/>
		2- Arapça-Acemce kelime ve tamlamalarla, çoğullarla karışık medrese nesriyle yazılmış eserlerden tarih ve  biyografyaya ait olanların sadeleştirilmesi, ancak edebî nesir niteliğinde olanların transkripsiyonla basılarak  bir zamanlar edebî nesrimizin aydınlar elinde ne hale geldiğini göstermek ve bunları anlar hale gelmek tarihî  bir zarurettir.<br/>
<br/>
		3- Bir de Türkler tarafından telif edildiği için Türk kültürüne dahil bulunan, fakat Arapça veya Acemce  yazılan tarih kitapları vardır ki bunları da bugünün Türkçesine (&quot;ve de&quot; siz, &quot;ya da&quot; sız bir dille) çevirmek  şarttır.<br/>
<br/>
		B) Yabancı dillerde Türk kültürüne ait pek çok eser yayınlanmıştır. Fakat şimdiye kadar bunların en  mühimlerine kimse yönelmemiş, ikinci veya üçüncü derecedeki bazılarının tercümesiyle yetinilmiştir.<br/>
<br/>
		Yabana dillerdeki ana kaynaklarımızın en mühimleri şunlardır:<br/>
<br/>
		1- Doğu Türkistan'da yapılan kazılar sonunda Almanlar'ın bularak Berlin'e getirdikleri ve birçoğunu  yayınladıkları metinlerle renkli resimler. Bunların çoğu İstanbul'daki Türkiyat Enstitüsü Kütüphanesinde  bulunmaktadır. Türkiyat Enstitüsü Müdürü olan Prof. Caferoğlu Ahmet de bu işlerin uzmanı olup Kültür  Bakanlığının maddî desteği ile bunların tamamını bizim Türkçe'mize çevirecek güçte ve kabiliyettedir.  Caferoğlu, şimdiye kadar Uygur Sözlüğü, Anadolu Ağızları Örnekleri, Ebû Hayyân Sözlüğü gibi birçok ana  eserler yayınlamış çalışkan bir Türk Dili bilgini olup bugün de çok mühim bir külliyat üzerinde uğraşmakta,  vaktiyle Hüseyin Namık Orkun tarafından yayınlanıp tükenmiş bulunan eski Türk yazıtlarını, yani Orkun ve  daha öncesine ait Türk metinlerini, aslı ve bizim Türkçemize tercümesiyle hazırlamaktadır. Bu, bir anıt  olacaktır. Kültür Bakanlığı'nın profesöre başvurarak ne gibi yardıma ihtiyacı olduğunu sorması ve elinden  geleni yapması Konya'da bölge tiyatrosu kurmaktan çok önce gelen bir görevdir.<br/>
<br/>
		Türkiyat Enstitüsündeki eserlerde bulunan Uygur resimlerinin aynı ne asetle renkli olarak basılması milâdın  5-9. yüzyıllarına ait büyük sanat ve kültür eserlerini ortaya koyacak, bazı gençlerdeki aşağılık duygusunu  silecek, Türkler'in yalnız savaşçı ve devlet kurucu değil, sanatçı millet olduklarını da ispat edecektir. Bir millet  kendi geçmişinin övünçlerini bilmezse kaç para eder ve o milletin Kültür Bakanlığı bunları ortaya koymazsa  ne işe yarar?<br/>
<br/>
		2- Kaşgarlı Mahmut'un Türkçe-Arapça sözlük şeklinde yazdığı, fakat içindeki tarih, dil, coğrafya, etnoloji,  edebiyat ve folklor bilgileri dolayısıyla hazine değerinde olan Dîvân-ü Lugati’t-Türk’ü Türkçe'ye çevrilerek  yemden basılmalıdır. Türk Dil Kurumu tarafından Besim Atalay eliyle yapılan tercüme tükenmiştir. Bundan  başka bu yayın matbaa harfleriyle değil, teksir usulüyle yapıldığı için eserin şerefiyle denk düşmemiştir. Tabiî,  yanlışları da vardır. Bunlar düzeltilerek, çok güzel bir baskı ile eser önce aynen çevrilip basılmalı, ikinci cilt  olarak harf sırasıyla kelime endeksi yapılmalı, üçüncü cilt olarak da verdiği tarih, edebiyat, destan, kültür  bilgileri üzerinde etütler yapılıp eser değerlendirilmelidir.<br/>
<br/>
		Şunu da ehemmiyetle söyleyeyim ki u gibi yayınlarda transkripsiyon harfleri kullanmak şarttır. Bu günkü  harflerimiz Türkçe'nin ne bugünkü, ne de eski fonetiğini verecek güçte değildir. Özellikle &quot;kapalı k&quot; için &quot;sağır  nun&quot; ve &quot;hı=kh&quot; harfleri, hattâ &quot;kalın e&quot; için ayrı bir işaret mutlaka lâzımdır. Bir milletin kültürü kolay  alfabeye bağlı olsaydı İngilizler'in, hele Japonlar'ın bugün emekleme çağında olmaları gerekirdi. Türkçe'nin  ilkel bir dil seviyesinden kurtulması içine bu üç dört harfin eklenmesi ve imlânın kesin şekilde tespiti lâzımdır.<br/>
<br/>
		3- Türk kültürü derken yalnız yetişmeye muhtaç gençleri değil, bütünü ile Türk milletini göz önünde tutmak  gerektiği için, araştırıcı ve bilginleri de düşünerek faaliyette bulunmak icap eder. Bundan dolayı da Türk  Tarihi'nin ana kaynaklarından olup hepsi de Farsça yazılmış bulunan &quot;Cihangüşâ&quot;, &quot;Cami1 ü t'- Tevârih&quot;,  &quot;Habîbü's-Siyer&quot; ve &quot;Ravzatu's-Safâ&quot;nın profesörlerinden kurulu heyetler tarafından Türkçe'ye en doğru  şekilde çevrilip en mükemmel şekilde basılması gerekir.<br/>
<br/>
		Yine Türk Tarihi'nin klâsik kaynakları arasında girmiş bulunan, kısmen eski olmakla beraber, Fransız  Deguignes, İngiliz Parker ve Rus Biçurin'in umumî Türk Tarihi'ne ait, Çin kaynaklarından da faydalanarak  yazdıkları eserlerin uzman profesörlere tercüme ettirilmesi şarttır.<br/>
<br/>
		Rusça'dan yapılacak çevirmeler için biraz acele etmek lâzımdır. Rusça'yı iyi bilen ve hepsi de Sovyetler  elindeki Türk ülkelerinden olan bilginler zamanla azalmakta, yerli Türkler'den Rusça bilen çıkmamaktadır.  Zeki Velidi Togan tabiî ömrüyle, Akdes Nimet Kurat trafik kazasıyla öldü. Rusça'yı iyi bilen bilginlerden  Başkurt Abdülkadir İnan, Azeri Caferoğlu Ahmet ve Tatar (= Kazanlı) Ahmet Temir kaldı. Şu pek mühim olan  Rahip Biçurin (Fliakent)in dört ciltlik eserini bu üç kişiye çevirtmek, bunların maiyetine genç ve çalışkan  tarihçilerden birkaç yardımcı vererek eserlerin kısa sürede Türkçe'ye mal edilmesini sağlamak lâzımdır.<br/>
<br/>
		Deguignes'in eseri vaktiyle Flüseyin Cahit tarafından Türkçe'ye eksik olarak ve oldukça eski bir dille  çevrilmişti. Flüseyin Cahit tarihçi olmadığı için bazı yerleri iyi anlayamamıştı. Zaten tükenmiş olan bu  tercümeyi yeni baştan tam olarak ve gerekli notlarla yapmak Türk kültürün ve hele tarihine büyük hizmet  olacaktır.<br/>
<br/>
		4- Osmanlı Tarihi'nin mühim kaynaklarından ve Türk tarihçiliğinin mühim es rlerinden iki tanesi, müellifleri  Türk olduğu halde Arapça yazılmış olup bunların da Türkçe'ye çevrilmesi mutlaka lâzımdır.<br/>
<br/>
		Biri &quot;Cenabı&quot; veya &quot;Cennâbi'nin &quot;EI-'Aylemü'z Zahir&quot; adlı umumî tarihidir. Kendisi bu eserini Türkçe'ye de  çevirmişse de tam değil, özet halindedir.<br/>
<br/>
		İkincisi meşhur Müneccimbaşı Şeyh Ahmet Dede Efendi'nin umumî tarihi olan &quot;Câmi'üd-Düvel&quot; veya  &quot;Sahâyifü'l-Ahbâr&quot;ıdır. Bu İkincisi Sadrazam Damat İbrahim Paşa'nın emriyle şair Nedim'in başkanlığında  bulunan bir heyet tarafından Türkçe'ye çevrilmiş, hatta basılmışsa da tercüme pek acele yapıldığı gibi basımı  da imlâ yanlışlarıyla doludur. Bu iki eser Osmanlı Türkleri'nin cihan tarihine bakışlarını göstermesi  bakımından da ilgi çekicidir. Ayrıca bugün bazıları ortada bulunmayan kaynaklara dayanarak yazılmışlardır.<br/>
<br/>
		Bu Arapça eserleri Türkçe'ye başarıyla çevirecek kimseyi de tavsiye edeyim. Vaktiyle lise tarih öğretmeni  olup sonra Ankara'da, galiba ilahiyat Fakültesi'nde bir görev almış olan Nafiz Danışman, Arapçâ'yı da,  Fransızca'yı da anadili gi i bilmektedir. Geniş tarih kültürü olduğu için de bu eserleri çevirecek kabiliyettedir.  C) Türk tarihinin İslâmlık çağında vücuda getirilen sanat şaheserlerinin açıklamalı albümleri yapılmalıdır.  Bazıları olağanüstü güzel olan minyatürler, tezhipler, cilt kapaklarındaki süslemeler, tahta ve taş oymaları,  yazılar, mimarlık eserleri, basım tekniğinin son imkânlarıyla, renkli olarak büyük ciltler halinde basılmalıdır.<br/>
<br/>
		Bu eserlerden liseliler, üniversiteliler, uzmanlar, bilginler ve meraklı her sınıf halk faydalanabilir. Bunları  yaratmış milletin oğlu olmak gururu ruhlara siner.<br/>
<br/>
		İslâmî çağın sade nesirlerinden en mühimlerini aynen (notlar ve açıklamalarla) bastırmak lâzımdır.<br/>
<br/>
		Alişîr Nevâ-Î'nin Muhâkemetü'l-Lugateyn'i hem Çağatayca'nın güzel bir örneği, hem de bir fikir eseridir. Bu  büyük şair, Türkçe'nin Farsça'dan üstün olduğunu ispat etmektedir. Bunun Çağatayca aslı, Türkiye Türkçesine  çevrilmiş şekli, açıklamaları ve kelime endeksiyle, hatta tam gramerini de yaparak basmak millî bir kültür  borcudur. Bunu yayınlamakla 15. Yüzyılda Türkistan'da yaşamış bir şair, bilgin ve Türkçünün şahsiyeti ortaya  çıkmış olacaktır. Bunu da Nevâ-î hakkında mühim bir külliyat yayınlamış olan Agâh Sırrı Levent'e vermek  herhalde çok yerinde olacaktır.<br/>
<br/>
		Yine Çağatayca'nın en güzel örneklerinden olan ve Ebülgazi Bahadır Han tarafından yazılmış bulunan Türk  Şeceresi adlı eserlerin de yukarda işaret ettiğim metotla basılması mutlaka lâzımdır.<br/>
<br/>
		Türkiye'de yazılan açık Türkçe nesirlerin başında, &quot;Tevârîh-i Âli Osman&quot;lar gelir. Bunlar arasında anonimler  mühim yer tutar. Ayasofya Kütüphanesindeki tek nüsha hepsinden eski ve mühimdir. Bunu da  transkripsiyon, endeks ve grameriyle bastırmak şarttır. Aynı metotla Oruç Bey, Âşıkpaşaoğlu, Neşrî ve Lûtfi  Paşa tarihleri de bastırılmalıdır. Bunların Türkçe'si çok güzeldir Liseliler bile sıkıntısız anlar. Yalnız, bazı  kelimeler ve gramer şekilleri üzerinde küçük açıklamalara muhtaç r.<br/>
<br/>
		Ç) Manzum eserlerimizin başında, Reşit Rahmeti Arat'ın yayınladığı Uygurca şiirlerden sonra Kutadgu- Bilig  ile Atebetü’l-Hakayık gelir. Bunlardan biraz sonra da Ahmet Yesevi'nin Hikmetleri yer alır. 11-12. Yüzyılların  Hakanlı Türkçesiyle yazılmış olan bu eserleri aynen ve bizim Türkçemize çevrilmiş şekliyle, kelime endeksi ve  grameriyle yayınlamak kültürümüzün ortaya çıkması, hatta dünya görüşü ve devlet felsefemizi anlamak  bakımından şarttır.<br/>
<br/>
		Bunlardan sonra &quot;Sultan Veled&quot;den başlayarak Anadolu Türkleri'nin manzumeleri gelir. Bu arada Âşık  Paşa'nın bir fikir eseri de olan &quot;Garibnâme&quot; sini unutmamak lâzımdır.<br/>
<br/>
		15. Yüzyıl tarihçisi olan Enverî'nin, manzum tarihi o an &quot;Düsturnâme&quot;si, 16. Yüzyılın asker şairi olan Edirneli  Nazmi'nin sırf Türkçe kelimelerle yazdığı Dîvân-ı Türki-i Basit mutlaka basılmalıdır. Bunların kelime endeksleri  ve gramerleri hem tarihî gramerimizin, hem de tarihî sözlüğümüzün tedvinine yarayacaktır.<br/>
<br/>
		D) Divan Edebiyatı diliyle yazılmış olan, fakat Batı Türk Edebiyatı'nın şaheserleri arasında bulunan birkaç  divanın, yukarda belirttiğimiz metotlarla basılması mutlaka lâzımdır. Bakî, Fuzulî, Nedim ve Şeyh Galip  bunlar arasındadır. Ahlâksız ve rezil Nefî'ye lüzum yoktur. Zâtı, Ahmet Paşa, Necâtî, Hayâlı gibi birkaç  mühimi Divan Edebiyatı'nın bugünkü en büyük uzmanı olan Prof. Ali Nihat Tarlan tarafından  yayınlanmıştır. Her ne kadar Fuzulî de onun tarafından kısmen basılmışsa da yeniden ele alınması  lâzımdır.<br/>
<br/>
		E) Türk kültür eserleri deyince Bakanlığın belirttiği gibi yalnız kelime hâzinesi pek yoksul gençleri  düşünmek doğru değildir.Hattâ bir bakıma onları kitaptan önce falaka ile kültürlendirmek daha doğru<br/>
<br/>
		olur. Okuyup öğrenmek isteyen gençleri, genç ve kabiliyetli asistanları, araştırıcıları, meraklıları da tatmin  edecek eserlere ihtiyaç vardır. Bu eserlerin başlıca nevileri tarihler, biyografyalar, menâkıbnâmeler ve  manzum romanlardır (yani mesneviler).<br/>
<br/>
		Kütüphanelerimiz Türk, bilhassa Osmanlı Tarihine ait çok sayıda ve çok değerli eserlerle doludur. Bir savaş  olduğu zaman, İstanbul'un hava saldırısına uğraması ve kitaplarımızın harap olması ihtimali düşünülerek,  böyle bir durum karşısında Anadolu'nun emniyetli yerlerine götürülecek kitapların listesi, vaktiyle Bakanlık  buyruğu ile yapılmıştı. Süleymaniye Kütüphanesi'nde bulunduğum sırada bu görev bana verilmiş, ben de ilk  hamlede emniyete alınması gerekli kitapların listesini hazırlayıp<br/>
<br/>
		Kütüphane Müdürlüğüne vermiştim. Hatta gerektiğinde bu kitapların konacağı çelik sandıklar da  hazırlanmıştı. Süleymaniye Kitaplığında 100 kadar kütüphane toplanmış olduğu için burası kitap sayısı  bakımından yüklü bir yerdir. Hazırladığım listede şunlar vardı:<br/>
<br/>
		1- Dünyada tek nüsha olan eserler. 2-Dünyada çift nüsha olan eserler. 3-Müellif yazısıyla olan eserler.<br/>
<br/>
		4- Yazı bakımından nefis eserler. 5-Minyatür bakımından nefis eserler. 6-Tezhip bakımından nefis<br/>
<br/>
		eserler.<br/>
<br/>
		7-Cilt bakımından orijinal, eski ve nefis eserler. 8-İstinsah tarihi bakımından çok eski olan eserler. 9-Eski ve  nadir basmalar.<br/>
<br/>
		Kültür Bakanlığı Süleymaniye Kütüphanesi'ne başvu arak en eğerlilerinden başlamak üzere bunları da  bastırabilir.<br/>
<br/>
		F) Osmanlı Hanedanı'nın resmî tarihleri olan ş hnameci ve vakanüvis tarihleri derhal bir sistem içinde, dilleri  sadeleştirilerek, İlmî şekilde basılmalıdır. Bunları yapmak hiç de kolay değildir. Tarih profesörleri için bile  mühim ve gaileli meselelerdir. Fakat tarihimizin tedvini ve genç araştırıcıları bir de anlaşılması pek güç bir  dilin batağından kurtarmak için bunların basılması şarttır.<br/>
<br/>
		G) Mühim bir konu da biyografya eserleridir ve bunların başında Şakayık ve zeyilleri gelir. Bu &quot;Şakayik&quot; bir  çiçek olmayıp &quot;Şakayikü'n-Nu'mâniyye fi Ulemâil'd-Devleti'l- Osmâniyye&quot;<br/>
<br/>
		adlı, OsmanlI Devleti meşhurlarının tercümeihallerini vermiş olan ilk eserdir. Arapça yazılıp o zamanın ağdalı  Türkçesine çevrilmiş, sonra çok zeyilleri kaleme alınmıştır. Hepsi ana kaynaklardır. Ağdalı dilin geveze tabiatı  yüzünden pek şişkin görünmelerine rağmen gerçekte kısa eserlerde de sadeleştirmek ömür törpüsüdür.  Fakat bilgin, şeyh, şair, müverrih vesaireden binlerce kişinin hal tercümelerini bildirdiği için vazgeçilmesi  imkânsız hâzinelerdir. Ayrıca şairlerin, sadrazam, şeyhülislâm vesaire gibi devlet ricalinin biyografisini veren  başka eserler de vardır ki hepsinin sırasıyla ve sistemle basılması gerekmektedir.<br/>
<br/>
		* * *<br/>
<br/>
		Sayın Bakan!<br/>
<br/>
		Siz Bakanlığa geçer geçmez tiyatro ve baleden bahsetmeye başladınız. En sonra da bölge tiyatroları  kurulacağını müjdelediniz. Halbuki tiyatro bir sanat değil pedagojidir. Sanat, tiyatro piyesi yazarının kalemine  aittir. Piyesi oynayanlara sanatkâr deniyorsa da, &quot;sanatkâr&quot; yaratıcı demek olduğuna göre yaratılanı taklit  etmenin yaratmak olamayacağı aşikârdır.<br/>
<br/>
		Milletin fikir, ahlâk, kültür ve millî duygu bakımından gelişmesi için tiyatrodan faydalanmak şarttır. Fakat  bunun için Türk müellifleri tarafından bu maksatla yazılmış tiyatro eserleri bulunması gerekir. Bizim  tiyatrolarımız ise daha çok tercüme, bazen de adapte eserleri sahneye koymuştur.<br/>
<br/>
		Şimdi tarafsız olarak düşünelim: Schiller, Goethe veya Shakespeare gibi büyük sahne eseri müelliflerinin  piyeslerinden Türk milletinin faydası ne olacaktır? Doktor Faust un olağanüstü maceraları Türkler'in gönlünü  heyecanla çarptırır mı? Hamlet, bugün için gülünç bir sahne oyunundan başka nedir? Operalar, yani besteli  konuşmalar günümüzün insanlarına acayip gelmiyor mu?<br/>
<br/>
		Bunları tarihî değeri bakımından, müzelerdeki eski eserleri seyreder gibi, ar sıra temsil etmek lâzımdır. Fakat  bu bir edebî zevk işi değil, tarihteki oluşmanın merhalelerini merak etmenin ve öğrenmek istemenin  neticesidir.<br/>
<br/>
		Bundan başka şunu da hatırdan asla çıkarmamalıdır: Bir millete tiyatro eserleri diye durmaksızın tercüme  eser seyrettirmenin tabiî sonucu &quot;demek benim eserim yokmuş&quot; diyerek o millette bir aşağılık duygusu  doğurmak olur.<br/>
<br/>
		Bölge tiyatroları açmadan önce tiyatro eserleri yazdırmak, fakat bunların jürisinde Türkçülük gözüyle seçim  yapmak lâzımdır. Millî mukaddesatı yıkıp dili bozacak şekilde yazılmış eserlere oy verecek hainleri jüriye  sokmamak şarttır.<br/>
<br/>
		Vaktiyle bir ahlâk, zevk, kültür ve dil facias olan rezilâne bir eser, hepsi de solcu olan jüri üyeleri tarafından  birinci ilân edilmişti. Bu yüz kızartıcı esere rey verenler arasında Halide Edip de bulunuyordu. Bu, üzerinde<br/>
<br/>
		dikkatle durulacak bir noktadır.<br/>
<br/>
		Abdülhak Hâmit'in tiyatro şaheserleri pek de sahneye konacak gibi olmadıktan başka dil bakımından da pek  çoklarınca anlaşılmaz. Fakat zamanın müelliflerinden Yusuf Ziya Ortaç ve Halit Fahri Ozansoy ile yaşayanlardan  Faruk Nafiz'in, yenilerden Necati Sepetçioğlu'nun piyesleri Türk milletine sunulabilir. Bunlardan başka benim  bilmediğim genç istidatları bulup çıkarmak, bunlara eser yazdırmak, tarihin büyük sayfalarını dile getirmek,  yüce insanlık duygularını dalgalandırmak, böylece de Türk milletinin kültür ve ahlâkını tezhip etmek  mümkündür.<br/>
<br/>
		&quot;Selçuklu Tarih ve Medeniyeti Enstitüsü&quot; son haftalarda &quot;Malazgirt&quot; ve &quot;Büyük Hakan Alparslan&quot; adlarında iki  piyes yayınladı. Henüz okuyamadığım, biri manzum olan bu piyesler yarışma kazanmış oldukları için şüphesiz  bir değer taşıyorlardır ve nihayet bunlar bizim eserlerimiz, öz malımızdır.<br/>
<br/>
		Hamlet'ten, Makbet'ten, Sirano'dan daha sevimli, daha yakın ve daha güzeldir.<br/>
<br/>
		Kültür Bakanlığı yalnız tiyatroya değil, yavaş yavaş tiyatroyu silen filmciliğe de el atmalıdır. Bugün Türkiye'de  bir filmcilik ve değerli artistler olduğu muhakkaktır. Fakat yirmi yıl öncesinin imkânsızlıkları arasında yapılan  filimler bugünkülerden daha güzeldir. Bugünküler, günümüzün maddeciliğine uyarak yalnız kazanç  düşünülmek şartı ile hazırlanmış, tahrik edici, taklitçi, bayağı ve gayrı ahlâkî rezaletlerdir. Reklâm  resimlerinde yalnız tabanca ve çıplak kadın. Filim isimleri de budalaca şeyler.. Tabiî bunları seyrede seyrede  gençlerin seviyesi de düşüyor. Silâhlı soygunculuklarda bu filmlerin de tesiri olduğu muhakkaktır. Çünkü  taklit, sosyal bir kanundur. Bundan dolayıdır ki bir zamanlar Doktor Fahrettin Kerim'in himmetiyle intihar  haberlerinin gazetelerde yazılması yasaklanmıştı.<br/>
<br/>
		Filmlerin seviye düşürmesini önlemek, aksine filimi milletin yükselmesi ve edebî zevki için vasıta kılmak üzere  filmciliğin devlet eline geçmesinin yollarını aramalıdır. Filmlerin bugünkü konusu olan aile ihaneti, kadın  iffetsizliği, haydutluk, kan dâvası gibi aşağılık şeyler kaldırılarak bunların yerini erdem, iyilik, kahramanlık,  fedakârlık, yurt sevgisi gibi asil duygular almalıdır.<br/>
<br/>
		Millî ruhu şahlandırmak için tarihî filimler en iyi vâsıtadır. Türk tarihinden, gerçekler sadık kalınarak alınacak  parçaların sinemalarda gösterilmesi yıllardır üstümüze çökmüş olan kâbusu atmaya yarayacaktır. Bizde ilk  yapılan tarihî filimler oldukça başarılıydı. Bu on yapılanlar bir maskaralıktır. Türk yiğitleri dövüşürken havada  takla atmaz. Amerikan filmlerinde olduğu gibi, her biri sığır devirecek yumruklarla dakikalarca düşe kalka  dövüş olmaz. Şimdi bunlar yapılıyor. Türkler'e acayip kılıklar giydiriliyor. Amerikalıların maskaralıkları bize de  uygulanıyor, sözün kısası Türk filmi olmaktan çıkıyor. Eski çağlarda kadın çok serbest olduğu, halde Türk  kızlarının çıplak olarak erkekler önünde şehevi raks yapması gibi bir olay yoktur. Hacı ağaların zevkini tatmin  için böyle sahneler icat ediliyor. Rejisörler Türk tarihini ve geçmişini hiç bilmiyor.<br/>
<br/>
		Sözde tarihî filim diye &quot;Bozkurtlar Geliyor&quot; ve &quot;Bozkurtların Öcü&quot; adında iki filim çevrilmişti. Bunlardan birini  dört kişi birden seyrettik. Konu benim iki tarihî romanımdan, &quot;Bozkurtların Ölümü&quot; ile &quot;Bozkurtlar Diriliyor&quot;  dan alınmış daha doğrusu çalınmıştı. Biraz değiştirmişler, iki romanı birbirine karıştırmışlar; konuyu da, eseri  de, tarihî kahramanları da, tarihi de rezil etmişlerdi. Çağdaş olmayan Gök Türklerle Alanlar savaştırılıyordu.<br/>
<br/>
		Koca Türk Kağanı, teneke kalkanlı sekiz kişiyle yola çıkıyordu. İkinci romanımdaki &quot;Deli Ersegün&quot; adlı  kahraman burada Hacivat kılıklı bir maskaraya çevrilmişti.<br/>
<br/>
		Halbuki aslında bu iki roman tarihe titizlikle sadık kalınarak düzgün Türkçe ile yazılmış, âdeta destan gibi  kaleme alınmış eserlerdi ve bugünkü Türkçü gençliğin yetişmesinde çok büyük roloynamıştı.<br/>
<br/>
		Romanları okuyan bir Doğu Türkistanlı bana Türkistan'ı görüp görmediğimi sormuş, gören birisi tarafından  yazılmışa benziyor demişti. Kültür Bakanı olarak size teklif ediyorum. Nezaretimde olmak şartıyla bu  romanları filme aldırın. Telif hakkımı donanmaya ve hava kuvvetlerini güçlendirme vakıflarına ebediyen  armağan edeceğim. Başaralı olunmak şartıyla bu filimler gösterildiği zaman Türkiye'de yer yerinden  oynayacak ve tarihî roman yazacak kabiliyetler kendini gösterecektir. Yalnız, kalabalık atlılar için Türk  ordusunun yardımı şarttır. Tarihî İngiliz tümlerine yardım eden Türk ordusunun Bozkurtlara yardımını  esirgeyeceği düşünülemez.<br/>
<br/>
		Abdülhak Hâmit'in piyes olarak yazdığı &quot;İlhan&quot;, &quot;Tarhan&quot;, &quot;Tayflar Geçidi&quot;, &quot;Ruhlar&quot; ve &quot;Arzîler&quot; adlı birbirinin  devamı olan eserler de millî, ahlâkî ve felsefî bakımdan birer şaheserdir ki filime alınması büyük bir başarı  olacaktır. Bir kısmı dünyada, bir kısmı ahrette ve ruhlar âleminde geçen bu eserleri (ki Hâmit beşine birden  &quot;Kambur&quot; ortak adını vermiştir) filime çekmek, çekebilmek bir sinema hârikası olacaktır.<br/>
<br/>
		Bu eserler de Hâmit'in dehası ve milliyetçiliği fışkırmaktadır. Bunları gördükten sonra da Shakespeare'in mi,  Hâmit'in mi daha üstün olduğu anlaşılacaktır. Bu eserler hakkında hükümvermek için derhal bulup  okumanızı, yetişme tarzınız bakımından anlayamayacağınız bazı bölümlerini erbabına sorarak künhüne  varmanızı tavsiye ederim.<br/>
<br/>
		Safiye Erol'un &quot;Ciğerdelen&quot; adlı romanı da dehanın yanından sıyrılıp geçen çok kuvvetli bir eserdir ama  rezilâne solcu eserlerin furyası arasında kaynayıp gitmiştir. Sinema için en iyi eserlerden biri de budur.<br/>
<br/>
		Kültür Bakanlığı, Türk milletinin kültürünü koruyup yükseltmek için yukarda bazen adlarıyla, bazen top yekûn  saydığım eserleri bastırmadan önce, bu eserleri okuyacaklara hazırlık niteliğinde olmak üzere bir seri eser  çıkarmak mecburiyetindedir. Kısa, düzgün Türkçeli, bol harita ve resimli, iyi baskılı olmak üzere liseden  başlayarak daha yukarı seviyelere kadar hitap edecek bu eserler şunlar olmalıdır:<br/>
<br/>
		1- Başlangıçtan günümüze kadar Türk Tarihi (Türk Tarihi ayrı devletler halinde değil, bütün halinde<br/>
<br/>
		gösterilecek, birbirinin devamı olduğu belirtilecek, aynı zamanda birden fazla devletin bulunması fetret çağı  olarak değerlendirilecek, sınır değişiklikleri, devletin büyümesi veya küçülmesi gibi olaylar için ayrı haritaları  olacak, eski resimlerdeki Türk tipleri, sanat eserleri canlandırılacak, icabında temsilî resimler konacaktır).<br/>
<br/>
		2- Bugünkü Türkler'in durumunu gösteren bir kitap. Haritalar, resimler, istatistiklerle, dil örnekleriyle<br/>
<br/>
		Sovyetlerde, Çin'de, İran'da, Afgan'da, Irak'ta, Suriye'de, Balkanlar'da, Kıbrıs-Rodos ve başka yerlerdeki  Türkler'den bahsedilecektir. Türkiye Türk eri soydaşlarını tanıyacak, 30 milyonluk değil, 70- 80 milyonluk  büyük millet olduğunu öğrenecektir.<br/>
<br/>
		3- Türk medeniyet tarihim gösteren bir cilt edebiyat, resim, mimarlık, müzik, heykel, süsleme<br/>
<br/>
		sanatlarını alacak, renkli resimlerle bezenmiş büyük bir cilt.<br/>
<br/>
		4- Türk dili tarihi, tarihî gramerleri ve bugünkü grameri lehçeleri hakkında bir cilt.<br/>
<br/>
		5- Türk folkloru hakkında bir cilt. Anonim şiirler, atasözleri, inanç ve âdetler, giyim-kûşam, yemekler,<br/>
<br/>
		ev eşyaları, törenler hakkında bir cilt.<br/>
<br/>
		6- Türkiye ve sınırlarımızı dışında kalmış Türk elleri hakkında birer cilt. Coğrafya biliminin türlü konuları  üzerinde bilgiler.<br/>
<br/>
		7- Tasavvuf ve tarikatlar hakkında kısa ve özlü bilgiler veren bir cilt.<br/>
<br/>
		8- Türklerin girdiği dinler (Şamanlık, Manihaizm, Budizm, Hıristiyanlık, Musevîlik, Müslümanlık)<br/>
<br/>
		hakkında sağlam bilgiler veren bir veya birkaç cilt.<br/>
<br/>
		9- Türkiye'nin iktisadiyatı ve İktisadî geleceği hakkında bir cilt.<br/>
<br/>
		10- Uzay bilgisi, yıldızlar âlemi, başta ay olmak üzere yıldızlar hakkındaki bilgiler ve teoriler, aya yapılan<br/>
<br/>
		yolculukların öğrettiği müspet bilgiler.<br/>
<br/>
		11- Çekirdek bilimi hakkında herkesin anlayacağı bir cilt.<br/>
<br/>
		12- Dünya coğrafyası hakkında, devletlerin bizimle olan ilgilerine başta yer verilmek üzere birkaç ciltlik<br/>
<br/>
		bir seri.  13 -<br/>
<br/>
		Madde ve kuvvet hakkında son bilgilere dayanan bir cilt. 14- Çok mühim bir konu haline gelen<br/>
<br/>
		ekoloji hakkında bir cilt. 15-Dünyanın İktisadî ve sosyal durumu halanda bir cilt.<br/>
<br/>
		16-Dünyadaki hayvanlar hakkında büyük bir cilt. 17-Dünyadaki bitkiler hakkında büyük bir cilt.<br/>
<br/>
		18-Madenler, özellikle petrol, kömür, demir, uranyum gibi stratejiklerine fazla yer veren büyük bir cilt.  19- Dünyadaki siyasî ve İktisadî cereyanlar hakkında, tenkitleriyle birlikte bir cilt.<br/>
<br/>
		Bunlara birkaç başka eser de katılabilir. Fakat bugün başlansa bile yıllarca sürecek olan bu çalışmaların  uzamasından bezginlik duymadan şimdiden bir program yaparak çalışmalı ve çalışmalar yapılırken, saydığım  eserler tamamlanıncaya kadar boş durmamak için de, yine millî kültürümüze ait olup da hazır olan şu birkaç  eseri Kültür Bakanlığı derhal bastırmalıdır: 1- Temir ve Oğulları Tarihi: Merhum Prof. Zeki Velidi Togan'ın  belki de en mühim eseri olan bu iki ciltlik tarih, ölümünden sonra, tarih öğretmeni olan evdeşi Nazmiye  Togan Hanım tarafından daktiloya çekilerek basıma hazır hale gelmiştir. Temirliler çağı Prof. Togan'ın en iyi  bildiği zamandır. Yalnız merhum Profesörün Türkçe'si hayli çetrefil olduğu için bu eserin basımdan önce  Türkçe'yi ve Temir çağını bilen bir öğretmen veya profesör tarafından görülüp dil sürçmelerinin düzeltilmesi<br/>
<br/>
		gerekir.<br/>
<br/>
		2- Manas Destanı: Kırgız Türkleri'nin destanı olup Karahanlılar çağının hâtıralarını sakladığı söylen, fakat  bütün destanlar gibi birçok zamanın izlerini yansıtan bu büyük destandan seçmeler yapması Prof. Abdülkadir  İnan'a ısmarlanmıştı. Bu seçmeler &quot;1000 Temel Eser&quot; arasında yayınlanacaktı. Bu seri durdurulduğuna göre  bunu da Kültür Bakanlığının ele alması ve seçmeler şeklinde değil, tamamını bastırması çok yerinde olur.  Bugün bu destanı Abdülkadir İnan'dan daha iyi anlayıp mânâlandıracak değil yalnız Türkiye'de, bütün  dünyada, hatta Kırgız Türkleri arasında bile kimse yoktur. Yaşlı ve gözleri pek iyi görmeyen Abdülkadir İnan'a  yardımcılar bağlanarak bu ana eserin bir an önce çıkarılması millî bir hizmet olacaktır.<br/>
<br/>
		3- Eski Türk Yazıtları: Türk dilinin en eski yadigârları olan Yenisey ve Orkun yazıtlarının Prof. Caferoğlu<br/>
<br/>
		Ahmet'in toplu olarak ele almakta olduğunu yukarda söylemiştim. Bugün Türkiye'de bu işi ondan daha  ehliyetle yapacak kimse yoktur. Almanya'da da olsa olsa bir Von Gabain vardır. Büyük ve yorucu bir iş olan  bu işte profesöre yardımcılar ve imkânlar sağlayarak en doğru şekilde basılması, Kültür Bakanlığı'na şeref  verecek büyük bir hizmet olacaktır.<br/>
<br/>
		4- İstanbul iktisat Fakültesi Sosyoloji kürsüsünde bir Profesör Fındıkoğlu Z. Fahri vardır. Pek çok yayını<br/>
<br/>
		olan, fakat gösterişi sevmediği için gereğince tanınmayan bu profesör yıllardan beri Türkiye'nin sosyal  konuları üzerinde çalışmakta, türlü yayınlar yapmaktadır. Bir de Türkçe'de soyadlarının küçük addan önce  gelmesinin doğru olduğunu söyleyip bu uğurda hayli mücadele ettiği için Türkiye'de pek çok kimse uydurma  soyadlarının bırakıp &quot;oğlu&quot; ile biten gerçek soyadlarına dönmüşler, yani Fındıkoğlu bir bakıma Türk hayatına  büyük tesir yapmış kimsedir. Bir zamanlar da, hani şu Haşan Ali'nin Maarif Vekili olduğu zamanlarda,  bakanlığın başka işi kalmamış gibi, Haşan Âli, o zaman doçent olan Fındıkoğlu'na resmî yazı göndererek  soyadını başta kullanmamasını istemişti. Fındıkoğlu yıllardan beri adlan ve soyadlarını toplayarak da bir etüt  hazırlamaktadır. Bu konuda vard ğı sonucun İlmî bir eser halinde kendisinden istenmesi ve soyadı  meselesinin tarihî seyri üzerinde bir eser yazmasının teklifi çok yerinde olur. Bundan başka Fındıkoğlu,  Türkiye'de Ziya Gökalp'ı en iyi bilen ilim adamıdır. Bu konuda Türkçe ve Fransızca eserleri vardır. Türk  sosyoloji tarihi bakımından Ziya Gökalp'ı yeniden ele alarak bir eser yazdırılması millî kültürümüze ve Türk  milliyetçiliğine en büyük hizmetlerden biri olacaktır.<br/>
<br/>
		5- On iki ciltlik Türkiye Tarihi ile Türkiye'de ve dışarıda ha lı bir şöhret kazanan Yılmaz Öztuna'nın şimdiye  kadar gelmiş geçmiş bütün hükümdar hanedanları hakkında hazırlanmış bir eseri vardır. Halil Edhem'in  &quot;Düvel-i İslâmiyye&quot; adlı eseri nev'inden olan, fakat onun gibi yalnız İslâm sülâleleriyle yetinmeyip diğer  dinlerdeki sülâleleri de alan bu eser, tarih araştırmaları yapan herkes için başlıca müracaat kitaplarından biri  olacaktır. Kendisinden bu eserin alınarak, tabiî kendisinin nezaretinde basılması pek büyük bir boşluğu  dolduracak, Kültür Bakanlığı'na da adına yakışır bir görev yaptırmış olacaktır.<br/>
<br/>
		* * *<br/>
<br/>
		Sayın Bakan! Kültür nisam takmaya Muhsin Ertuğrul gibi komünizmi göklere çıkarmış biriyle başlamanız çok  kötü tesir bıraktı. Bu bir indîlik, keyfilik, haksızlıktır. Türk kültürü tiyatro ile başlamaz. Kültür; dil, din, tarih,  gelenek, edebiyat, sanat, tören, giyim ve göreneklerin bütününden ibarettir ve tiyatro yabancılardan gelen<br/>
<br/>
		bir müessese olduğu gibi bugün millileşmiş diye kabul edilse bile en sonralarda akla gelmesi gereken bir  unsurdur. Niçin Karagöz ile Orta Oyunu aklınıza gelmiyor da önce tiyatroyu düşünüyorsunuz? Neden aklınıza  cirit, okçuluk, binicilik, kılıç gelmiyor da bale geliyor? Niçin erkek oyunu olan Zeybeğe el atmıyorsunuz da kız  oyunu olan baleye yöneliyorsunuz?<br/>
<br/>
		Konuşmalarınızda durmadan hümanizmadan bahsetmeniz Amerikan kültürüyle yetişmiş olmanızdan mı  doğuyor? Unutmayın ki kültürler hümanist değil, millîdir. Birbirinden hırsızlık da ederler. Meselâ Yunanlılar  bizim Karagözü, Bulgarlar yoğurdu çalarak Batıda kendi icatları diye göstermeye çabalıyorlar.<br/>
<br/>
		Hümanist olmak kendisini başkalarıyla, başkalarını da kendisiyle eşit görmek, onu da kendi milleti kadar  sevmek, artık bir daha düşmanlık olmayacağına inanmak gibi bir hayaldir. Siz Moskof u ve Yunanlı'yı da sever  misiniz? Bunlarla bir daha savaşmayacağımıza yürekten inanıyor musunuz?<br/>
<br/>
		Japonya'da atom bombaları patlatan Amerikalıları insaniyetçi sayıyor musunuz? İnsanları ve milletleri hayvan<br/>
<br/>
		gibi kullanan komünist ülkelerin &quot;halk demokrasisi&quot; teranelerinde bir zerrecik hakikat buluyor musunuz?  Hümanizmle afyonlaşmış bir milletin, saldırıya uğradığı zaman bir Çanakkale, hatta bir Sakarya, hatta bir  Kunuri Savaşı yapabileceğine güveniniz var mı? Birkaç saatime mal olarak hayatımı birkaç saat kısaltan bu<br/>
<br/>
		cevabımın da vaktiyle Demokrat Parti'ye verdiğim cevap gibi heba edilmemesi, edilememesi için Ötüken'in  zaten az olan sayfalarından birkaçını gasp ederek açıkça yayınlıyorum.<br/>
<br/>
		Bunu ehil kişilere göstererek doğru ise mucibince davranınız. Yalnız şu var: Millî duygu ile yazılmış bu  cevabımı inceleyeceklerin solcu, nurcu, halk partili, mason ve devşirme dölü olmamalarına dikkat etmenizi,  hattâ inceleteceğiniz kişilerin böylelerinden olup olmadıkları hakkında uzman olarak bize danışmanızı  saygılarımla rica ederim.<br/>
<br/>
		Ötüken, 1 Kasım 1971, Sayı: 12<br/>
<br/>
		<b>YORULANLAR</b><br/>
<br/>
		Bir yarış başladığı zaman, ilk anlarda bütün yarışçılar aynı hizada, aynı enerji i koşarlar. Biraz sonra bir takımın  azıcık geride kaldığı görülür. Daha sonra yarışçıların önde, ortada, arkada, en geride olmak üzere birkaç  gruba ayrılması mukadderdir. Fakat henüz hiçbirisinde yılgınlık yoktur. Hatta zaman geçtikçe arkadakilerden  bazılarının öndekilerden bazılarını geçmesi, öndekilerden bazılarının da kesilerek daha gerilere kalması  olağandır.<br/>
<br/>
		Nihayet kritik anlar gelir. Mesafe uzamış, ciğerlerle kaslar yorulmuş, sinir gücü yıpranmıştır. Artık bundan  sonrası inanç, karakter ve şeref meselesidir.<br/>
<br/>
		Turlar birer birer atlandıkça koşucuların arasındaki mesafeler çoğalacaktır. Yorulanlar birer ikişer, türlü  bahanelerle yarışı bıraktıkları, onu şeref ve inanç meselesi yapanların ise yarışa devam ettikleri görülecektir.  Yarışanların arasında bazılarının pek bitkin olduğu, fakat karakterleri icabı yarışı bırakmadıkları sezilecektir.  Hatta bu bitkinler arasında, en ileride koşanlardan bazıları da vardır. Kimisi de maddî gücü elvermediği için  çok geride kalmış olmasına rağmen ruh ve inanç kuvvetiyle yarışmaktadır.<br/>
<br/>
		Uzun yarışı bitirenler, başlayanlara göre oldukça azdır. Hatta bunlar arasında yarışı bitirdikten sonra kalp  durmasından ölenler de bulunabilir.<br/>
<br/>
		İpi ilk göğüsleyenlerle son göğüsleyen arasında bazen çok uzun zaman da bulunabilir. Fakat bu sonuncular  maddî olarak kaybettikleri yarışta şeref ve karakter mükâfatını kazanmışlardır.<br/>
<br/>
		Bütün yarışlar böyledir. Yarış başlarken pek neşeli olanların, büyük bir hızla ileriye atılıp ilk hamlede  diğerlerini geçenlerin, biraz sonra yorulup yarışı bıraktıkları çok görülmüştür.<br/>
<br/>
		Yarışı terk edenler arasında da karakter farkı vardır. Soluğunun tıkandığını, gücünün yetmediğini itiraf eden  yiğitler pek azdır. Çoğunluk yarış arkadaşlarında suç bulmak sevdasındadır. Bunlar, yarış arkadaşları  tarafından boyuna yollarının kesildiğini, kendilerine kasti çarpmalar yapıldığını, deparda ötekilerin nizamsız  olarak daha önce fırladıklarını söyler. Bunların aslı, faslı yoktur.<br/>
<br/>
		Dünya durdukça yarışlar böyle olacaktır. Kendisini ölçmeden yarışa katılan zayıflar, yarı yolda yarışı  bırakacak, sonra bir bahane uyduracaktır.<br/>
<br/>
		Mızıkçılık birçok insanların mayasıdır. Kendi kendisini eğitemeyen insanlar yaşlanıp kocasalar bile mızıkçı  çocuk olarak kalırlar. Mızıkçılık, kendi eksiğini ve başarısızlığını başkasına atmak hastalığıdır.<br/>
<br/>
		Kendisini atlet sanıp da yarışa giren kimse bu alandaki kabiliyetsizliğini bilmiyorsa ciddiyetten yoksunmuş  demektir.<br/>
<br/>
		Her yarış bir dâvadır. O dâvanın adamı olmak gerektir. Halterci ile güreşçinin koşuda işi ne? Onlar koşuya  elverişsiz gövde yapılarıyla yarışabilirler mi? Halter ve güreş de spor olduğu için onları yarış sporu ile  karıştırmak ne büyük gaflettir. Yük kaldırmak başka, koşmak başkadır. Ağırlık kaldıran adam halterci olabilir.  Fakat yarışçı... Asla!...<br/>
<br/>
		Yarışlar böyledir. Yarı yolda yorulup bırakanlar bulunur. Hatta yarısı terk etmeden önce yanındakine çelme  atanlar da bulunabilir. Bunlar olağandır.<br/>
<br/>
		Dünya durdukça yarışlar yapılacak ve onu şerefle bitirenler, az da olsa, daima bulunacaktır. (1 Haziran 1964),  Ötüken, 15 Haziran 1964, Sayı: 6<br/>
<br/>
		<b>KURUCULAR MECLİSİ </b>1040 yılında kurulan &quot;Batı Türkeli&quot;nin yani Türkiye'nin cumhuriyet çağı gerçekten bir  cumhuriyet değildir. 14 Mayıs 1950'de gerçek bir cumhuriyet kurulmuş ve meşru bir hükümeti iş başına<br/>
<br/>
		gelmişse de bu hükümet, devlet idaresini gayrı-meşru bir hükümetten devraldığı için büyük güçlükler  içindedir. Bu güçlükler yeni hükümetin beceriksizliğinden yahut işlerin çapraşıklığından değil, meşru  hükümetin gayrı meşru hükümete halef olmasından ve o gayrı meşru hükümeti meşru bir hükümetmiş gibi  saymasından doğuyor.<br/>
<br/>
		Cumhuriyet çağının birinci ve sonuncu Millet Meclisleri milletin isteği ile namuslu seçimlerle seçilmiş kanunî  meclislerdir. Diğerleri ise seçimle değil, diktatörlerin tâyini ile ahbap kayırmak, geçim sağlamak, köle  yetiştirmek için kurulmuş gayrı meşru meclislerdi. Bu meclislerde tek partinin adamları oturur ve bu adamlar  hep birden el kaldırır, yılda 200 kanunu ittifakla çıkarır, adam döver veya öldürür, ırz ve namusa taarruz eder,  saylavlık maaşından başka türlü yerlerden de kazanç sağlar ve Türkiye'nin on yılda asırları aştığını, bütün  milletleri geçtiğini söyleyerek millî mazimize mukaddesatımıza söverlerdi.<br/>
<br/>
		Sonradan bir evvelki Millet Meclisinde muhalif bir parti vardı. Fakat o meclis de meşru değildi. Çünkü millet  her yerde demokratlara oy verdiği halde gayrı meşru hükümet baskı ve hile ile reyleri kendi adamlarına  saydırarak çoğunluğu kazanmış ve dört yıl daha iktidarda kalmıştı. 1946 seçimlerinde yapılan sahtekârlık  sayesinde Ankara'dan seçilmeyen İsmet İnönü ve İstanbul'dan seçilmeyen Recep Peker seçilmiş gibi  gösterilerek başkan ve başbakan olmuşlar, fakat bütün dünyanın gördüğü bu iğrenç sahtekârlık dolayısıyla  İspanya ve Ürdün'den başka hiçbir yabancı hükümet tarafından tebrik edilmemişlerdi.<br/>
<br/>
		Yeni demokrat hükümeti yorup yıpratacak en korkunç şey, gayrı meşru meclislerin çıkardığı kanunlarla iş  görmek mecburiyetinde olmasıdır. Kanun meşru bir anlaşmadır. Bir haydut çetesini diktaları kanun yerine  geçerse onu kanun diye yürüten topluluktan hayır gelmez. Halk Partisi zamanındaki Türkiye'de ise bir  Kölemenler hükümetinden başka bir şey yoktu. Çünkü Halk Partisi kendi tüzüğünü anayasaya geçirmiş ve  cam istediği zaman da anayasaya aykırı kanunlar çıkarmaktan çekinmemiş, işkence anayasa ile yasak edildiği  halde Halk Partisi zamanında yurttaşlara yapılan işkence Bolşevik Moskofların memleketindeki işkencelerden  hiç de aşağı kalmamıştır. Bunları görüp bilen, şahit olan ve çeken bir insan sıfatıyla söylüyorum.<br/>
<br/>
		Bu duruma göre, meşru demokrat hükümetin gayrı meşru hükümet zamanında yapılan kanunlar devleti  idare etmeğe hakkı var mıdır, yok mudur? Bu huk kî konuyu erbabına bırakarak aklın ve mantığı sesine kulak  verirsek şu sonuca varırız:<br/>
<br/>
		Türkiye cumhuriyeti 1950 mayısında kurulmuştur.<br/>
<br/>
		Ondan önceki 1923-1950 çağı gayrı meşru ve müstebit bir diktatörlük zamanıdır. Diktatörlüğü yapan Halk  Partisi, bilhassa onun ileri gelenleridir.<br/>
<br/>
		Serbest Cumhuriyet Fırkası ve Müstakil Gurup gibi maskaralıklarla milletin ve dünyanın gözünü boyamaya  kalkan ve boyadık zannedecek kadar da zekâdan mahrum olan bu partinin yaptığı kanunlar kanun olmak  vasfına haiz değildir. Çünkü kanunları, millet tarafından namuslu seçimlerle seçilen millet meclisleri yapar.  Halbuki birinci ve sonuncusu müstesna, Millet Meclisleri namuslu seçimlerle değil; tehditler, dalavereler ve  emirlerle tâyin edilmiştir.<br/>
<br/>
		Halk Partisinin memlekete demokrasiyi bizzat verdiği hakkındaki iddia da boş ve gülünçtür. Yabancılara karşı  eşsiz bir aşağılık duygusuyla hareket eden Halk Partisi ve onun şefi, Amerikan ve İngiliz elçilerinin ihtarları  dolayısıyla demokrasiye razı olur görünmüş ve 1946 seçiminde 60 kadar muhalif millet vekilinin çıkmasına  göz yummuş, fakat ötekilerini yine tayin ve hileyle kendi adamlarından yaptırmıştır.<br/>
<br/>
		1950 seçimlerinde Halk Partisi Doğu illerinde baskı ve vaktiyle astırdığı şeyhlerin oğullarından yardım  dilenme gibi aşağılıklara, Batıda para dağıtma ve vaid gibi küçüklüklere düşmekle beraber söktüremeyip  yenilmiş ve böylelikle meşru hükümet iş başına gelmiştir.<br/>
<br/>
		Fakat bu meşru hükümet gayrı meşru hükümetin yaptığı kanunlarla (!) iş görmek mecburiyetindedir. Halbuki  bütün bu kanunlar, hakikî, kanun olmadıktan başka, millet için değil, çetenin görüş ve menfaatlerine göre  hazırlanmıştır.<br/>
<br/>
		O halde ne yapmak lâzımdır. Yapılacak şey şudur:<br/>
<br/>
		Dünya tarihinde eşi olmayan bir şekilde kan dökülmeden ve ihtilâl olmadan meşru bir hükümet gayrı meşru  bir hükümetin yerine geçmiştir. Bu yeni hükümet ihtilâlsiz iş başına geldiği için gayrı meşru kanunları da  ihtilâlsiz bir şekilde değiştirecektir. Bunun da başlangıcı yeni anayasayı hazırlamak olmalı, bu anayasayı  hazırlamak için de Kurucular Meclisi faaliyete geçmelidir.<br/>
<br/>
		Artık Kurucular Meclisinin nasıl seçileceği, anayasayı yalnız hazırlamakla mı iktifa edeceği, yoksa hazırladıktan  sonra milletin reyine mi arz edeceği meseleleri teferruatından ibaretti<br/>
<br/>
		Yeni meşru hükümetin basan göstermek ve millete hizmet etmek için apacağı ilk iş yeni anayasayı  hazırlayacak bir Kurucular Meclisini toplantıya çağırmaktan ibarettir.<br/>
<br/>
		Orkun, 1 Aralık 1950, Sayı: 9<br/>
<br/>
		<b>KOCA RAGIP PAŞA, HAŞMET VE FİTNAT HANIM</b><br/>
<br/>
		Osmanlı şairlerinin en büyüklerinden olan Koca Râgıp Paşa ile en ünlülerinden Haşmet ve kadın şairlerimizin  başında gelen Fitnat Hanım arasında bir takım latifeler yapıldığı rivayet olunur ve halk arasında bu latifelerin  muhtelif şekilleri tekrarlanır. Bu üç şair, çağdaş oldukları için aralarında böyle lâtifler geçmiş olması pek  muhtemeldir. Esasen halk arasında söylenen latifeler ne kadar mübalâğalı ve yanlış olsalar da bir asılları  olduğu muhakkaktır.<br/>
<br/>
		Üçü de Türk ırkına ve yüksek ailelere mensup ve İstanbullu olan bu şairlerin edebî değerleri üzerinde duracak  değilim. Hikemî gazelin en büyük üstadı olan ve mısraları darbımesel haline gelen Râgıp Paşa (1699- 1673)  şair, bilgin ve devlet adamı olarak pek mühim bir şahsiyettir. Muhtelif resmî vazifelerle Van, Tebriz, Bağdat,<br/>
<br/>
		Erzurum, İsakçı, Mısır, Aydın, Rakka ve Halep'te bulunmuş 1744’te vezir olmuştur.<br/>
<br/>
		Üçüncü Osman ve Üçüncü Mustafa devirlerinde iki defa sadrâzam olup devleti barış içinde muvaffakiyetle  idare etmiştir. Sultan Mustafa'nın kız kardeşi Saliha Sultanla evlenmiş olan Koca Râgıp Paşanın dairesi,  sadrazamlığı zamanında, bilginlerin ve şairlerin toplandığı yer olmuştu. Anadolu'da ve Halep'te birçok hayratı  olduğu gibi İstanbul'da, Koska'da da, bugün dahi mevcut olan güzel bir kütüphane kurmuştur. Mezarı,  kütüphanenin yanındadır. Râgıp Paşanın mükemmel bir hattat da olduğunu üstat İbnülemin Mahmut Kemal  Beyin himmetiyle neşrolunan &quot;Tuhfe-i Hattatın &quot;den öğreniyoruz.<br/>
<br/>
		Haşmet, Kazasker Abbas Efendinin oğludur. Müderrisliklerde bulunmuştu. Lâtifeciliği hiciv derecesine  vardığından 1762'de Bursa'ya sürgün gitti. Sonra Rodos'a gönderildi. 1769’da orada ölerek meşhur Murat  Reis'in türbesi yanına gömüldü.<br/>
<br/>
		Asıl adı Zübeyde olan Fitnat Hanım ise Şeyhülislâm Mehmet Esat Efendinin kızı ve İlmiyeye mensup Derviş  Efendinin zevcesidir. 1780'de ölen Fitnat Hanım irticalen şiir söylemeğe kadirdi. Zarafeti dolayısıyla devrin  zarif şairi Koca Râgıp Paşa ile karşılıklı nükteler yapmış olması tabiidir.<br/>
<br/>
		Belki bazı letaif kitaplarında ve başka yerlerde bu üç şairin aralarında geçen nüktelere dair mevsuk ve tarihî  malûmat bulunabilir. Ben burada yalnız halk arasında şifahî olarak dolaşan rivayetleri kaydedeceğim. Bu  rivayetler birbirine karışmış ve hattâ bazılarının varyantları bile teşekkül etmiştir. Bilhassa Koca Râgıp Paşa ile  Haşmet, halk arasında, tıpkı Nasrettin Hoca, Bekri Mustafa, İncili Çavuş ve Bektaşi tipleri gibi mizah  kahramanı haline gelmiştir. Hattâ bazen Bektaşi'ye isnat olunan hikâyelerin bunlara mal edildiği vakidir. Halk  bu üç şairi o kadar benimsemiştir ki bazı rivayetlerde Fitnat Hanım, Koca Râgıp Paşanın zevcesi olarak  gösterilmektedir.<br/>
<br/>
		Şimdiye kadar bu üçü arasında geçen latifelere dair yirmi kadar fıkra topladım. Fakat bunların çoğu  müstehcendir. Hattâ bazılarının müstehcen nüktelerinde, fazla olarak, bu şairlere yakışacak zekâ eseri de  yoktur. Bunların sonradan uydurma isnatlar olduğu muhakkaktır. Böylelerini bir tarafa bırakarak  neşrolunabilecek mahiyette olanlarını aşağıya sıralıyorum:<br/>
<br/>
		1) Boğaziçi'nin yüksekçe bir yerinde oturan Râgıp Paşa, sıcak bir yaz günü evine giderken yorulup bir taşa  oturmuş. Çok susamış olduğu için ötede oynayan çocukların birinden su istemiş. Sekiz dokuz yaşlarında bir  çocuk (müstakbel Haşmet) paşaya büyücek bir kâsenin içinde turşu suyu getirmiş. Paşa içtikten sonra;  &quot;Oğlum, ben senden su istemiştim. Neden turşu suyu getirdin&quot;. Çocuk da cevaben: &quot;Annemin yaptığı  lahana turşusuna sıçan düştü de gelene geçene dağıtıyoruz.&quot; deyince paşa öfke ile kâseyi yere vurup  kırmış. Çocuk ağlamaya başlamış. Paşa, çocuğun ağladığını görünce, biraz yumuşayarak niçin ağladığını  sormuş. Çocuk: &quot;Elbette ağlarım ya. Köpeğimin kâsesini kırdın. Şimdi ben ona neyle su vereceğim&quot; demiş.  Çocuğun zeki ve nüktedan olduğunu anlayan paşa onu yanına almış.<br/>
<br/>
		2) Bir gün hanımı kızdıran Haşmet'i, paşa evinden kovmuş. Haşmet: &quot;Peki amma, ben şimdi ne yapayım&quot;  diye sorunca paşa &quot;it sürü de para kazan&quot; diye cevap vermiş. Haşmet çıkarak Boğaziçi iskelelerinde  yedekçiliğe başlamış. Bir gün Râgıp Paşa sadaret kayığı ile, sarayın bulunduğu iskeleye yanaşmış.  Yedekçilik sırası Haşmet'te olduğu için paşanın kayığını yedeğine alarak sürüp iskeleye bağlamış. Paşa,<br/>
<br/>
		Haşmet'i görüp tanıyınca: &quot;Ne o Haşmet? Ne yapıyorsun&quot; diye sormuş. Haşmet de: &quot;emriniz mucibince it  sürüyorum paşa hazretleri&quot; diye cevap vermiş.<br/>
<br/>
		3) Koca Râgıp Paşanın güzel bir halayığı varmış. Haşmet, Râgıp Paşaya misafir geldikçe bu halayık kahve  getirir, Haşmet de ona sulanırmış. Bir gün Haşmet yine Râgıp Paşa'ya misafir gelmiş. Zaten işin farkında  olan Koca Râgıp Paşa halayığı çağırarak yine kahve götürmesini, fakat çok naz ve işve yaparak Haşmet  sulandıkça parasını, değerli eşyasını ve en sonunda teslim olmak için dinini, imanını istemesini tembih  etmiş. Halayık, paşanın dediği gibi yaparak Haşmet'i bir bir soymuş. Nihayet halayık demiş ki: &quot;Ben sana  teslim olurum amma cahil bir kızım; dinden, imandan haberim yok. Ölürsem imansız gitmeyeyim. Bana  dinini imanını ver!&quot; Bunun üzerine Haşmet heyecanla ayağa kalkarak, &quot;Vallahi de yok, billahi de yok&quot;  demiş. Kapıdan dinlemekte olan Râgıp Paşa içeri girerek &quot;Ne yaptın Haşmet?&quot; diye sorunca Haşmet:  &quot;Ne yapalım paşa hazretleri? Var desem onu da alacak. Onun için yok dedim&quot; demiş.<br/>
<br/>
		4) Haşmet'i bir şehre kadı göndermişler. Bir müddet sonra dönüp gelmiş. Bir gün bir kalabalık bağırıp  çağırarak meydana çıkmışlar. Râgıp Paşa sormuş. Ahali: &quot;Falan şehrin ahalisiyiz. Yolladığınız kadı bizi  soyup soğana çevirdi. Şikâyetçiyiz.&quot; demişler. Râgıp Paşa Haşmet'e bu nedir diye sorunca Haşmet:  &quot;Paşam, merak etme, yalandır. Bu muhakkak beni sevmeyenlerin uydurduğu bir şeydir. Ben onları öyle bir  soyup soğana çevirdim ki İstanbul'a değil, bir saatlik yola gidecek halleri kalmadı&quot;demiş.<br/>
<br/>
		5) Rakının yasak olduğu bir devirde Haşmet bir mezarlıkta bir kafatasıyla rakı içiyormuş. Kılık değiştirerek  gezen padişah onu görüp ne yapıyorsun deyince Haşmet irticalen şu beytiokumuş:<br/>
<br/>
		Ezelde câm-ı Cemşîdi sifâle saymıyan serler Felek sakisi destinde gezer peymânedir şimdi.<br/>
<br/>
		Padişah beyti mütemadiyen tekrarlatmaya başlayınca Haşmet'i bir korku almış ve belki beni idam ettirir diye  düşünerek padişahın ayaklarına kapanmış. Padişah: &quot;Şair değil msiniz? Hepiniz korkak olursunuz. Beyit çok  hoşuma gittiği için her tekrarına bir altın verecektim. Kendin bu kadarla iktifa ettin&quot; demiş.<br/>
<br/>
		6) Koca Râgıp Paşa bütün vezirleri, ricali, maiyetindekileri çağırarak rüşvet almadıklarına dair yemin teklif  etmiş. Herkes yemin etmiş; yalnız Haşmet sesini çıkarmamış. Paşa niçin yemin etmediğini sorunca  Haşmet: &quot;Paşam, beş dakika bekle. Bunlar çatlamazsa ben yemin ederim.&quot; demiş.<br/>
<br/>
		7) Türkiye ile İran arasındaki her türlü rekabet şiir ve edebiyat sahasında da devam ettiği için İran elçilerini  şiirle mat etmek de adetmiş. Yine bir Acem elçisinin geleceği sırada Râgıp Paşa onu karşılamak için Fitnat  Hanımı ve başka şairleri kayıkçı kılığına sokmuş. Kendisi de aynı kılığa girmiş.<br/>
<br/>
		Kayığa güzel bir nargile etirmiş. İran elçisi Üsküdar tarafından kayığa binmiş. Sandalcılar<br/>
<br/>
		kürek çekmeğe başlamışlar. Elçi bir yanda İstanbul'un güzelliğini seyreder, bir yandan da muhteşem nargileyi  çekiştirirmiş. Manzara ve nargile hoşuna gittiği için irticalen: &quot;Beni mest eyledi bu reffe (?)den çıkan sayha- i  af af&quot; deyince, sandalcı kılığında olan Râgıp Paşa da derhal:<br/>
<br/>
		&quot;Bu bir ab-ı musaffadır sürer gam leşgerin saf saf&quot; diyerek elçiyi hayrette bırakmış.<br/>
<br/>
		8) Fitnat Hanım Kurban Bayramı için kurbanlık bir koyun alacakmış. Koyunları seyrederken tesadüfen orada  bulunan Râgıp Başa: &quot;Arzu ederseniz kurbanınız ben olayım&quot; demiş, (veya biri vasıtasıyla dedirtmiş.) Fitnat  Hânım dâ: &quot;Teşekkür ederim. Bu yıl boynuzlu almayacağım.&quot; diye cevapvermiş.<br/>
<br/>
		9) Kapalı Çarşıdan Fitnat Hanımla hizmetçisi gidiyor, arkalarından da Koca Râgıp Paşa ile uşağı (veya Haşmet)  geliyormuş. Kocakarı soğuğu (berdel'acuz) zamanı olduğu için hava pek soğukmuş. Râgıp Paşa, Fitnat  Hanıma lâf atmak için: &quot;Bu kocakarı da ortalığı dondurdu&quot; demiş. Fitnat Hanım arkasını<br/>
<br/>
		dönmüş. Koca karı fırtınasından sonra gelen öküz fırtınasına (sitte-i sevr) telmihen: &quot;Arkasından da öküz  geliyor&quot; demiş.<br/>
<br/>
		Bu halk rivayetlerinden çıkan netice her üç şairin de pek nüktedan ve şakacı olmalarından ibarettir. Tarihî ve  edebî vesikaların iyi bir incelenmesiyle bu şakalara ait tarihî malûmatın bulunması da ihtimal dahilindedir. Üç  şakacı şairimizin şakalarının ve nüktelerinin daha ziyade aydınlatılmasını, kendi de büyük bir nüktedan olan,  Türk tarihçilerinin reisi, üstat İbnülemin Mahmut Kemal Beyden bekleriz.<br/>
<br/>
		(11 Ağustos 1941, Maltepe),  Çınaraltı, 23 Ağustos 1941, Sayı: 3  <b>ÖĞRETMEN KIYIMI</b><br/>
<br/>
		Son iki üç yıldır gazetelerde görülen bu deyim, Millî Eğitim Bakanlığı'nın bazı öğretmenlere yer değiştirmesi  için kullanılmakta ve solcular yahut hükümet muhalifleri tarafından büyük bir haksızlık olarak ele  alınmaktadır.<br/>
<br/>
		Her Bakanlığın, kendi memurlarına yer değiştirmesi olağan bir iş ise de, yerlerinden alman öğretmenler solcu  güruhuna mensup olunca sol basın, âdetleri üzere, habbeyi kubbe yaparak feryadı basmakta, bunu bir  haksızlık, adaletsizlik, keyfîlik ve nihayet öğretmen kıyımı sayıp işin içinden çıkmaktadırlar.<br/>
<br/>
		Bu yaygın &quot;kıyım&quot; feryadına Ana Muhalefet Partisi Başkanı İsmet İnönü de karıştı ve bir demecinde &quot;bunlar  öğretmenlerle fazla uğraşmaya başladılar&quot; diyerek Bakanlığın davranışını tasvip etmediğini açıkladı.<br/>
<br/>
		Onların deyimiyle söyleyelim, kıyılan öğretmenlerden birtakımı solcu propagandadan, bazıları öğrencilerine  karşı ahlâk dışı davranıştan, birkaçı da yetersizlikten dolayı görevlerinden alınmışlardır. Bunu yetkililer  belirttiler.<br/>
<br/>
		&quot;Öğretmen kıyımı&quot; nazariyecilerine göre demek ki bir öğretmen, derslerinde alabildiğine &quot;özgür&quot; olacak,  &quot;Nâzım Baba&quot;yı övecek, ne kadar solak varsa onların reklâmım yapacak, milliyetçilik aleyhinde bulunacak,  sonra yerinden oynatılınca bunun adı &quot;öğretmen kıyımı&quot; olacak. Şahane mantık!.. Bu kadarını, asrî Çin  peygamberi Mao bile düşünememiştir.<br/>
<br/>
		Ne makule oldukları, kime uşaklık ettikleri bilinen solcu yazarlarla, suç işlediği için işinden oynatılan solcu  öğretmenleri şöyle bir tarafa bırakarak Türkiye'deki ılımlı solculuğun ağababası olan İsmet İnönü'ye gelelim:  Demokrasinin bu bir numaralı kahramanı, birkaç ay önce Üniversitenin solcu öğrenciler tarafından işgalini  bile haklı gören bu hürriyet havarisi, mevcut hafızasını yoklayarak şöyle biraz gerilere doğru giderse herhalde  utanma duygusu kendisini güç duruma sokarak yüzünü kızartacak, verecek cevap bulamadığı her zamanda  yaptığı gibi susmakla meseleyi savuşturmak isteyecektir.<br/>
<br/>
		Biraz geriler dediğim tarih 1944-1945 yılları ve o zamanın mühim tarihî olayı da Türkçüler davasıdır. Yerleri  değiştirilen, fakat meslek ve maaşlarından mahrum edilmeyen bugünkü kıyılan öğretmenlere karşı, ki hepsi  birer suçla bu işleme tâbi tutulmuştur. 1944'te birçok öğretmen hiçbir suçlan olmadığı halde mevkîlerinden,  maaşlarından ve hürriyetlerinden mahrum edilmişler, aylarca, bazıları bir buçuk yıl tutuklu kalmışlar,  sonunda hiçbir suçlan olmadığı Sıkı Yönetim Mahkemesince anlaşılarak beraat etmişlerdir.<br/>
<br/>
		Yerleri değiştirilen ilkokul öğretmenlerine karşı pek şefkatli ve merhametli olan İsmet İnönü, 1944'te suçsuz  öğretmenleri &quot;fâsid öğretmen&quot; diye 19 Mayıs nutkunda damgalamış, bu öğretmenlerin hücrelerde,  tabutluklarda, yeraltı odalarında ıstırap çekmelerine seyirci kalmıştır.<br/>
<br/>
		Hem de o öğretmenlerin hepsi yüksek öğretmenlerdi.<br/>
<br/>
		Bir tanesi Türk Tarihi Profesörü Zeki Velidî Togan'dı. Milletlerarası ünü olan bir bilgindi.<br/>
<br/>
		Bir tanesi merhum Hüseyin Namık Orkun'du. Ankara Eğitim Enstitüsü ve Polis Koleji tarih öğretmeniydi.<br/>
<br/>
		Bir tanesi Edebiyat Öğretmeni Orhan Saik Gökyay'dı. Osırada Ankara Konservatuarı müdürlüğünde  bulunuyor ve kendisi de viyolonselist olan İsmet İnönü tarafından sık sık ziyaret ediliyordu.<br/>
<br/>
		Bir tanesi Edebiyat Öğretmeni Nejdet Sançar'dı. Balıkesir Lisesi Edebiyat Öğretmeniydi. Bir tanesi bendim:  Boğaziçi Lisesi Edebiyat Öğretmeniydim.<br/>
<br/>
		Bir tanesi Bedriye Atsız'dı. Erenköy Kız Lisesi Tarih Öğretmeniydi.<br/>
<br/>
		Bunların dışında bir de tutuklanmayar k yalnız Bakanlık emrine alınan Reşide Sançar vardı ki o da Balıkesir  Lisesi Fizik-Kimya Öğretmeniydi.<br/>
<br/>
		Bu yedi öğretmene karşı yapılan muamele kıyıcılık değildir; normaldir. Ama bir öğretmen solcu olur da  solculuk propagandasından veya ahlâksızlığından dolayı başka yere gönderilirse işte o zaman onun adı  öğretmen kıyımı oluverir.<br/>
<br/>
		İsmet İnönü 1944'te Türkçülere karşı yapılan kıyıcılıktan dolayı tarziye vermek büyüklüğünü hâlâ  gösterememiştir. Zaten kendisinden böyle bir büyüklük bekleyen de yoktur. Fakat herkesin hafızadan<br/>
<br/>
		mahrum olmadığını, dünü çok iyi hatırlayanlar bulunduğunu asla unutmamalıdır. Kendi geçmişiyle çelişerek  vaktiyle yaptığı haksızlıkları yapılmamış farz edip bugün hak dâvacılığı rolüne çıkarsa işte o zaman kendisine  mazi hatırlatılır ve bu hatırlatış sert bir şamar gibi insanın yüzünde şaklar.<br/>
<br/>
		Öğretmenlik çok mühim meslektir. Bir milleti şu veya bu yöne çevirenler öğretmenlerdir. On Dokuzuncu  Yüzyıldaki İngiliz imparatorluğu öğretmenlerin eseri olduğu gibi iki cihan savaşının sözde galip, hakikatte rezil  olmuş Fransa'sı da Fransa'yı çökertmek için karar vermiş olan sosyalist öğretmenlerin marifetidir.<br/>
<br/>
		Türkiye, nüfusunun hızla artmasına rağmen düşman milletlerden az nüfuslu, endüstri bakımından henüz  oldukça geri, çözülmedik pek çok dâvası bulunan bir devlettir. Madde yönünden olan bu açığımızı ancak  mânevî-ahlâkî kuvvetimizle kapatacağız. Bundan dolayıdır ki, Türkiye'de savaş aleyhtarlığı yapmak, askerliğe  ve milliyetçiliğe düşmanlık etmek vatan ihanetidir. Teknik geri olunca ruh üstün olacak, Çanakkale ve  Sakarya'daki askerî zihniyet hüküm sürecek, beynelmilelcilik değil, milliyetçilik yürürlükte olacak, ancak bu  sayede varlığımızı koruyabileceğiz.<br/>
<br/>
		Bu basit gerçek ortada iken &quot;insaniyet&quot; maskesi altında milletin savunma gücünü baltalayan davranışlarda  bulundukları yetkililer tarafından açıklanan birkaç öğretmenin yer değiştirmesine öğretmen kıyımı demek  Acem mübalağasını da geçen bir güldürücülükten başka bir şey değildir.<br/>
<br/>
		Bu memleketteki öğretmen kıyımı 1944'te yapıldı, gitti. Bugün kıyılanlar ne hapse girmiş, ne maaşları  kesilmiş, ne de meslekten veya işten çıkarılmışlardır. O halde bu çıfıt yaygarası ne?<br/>
<br/>
		Bir öğretmen, bir numaralı Vatan Haini Nâzım Hikmeti övüyor, eserlerini ok yor veya tavsiye ediyorsa o  öğretmen elbette ceza görecektir.<br/>
<br/>
		Vatan hainlerinin millî kahraman gibi gösterildiği çok komik bir çağda yaşıyoruz. Teknik bu kadar ilerler,  insanlar atom ve gök çağına girerken acaba bu yandan da şuurlarını mı kaybediyorlar? Yoksa savaşlar,  gürültüler, propagandalar, kıskançlıklar dolayısı ile haysiyet ve şeref duyguları büsbütün yok oldu da şirretlik  ve yalanda hiçbir sakınca görülmüyor mu?<br/>
<br/>
		Millî Eğitim Bakanlığı şu zavallı kıyılan öğretmenlerin kimler olduğunu, hangi et kıyması makinelerinde hangi  sebeplerden dolayı kıyıldığını tafsilâtı ile açıklamalı, radyolarda ve gazetelerde ilân etmeli ve bunu bir defa  değil, birçok defa yapmalıdır. Sosyalist kafalara hiçbir gerçek bir seferde dank etmediği için beyinlerine  çakılıncaya kadar bunlar tekrarlanmalı, kamuoyu da Bakanlığı haksız görmek gafletinden kurtarılmalıdır.<br/>
<br/>
		İşin aslına bakılırsa bu memlekete, kıymamak için, gerçekten bir öğretmen kıyımına ihtiyaç vardır. Cahil,  değersiz, menfi, millî menfaat aleyhtarı ne kadar öğretmen varsa meslekten çıkarılmalı, Türkiye'nin de  yarınki herhangi bir buhranlı anda Çekoslovakya durumuna düşmemesi için yarının büyüklerini büyüklük  duygusu ve milliyet sevgisi içinde hazırlayacak kırattaki öğretmenlerden gayrisi, gözünün yaşma bakmadan,  kaldırılıp atılmalıdır.<br/>
<br/>
		Anayasa engeldir diyeceksiniz. Anayasa, yarınımızı tehdit eden memurları tasfiyeye engelse ve bunu  düzeltmenin kanunî ve hukukî yolları yoksa, o halde buyurun:<br/>
<br/>
		Er Kişi Niyetine!..<br/>
<br/>
		Ötüken, Şubat 1969, Sayı: 2 (62)<br/>
<br/>
		<b>AMERİKALILAR AYA GİDERKEN</b><br/>
<br/>
		Buna Yirminci Yüzyılın en büyük macerası diyorlar. Aya gitmek aslında bilim ve tekniğin göz kamaştırıcı bir  zaferi olmakla beraber, bu zaferin insanlığa neler getireceği bilinmediği için macera demekte de yanlış  olmasa gerektir. Aya yerleşme üstünlüğü sayesinde dünyaya hâkim olma isteğinin doğması, bu istek sonunda  dünyanın görülmedik bir sertlikteki Üçüncü Cihan Savaşına sürüklenmesi, dilek ve hedeflerdeki ağırlıkla  orantılı bir &quot;yok etme&quot; boğuşmasının olması, sonunda da insanlığın büyük ölçüde kazınarak dünyanın  ilkçağdaki, hatta daha gerilerdeki durumuna düşmesi hiç de imkânsız değildir. Yahut aydan getirilecek  bilinmedik bir virüsün dünya tıbbim altüst ederek insanlara onulmaz bir hastalık aşılaması sonunda, çok  dayanıklı bazı vahşiler dışında bütün insanları öldürmesi de pekâlâ mümkündür.<br/>
<br/>
		Aslına bakılırsa, insanlık için henüz atom çağında, füze çağında, uzay çağında demek bile mübalağalıdır.  İnsanlığın seviyesi malûm. Bir Şilili avukatın kendi ülkesinin kanunlarına dayanarak ayın tapusunu alıp resmen  tescil ettirmesi, bir Perulu'nun da insanlar Tanrı'nın işine karışmaya başladı diye intihar etmesi düşündürücü  birer hâdisedir. Üç milyar insan arasında beş on b n kişinin aya gitme tekniğine sahip çıkması büyük insan  yığının daha hâlâ çok geri olmasına engel değildir. Bu insanlardan bazıları üçe kadar saymasını bilir, bazıları  hâlâ madenden habersiz yaşarken, büyük çoğunluk okuma yazma bilmezken bazı insanların aya gitmesindeki  şerefi beşeriyete mal etmek şüphesiz tamamıyla yanlıştır. Bu bakımdan Süleyman Demirel'in &quot;Aya gitme  şerefi bütün insanlığındır&quot; demesi lâf ü güzâftan ibarettir. Aya gitmek şerefi tamamıyla Amerikalılar'a aittir.  Daha doğrusu Amerikalılar'a kaçan Alman bilginleriyle Ruslar'ın kaçırdığı Alman bilginlerine aittir.<br/>
<br/>
		16 Temmuzdan beri bütün insanların aya gid şle ilgili olduğu hakkındaki haberleri de başka yönden  değerlendirmek lâzımdır. İnsanlar büyük cinayetler, seks rezaletleri ve gangster olayları ile de ilgilidir. Hatta  futbol maçı ile daha çok ilgilenirler. Amerikalılar, insan zekâsının en üstün eserim ortaya koyarken biraz  güneylerindeki iki haydut cumhuriyeti, yani Salvador'la Honduras bir futbol maçı yüzünden savaşa tutuştular.  Bizde yine top yüzünden Bursa ile Eskişehir, Kayseri ile Sivas, Kırıkkale ile Tarsus arasında geçen budalalık  dramları meğer zekâ şaheseriymiş. Şu devletlere bakın: Futbol maçı yüzünden çarpışıyorlar.<br/>
<br/>
		İşte böyle bir dünyada aya gidiş çok erken yapılmış bir denemeden başka bir şey değildir ve şüphesiz  vaktinden önce yapılan bütün işlerin mukadder sonucunu bu da verecektir..<br/>
<br/>
		İnsanlar daha üstünde yaşadıkları dünyayı bile bilmiyorlar. Yer yuvarlığının merkezine yaklaşmaktan,  denizlerin dibine inmekten henüz çok uzaktayız. Dünyanın bazı bölgelerine daha insan girememiştir. Kar  Adamı'nın ne olduğu belli değildir. Hastalıkların hepsi yenilmemiştir. Kanser, insanlığın başını yiyen korkunç  bir afet olmakta devam ediyor. Bu bakımdan insanlığın görünüşü bir sefalet manzarasından başka bir şey<br/>
<br/>
		olmamakla beraber insanlar aya gidecektir. Aya gitmek için bütün insanların belirli bir kültür seviyesine  gelmesini beklemeye lüzum ve imkân yoktur.<br/>
<br/>
		İnsanlığı bütün olarak bir yana bırakıp da yalnız Amerika'yı düşünsek bile bu teşebbüs yine de bugünkü  Amerika'nın seviyesinden çok ileri bir davranıştır. Amerika'da henüz okuma bilmeyen insanlar vardır.  Dünyanın en zengin ülkelerinden biri olduğu halde bir çok vatandaşının yoksulluk içinde yaşadığını kendi  Cumhurbaşkanları söyledi. Hele Zencilerin durumu &quot;acıklı&quot; kelimesiyle ifade olunabilir. Böyle olduğu halde  Amerika aya gidiyor ve aya gitmek için harcadığı milyarları kendi yoksul yurttaşlarını yükseltmek için  kullanmayı aklına getiremiyor.<br/>
<br/>
		Uzay yarışında Moskofların durumu büsbütün ilgi çekicidir. Sovyetler ülkesi İktisadî refah bakımından  oldukça geridir. Amerika ile aşık atamaz. Fakat 240 milyon vatandaşının sıkıntısı, yoksulluğu ve hatta sefaleti  bahasına da olsa uzay için milyarlar sarf etmekten geri kalmıyor ve Amerika'yı bir adım gerisinden takip  edebiliyor.<br/>
<br/>
		Biz daha çok gerilerdeyiz. Fakat bizim de bunlara benzer bir tutumumuz yok değil. Ülkemizin bugünkü ciddî  durumu içinde bir de milyarlar harcayarak opera ve Boğaz Köprüsü gibi, ilk bakışta lüks intibaı veren bazı  işlerden geri kalmıyoruz.<br/>
<br/>
		Bu davranışlar bize Turancılığı düşündürüyor. Şu bakımdan düşündürüyor: Turancılık ülküsüne karşı olanların  ileri sürdükleri başlıca sebep Türkiye'nin kalkınmamış olması ır. Anadolu zenginleşip gelişmeden gözlerimizi  dışarıya çevirmek zararlı bir maceradır diyorlar.<br/>
<br/>
		Gözlerimizi öteki Türkler'e çevirmek için Anadolu'nun meselâ bir İsveç seviyesine ulaşmasını bekleyecek  olursak Turancılığa şimdiden veda etmek gerekecektir. Bu bekleyiş hem Türkiye Türkleri'ni dinamik bir  güçten alıkoyacak, hem de Türkler'i ümitsizliğe düşürecek, hem de zaman kaybettirerek karşı tarafın daha  hazırlıklı hale gelmesini sağlayacaktır. Millî hayatta, devletlerarası hayatta çok defa bir basamak aşılmadan  daha sonraki basamağa tırmanılır. Ülkülerin uysallığa, ihtiyatlılığa tahammülü yoktur, inanmış topluluklar  ihtiyatsızlıktan doğan tehlikeyi gidermesini bilir. Maraton koşusu yapan atlet kalbinin duracağını düşünmez.  Düşünürse koşamaz.<br/>
<br/>
		Amerikalılar'ın aya inmesi, hele indikten sonar geri dönebilmesi büyük bir zafer olmuştur. Bütün dünya bu  yolculuğu takip ederken 750 milyonluk koca Çin'in habersizliği ayrıca üzerinde durulmağa değer ibretli bir  hâdisedir. Çin'deki Mao idaresinin nasıl karanlık bir nesne olduğunu anlamak için güzel bir fırsattır. Mao'yu  matah sanıp da Türkiye'de Maoculuk yapmak isteyen eşeklere ihtardır.<br/>
<br/>
		Tabiî, aralıksız anırmaları sırasında bu ihtarı duyarlarsa..<br/>
<br/>
		Amerikalılar (gerçekte Almanlar) aya insan, Moskoflar (gerçekte yine Almanlar) araç indirirken Türkiye'nin  durumu nedir? Flayat gitgide daha merhametsiz bir hal alırken, geri kalmış olanlara tarih asla acımayacakken  Türkler ne yapıyor? Görünüşte Türkiye bir kalkınma çabalaması içindedir. Bir şeyler yapıldığı da inkâr<br/>
<br/>
		olunamaz. Fakat bir de madalyonun öteki yüzü var ki hiç de iç açıcı değildir. Parti didişmelerinin parçaladığı  bir millet, Anayasanın getirdiği aşırı hürriyetleri kötüye kullanan psikopatlarla hainlerin bozgunculuğu, ülkü  yokluğunun yarattığı hayvanî kazanç hırsı ve çıkarcılık, zekâ kıtlığından doğduğu belli olan türlü türlü işler,  düşünceler, hareketler..<br/>
<br/>
		Parti hayatı bütün memleketlerde mübalâğa ve mugalâta ile doludur. Bizim gibi buna yeni alışan  memleketlerde ise baştan beri bir edebiyattan ibarettir. Hiçbir parti şimdiye kadar bir tek başarısızlığı  söylemiş değildir. İktidarda bulunan partilere bakarsanız bütün hayatları zaferlerle süslüdür. İsmet İnönü'nün  başbakanlığı ve cumhurbaşkanlığı zamanlarında hep &quot;feyizli eserlerden bahsederdi. Bu &quot;feyizli&quot; kelimesi  onun çok sevdiği bir &quot;sözcük&quot;tü. Demiryolunun her yeni istasyona varışında şampanyalar açılarak büyük  törenlerde feyizli eserlerden bahsedilirdi. Adnan Menderes'in dilinden düşmeyen laf &quot;görülmemiş kalkınma&quot;  ve &quot;şantiye haline gelmiş memleket&quot;ti. Demirel &quot;büyük ve müreffeh Türkiye&quot; den başka bir şey söylemiyor.<br/>
<br/>
		Üçünün zamanında da ilerlemeler ve kalkınmalar olduğu muhakkaktır. Fakat bunlar asla ihtiyaç nispetinde  olmamış, asla övünülecek bir raddeye varamamıştır. Hepsi de başarılarını mübalâğalı şekilde anlatmışlar ve  göz boyamak istemişlerdir. Bunun sebebi millî şuurdan mahrumiyetleridir. &quot;Millet&quot;, &quot;vatan&quot;, &quot;Türkiye&quot;  kelimelerini bol bol kullanmak millî şuurun işareti değildir. Bir memlekete fabrika ve yol yapmak, hatta birçok  yüksek okullar açmak da millî şuurun işi değil, ilerleyen zamanın gereğidir. Fabrika ile yol ve okulu, bir ülkeye  istilâ eden sömürgeci yabancılar da yapar. İngilizler'in Hindistan ve Pakistan'da yaptığı gibi...<br/>
<br/>
		Millî kalkınma ise endüstriden önce manevî güçle olur. Bizdeki hükümetler manevî kalkınma diye birşey  olacağını hatırlarının köşesine bile getirmemiştir. Türk Ocağı'nı kaldırıp Halkevi'ni açmak, Türkçüleri  sıkıyönetim mahkemesine verip Köy Enstitüleri'ni kurmak, Milliyetçiler Derneği'ni kapatıp Millî Güç denen  Zümrüdü-Anka kuşunu ortaya koymakla millî şuur değil anc k millî şuursuzluk kuvvetlenebildi. Nitekim öyle  olmuştur.<br/>
<br/>
		Gösteriş, insanları da, milletleri de aldatır. Türk milletinin temel dâvaları ise gösterişlerin dışında  durmaktadır.<br/>
<br/>
		Bugün kalkınmak, ilerlemek ve yükselmek için iki şeye ihtiyacımız vardır: Biri manevî kalkınmayı sağlayacak  olan millî ülkü ve gelenek, İkincisi maddî kalkınmayı sağlayacak olan bilim ve teknik...<br/>
<br/>
		Yalnız İkincisiyle hiçbir fayda sağlanamayacağını Birinci Cihan Savaşından sonraki tarihî hadiseler gösterdi.  Nasıl bir çocuk büyürken hem gövdesi, hem de aklî melekeleri gelişir ve bu ikisi dengeli bir şekilde ilerlerse  bir milletin büyümesi demek olan kalkınmasında da ülkü ve madde beraberce aynı rolü oynayacaktır.<br/>
<br/>
		Bizim bir ırk sağlığı meselemiz var. 12 yaşına kadar olan çocuklar arasında 300.000-600.000 geri zekâlı  bulunduğunu psikiyatri uzmanları söylediler. Bunun mânâsı, bütün memlekette bir milyon geri zekâlı var  demektir ki 32 milyon nüfusa göre korkunç bir rakamdır. Geri zekâlılara kıt zekâlı normalleri de eklerseniz  memleketin beyin haritasını elde etmiş olursunuz. Bununla, sebepleri bir türlü anlaşılmayan birçok  davranışın gerçek mânâsı ortaya çıkmaktadır.<br/>
<br/>
		1965 istatistiklerine göre Türkiye'de 380.000 sakat vardır ve bunların ancak %28'i doğuştan sakattır. Demek  ki %72'si kültürsüzlük, zekâsızlık ve iptidaîliğin kurbanıdır.<br/>
<br/>
	</body>
</html>