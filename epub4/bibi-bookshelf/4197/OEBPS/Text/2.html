<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
	"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<meta charset="utf-8"/>
		<title></title>
	</head>
	<body>
		anlamış ve fazla bir hodbinlik ile kendi âleminde bir refaha çekilmenin hatasını duymuştur. Bu uyanmanın en  güzel eseri olarak Halkevlerini görüyoruz. Münevverlere seferberlik var.<br/>
<br/>
		Münevverler, yine halkın içine girecek onu ıstırabına eş ve ihtiyaçlarına kardeş olacaktır. Münevver halk  içinde ve halk için çalışmaya başlıyor.<br/>
<br/>
		Halka müjde veriyorum. Münevverler sana geliyor. Onun bir sözü vardır. &quot;Büyük adamlardan zarar gelmez.&quot;  der. Bununla kastettiği münevverdir.<br/>
<br/>
		&quot;Kanunları bilenler kurt, bilmeyenler de kuzudur. Kurt kuzuyu her zaman yer.&quot; diyen yine bu halktır. Bu  temsil ile de yarım münevveri anlatmak ister. İşte ona müjde veriyorum. Büyük adamlar geliyor. Sırtındaki  kurtları yok etmeye, seni yarım münevverin elinden kurtarmaya geliyor. Çok istiyoruz ve diliyoruz ki, artık bu  halka doğru gidiş devamlı ve tam imanlı olsun. Bu güzel kaynaşmayı da yarıda bırakıp kendi keyfimize ve  uykumuza dalmayalım. Halkımızı yine yarım münevverin eline bırakmayalım.<br/>
<br/>
		Atsız Mecmua, 15 Şubat 1932, Yıl: 1, Sayı: 10<br/>
<br/>
		<b>BİZ NE İSTEDİĞİMİZİ BİLİYORUZ</b><br/>
<br/>
		Ne istediğini bilmeyen yani programsız, plânsız olan insan gibi ne istediğini bilmeyen milletin de güçlükler,  başarısızlıklar ve bozgunlarla karşılaşacağı muhakkaktır. Hele günümüzde milletlerin dörder veya beşer yıllık  plânlarla kalkınma ve güçlenme savaşı yaptıkları bir sırada ne istediğini bilmemenin, şuurunu kaybetmekle  eşit bir felâket olduğu meydandadır.<br/>
<br/>
		Tabiî, plân ve program derken, kalkınma derken, bunun yalnız maddî yönünü kastetmiyoruz. Ülküsüz  maddecilik insanları hayvanlığa götüreceği için, kalkınmanın manevî tarafını da birlikte ele alıyoruz.<br/>
<br/>
		Milletimiz tarih boyunca plânlı, istekli ve ülkülü yaşamış, ülkü olarak büyük devlet, yasa düzeni ve cihan  hâkimiyeti fikirlerini benimsemiştir. Yalnız Orta Asya'da yaşadığımız çağlarda Mançurya ile Hazar Denizi  arasındaki bölgeyi tek yasa altında birleştirip düzen kurmak Türk'lerin değişmez amaçlarıydı. Bu sınırlarda  ileri gitme ve geri kalma olsa da cihana hâkim olmak düşüncesinde hiçbir değişiklik olmazdı.<br/>
<br/>
		Selçuklularla birlikte Önasya'nın alınmasından sonra ise hedefler değişmiş, eski cihan hâkimiyeti ve büyük  devlet düşüncesi Kızılelma adını almıştı. OsmanlI fütuhatının nasıl büyük bir devlet plânına dayandığı gittikçe  daha çok gün ışığına çıkmaktadır.<br/>
<br/>
		Bundan ne kazandık diye sorulabilir.<br/>
<br/>
		Tarihin diri ve yiğit milleti olduk. Azlık olmamıza rağmen çokluklara hükmederek büyük devlet kurduk. Büyük<br/>
<br/>
		devletin tabiî sonucu olarak büyük kültür ve medeniyetler yarattık. Yüzyıllarca, dünyanın geniş bir bölgesinde  düzen kurup yasanın hâkimiyetini sağladık. Savunmaya geçtiğimiz bu geniş toprakları bir hattan bir hatta  koruyarak yok olup tarihten silinmeyi önlemiş olduk. Dahası ne?<br/>
<br/>
		Ne kazandık diye sorunca her nesneye bir kulp takmak mümkündür. O zaman da sorulabilir: Eski Yunan  medeniyeti oldu da ne oldu? Bugünkü teknik ilerlemeye Yunan felsefesinin ve sanatının ne etkisi olmuştur?  İnsanlar nasıl olsa bu seviyeye ulaşacaklardı.<br/>
<br/>
		Fakat bu düşünce temelinden sakattır. Bir milletin bin yılda on yıl yüksek yaşaması bile bir kazanç ve  övünçtür.<br/>
<br/>
		Günümüzde ise Türk milleti plansızlığın, ülküsüzlüğün dağınıklığı içindedir. Uygulanmakta olan beş yıllık  plânlar işin yalnız maddî tarafına aittir. Kalkınma düşüncesi millî bir ülküyle mânâlandırılmadıkça kısır  kalmaya mahkûmdur.<br/>
<br/>
		Beşer yıllık üç plânın da yüzde yüz başarı ile sonuçlandırıldığını kabul etsek bile; bu kalkınmış, İsveç  seviyesine çıkmış memleketin, eğer bir millî ülküsü yoksa, geleceğine güvenle bakılabilir mi?<br/>
<br/>
		Zengin, kültürlü ve sağlam yapılı olduğu halde, hayatta isteği kalmamış olduğu için intihar eden insanlar gibi,  gayesiz milletler de ölüme mahkûm değil midir?<br/>
<br/>
		Türk milletinin ülküden yoksun olduğu sık sık söylenmekte ve bunun acılığı, millî başarısızlığa uğradığımız  zamanlarda daha çok duyulmaktadır. Kıbrıs konusunda, Birleşmiş Milletlerdeki son başarısızlık sırasında  Cumhurbaşkanı Cemal Gürsel'in gazetelere geçen bir sözü çok ilgi çekicidir. Ozaman Gürsel: 'Yunanlılar  Kıbrıs'ı, Bulgarlar Trakya'yı, Ruslar Kars'ı istiyorlar. Biz ne istediğimizi bilmiyoruz&quot; demişti.<br/>
<br/>
		Buradaki &quot;biz&quot; zamiri şüphesiz Türkiye'nin resmî çevreleri, resmî sorumluları anlamında kullanılmıştır ve bu  sorumlular cidden ne istediklerini bilmemektedir. Çünkü millî bir program yoktur. Siyaset bilgisi onlara göre  &quot;idarei maslahat&quot; tır. En büyük zekâ, köylü kurnazlığı ile karşısındakini kısa bir süre için aldatabilmektir. Bir  tehlikeyi iki üç yıl geriye atmak bir zaferdir. Oysa ki Türkiye'de ne istediğini bilen bir zümre vardır. Bu zümre  Türkçülerdir ve bütün Türklerin tek devlet halinde birleşmesini istedikleri için, yerine ve zamanına göre  maceracılık, emperyalistlik, faşistlik ve kafatasçılıkla suçlanmaktadırlar.<br/>
<br/>
		Küçük ve zayıf Yunanistan kurulduğu günden beri Megalo İdea yani Bizans İmparatorluğunun diriltilmesi  düşüncesinin ardında koşarken, dağınık ve geri Arap İran Körfezinden Atlas Denizine kadar Arap Birliği  isteğinin arkasında iken, Afrika'nın eni çelimsiz devletleri kendilerine göre birer dış hedef gözetirken,  geçmişin nice büyüklüklerinin mirasçısı olan Türk milleti millî bir ülkü gütmekten alıkonuyor ve bunu dış  düşmanlar değil, Türk aydını olarak bilinen bir güruh yapıyor.<br/>
<br/>
		Bu uyuşuk güruh siyasî bir paratoner olan &quot;yurtta barış, cihanda barış&quot; formülünü bir hayat prensibi diye<br/>
<br/>
		benimsemek istiyor.<br/>
<br/>
		Peki ama senin dışarıda gözün yok diye başkalarının da sende gözü olmayacak mı sanıyorsun budala? İşte  örnekleri ortada: Sen uyuşuk uyuşuk oturduğun için, milletine dış hedef göstermediğin için başkaları seni dış  hedef olarak gösteriyor ve Kıbrıs'tan sonra sıranın İmroz'a, İstanbul'a ve Ege'ye geleceğini açıkça  söylemekten çekinmiyor.<br/>
<br/>
		Türkçüler, millî ülkünün temsilcisi olan kimselerdir. Bu türlü temsilcilikler demokratik seçimle değil,  düşünceyi ileri sürmekle, onu savunmakla, uğrunda fedakârlığa, hatta belâya katlanmakla elde edilir. Bu  temsilcilerin vergi kaçıran tüccarla, yalan söyleyen politikacı ile, satılık kalem sahipleriyle bir tutulmaya  tahammülleri yoktur.<br/>
<br/>
		Türkçülere: &quot;Milliyetçilik sizin tekelinizde mi?&quot; diye sık sık sorulmuştur. Elbette öyledir. Herkes milliyetçi  olsaydı, Türkiye bugünkü güç şartlar içinde bocalamazdı. Parti kavgaları, sınıf düşmanlıkları, kazanç ve kâr  davaları tabiidir ki milliyetçilik olamaz. Bunlar bir milleti ancak batmaya götürür. Hele kelime kavramlarının  alabildiğine kötüye kullanıldığı çağımızda, Türkçülük düşmanlarının &quot;biz Türkçüler&quot; diye yazı yazdığı, Moskova  uşaklarının milliyetçilikten dem vurduğu günümüzde Türkçülük elbette küçük bir zümrenin tekelinde olacak  ve Türkçülük olunca da en sarmal son ç olarak ister istemem ırkçılığa gidilecektir. Bu ırkçılık birtakım şarlatan  maskaraların iler sürdüğü gibi kafa ölçmek, kan tahlil etmek,yedi ata saymakla ilgili değildir. Irkçılık kan ve  ırka dayanmakla beraber Türklük şuurunda olmak, yabancı bir ırkın şuuruna sahip çıkmamak davasıdır.<br/>
<br/>
		Türkçülerin iç davası olan ırkçılık, Türkiye'nin kaderine Türklerin hakim olması, kilit noktalarında Türklerin  bulunması ilkesidir. Birinci Cihan Savaşında, Osmanlı ordusundaki Arap ırkından subayların nasıl ihanet  ettiğini okumak, o savaşlarda bulunanlardan dinlemek aklı başında olanlar için ebediyen unutulmayacak bir  derstir. Balkan Savaşında Arnavutların Cihan Savaşında Arapların bu topyekûn ihanetini gördükten sonra ve  Arapların Türkiye den bir Hatay isteği varken Türkiye'nin yerli Fellâhlarını Harp Okuluna alarak subay  yetiştirmek, Mülkiyeden çıkararak vali yapmak, parti listelerinden mebus seçerek Bakanlığa getirmek doğru  mudur, değil midir?<br/>
<br/>
		Bugün Türkiye'de bir kürtlük ve kürtçülük akımı varken ve bunlar sıkı yönetim mahkemelerine kadar  götürülmüşken bunları mebus veya senatör yapmak, bunları memleketin kilit noktalarına getirmek doğru  mudur?<br/>
<br/>
		Türkçüler, Osmanlı İmparatorluğunun çöküşünde Türk olmayanların ihanetlerinin en büyük rol oynadığını  bilmekten doğan bir şuurla devlet makinesinin başında bunlardan kimsenin bulunmamasını ister. Bir insanın  sadık mı, hain mi olduğunu kestirmeye tabiî imkan yoktur. Fakat o insan Türk topraklarında iddiası olan bir  cemaate mensupsa ihanet etmesi daima ihtimal içindedir. Bu sebeple onu kilit noktası getirmek, gaflet,  hamakat ve ihanetten başka bir şey değildir.<br/>
<br/>
		Türkçülerin dış prensibi bütün Türklerin birleşmesidir. Dışarıdaki Türklerin kaderiyle ilgimizi kesmenin bize  hiç bir güvenlik sağlamadığı son otuz yılın tecrübesiyle belli oldu. Irkdaşlarının yok edilmesine göz yuman bir  millet zaten yok olmaya mahkûmdur ve buna layıktır. Milletleri millet yapan, uğrunda ölecekleri yüksek<br/>
<br/>
		ilkelere bağlanmış olmalarıdır. Bugünkü kuşaklar neye, hangi ülküye, nasıl bir düşünceye bağlanmıştır?<br/>
<br/>
		Sağdan sola her topluluk tarafından sözde benimsenen Atatürkçülük genç kuşakları heyecanlandıracak bir  ülkü müdür? Atatürkçülük denen nesne bir ilâç, bir panzehirdir. Hastalanmış veya zehirlenmiş bir ülkü  değildir. Ülkü bir milleti iliklerine kadar heyecanla sarsan düşünce demektir. Uğrunda kanların ve canların  harcandığı bir inançtır.<br/>
<br/>
		Irkçılık ve Turancılıktan katışma olan Türkçülük bu milleti heyecanla birleştirip yeniden büyük devlet  durumuna getirecek ilke olduğu için yürütücü kuvvettir. Başka her düşünce, bugün piyasada olan her ilke,  her inanç, her doktrin bölücü, dağıtıcı, üstelik de yabancı köklüdür.<br/>
<br/>
		Birleştirici, yürütücü, kalkındırıcı olan yalnız Türkçülüktür. Dışardan gelmemiş olan, millî ürün olan  Türkçülük...<br/>
<br/>
		Bundan dolayıdır ki biz ne istediğimiz biliyoruz. Mütareke yıllarında kurtuluş yolu olarak Bolşevikliği yahut  Amerikan mandasını gören soysuzlaşmış aydınlar gibi, bugün de yine Moskova veya Amerika'ya yüz  döndürmüş olan soysuz aydınlarla Türkiye'nin kurtuluş davası yürütülemez. Didişmelerini yalan ve iftira  kampanyasıyla yapan siyasî partilerden ise hiçbir hayır yoktur. Oy toplamak için kürt şeyhlerine yahut İmroz  Rumlarına taviz vermenin bir vatan ihaneti olduğunu anlamaktan âciz a ağılıkların millet kaderinde söz sahibi  olması korkunç bir felâkettir.<br/>
<br/>
		Atatürk'ün &quot;Türk milleti, başına geçireceği insanların kanındaki cevheri asliye dikkat etmelidir&quot; sözü açık  anlamı ile &quot;Türk ırkından olmayanları başına geçirme&quot; demektir. Bu söz mücerret bir övünme veya şatafat  değil, acı denemelerden doğmuş bir gerçek, yabancı soyluların getirdiği felâketlerden alınmış bir derstir.  Bunu Atatürkçü geçinip de Türkçülük düşmanlığı yapanları uyarmak için hatırlatıyorum. Yoksa Atatürk bunu  söylememiş olsaydı biz yine ırkçı olacaktık. Aklımız büyük olaylardan ders almayı emrettiği; tarih kendi  derslerinden faydalanmayanları bağışlamadığı için ve en sonra yüzyılların gerisinden gelip bize şeref veren  millî şuur ve gururumuz böyle gerektirdiği için ırkçı olacaktık.<br/>
<br/>
		Şeref meselesine önem vermemiş toplumların sonu kölelik ve hayvanlıktır. Çünkü şeref yalnız insanlarda  olan bir duygudur.<br/>
<br/>
		Irkçı değil misin? Irkçılığa düşman mısın? Öyleyse sen günün birinde Atenagoras'ı Türkiye Cumhurbaşkanı  görmekte sakınca bulmazsın. Belki de Batı Hıristiyan dünyasının sevgisini ve yardımını kazanırız diye  düşünürsün.<br/>
<br/>
		Sen bir Yahudi sarrafın maliye bakanı olmasına da ses çıkarmazsın. Kendi kesesini doldurmasına ve İsrail'e  transferler yapmasına rağmen bütçeyi kabartacağı için sevinç bile duyarsın. Hattâ kürt devleti kurmak için  bunca Türk'ün kanına giren Şeyh Said'in torunlarından birinin başbakan veya devlet bakanı olmasına da ses  çıkarmazsın.<br/>
<br/>
		Sen yalnız Türkçülüğe karşı, çıkar, Türk ırkçılığını yerer, Turancılığa düşmanlık edersin. Çünkü sen ya Türk  ırkına yüzyıllarca kölelik etmiş bir milletin mensubu yahut da beyni işlemeyen, yobazlaşmış, okuduğunu  sindirememiş bir budalasın.<br/>
<br/>
		Ötüken, 15 Şubat 1086, Sayı: 26<br/>
<br/>
		<b>TÜRK HALKI DEĞİLİZ, TÜRK MİLLETİYİZ</b><br/>
<br/>
		Uzmanlar, yeryüzünde insanların 500.000 yıldan belki de daha eskiden beri var olduğunu söylüyor. Fakat  insanların tarih sahnesine girmesi dört beş bin yıllık bir meseledir.<br/>
<br/>
		İnsanlık durmaksızın ilerleyerek bugünkü durumuna gelmiş, tarih öncesindeki ırkların türlü nispetlerde  birbiriyle karışmasından bugünkü ırklar doğmuş, ırklar da yine türlü sebeplerle parçalanarak günümüzün  milletlerini meydana getirmişlerdir.<br/>
<br/>
		Bu söylediğim, insanlık tarihinin ana çizgisidir.<br/>
<br/>
		İnsan zekâsının gelişmesi ölçüsünde de madde ve mânâdaki her kavram için kelimeler bulunmuş, zamanla  kelimelerden başka kelimeler türemiş, bazı kelimeler anlamını değiştirmiş, bazıları unutulmuş veya  bırakılmış, yerine yenileri alınmış veya bulunmuştur.<br/>
<br/>
		İnsan olgunlaşmasının toplum hayatındaki son durağı &quot;millet&quot; ve &quot;devlet&quot; tir. Mil et&quot;, bağımsız yurdu olan  teşkilâtlı bir topluluktur. Asırların kuvvetli fikir akımı olan milliyetçilik bu kelimeden çıkar.<br/>
<br/>
		Son zamanlarda, solculardan başlayarak yavaş yavaş herkese, hatta resmî şahsiyetlere de yayılan bir tabirle  &quot;millet&quot; yerine &quot;halk&quot; kelimesinin kullanıldığını görüyoruz.<br/>
<br/>
		Komünistler &quot;millet&quot;i kabul etmedikleri için ve bu kelimeden ürkmeleri dolayısı ile &quot;halk&quot; kelimesini  kullanırlar. Aşırı sosyalistlerde de aynı eğilim vardır. Fakat bu iki kelime eş anlamda değildir.<br/>
<br/>
		Şemseddin Sami &quot;halk&quot; kelimesinin &quot;Kamus Türkî&quot; adlı mühim eserinde &quot;insanlar, cemiyeti beşeriyye, umum,  cemaat, güruh, kalabalık&quot; diye açıklar. Bu günün ebedî dilinde ise bu kelime &quot;milletin bir parçası&quot; yahut  &quot;aşağı tabakası&quot; yerine kullanılır, &quot;İstanbul halkı&quot; veya &quot;Orta Anadolu halkı&quot; dediğimiz zaman İstanbul'da  veya Orta Anadolu'da doğan yahut oralarda yaşayan insanlar anlaşılacağı gibi &quot;halktan bir adam&quot; deyiminde  de aydın olmayan, aşağı seviyede bulunan kimse kastedilir. Son zamanlarda sık sık görülen &quot;halk çocuğu&quot;,  &quot;halktan yetişme&quot;, tabirleri de aynı mânâdadır. Halk=millet demek olsaydı &quot;halktan yetişme&quot;, &quot;halk tabakası&quot;  sözlerine lüzum kalmazdı. Herkes zaten milletten yetişme olduğu için bu türlü sözler lüzumsuz olurdu.  Bundan başka &quot;halk&quot; yalnız o an için mevcut olan topluluktur. &quot;Millet&quot; ise her üç zamanda da vardır ve  &quot;millet&quot; bir &quot;var olma şuuru&quot;nun da ifadesidir.<br/>
<br/>
		Kanunların ruhunda da bu iki kelimenin ayrılığı şiddetli göze çarpar. Kanun koyucusu millete hakareti ceza  tehdidi altına almıştır. Halk için böyle bir tutum yoktur.<br/>
<br/>
		Türkiye'deki insanlar &quot;Türkiye halkı&quot; olarak alındığı zaman yalnız çalışıp kazanan, şuraya buraya giden, oturan  veya eğlenen bir yığın akla gelir..<br/>
<br/>
		Aynı insanlar &quot;Türk milleti&quot; olarak ele alınınca geçmiş yüzyıllardan kopup gelen, zafer ve kültür yaratıcısı olan,  gelecek için ülküsü bulunan, bunun için savaşa varıncaya kadar her fedakârlığı göze alan güçlü bir topluluk  söz konusudur.<br/>
<br/>
		Komünistler, milletlere &quot;yığın&quot; diyemedikleri için &quot;halk&quot; diyorlar. Onlar için insanlar ham madde yığınından  başka bir şey değildir. İran'daki komünist partisinin adı olan &quot;Tûde&quot; Farsçada &quot;yığın&quot; demektir. Bizdeki  komünistler de bir zamanlar &quot;Yığın&quot; adında bir dergi çıkarmışlardı.<br/>
<br/>
		Komünist Çin'de yüz milyonlarca insanın Mao'nun sözlerini gece gündüz ezberlemeye zorlanması milletleri  yığın, hatta sürü gibi görmenin bir şeklidir.<br/>
<br/>
		Çünkü halk şuursuzdur. Baştaki zorbalar neyi telkin ederse onu körü körüne yapar. Böylece İktisadî bir takım  başarılar sağlanır: yollar yapılır, kanallar açılır, ağaçlar dikilir, ırmakların yatağı derinleştirilir ve bunları  yaparken halk sürüsünden milyonlarca insanın ölmesine ehemmiyet verilmez.<br/>
<br/>
		Millet ise şuurludur. Neyi, ne için yaptığını bilir. Halk, arkasında makineli tü ekler işlediği için savaşta ileri  yürür. Millet bir görev yaptığına inanarak ateşe atılır. Yaradılıştan cesur olmasa bile sırf haysiyet ve utanç  duyguları yüzünden ölüme doğru gitmekten çekinmez.<br/>
<br/>
		Resmî bildirilerde sık sık görülen &quot;halklarımız arasındaki geleneksel dostluk...&quot; gibi tabirleri Türk Dışişleri  Bakanları kaldırmalı, bunun yerine &quot;milletlerimiz&quot; kelimesini koymalıdır. Milletin bir pasaport meselesi  olmadığı kafalara iyice sokulmalıdır.<br/>
<br/>
		Türk milleti nedir, kimler Türk'tür diye sorulacak.<br/>
<br/>
		Türk milleti, Türk kökünden gelenlerle Türk kökünden gelmiş olanlar kadar Türkleşmiş kimselerden meydana  gelen topluluktur.<br/>
<br/>
		Türkler, Polonya Türkleri gibi tek tük istisnalarla evlerinde Türkçe konuşan, anadili Türkçe olan insanlardır.  Şuuraltında veya duygularının gizli yönünde başka bir ırkın şuur ve özleyişini taşımayan kimselerdir..  Türkçülere yedi, hatta yirmi kuşak ilerisine kadar soy kütüğü arayan kimseler diye iftira ediliyor.  Tatbik kabiliyeti ve araştırma imkânı olmayan bu gibi safsatalar ancak Moskofçuların ve başka<br/>
<br/>
		düşmanların uydurmasından ibarettir. Her zaman verdiğimiz örnekleri yine tekrarlayalım: En büyük  Türkler'den biri olan Yıldırım Bayazıd'ın anası Türk değildi. Hangi Türkçü onu Türklük kadrosundan çıkarmıştır  veya çıkarabilir? İstiklâl Marşı şairi Mehmed Akif in babası Arnavut, ülküsü de Türkçülüğe aykırı olan  ümmetçilik olduğu halde hangi Türkçü Mehmed Akif için Türk değildir demiştir?<br/>
<br/>
		Mesele Yıldırım Bayazıd veya MehmedAkif kadar Türk olabilmektedir. Bir millette millî ruh yükseklerde olduğu  zaman onların arasına karışan yabancıların hiçbir tesiri olmaz. Millî ruh, herhangi bir yabancılığı eritir. Fakat  millî ruh arıklayınca, yabancılara karşı hayranlık başlayınca her şey allak bullak olur. Milliyet inkâr edilir.  İnsanlıkla hiçbir ilgisi olmayan çıkarcılar insaniyetçi kesiliverir.<br/>
<br/>
		Her türlü konfor ve rahat içinde yaşayan milyoner çocukları, bu konfor ve rahatın zerresini bile feda  edemeyecek oldukları halde komünist olur. Komünizm uygulanırsa ne o yiyeceği, ne o evi, rahatı, parayı,  arabayı bulamayacağını, işçi haline geleceğini düşünemeyecek kadar ahmaklaşır.<br/>
<br/>
		Millet olmama sonuçlarından biri de başka milletlere göre birçok özellikleri olmak, onlardan ayrılmak, onlara  benzememek, bazen onların zıddı olmaktır, Bu benzemeyiş ve ayrılış maddî ve manevî yönlerdedir,  Milletlerin ses tonundan konuşma şekline, sevdiği, ve sevmediği şeylere, davranışlarına kadar birçok şeyleri  birbirinden ayrıdır. Sevinç ve şaşkınlığın ifadesi bile her millette başka başkadır. Sözün kısası milletler  birbirine benzemez. Birinin ak dediğine öteki kara der.<br/>
<br/>
		Milletler binlerce yılın geliştirip şekillendirdiği sosyal varlıklardır. Bunları ortadan, kaldırarak insanları kardeş  yapmak, birleştirmek, tek devlet haline getirmek, devletleri kaldırıp insanları devletsiz bir birlik yapmak  Haşan Sabbâh müritlerine yakışır rüyalardır. Tabiatta bîr yandan birleşme, bir yandan bölünme olduğu gibi  sosyal hayatın kanunlarında da hem birleşme, hem parçalanma aynen mevcuttur, İnsanlık tarihine kısa bir  göz atış bu birleşme ve ayrılmaların düzinelerle örneğini verir.<br/>
<br/>
		Şimdi, insanlığın son merhalesi olan şuurlu, inançlı ve istekli &quot;millet&quot; dururken onu kaldırıp yerine şuursuz,  her kalıba girmeye elverişli, ham madde halindeki &quot;halk&quot;ı k ymakta ne mânâ var?<br/>
<br/>
		Bu sözlerime karşı hemen Atatürk kalkanıyla karşımıza dikileceklerini, &quot;öyle ise Atatürk kurduğu partiye ne  diye Halk Partisi&quot; dedi diye soracaklarını biliyoruz.<br/>
<br/>
		Atatürk, Halk Partisini kurarken komünistlerin sinsi maks tları henüz anlaşılmamıştı. Milletleri ortadan  kaldırmak için halk kelimesini kullanacakları bilinmiyordu. Atatürk &quot;halk&quot; demekle edebî dildeki mânâyı  kastetmiş, milletin geri kalmış tabakalarını düşünmüştü. Partisiyle bunları kalkındırmayı amaç edinmiştir.<br/>
<br/>
		Sözün kısası: Biz çobandan bilgine kadar bir bütün halinde Türk milletiyiz. Türk milleti siyasî sınırlarla  ölçüştürülmesine imkân olmayan, Adalar Denizi'nden ve Tuna'dan Altaylar'ın ötesine kadar uzanan geniş  dünyada yaşayan yaratıcı millettir. Bu köklü millet, bir takım maskaraların tabirleri ve taktikleriyle, dillerinin  zorla değiştirilmesiyle ve bozulmasıyla, yurtlarından sürgün edilmekle bölünmez, yok olmaz.<br/>
<br/>
		Sürülseler de, dilleri bozulup değiştirilse de günün birinde yeni bir Bozkurt doğup Türkelleri'ni kurt başlı  sancak altında birleştirir, değişen lehçeleri tek bir ebedî Türkçe haline sokar, Türk'ten boşaltılan Türk  ülkelerini Türkler'le doldurur. Yoksul budunu bay kılar, azlık milleti çok eder, geri kalmışı en ileri ve üstün  seviyeye ulaştırarak tarihin önüne geçilmez zaruretini gerçekleştirir.<br/>
<br/>
		Ötüken, 1969, Sayfa: 1(61)<br/>
<br/>
		<b>HÜRRİYET SARHOŞLUĞU </b>1961 Anayasasının temel hak ve hürriyetlere ait bir 11. maddesi vardır ki, korkunç  bir şeydir ve ne gariptir ki, bu madde değiştirilmesin diye inatla direnenler var.<br/>
<br/>
		11. madde şudur:<br/>
<br/>
		Temel hak ve hürriyetler anayasanın özüne ve ruhuna uygun olarak ancak kanunla sınırlanabilir. Kanun,  kamu yararı, genel ahlâk, kamu düzeni, sosyal adalet ve millî güvenlik gibi sebeplerle de olsa, bir hakkın ve  hürriyetin özüne dokunamaz.<br/>
<br/>
		Demek, insanın temel hakları denen &quot;özgürlükler!&quot; o kadar mühim ki, devlet buna kamu yararlan için  dokunamıyor.<br/>
<br/>
		Hatta genel ahlâk için de dokunamıyor.<br/>
<br/>
		Hatta kamu düzenini sağlamak için de dokunamıyor.<br/>
<br/>
		Hatta sosyal adalet için de dokunamıyor. Ve hatta, millî güvenlik için de dokunamıyor.<br/>
<br/>
		Yani fertlerin hürriyetleri,millî güvenlikle çatıştığı zaman millî güvenlik feda ediliyor; fert hürriyeti sağlanıyor.<br/>
<br/>
		Böyle bir mantık dünyanın hiçbir yerinde görülemez. Buna dense dense hürriyet sarhoşluğu denebilir.  Sarhoşluğun sonuçları da meydanda...<br/>
<br/>
		Hele bu maddenin değiştirilmemesi için en çok inat eden İsmet İnönü'nün bu davranışına şaşmamak  mümkün değildir. Sanki, kendi iktidar ağında insan haklarına, vatandaş hürriyetine pek saygı göstermiş, ömrü  boyunca hürriyet ve hak havarisi olmuş da, hürriyetler kısıtlanırken gönülden üzülmüş gibi direnmesi  şaşılacak, be ki de gülünecek bir harekettir.<br/>
<br/>
		Zonguldak ve civar illerdeki vatandaşların kömür ocaklarında zorla çalıştırılması, kan dâvası güden ailelerin  bütün fertlerinin zorla başka illere sürülmesi, Şeyh Sait isyanından sonra doğudaki pek çok ailenin topyekûn  batıya göçürülmesi, birkaç müzevir namussuzun telkini ile Türkçülerin tutuklanıp boşu boşuna bir buçuk yıl<br/>
<br/>
		hapiste kalması hep onun zamanında olmuştu.<br/>
<br/>
		Bundan başka &quot;Takriri Sükûn Kanunu&quot;, &quot;Tedbirler Kanunu&quot; gibi anayasaya aykırı ve hürriyetleri sınırlayıcı  kanunlar da İsmet Paşa'nın buluşudur. Şimdi bütün bunları unutarak hürriyet bayrağını açmak, aşırı  hürriyette direnmek, akrep yuvalarının savunmasını yapmak cidden bir fâciai mudhike oluyor.<br/>
<br/>
		O kanunlar zaruretti denecek. Bugün daha şiddetli zaruretler ayan beyan ortada değil mi? &quot;Irkçı- Turancı&quot;  denen Türkçüler ne banka soymuş, ne adam öldürmüş, ne devlet düzenini değiştirmeye kalkmış, hatta ne de  en küçük bir suç işlemişti. Onlar komünizm tehlikesine dikkati çekmişlerdi. Yüzde yüz haklı oldukları da pek  çabuk anlaşılmıştı. Bugün İnönü'nün tesâhüb eder görüldüğü idam cefaları verilirse müdahalede  bulunacağını imâ ettiği (*) komünistler (banka soygunlarını, anarşist propagandalarını, İsrail konsolosunu  (*) Komünistlerin idamına muhalefet edeceğini söyleyen İnönü, Adnan Menderes'in idamına seyirci  kalmıştır. &quot;Time&quot; dergisinin 22 Eylül 1961 tarihli sayısının 25. sayfasında, o zamanki, Hindistan elçisi Atal'ın  İsmet İnönü'ye başvurarak nüfuzunu kullanmak suretiyle idamları durdurmasını teklif ettiği, fakat İsmet  İnönü'nün bunu reddettiği yazılıdır.<br/>
<br/>
		1961 Anayasası Türk milletine iyi bir düzen getiremedi. Suç anayasada değil, onu uygulamasını bilmeyen  hükümettedir demek doğru değil. Polis üniversiteye giremez diye tepinen hain profesörler anayasaya  dayanıyordu. Ordunun desteği ve iradesiyle, olağanüstü yetkilerle iktidara gelen Nihat Erim hükümeti de iyi  niyetine ve azmine rağmen o anayasa ile işleri yürütemeyip sıkıyönetim ilân etmek zorunda kaldı ve  anayasanın değiştirilmesi işine girişti.<br/>
<br/>
		Yürürlükteki, anayasa, hukuk profesörü olan Başbakan Nihat Erim'in ifadesine göre dünyanın en hür  anayasalarından biridir ve bizim için lüksten başka bir şey değildir. Komünizmi serbest bırakan ülkelerin  anayasalarında bile bu kadar hürriyet yoktur.<br/>
<br/>
		Hürriyet, müeyyide olmadığı zaman çabuk yozlaşan, kötü e kullanılmaya çok elverişli bir şeydir. Netekim  Türkiye'de böyle olmuş, disiplin diye bir şey kalmamış, âdi ve siyasî suçlar hızla çoğalarak ve cezasız kalarak  memleketi uçurumun kıyısına kadar getirmiştir.<br/>
<br/>
		öldürmelerini bir yana bırakalım), devletin silâhlı kuvvetleriyle beton duvarların arkasına sığınarak saatlerce  ateş teatisinde bulunmuşlardır. Yurtta komünist rejim kurmak istedikleri anlaşılmıştır. Askerî kuvvetler  arasına da sızmışlardır. Dışardan destek gördüklerini Başbakan kaç defa açıklamıştır.<br/>
<br/>
		Durum bu iken İnönü hâlâ aşırı sağ dediği Nurcuları ve yobazları komünizmden daha tehlikeli görmekte  yahut öyle görünmektedir.<br/>
<br/>
		Nurcularla yobazlar beyni donmuş zavallılardır. Onları tank ve topla silâhlandırıp &quot;haydi, Türkiye'yi zaptedin&quot;  deseler yine bir şey yapamazlar. Savaşın en ateşli zamanında hepsi birden namaza durup tutsak düşerler.<br/>
<br/>
		Kendilerini destekleyen dış kuvvet de bizzat himmete muhtaç zavallı Arap devletleridir.<br/>
<br/>
		Fakat komünistler öyle mi? Yüz yıldır bütün dünyaya yayılıp teşkilâtlanmış, Rusya'dan sonra Çin gibi büyük ve  Doğu Avrupa ülkeleri gibi orta veya küçük birkaç ülkede zorla veya hileyle iş başına gelmiş, eski, Amerikan  cumhurbaşkanlarından birinin yardımcısını Stalin'in ajanı yapacak ve atom sırlarım çalacak kadar başarı  göstermiş bir tehlikedir. Bu tehlikenin en tesirli tarafı kozmopolit ve beynelmilelci yani hümanist  gözükmeğidir. Her ne kadar komünizmin, Moskof ve Çin emperyalizmi olduğu artık anlaşılmışsa da  dünyadaki, milyonlarca budala ve Türkiye'deki, birçok devşirme döküntüsünü aldatmaya ve kullanmaya  devam etmektedir.<br/>
<br/>
		1961 anayasasının getirdiği aşırı hürriyetler komünizmin gelişmesine çok elverişli bir ortam yaratmıştır.  Türkiye İşçi Partisi adıyla bir komünist partisi kurulmuş, bu par tinin son başkam Türkiye haklarından  bahsetmiş, kendisine bunun ne demek olduğu sorulunca &quot;doğuda Kürt vatandaşlarımız yok mu&quot; diye cevap  vermiştir.<br/>
<br/>
		Sıkıyönetime kadar her gün devam eden grevler, üniversite olayları memlekette düzen bırakmamıştı.  Fertlerin grev ve toplantı hakları kısıtlanırsa düzenin sağlanacağı belliydi. Artık &quot;özgürlük&quot; var diye  üniversitelere beynelmilel serserilerin resimleri asılamayacak, rektör ve dekan odaları işgal olunamayacak,  profesörler tahkir edilemeyecek, trafik durdurulamayacaktı.<br/>
<br/>
		Bu çirkin davranışlar, gerçekten masum haklar olsa bile mademki, toplumun düzenini bozuyordu, kaldırılması  lâzımdı.<br/>
<br/>
		Orgenerallerin muhtırası bu büyük ihtiyacın, son anlarda başvurulmuş tedb rinden başka bir şey değildi.  Türkiye'nin yaşaması için insan hakları denen lüzumsuz hürriyetlerden bazılarının kaldırılması gerekiyordu.  Fakat hürriyet havarisi İsmet İnönü karşı çıkıp 11. maddeyi savundu.<br/>
<br/>
		12 yıl devlet başkanlığı, ondan daha fazla yıl başbakanlık yapmış bir kimsenin, kendi zamanında devlet  selâmeti adına istiklâl mahkemeleri kurulup insanların asıldığına şahit olmuş bir devlet adamının bu çıkış ad  vermek çok güçtür.<br/>
<br/>
		İsmet İnönü Takriri Sükûn ve Tedbirler Kanunundan başka tabiî senatörlük, gibi dünya tarihinde eşi  bulunmayan bir garibeyi de icad etmiş, kişidir. Yani memlekette, zahiri de olsa, düzen kurulsun diye kanun  dişi bir müesseseyi kanunlaştırmak marifetini göstermiştir. Peki, şimdi, düzenin kurulması için bazı lüzumsuz  hürriyetlerin kısıtlanmasıyla Türkiye batacakmış gibi neden telâş gösteriyor Hukuk Profesörü Nihat Erim,  Alman anayasasında hürriyeti kısıcı çok şeyler olduğunu yetkili ağızla söyledikten sonra İnönü hâlâ ne diye  direniyor? Bu direnişin, komünistleri sevindirdiğinin farkında değil mi? Şu anda sıkıyönetim yürürlükte  olduğu için yoksun olduğumuz bazı &quot;özgürlükler&quot;den dolayı hiçbir şikâyetimiz yok. Hatta memleketin ancak  şimdi normal bir düzenle idare olunduğunu söylemek çok yerinde olur.<br/>
<br/>
		Ücreti artmayan işçi fabrikayı işgal edip milleti milyonlarca lira zarara sokacak, yahut sokaklara dökülüp<br/>
<br/>
		trafiği aksatacak, öğretmenler memur olduklarını unutup grev yapacak (çoğu zaten ders içinde de grevdedir  ya), Deniz Yolları İşletmesi'nin 900 lira aylıklı cahil çımacıları bunu az bulup 24 saat iş başı etmeyecek,  üniversiteliler &quot;eylem&quot; diye milyonluk âletleri kıracak, bir kısım hain profesörler bu öğrencileri sinsi sinsi  kışkırtıp derse girmek külfetinden kurtulacak... Fakat mukaddes insan hakları adına bunların hepsi sineye  çekilecek...<br/>
<br/>
		Böyle Türk devleti olmaz. Türk devleti çok sert disiplinli devlettir. Devlet disiplinini bozanlar, yasaya karşı  gelenler şiddetle cezalandırılır. Hürriyet diye maskaralıklara göz yumulmaz. Her yerde ve işte &quot;sıra&quot; ve &quot;saygı&quot;  hâkimdir. Şeriat düzeninin hâkim olduğu zamanlarda bile şeriat, devlet, düzenini bozmak istidadını  gösterince bir yana atılmıştı.<br/>
<br/>
		Bugün dünya bir fikir ve belki, de sinir buhranı geçiriyor. Hürriyet uğruna yapılmayan herze kalmamıştır. Seks  hürriyetleri insan denen &quot;eşrefi mahlûkat&quot;ı köpek derecesine indirmek üzeredir. İslâm çağının meczup  abdalları, kalenderleri gibi Batı'da da şimdi Hipiler,.Beatles'lar türemiş, İngiliz Kraliçesi bu heriflere asalet  payesi vermiştir.<br/>
<br/>
		Birçok solcu profesörün tutuklanması üzerine Ankara'daki, kara cübbelilerin yürüyüş yapmaya kalkması ve  Sıkıyönetimin dur demesi üzerine durması da aynı cinsten bir davranıştır. Profesör olmak akıl fukarası, hatta  hain olmaya mâni değildir, Bu ahmaklar yürüyüş yapacaklarına eser yazsalardı görevlerini yerine getirmiş  olurlardı. O kabiliyetleri olmadığı için kolay olan yürüyüşü tercih ettiler.<br/>
<br/>
		Ey hürriyet kahramanları! Neden, yürümediniz? İnançlı kişiler olsaydınız dur buyruğundan değil, süngüden  de korkmazdınız. Süngüye karşı yürüyüp ökeydiniz sîze inanmış kahramanlar denirdi. Şimdi ise sadece  maskara diye adlandırılıyorsunuz.<br/>
<br/>
		Haydi, diyelim ki, bu profesörler kendilerini allâmei cihan ve dâhii zaman sayıyor da dünyayı &quot;tüm  özgürlük&quot;le kurtaracaklarına inanıyor. Kendilerine; &quot;Korkma! Arkanda ben varım&quot; diyen ruhlar var. Ya İsmet  İnönü'ye ne diyelim?<br/>
<br/>
		Sen bütün siyasî hayatın boyunca, hürriyetleri sınırla, kıs, hatta kaldır; onra Türkiye'de silâhlı ayaklanmaların  olduğu, şehir eşkıyası denen komünistlerin belki, de üçte birinin henüz yakalanmadığı, başbakanın &quot;hâlâ  tehlike içindeyiz&quot; dediği bir devrede 11. maddenin savunmasını yap. Buna lâf kıtlığında asmalar budamak  derler.<br/>
<br/>
		Türkler haysiyetli yaşamak için aşın hürriyete muhtaç değildir.<br/>
<br/>
		Aşırı hürriyet, sonuç olarak ahlâka, geleneğe, millî mefahire, millî çıkara, millî güvenliğe zarar veren hürriyet  demektir.<br/>
<br/>
		İsmet İnönü hürriyettir diye Türk büyüklerine sövülüp sayılmasına razı mıdır? Biri çıksa da: &quot;Malazgird bir<br/>
<br/>
		vahşettir. Alp Arslan ve Romanos Diyogenis bu vahşeti idare etmiş iki, barbardır&quot; dese tasvib eder mi?  Eski, Fransa başbakanlarından Leon Bl m'un dediği gibi erkeklerin kız kardeşleriyle evlenmesinin ailelere  &quot;mutluluk&quot; sağlayacağını propaganda etmek için bir dernek kurulmasını doğru bulur mu?<br/>
<br/>
		Bir gazeteci devlet sırlarını elde edip gazetecilik görevidir diye bunları açıklasa bu hareketi hürriyeti kullanış  mı sayar, yoksa ihanet mi?<br/>
<br/>
		İnönü'nün en korktuğu şey geriye dönmek.. Fakat her geriye dönüş kötü değildir. Atatürk çağı  anayasasındaki, &quot;milliyetçi&quot; kelimesinin tekrar oraya konulusu bir geriye dönüş olur ama şahane bir geriye  dönüştür.<br/>
<br/>
		1961 anayasasını hazırlayanların hepsi sözde Atatürkçülüğü kimseye vermedikleri halde onun anayasasında  Türk devletinin milliyetçi olduğu hakkındaki, kelimeyi çıkarmakla hâtırasına ihanet etmişlerdir. Çünkü o,  ömrü boyunca, milliyetçi olduğunu tekrarlayıp durmuştur.<br/>
<br/>
		Günümüzde ise Türk aydınları iyice yozlaşarak ileri insan olmayı kozmopolit olmak mânâsında anlamaya  başladılar.<br/>
<br/>
		Nihat Erim kabinesinin anayasayı değiştirme çalışmaları sırasında parti başkanlarından yalnız ikisi, Turhan  Feyzioğlu ile Alparslan Türkeş yeni anayasasının milliyetçi karakterde olması gerektiğini söylediler.<br/>
<br/>
		1961 anayasasının 4 milyona karşı 6 milyon oyla kabul edildiği baklandaki, iddiaya inanmıyorum. Bu  anayasaya oy vermek için ben, belediyenin tuttuğu bir araba ile ve birçok kişiyle birlikte dağ başı denecek  kadar uzak bir yerde kurulmuş bir çadıra gittim. Çadırda bir kutu ve bir tek memur vardı.<br/>
<br/>
		Halbuki, her zaman oylarımızı kasaba içindeki, okulların bahçesinde verirdik. Bu oyların sayımı ve tasnifi  kimin kontrolünde yapıldı? Yalnız benim oy attığım kutu değil, bütün kutular kontrolsüzdü ve memurun  sütüne yahut aldığı direktife kalmıştı. Bu sebeple 1961 anayasasını millî tasvibe mazhar olmuş diye  düşünmek imkânsızdır. Zaten Millî Birlik Komitesi diktatörlüğü zamanında 10 milyon oy &quot;hayır&quot; çıksaydı ne  olacaktı? Sonuç değişecek miydi?<br/>
<br/>
		Şimdi başımızı kuma gömmekten vazgeçerek artık ciddiyetle bir anayasa hazırlamaya ve bunu yalnız batı  anayasalarının kopyası olarak değil, millî örfümüzü de düşünerek yapmaya bakalım. Bu sebeple anayasa işi  yalnız hukuk profesörlerinin değil, tarih ve sosyoloji bilginlerinin, hattâ psikiyatri uzmanlarının da katılmasıyla  yapılacak çağdaş bir eser olmalıdır. Tabiî, gerçek bilginleri kastediyorum. Unvanında &quot;ordinaryüs&quot; bulunan  kara cahilleri değil...<br/>
<br/>
		Sözde diktatörlüğü önlemek için cumhurbaşkanının üst üste iki, defa seçilememesi gibi mantıksız tedbirleri  bırakıp devlet başkam olmak sıfatı ile onun yetkilerim çoğaltalım. Yalnız başbakan seçmek ve kanunları bir  defa geri göndermek gibi hemen hiç mesabesinde olan cumhurbaşkanı haklarını çoğaltarak<br/>
<br/>
		Türk devlet başkanlarına yaraşır şekilde, uhranlı anlarda Meclîsi dağıtmak, olağanüstü tedbirler almak gibi  kanunî yetkiler Yerelim. Genelkurmay Başkanlarının ordu üstündeki, otoritesini çoğaltarak onun emekliye  ayırdığı subayların. Danıştay kararıyla yine göreve gelmesi gibi otorite kırıcı halleri önleyelim. Görev ve  yetkileri anayasada yazılı bir &quot;Araştırma Kurulu&quot; kurarak hızla gelişen bilim ve tekniğe adım uydurmanın  yollarını bulalım. Bir kurultay kurarak millî tarihimizin kadro ve çerçevesini, dilimizin gramer ve terim ulma  esaslarını hasırlamaya bakalım. Ve:<br/>
<br/>
		Aşırı hürriyetin, imparator kusurund bile anırıp yuvarlanmaktan çekinmeyen eşeklere mahsus olduğunu,  görünmem mürekkeple bütün kitapların başına yazalım...<br/>
<br/>
		Ötüken, 14 Eylül 1971, Sayı: 9<br/>
<br/>
		<b>HÜRRİYETİN SINIRLARI</b><br/>
<br/>
		Hürriyet ve demokrasi, eski rejimlerin baskısından ve çok defa bu baskıların keyfî oluşundan doğdu. Baskı  idareleri insan haysiyetine aykırı olduğu için insanlar, özellikle aydın kimseler bu rejimlere karşı geldi; bunun  sonunda hürriyet ve demokrasi rejimleri doğdu.<br/>
<br/>
		Sosyal bir gelişme ile bu rejimlere kavuşan ülkelerde hürriyetin ve demokrasinin kötüye kullanıldığı şimdiye  kadar pek görülmedi. Fakat sosyal merhaleleri geçmeden, sırf taklitle demokrat olan memleketlerde  hürriyetin de, demokrasinin de yozlaştığı inkâr olunmaz bir gerçektir.<br/>
<br/>
		Düşünce ve davranış hürriyetlerinin makul, haysiyetli ve başkalarına zarar verici olmaması icap eder. Fikir  hürriyeti vardır diye her sapık fikir ortaya pervasızca atılırsa bunun ne korkunç kargaşalıklara kadar varacağı  kestirilemez.<br/>
<br/>
		İngiltere'den sonra hürriyet ve demokrasinin anayurdu sayılan Fransa'da, Birinci Cihan savaşından sonraki  başbakanlardan Yahudi ve sosyalist Blum, toplumu temelinden sarsacak bir fikri, fikir hürriyeti adına ortaya  atmış, erkeklerin kız kardeşleriyle evlenmelerini teşvik etmişti.<br/>
<br/>
		Fikir olmasına bu da bir fikirdi. Tarihte de eski Mısır Firavunlarında görülmüş, fakat başka her insan  topluluğunda reddolunmuştu. Hele îslâmiyet'ten önceki Türklerde aynı oymak fertleri yakın akraba sayıldığı  için başka oymaktan kız almak mecburiyeti Türk türesinin baş ilkelerinden biri olmuştu.<br/>
<br/>
		Blum'un ortaya attığı fikrin ırk sağlığı bakımından olan büyük zararlarını şöyle bir tarafa atsak bile, binlerce  yıllık sosyal düzeni çökertip ahlâkî kargaşalığa yol açmaktan başka ne faydası olacaktı?<br/>
<br/>
		Belliydi ki bu herze, Fransız milletini bozup yıkmak için öne sürülmüştü. Bu t rlü fikir kepazelikleriyle bulanan  Fransızlar bunun yemişlerini 2. Cihan Savaşında devşirdi: Millî ülkü ile aşılanmış 800.000 Alman askeri,<br/>
<br/>
		Majino'nun arkasına gizlenmiş olan iki buçuk milyonluk Fransız ordusunu, hem Majino'yıı iki yerinden  delerek, hem de Belçika'dan inerek on, onbeş günde darmadağın etti. Fransız şerefi lekelendi. Çünkü Fransız  askerleri savaşmadılar. &quot;Ölmek mi? Kimin için ve ne için?&quot; sloganlarıyla sadece kaçtılar.<br/>
<br/>
		İnsanı hayvandan ayıran özellikler konuşma ve düşünmeden önce, fikri uğruna ölmesi ve utanmasıdır.  Utanma duygusu, ahlâkın, namusun ve şerefin temellerinden biridir. Bir toplumu yıkmak istiyor musun?  Önce ondaki utanma duygusunu kaldırmalısın. Bu iş, Türkiye'de yıllardan beri yapılmaktadır.<br/>
<br/>
		Birkaç yıl önce Kadeş gemisiyle Çanakkale Şehitler ni sözde ziyarete giden kızlı erkekli yüzlerce üniversitelinin  gemide ve karadaki rezilâne davranışları o zamanki gazete ve dergilere geçmiş, fotoğraflar yayınlanmış fakat  hiçbir kovuşturma yapılmadan hükümet tarafından örtbas edilmişti.<br/>
<br/>
		Şimdi de solcuların, sözde milliyetçilikle eğlenmek için şurada burada söyledikleri sözler millî duyguyu  şiddetle incitiyor. Mehmed Akif in, Çanakkale Şehitleri için yazdığı o eşsiz şiirin: &quot;Ey bu topraklar için toprağa  düşmüş asker&quot; mısraını söyledikten sonra buna &quot;ayağa kalk ve üstündeki tozları silkele&quot; herzesini eklemeleri  insan haysiyetsizliğinin ve şerefsizliğinin en büyük örneğinden başka bir şey değildir. Böyle bir düşüklüğe  çingenelerde bile rastlanamaz.<br/>
<br/>
		İnsanlar mizah ve şaka yapabilirler. Fakat bazı konular vardır ki onlar asla şakaya gelmez. Orada ciddî olmak  insanlık borcudur. Bayrakla alay edemezsin. Millî tarihle eğlenemezsin. Kuranı mizah konusu yapamazsın.  Aile namusunu hiçe sayamazsın. Bunlar millî mukaddesattandır. Millî mukaddesatı olmayan millet, millet  değil hayvan sürüşüdür.<br/>
<br/>
		Bayrak aslında bir kumaş parçasıdır ama bir millet onu sembol haline getirmiş ve uğrunda yüzyıllarca kan  dökmüştür. Bayrağa bez parçası diye baktıktan sonra her şeye bir kulp takmak, insanı insan yapan her  konuyu inkâr etmek mümkündür. Zaman zaman böyle inkarcılar çıkmıştır. Bunlar tımarhane dışında yaşayan  psikopatlardır. Kötülüğün savunmasını yapmak, iyiliğin ve ahlâkın savunulmasından çok kolay olduğu için  hanların sözlerinde adamın gözlerini kamaştıracak: bazı noktalar elbette vardır.<br/>
<br/>
		Bugün uzay çağında yaşamamıza rağmen insanlarda gerek geçmiş zamanlardan gelen, gerekse medeniyetin  yarattığı ruh hastalıklarından doğan gayrı tabiilikler gönüllere rahatsızlık verecek kadar çoktur. İnsanlar bir  fikre ve inanca bağlanmak zorundadır. Sarılacak düşünce ve inanç bulamayan insanların, tıpkı yemeklerindeki  kalsiyum eksikliğini duvar yalamakla gideren küçük çocuklar gibi, anormal düşüncelere ve inançlara  bağlanmasını tabiî karşılamak gerekir. Türk milletinin millî ülküsü olan<br/>
<br/>
		Türkçülüğe son elli yıldan beri hükümetler eliyle darbe indirilmeseydi, bu ülkü, bütün milletlerde olduğu gibi  beslenseydi bu günkü manevî huzursuzluk asla görülmeyecek; millet, düşman kamplarına ayrılmayacaktı.  Türkçülüğe vurulunca onun yerini maddî veya manevî mükâfatlar vaat eden komünizm, particilik, nurculuk,  Süleymancılık, ümmetçilik, masonluk, kozmopolitlik İdi. Bir de Kıbrıs davasının kritik günlerindeki şahane millî  birlik manzarasını düşünün. Bu manzara millî ülkünün bir milleti nasıl şahlandırdığına, nasıl güçlendirdiğine  en büyük tanıktır<br/>
<br/>
		Türkçülük itilip, Türkçülere faşist, kafatasçı falan denilmeye başlayınca Türkistan Türkleri dramını  umursamayanlar Lumumba'ya, Gevara'ya, Viyetnam'a destanlar yazmaya başladılar. Hattâ Türklüğü inkâr  ederek bizim, Hititler'in devamı olan, dil bakımından Türkleşmiş bir Anadolu milleti olduğumuzu iddia ettiler.  Bütün bu anormal davranışlar taraftar kazanıyordu. Çünkü milleti kenetleyen, tutkal eritilmişti.<br/>
<br/>
		Bu şartlar altında birisi çıksa da: &quot;Türkçe geri bir dildir. Bu dille yüksek bilim, felsefe ve edebiyat yapılamaz.  Onun için resmî dil olarak Fransızcayı kabul edelim&quot; deyip bir dernek kursa bu demeğin yüzlerce, belki  binlerce üye bulacağına hiç şüpheniz olmasın. Zaten 1932 yıllarında, şimdi ölmüş olan bir profesör, ortaya  böyle bir iddia atmıştı.<br/>
<br/>
		Son zamanlarda yurdumuzda görülen anormal davranışlardan biri de bir numaralı vatan Haini ve İslav  tohumu Nâzım Hikmetof Yoldaşı büyük şair ve büyük yurtsever olarak öne sürmek hususundaki gayretlerdir.  Turancıların sıkı yönetim, mahkemesindeki beraatini &quot;delil kifayetsizliği&quot; ne bağlayan akıllı kişilere göre bir  numaralı hainin vaktiyle giydiği hüküm adlî yanlışlık veya kasıttır.<br/>
<br/>
		Nâzım Hikmetof büyük bir yurtsevermiş...<br/>
<br/>
		Kendi vatanını Moskof'a peşkeş çekmenin adı yurtseverlik olduktan sonra dünyada güdülmeyecek iddia  kalmaz: Dünya dört köşedir. Şeyh Said isyanı büyük bir yurtseverlik ayaklanmasıdır. Hacıhüsrevli yankesici  Çingene karıları sosyal adaleti sağlayan fedakârlardır, v.b..<br/>
<br/>
		Yurtsever adam yurt dışına çıkınca kendi yurdu aleyhinde bulunmaz, beni Stalin yarattı demez, yabancı  soyadı almaz, radyolarda memleket aleyhine konuşmazdı, Daha önce de bir iki defa tekrarladığımız bu sözleri  yeniden söylemeye zorlayan sebep bir savcının Nâzım Hikmetof'u savunurken göklere çıkaran bir yazısı oldu:  Cumhuriyet gazetesinin 15 Mart 1968 tarihli sayısının &quot;Görüşler&quot; sayfasında &quot;Faruk Sükan'a Açık Mektup&quot;  başlığı ile ortaya çıkan bu yazıyı Koyulhisar Savası Şiar Yalçın adında bir vatandaş (ama ne vatandaş)  yazmıştır. Kanık Sükan'ın Millet Meclisindeki bütçe görüşmeleri sırasında, Türk hâkimleri tarafından mahkûm  edilmiş Nâzım Hikmeti hâlâ büyük bir Türk şairi sayıp saymadığını Çetin Altan'a sormasını konu olarak alan bu  açık mektup şu fikir incilerini ihtiva ediyor:<br/>
<br/>
		Nâzım Hikmet bir ideolojiye inanmış, namuslu ve vatanperver bir insandır. Bazı kişilerin gayretkeşlikleri  yüzünden haksız yere mahkûm edilmiş olduğu da yayınlanmış belgelerle sabittir. Bu itibarla, Nâzım Hikmeti  ideolojisinden ve mahkûmiyetinden dolayı tezyif etmeye, küçük düşürmeğe kimsenin hakkı yoktur. Olgun ve  kültürlü bir insansak kişiliğine hürmet etmemiz lâzımdır.<br/>
<br/>
		Farzı muhal olarak, Nâzım Hikmet'in kötü, ahlâksız bir insan, hattâ bir vatan haini olduğunu kabul edecek  olsak dahi, bu onun bütün medenî dünyaya ün salmış olan büyük şairlik vasfına zerre kadar halel getirmez.  Oscar Wilde, Rimbauve Verlaine birer homoseksüel, son ikisi belki birer serseri idiler. François Villon iki defa  idama mahkûm edilmiş bir haydut, bir katildi. Böyle olduğu halde İngiliz ve Fransız edebiyatının medarı  iftiharları olmaktan çıkmamışlardır, işte bu bakımdan da, Nâzım Hikmet hakkındaki sözlerini Faruk Sükan'ın  dirayetine yakıştıramadık.<br/>
<br/>
		Şahsî kanaatimize çekinmeden ifade edebiliriz ki Nâzım Hikmet yalnız Türkiye'nin değil, belki dünyanın  yetiştirdiği en büyük şairlerden biri ve son derece namuslu ve vatansever bir insandır.<br/>
<br/>
		Şiar Yalçın Koyulhisar C. Savası<br/>
<br/>
		Bir hukuk adamının bir vatan hainini vatansever diye övmesine söyleyecek söz bulamıyor, bu savcının,  üstüne aldığı konularda delilleri hangi mantıkla toplayacağını düşünmek bile istemiyoruz. Herhalde bu sava  hiç düşünmeden konuşuyor. Böyle olmasaydı Nâzım Hikmetof'u dünya edebiyatları çerçevesinde mütalaa  etmeye kalkmazdı. Acaba dünya edebiyatını ne kadar biliyor? Edebiyat Fakültesi mezunu olduğum halde  bunun hakkında ben bile bir şey bilmiyorum. Türk edebiyatına gelince acaba neler biliyor? Yoksa Türk  edebiyatı deyince Orhan Veli misilli birkaç zavallının tekerlemelerini mi kastediyor? Uygurlar ve  Karahanlılar'dan başlayarak Yahya Kemal'e kadar gelen ünlü Türk şairleri arasında kaç tanesini biliyor?  Bunları okusa anlayabilir mi? Acaba hangi edebiyat öğretmeninden feyz aldı?<br/>
<br/>
		Bir devlet memuru olan savcının bir bakana çıkış yaparken bir sayılı vatan hainini savunması kanun  bakımından suç değilse dünyada suç kalmıyor demektir. Bu türlü yazıları okuyup bunların cezasız kaldığını  gören Türk çocuklarını yarın nasıl birer vatandaş olacağını kestirmek güç değildir.<br/>
<br/>
		Nâzım Hikmetof'un başka bir savunulması da aşırı solcu yazarlardan İlhan Selçuk tarafından 19 Mart 1968  tarihli Cumhuriyet'te yapıldı: Yahudi asıllı Rus Bolşeviği Erenburg, hatıralarında komünizmin ilk yıllarını  anlatırken, Nâzım Hikmetof'tan da bahsetmiş ve Nâzım'ın, Stalin'in büstünü görmeye bile tahammül  edemediğini yazmış. Ohalde Nâzım Hikmetof'un &quot;beni Stalin yarattı&quot; demesi hakkındaki haber doğru  olamazmış.<br/>
<br/>
		Bu mantık karşısında da insan epsem kalıyor. Hiçbir vatan haini, hiçbir hırsız, hiçbir fahişe, anasından hain,  hırsız ve fahişe olarak doğmaz. Onların da çocukluk, ilk gençlik, hattâ belki de olgunluk çağlarına kadar geçen  namuslu bir hayatları olabilir. Fakat bu, onları, daha sonraki suçlarıyla hain, hırsız veya fahişe olmaktan  kurtaramaz. Nâzım Flikmetof, Moskova'daki ilk yıllarında, daha çok Marks ve Lenin'in tesirindeyken belki  Stalin'in büstüne sinirlenmiştir. Fakat sonra da pekâlâ &quot;beni Stalin yarattı&quot; demiştir. Bunu demeye de  mecburdu. Demeseydi daha ilk aylarında ya kalp sektesinden, ya da apandisit krizinden ölebilirdi.<br/>
<br/>
		Cihan Savaşının son yıllarında Nâzım Flikmetof bir Türk vatanseveriydi. Yaralı Flayalet diye de bir savaş sonu  manzumesi yazmıştı. Bunlara bakarak nasıl onun için milliyetçidir denemezse, Erenburg'un naklettiği olaya  göre de &quot;beni Stalin yarattı&quot; dememiştir diye iddia olunamaz.<br/>
<br/>
		Bütün bunlardan çıkan sonuç şudur: Bugünkü kanunlarımız hürriyetin ve demokrasinin kötüye  kullanılmasına, milletin zehirlenmesine engel olamayacak açıklıklarla malûldür. Atatürk Kanunu ile ona  hakaret etmek nasıl yasaklanmış ise yeni bir kanunla da vatan hainlerinin, ahlâksızlıkların, toplumu  soysuzlaştıracak şeylerin övülmesi yasak edilmeli ve bir &quot;Millî Kültürü ve Ahlâka Korumı Kanunu&quot;  çıkarılmalıdır. Öyle sanıyorum ki bu konuda iki büyük partiden başka CKMP, MP, GP de birleşerektam bir millî<br/>
<br/>
		birlik halinde ortaya bir eser çıkarabilirler.  Ötüken Nisan 1968, Salı: 52  <b>PROPAGANDA</b><br/>
<br/>
		Dünyadaki en masum fikirlerden tutunuz da en şeytanî akidelere kadar bütün mezhep ve mesleklerin  yayılması için propaganda şarttır. Birçok insan haklı ve yerinde buldukları fikirleri yaymak için propagandayı  açıkça yapmaktan çekinmezler. Bu, meşrudur. Flattâ devletler dahi bu işin ne kadar gerekli olduğunu takdir  ettiklerinden radyoları, sinemaları, basın ve yayını bu işe tahsis etmişlerdir.<br/>
<br/>
		Almanya'nın bir propaganda bakanlığı bile vardı.<br/>
<br/>
		Propaganda o kadar tesirlidir ki, hattâ bazen bu gayeye matuf olmayan şeyler bu neviden sonuçlar verdiği  için kanunlar bazı olayların gazetelerle alelade vukuat olarak neşrini dahi yasak etmiştir.<br/>
<br/>
		İntiharlarda olduğu gibi...<br/>
<br/>
		Propagandanın bu kadar müessir olduğu anlaşıldıktan sonra gayrimeşru, kanunlara karşı, hattâ milletin  varlığına karşı bile neler yapılabileceği akla gelir. Propaganda bin bir türlü şekilde, bin bir türlü vasıta ile  yapılabilir. Meselâ Türkiye'de komünizm ve Moskofluk lehinde propaganda mı yapılacak? İlk önce Rus  romanları tercüme ettirilir. Ucuz fiyatla satışa çıkarılır. Bu romanların muharrirleri için methiyeler yazılıp  göklere çıkarılır. Onların ölüm veya doğum yıllarında törenler, ayinler, jübileler yapılır. Yazıcılara karşı bir  sevgi yaratıldıktan sonra da tabiî, sıra yazıcının mensup olduğu millete gelir ve bu böylece gider...<br/>
<br/>
		Memleketimiz propagandaya değer vermesi bakımından olduğu kadar, menfî propagandaları sezip önlemek  yönünden de öteki memleketlerden çok geridir. Bununla beraber propagandanın değerini anlamış ve zayıf  da olsa propagandaya girişmiş bulunuyoruz. Fakat hayırlı maksatlarla yapılan propagandanın yanında, kötü  niyet ve hain hayallerini olgunlaştırmak isteyenlerin propagandasına daha çok hız verildiği, hattâ bu nevi  propagandanın bugün bile hızını hâlâ alamadığı, bazı acı hakikatlerle kendisini gösteriyor. Bilgisiz insanlar  arasında daha çok başarı gösterdiği birçok örneklerle sabit olmuş olan kızıl propaganda bizim yurdumuzda  kendisine bu son günlerde büsbütün başka bir saha ayırmış bulunuyor. Küçücük ve en masum yürekleri ve  beyinleri zehirlemek yolunda bir rota almış olan bu kızıl propaganda, menfî faaliyetini öyle ustaca yürütmüş  ve öyle elverişli bir duruma getirmiştir ki, bugün belki bu işe alet olanlar dahi ne yaptıklarının farkında  değildirler. Şimdi vereceğim tek, fakat kuvvetli örnek hem gafletimizi açığa vuracak, hem de menfî  propagandanın, eğer sistemli yapılırsa nelere başvurmak, nasıl uzak yollardan dolaşmak zorunda kalacağını,  fakat her şeye rağmen kendi yolunda başarılı bir adım atmak imkânını elde etmiş olacağını gösterir.<br/>
<br/>
		&quot;Doğan Kardeş&quot; adlı çocuk dergisi, Ankara devlet radyosunun da himmetiyle memlekette tutunmuş bir  dergidir. Son zamanlarda bu dergi &quot;Bu Toprağın Masalları&quot; adı altında, çocuklar için derlenmiş masallar  yayınlamaya başladı. Ne hayırlı, ne masum bir iş değil mi? Bu serinin birinci numarası olan &quot;Nar Tanesi&quot;nin  üzerinde Eflâtun Cem imzası var. Kitabı önce Ankara radyosu tavsiye etti. Ana ve babalar için güvenilen<br/>
<br/>
		salâhiyetli bir ağız... Arkadan Millî Eğitim Bakanlığı, Tebliğler Dergisinin 17 Şubat 1947 tarihli 421'inci  sayısında yeni bir tavsiyede bulundu. Bu tavsiyeyi aşağıya aynen alıyorum:<br/>
<br/>
		Cilt: 9 Sayı: 421 17.11.1947 Neşriyat Müd. Sayı: 1803 21/1/1947<br/>
<br/>
		Eflâtun Cem Güney tarafından yazılan ve Doğan Kardeş yayınlarından 3'üncüsünü teşkil eden &quot;Nar Tanesi&quot;  adlı kitabın ilkokullara tavsiyesi uygun görülmüştür. 50 kuruş fiyatla İstanbul Posta kutusu 2217 Beyoğlu  adresinden temin edilebilecek olan bu eserin tavsiyesini rica ederim.<br/>
<br/>
		Milli Eğitim Bakanı adına B. Kadırgan<br/>
<br/>
		Tabiî bu da çocuk velileri ve öğretmenler için güvenilecek ikinci bir resmî ağız ve imza. Esasen yüzdesi pek az  olan okur yazar ana babalar bile bu resmî tavsiyelerden sonra pek âlâ bu masum çocuk masalını çocuklarına  sevine sevine alabilirler. Hem de kitapların her şey gibi ateş pahası olduğu bu zamanda iyi baskı ve güzel  resimlerine rağmen 50 kuruş olan bu kitabı almak fazla bir külfet de değildir.<br/>
<br/>
		Şimdi, tesadüfen, bu iyi niyette derlenmiş ve Ankara radyosu ile Millî Eğitim Bakanlığı âlet edilerek  propagandası yapılmış olan kitabı şöyle bir karıştıralım. Dehşetten titremek, şaşkınlıktan bağırmamak ve bu  sinsi propagandaya bilmeyerek âlet olanlara kızmamak sizin de, bu satırları okuyanların da bilmem elinizden  gelecek midir? Bakın, kitabın 19'uncu sayfasından aldığım şu satırlara: &quot;Hey insan oğlu, insan oğlu! Sen  Allahın bol, insanın kıt yerinden geldin beni kurtardın. Seni sırtımda yedi yıl, yedi derya dolaştırsam gene  hakkını ödeyemem. Veren Allah ne muradın varsa versin. Ama ne olur, ne olmaz. Allahın işine pek  güvenilmez. Bazen kuyruğu ile oynar, bazen kulları ile...&quot;<br/>
<br/>
		Görüyor musunuz &quot;Bu toprağın masalları&quot; diye körpe beyinlere akıtılan zehiri? Bu toprağın sahiplerinin en  kutlu varlık diye tanıdıkları ve &quot;Tek&quot; bildikleri Allah bollaştırılarak kıymetten düşürülüyor. Sonra da kendisine  itimat caiz olmayan bu Allah kuyruğu ile oynuyor.<br/>
<br/>
		Ey bu toprak için Allah Allah diye bağırarak can verenlerin soyundan gelenler! Ey, dokuz asırdır Allah uğrunda  gaza edenlerin nesilleri!.. Körpe beyinleri yeni yeni uyanan yavrularımıza, bu kızıl düzenler ve dolanlarla,  Tanrı'nın ne yolda tahayyül ettirildiğini görüyorsunuz. Aldanmayın. Maksat Türk cemiyetinin temel  dayanaklarından biri olan Allah fikrini yıkmaktır. Allah düşüncesi, yurt ve millet;<br/>
<br/>
		sevgi, ahlâk duygusu ve aile bağları yıkıldıktan sonra geriye ne kalır? Her yabancı istilâyı kabule hazır,  hayvanlaşmış bir yığın.<br/>
<br/>
		Doğan Kardeş dergisinin, Türk çocuklarına niçin Tolstoy'dan 17 hikâyeyi tercüme ettirdiğini şimdi vuzuhla  anlıyoruz. Doğan Kardeş milliyetçi bir dergi olsaydı barışmaz düşmanımız Moskof'un, bizden doğu illerimizi<br/>
<br/>
		ve Boğazları isteyen Moskof'un kaba dilinden tercümelerle değil, Dede Korkut masallarıyla karşımıza çıkar,  tercüme lâzım olduğu zamanda da, İskandinav edebiyatlarına başvururdu.<br/>
<br/>
		Hiçbir Türk masalında Tanrı'ya saygısızlık edilemez. Hiçbir Türk köylüsü masal anlatırken Allah'ın kuyruklu  olduğundan bahsedemez. Bundan dolayı masalı hazırlayan Eflâtun Cem de, Doğan Kardeşin sahipleri olan  Vedat Nedim ve Ankara radyosunun meşhur Ayşe Ablası olan sayın Bayan Neriman Hilâl de mesuldür. Vedat  Nedim eski bir komünist olduğu için Tanrı'yı inkâr etse bile her hafta Türk çocuklarına nazikâne öğütler veren  Ayşe Ablanın bunu yapmaması âzım gelirdi.<br/>
<br/>
		Bizim elimizden yalnız ikaz geliyor. Türk ana babaları, eğer milliyetçi iseler, eğer Türk kalmak ve çocuklarını  da Türk yetiştirmek istiyorlarsa uyanık bulunmalıdırlar, hem de çok uyanık...<br/>
<br/>
		Altınışık, 15 Mart 1947, Cilt: 1, Sayı: 3<br/>
<br/>
		<b>KİRALIK SUBAYLAR</b><br/>
<br/>
		Bunlar ücretli askerler değil, Türk subaylarıdır. Yüksek Askerî Şûra'nın ordudaki teğmen ve yüzbaşı azlığına  çare bulmak üzere yedek subaylardan 5-25 yıllık süre ile sözleşmeli subay alması hakkındaki kararının bir  gazetedeki veriliş şeklidir.<br/>
<br/>
		İnsan kiralanmaz. Eşya ve hayvan kiralanır. Kiralık insan terkibi, toplumdaki sınıfların en aşağı ve bayağısı için,  en rezil ve alçağı için kullanılır: Kiralık kadın, kiralık katil gibi...<br/>
<br/>
		Sözleşmeli subaya kiralık demek için ya Türkçe'yi hiç bilmeyecek kadar geri zekâlı, yahut kasıtlı olmak  lâzımdır.<br/>
<br/>
		Âleme demokrasi ve hürriyet dersleri veren bir gazetenin 4 Şubat 1971 tarihli nüshasının ilk sayfasındaki şu  iri manşetli yazıya bakın:<br/>
<br/>
		Yüksek Askerî Şûra toplantısı bitti. Subay sıkıntısını gidermek için yedek subay kiralanacak.<br/>
<br/>
		Kiralık subay tabiri, beyinlerde subaylara karşı garip bir düşünce doğuracağı gibi sözleşme yapmak isteyenleri  az çok tereddüde sevk edecek, hepsinden fazla da ordunun manevî şahsiyetine bir darbe olacaktır.<br/>
<br/>
		Savcılar nerede? Millî Savunma Bakanı nerede? Ya orgeneraller nerede? Kiralık subay tabiri, bir sokak itinin  ağzından çıksa bile şahlanmak gerekirken bir gazetede yayınlandığı halde bu susuş neden?<br/>
<br/>
		Düzinelerle general ve amiral dururken subaylığın şerefini savunmak bize mi düşecekti?<br/>
<br/>
		Bu manşeti oraya koyanlardan Türk ordusuna tarziye bekliyoruz. Aksi halde onlardan ciddî olarak  şüphelenmekte haklı olacağız. Millî değerleri gözden düşürmek böyle ufacık kelimelerle yapılır. Acaba  subayları gözden düşürmek mi istiyorlar?<br/>
<br/>
		Kiralık kadın, kiralık katil, kiralık kalem, kiralık gazete, kiralık vicdan olur ama kiralık subay olmaz.<br/>
<br/>
		Kusurlu binlerle subay olsa bile asıl subaylık Türk soyunda en üstün karakterli ve fedakâr insan demektir.  Subaylar kiralandırın, Türkiye bitti demektir. Ötüken, 18 Şubat 1971, Sayı: 3<br/>
<br/>
		<b>ÇAĞIMIZIN MASALI</b><br/>
<br/>
		İnsanlık tekerlemesinden bahsetmek istiyorum. Devlet ve hükümet başkanlarının, parti önderlerinin,  gazetecilerin, şunun, bunun her gün gazetelere akseden konuşmalarını, demeçlerini mesajlarını okuyoruz.  Hepsi insanlığa âşıktır. Yaşamanın, devlet kurmanın, hükümet etmenin son amacı insanlıktır. Yetmiş iki buçuk  milletten romancının, şairin, filozofun Türkçe'ye çevrilmiş eserlerini görüyoruz. Nakarat aynı nakarattır.<br/>
<br/>
		Fakat kıritik an gelip de maskeler düşünce acı gerçek ortaya çıkıyor ve hayalin göklerinden toprağa çakılan  beyinler hakikatin büsbütün başka türlü olduğunu anlamakta gecikmiyor.<br/>
<br/>
		Doğu Pakistan'da büyük bir âfet oldu ve yüz binlerce insan kasırganın ve kabaran suların kıyıcılığına kurban  gitti. Şimdi yıkılmış, rüzgâr ve su ile silinip süpürülmüş yerlerdeki milyonlarca insan aç ve çıplak, yiyecek bir  şey, ilâç ve yardım bekliyor.<br/>
<br/>
		Durum o kadar acıklı ki kıyılara yetişen yardım gemileri karaya el uzatamıyor, içeri giremiyor. Bir tek çare var:  Yardımı havadan, helikopterlerle yapmak...<br/>
<br/>
		Birçok milletin az veya çok yardıma koştuğu sırada, birdenbire çirkin ve iğrenç bir manzarayla karşılaştık: Batı  Pakistan'dan Doğu Pakistan'ın yardımına gönderilen helikopterlerin kendi toprakları üzerinden geçmesine  Hindistan izin vermedi.<br/>
<br/>
		Helikopter kısa menzilli bir hava aracıdır. Hızı da azdır. Hindistan üzerinden 1600 kilometre aşarak ve tabiî  birkaç defa yere inerek Doğu Pakistan'a ulaşabilir. Deniz üzerinden gitmesine imkân yoktur.<br/>
<br/>
		Çünkü denizde inebileceği bir alan, bir adacık falan bulamaz.<br/>
<br/>
		Sayın Bayan İndra Gandi'nin hükümeti bu geçişe niçin izin vermedi? Pakistan ve Hindistan düşman oldukları  için Pakistan helikopterlerindeki subayların Hint askerî tesislerini görmemesi için denemez. Hindistan  baştanbaşa askerî tesislerle kaplı olmadığı için helikopterler Hindistan hükümetinin çizeceği bir hava  yolundan Hint uçaklarının kontrolü altında geçebilirlerdi. Hatta daha ileri giderek diyelim ki bu helikopterleri  Doğu Pakistan sınırına kadar Hint subayları sevk edebilirlerdi. Fakat yapmadılar.<br/>
<br/>
		Niçin? Daha çok PakistanlI ölsün, daha çok düşman ortadan kalksın diye. Böylelikle Hindistan, savaş  meydanında yenemediği PakistanlIları böyle kahpece öldürmekle öcünü almak istiyor.<br/>
<br/>
		Bu örnek, insanlık masalının iç yüzünü ortaya koyması bakımından çok ilgi çekicidir. Hindistan, Buda'yı  yetiştiren memlekettir. Hindistan'da yılanlar ve sıçanlar dahi öldürülmez. Fareler öldürülmediği için Hindistan  buğdayının büyük bölümünü yok eden bu zararlı yaratıklar yüzünden yüz binlerce Hintli açlıktan kıvranır,  ölür. Müsamahaları çok büyüktür. Din farkına aldırmaz görünürler. Bundan önceki cumhurbaşkanları  Müslüman'dı. Fakat aslında Hintliler, PakistanlIlara karşı kaplandan daha vahşi, yılandan daha sinsi, fareden  daha zararlıdır. PakistanlIlara karşı sönmez bir k nle yanıp tutuşurlar.<br/>
<br/>
		Bunun içindir ki, sefaletten mahvolan, geriliğin ve ahmaklığın hüküm sürdüğü Hindistan, atom bombası  yapmak için hazırlanmaktadır. Bu manzaradan alacağımız ders şudur: Türk çocukları insaniyet masalının ne  demek olduğunu öğrenmelidir. Hindistan'ın bu izni vermeyişi Moskoflar'ın Çekoslovakya'yı işgalinden daha  alçakça bir davranıştır. Çünkü Moskoflar'ın kendi millî menfaatleri bakımından bir mazeretleri vardı:  Çekoslovakya'daki demokratik hareket durdurulmazsa bu, pek kolaylıkla öteki uydulara da bulaşacaktı.  Hintliler içinse hiçbir sebep, hiçbir mazeret yoktur. Sebep aşağılık insanlara mahsus kindir.<br/>
<br/>
		Anlaşılıyor ki Hintliler yalnız maddeten değil, manen de sefil imişler. Babur'un birkaç bin Türk'le Hindistan'ın  yüz binlerini yenerek o koca ülkeyi niçin bu kadar kolaylıkla zapt ettiğini şimdi daha iyi anlıyorum.<br/>
<br/>
		Ötüken, 22 Kasım 1970, Sayı: 12<br/>
<br/>
		<b>KOMÜNİST, YAHUDİ VE DALKAVUK</b><br/>
<br/>
		Türk milletinin dışarıdaki düşmanları bütün dünyadır. Bunu tarih bize ebedî bir öğüt halinde hikâye eder.  İçerideki düşmanları ise üç tanedir: Komünist, Yahudi ve dalkavuk.<br/>
<br/>
		Komünist, vicdanını Yahudi &quot;Marks&quot;a satmış olan vatansız serseri demektir. Amele diktatörlüğünün  kurulduğu yerde cennete varılmış olduğunu zanneder. O, bazen bu zannında samimî olan bir aptaldır. Bazen  de samimî değildir, aldatmak için böyle söyler. O zaman da kalleştir. Komünist, dünyada patronla işçi  arasındaki hukuk müsavatsızlığını halletmek için ortaya atıldığını söyler. Bunun için de ilk yaptığı iş dinleri,  milliyetleri, vatanları inkâr etmektir.<br/>
<br/>
		Komünist, dünyadaki bütün meseleleri &quot;mide&quot; ile izah etmek gayretindedir. Ona göre &quot;milliyet&quot; midesi dolu<br/>
<br/>
		olanların, midesi boş olanları kullanmak için vasıta ettiği bir tuzaktır. Milliyetler kalkarsa dünya cennet  olacaktır. Türkiye'deki komünistlerin çoğu Türk değildir. Asıl milliyetini kaybederek Türkleşmiş melezler veya  gayrı Türklerdir<br/>
<br/>
		Türk milliyetini kökünden kıracak herhangi bir harekete bunların iştiraki, tahteşşuurlarında yaşayan &quot;Türk'e  kin&quot; ile izah olunabilir. Komünistlerin bir kısmı züğürtlerdir. Başkalarıyla müsavi olmak için başka çıkar yol  göremedikleri için bu dipsiz yola dalmışlardır. Bir kısmı da cinsî hayatlarında iktibas yapa yapa tereddi etmiş  aşağılıklardır. Komünist cemiyette kolayca kadın bulabilmek düşüncesi onları bu yola atmıştır. Bir kısmı,  komünist merkezlerinden para ve rütbe alan kabadayılardır. Bir kısmı da budalalardır. Bilmeden, anlamadan,  görmeden bu işe girişmişlerdir. Fakat her ne olursa olsun komünist vatan hainidir. Halkının ancak binde biri  amele olan ve amelesinden çok başka sınıf halkları ezilmiş bulunan Türkiye'de amele sınıfının menfaatlerini  müdafaa için ortaya atılmak bahanesi gülünçtür. Onların hakikî maksadı bizi komünist merkezlerine esir  etmektir. Sistemli bir tarzda ırkımızı imha eden merkezlere...<br/>
<br/>
		Komünistlere verilecek cevap şudur: Türkiye'de servet haksızlığı ve gayri meşru suretle kazanan zenginler  varsa bunu düzeltmenin yolu komünizm değildir. Komünizm ileri b r hamle ise bu hamleye geri, kaba ve  ahmak mujik kılavuzluk edemez. Beşeriyetin rehberliğini Almanlar ve İskandinavlar gibi en ileri milletler iddia  ederlerse hak kazanabilirler. Fakat Ruslar, asla! 10.000.000 amelenin yaşadığı koca Almanya'da komünistler  en çok 6.000.000 taraftar bulabilmişlerd . Bugün ise milliyetçiliğin çelik yumruğu orada komünizmi ezmiştir.<br/>
<br/>
		İkinci düşman Yahudi'dir. Onun Allah'ı paradır. O, cebine birkaç para koyabilmek için gölgesinde yaşadığı  bayrağı satmaktan çekinmeyen namussuz bir bezirgandır. Hangi memlekette oturuyorsa oranın düşmanıdır.  Fakat bu düşmanlığını açıkça değil yüze gülerek, tezellül ederek yapar. Yahudi mayi gibidir. Derhal bulunduğu  kabın şeklini alır. Yer yer kurulan Yahudileri Türkleştirmek cemiyetleri bu zelil politikanın neticesidir. Bununla  cihan savaşında düşmanlarımıza casusluk ettiklerini, mütarekede Türklüğü tahkir ettiklerini unutturmak  isterler. Hattâ daha ileri giderek kendilerine Türk adları takarlar [1], Yahudi iki türlüdür. Biri asıl Yahudi'dir, bu  ilinden tanınır. Biri de Yahudi dönmesidir. Bu dilinden tanınmaz. Bunu tanımak için yüzünün mütereddi  Yahudi hatlarına dikkatle bakmak lâzımdır. Yahudi'yle Yahudi dönmesinin hiçbir farkı yoktur. Biri &quot;biz  Yahudiler&quot; derse öteki de &quot;Siz Türkler&quot; der.<br/>
<br/>
		Üçüncü düşman dalkavuktur. Bunlar da Yahudi gibi daima kuvvetli olan tarafı iltizam ederler. Hayatları  &quot;yaşasın&quot; diye geçer. Türkiye'nin fertleri, hükümetin bütün icraatını beğenip alkışlamaya mecbur olmadıkları  halde bunlar onu alkışlamayı &quot;farzı aynı&quot; haline getirirler. Vicdanî ve İlmî kanaatlerine göre yanlış gördükleri  şeyi korku veya dalkavukluk saikasıyla doğru imiş gibi alkışlayanlarla onları açıkça tenkit edenlerden hiç  şüphesiz İkinciler doğru hareket ettikleri halde bunların hareketlerin inkılaba muhalefetle itham ederler.  Onlara göre inkılâbın öz çocuğu olmak için dalkavuk olmak lâzımdır. Fakat işin en kötü ciheti kanaatlerini  açıkça söyleyen vatandaşları kötülemek kabiliyetinde olmalarıdır. Onlar düşünmezler ki, düşüncelerini apaçık  söyleyen vatandaşlara kötü gözle bakılmaktan vazgeçilmezse artık Türkiye'de doğru sözlü ve cesur insan  yetişmesine imkân kalmayacaktır. Bu dalkavuklar daima Türkiye'nin en hür memleket olduğunu söylerler.  Fakat ufak bir tenkit üzerine bastıkları yaygara ile düştükleri gülünç tezadı göremezler. Bu dalkavukların  yüzüne karşı dalkavukluklarını tenkit ederseniz alacağınız cevap şudur: &quot;Ne yapayım ben dört çocuk  babasıyım! veya &quot;Ben başımdan korkarım, ne yapayım?&quot;. Türkiye'de komünist en çok 10.000, Yahudi  100.000'dir. Dalkavuğun sayısını ise Tanrı bilir.<br/>
<br/>
		18 Mart, Türklerle İngilizlerin karşı karşıya çarpıştıkları gündür. 16 mart ise İngilizlerin Türkleri arkadan  vurdukları gündür. İngilizler birincisinde bozulmuşlar, İkincisinde kazanmışlardır (!) Bu gösteriyor ki İngilizler  arkadan vurmadıkça bizimle boy ölçüşecek askerler değildirler. Türk 16 ve 18 Martları unutma.<br/>
<br/>
		Orhun, 12 Mart 1934, Sayı. 5 [1] Gazetelerin birinde bir Yahudi mektebinde Yahudilerin Türkleşmeye (!)<br/>
<br/>
		karar vererek adlarını değiştirdikleri, bazıların da Atilla, Çingiz, gibi kahramanların adlarını takındıkları  yazılmıştı. Zavallı Atilla, talihsiz Çingiz! Kim bilir mezarlarında nasıl bir öfke ve tiksinti ile titremişlerdir. Bir<br/>
<br/>
		Yahudi'de Çingiz'in veya Atilla'nın kahraman adı! Yahudi ve kahraman, birbirine ne kadar yakışmayan iki söz.  Eğer gazetenin verdiği bu haber doğrusu ise hükümet buna derhal engel olmalıdır. Çünkü bu birçok Türk'ü<br/>
<br/>
		Türklükten istifa ettirecek kadar mühim bir sebeptir.  <b>İNGİLTERE KRALİÇESİ II. ELİZABETH'E DİLEKÇE  </b>Majeste,<br/>
<br/>
		Ciddî bir arıza dolayısıyla 21 Haziran 1965 günü görevime gidememiş ve mensup bulunduğum daireye  bildirerek doktor istemiştim. Mensup bulunduğum dair nin resmi kâğıdı 22 Haziran'da, bana gelmesi gereken  doktorun eline geçtiği halde bu doktor 25 Haziran günü öğle vaktine kadar muayeneye gelmediği için  doktorun âmiri bulunan Kartal Kaymakamlığı'na dilekçe yazıp elden göndererek gelmeyen hükümet doktoru  yerine belediye doktorunun yollanmasını istemiş ve derhal gelen belediye doktorunun muayene ve  raporundan sonra da görevini yapmayan hükümet doktorun Sağlık Bakanlığı'na şikâyet etmiş, insanların  sağlığına karşı bu kadar kayıtsız kalan doktorun cezalandırılmasını istemiştim.<br/>
<br/>
		Sağlık Bakanlığı dilekçey işleme koyarak incelemeyi yaptırdı. İfadeler alındı ve nihayet İstanbul il İdare Kurulu  27 Ekim 1965'te toplanarak kararını verdi. Karara göre dosyada, mahut doktorun mahkemeye verilmesine  yetecek delil yokmuş. Bir doktorun muayenesine üç gün gitmemeyi suç delili saymayacak kadar iz'an ve  idrakten mahrum bir kuruldan ve onlara bu mevkileri veren hükümetimden ümidi kestiğim için devletimin  müttefiki olan ve Osmanlı Hanedanı'ndan sonra en asil bir hanedanın idaresinde bulunan İngiltere'nin  kraliçesi siz majestelerine başvurmak zorunda kaldım.<br/>
<br/>
		Bu şahane kararı veren İstanbul İl İdare Kurulu Vali yerine Vali Muavini Ekrem Gönen'in başkanlığında Hukuk  İşleri Müdürü Muzaffer Çağlar, Defterdar Vekili Semih Atabey, Bayındırlık Müdürü Hamdi Tekiner, Sağlık  Müdürü Vekili Doktor Mehmet Bulgan, Veteriner Müdürü Haşan Ertan'dan kurulmuştur. Kurulda bulunması  gereken Millî Eğitim Müdürü Halis Kurtça ile Teknik Ziraat Müdürü Necati Arat o günkü toplantıya  katılmamışlardır.<br/>
<br/>
		Tamamıyla hukukî bir mesele olan böyle bir olayda mühendislerin, doktorların, baytarların, defterdarların  karar sahibi olması bize ait garabetlerden bulunmakla beraber görevine gitmediği eldeki dilekçelerin ve  resmî kâğıtların tarihleriyle yüzde yüz açığa çıkmış olan bir doktorun suçlu olduğunu böyle yüksek öğrenim  görmüş yüksek memurlar değil alelade insanlar, hattâ Sovyet Rusya vatandaşları bile anlayabilirdi. Fakat  yıllardır kafalar ters işlemeye alışmış olduğu için bu yüksek memurlar bu kadar açık ve seçik olayla doğru bir  karara varmak erdemini gösterememişler, gülünç olduklarını bile anlayamamışlardır.<br/>
<br/>
		Bu müdürlerin aradıkları delil acaba benim ölmem gibi bir şey miydi? Bu soru kendilerine sorulsa hiçbir  cevap veremeyeceklerine, yalnız soranın yüzüne koyun gibi bakacaklarına Majestelerini temin ederim.<br/>
<br/>
		Bir insanın kendi hükümetinden bu kadar bezgin ve umut kesmiş olarak, müttefik de olsa, bir yabancı  devletin hükümdarına başvurmasındaki ağırlığı bütün acılığı ile tadıyor ve hattâ bazen &quot;ben Türk devletinin  değil de acaba Hitit devletinin mi vatandaşıyım&quot; diye şüpheye düşüyor ve belki hükümetimi uyarır da doğru  bir davranışa sebep olurum diye bu acılığa katlanıyorum. Çünkü bizim hükümetlerimiz o kadar  konukseverdirler ki kendi vatandaşlarından yüz binlercesini kaale a madıkları herhangi bir arzusunu bir  yabancının, hele Majesteleri gibi en yüksek mevkide bulunan asil bir şahsiyetin işaretiyle yerine getirmekte  asla kusur etmezler.<br/>
<br/>
		Var olduğunu işittiğim İnsan Hakları diye bir beyannameye benim hükümetim de imza atmış Afrika'daki  Zencilerin hakları söz konusu olduğu zamanda da imzasının şerefini yerine getirecek davranışlardan geri  kalmamış, fakat kendi vatandaşlarından birinin sağlık hakkını apaçık hiçe sayan bir memuru suçsuz  bulmuştur.<br/>
<br/>
		Memleketinizde adaletin eksiksiz ve katıksız alarak yürürlükte bulunduğunu işitiyorum. Türkiye'deki bazı  Amerikan subaylarının Türk vatandaşlarına karşı işledikleri suçların Amerikan mahkemelerinde görülmesi  hakkındaki anlaşma gibi, haksızlığa uğrayan bazı Türklerin de İngiliz İdarî makamlarına başvurmasını sağlayan  bir anlaşma bulunsaydı yukarıda adı geçen müdürleri derhal şikâyet eder hattâ Türk elçiliğinden hiçbir  kolaylık görmeyeceğimi bildiğim halde Londra'ya kadar da gelirdim. Bu imkânlar olmadığı için böyle bir  dilekçe yazıyor ve isteğimin kabul edilmesini rica ediyorum.<br/>
<br/>
		Majeste,<br/>
<br/>
		Sizden istirhamım şudur: Sevimli Başbakanınıza direktif vererek dışişleri kanalı ile Türkiye'den, görevini  yapmayan doktorun cezalandırılmasını ve bu derece laubali bir doktoru suçsuz bulan müdürlerin işlerine son  verilmesini isteyiniz. Bu istek İngiltere'nin de menfaatlerine uygun düşecektir. Çünkü akılları kafataslarının  çok uzağına fırlamış memurlarla idare edilen Türkiye nihayet Tanrı'nın da sabrını taşırıp batarsa bu ulu ve  kökleri tarihin derinliklerine kadar uzanmış gövdenin batışı birkaç düzine kobalt bombasının patlamasına eşit  bir sarsıntı yapacak, bu sarsıntı ile yalnız Türkiye değil, bütün dünya yok olacaktır.<br/>
<br/>
		ATSIZ (Süleymaniye Kütüphanesinde Görevli Öğretmen) Ötüken, 16 Aralık 1965, Sayı:24<br/>
<br/>
		<b>KIZILAY GÖREVİNİ YAPMADI</b><br/>
<br/>
		Son aylarda Taşkent'te ardı ardına büyük depremler oldu. Pek çok evler yıkıldı, insanlar öldü ve Taşkentlilerin  binlercesi şehirlerini bırakıp başka yerlere göçtü.<br/>
<br/>
		Taşkent Sovyetlerin bugünkü kuruluşuna göre Özbekistan Cumhuriyeti'nin başkentidir. Demek ki Taşkent bir  Türk şehridir. Bir Türk şehrinin ıstırabı bütün Türk şehirlerinin ıstırabı, Özbeklerin ıstırabı hepimizin  ıstırabıdır.<br/>
<br/>
		Türkiye'de bir Kızılay Derneği vardır. İnsan ıstırabını dindirmek, felâkete uğrayanlara yardım etmek için  kurulmuş olan bu dernek Türk milletinden topladığını yine millete harcayarak çalışmış, millet gözünde iyi not  almış, sevilmiş bir dernektir, Kızılay, kara günlerin ışığıdır.<br/>
<br/>
		Türkiye'nin neresinde deprem, yangın, su baskını, açlık, hastalık olsa Kızılay oradadır.<br/>
<br/>
		Yavru vatan Kıbrıs'ın yardımına koşan odur. Bir iki yıl önce Üsküp'te büyük bir yer arsıntısı olduğu zaman bir  Türk şehridir diye Üsküp'e yetişen o idi.<br/>
<br/>
		Dost ve müttefik PakistanlIlar, Hintliler'le çarpışırken yardıma o gitmişti. Hattâ, İkinci Cihan Savaşının  sonunda Yunanistan açlıktan kırılır, veremden dökülürken &quot;yılan beslemek&quot; kabilinden Yunanlılar'a yiyecek  ve ilaç göndermişti.<br/>
<br/>
		Fakat neden Taşkent'in yardımına gidilmedi? Kızılay'ı yönetenler Taşkent'in Özbekistan başkenti, Özbeklerin  de Türk olduğunu bilmiyorlar mı? Bu kelimeleri ömürlerinde ilk defa işitmiş olsalar bile &quot;Taşkent&quot; ve &quot;Özbek&quot;  kelimeleri onlara bir şey söylemiyor mu? Bu dört hecelik iki kelimenin bütün hecelerinden Türklük fışkırdığını  anlamıyorlar mı?<br/>
<br/>
		Taşkent'in yardımına neden gidilmedi? Yabancı bir hâkimiyet altında olduğu için mi? Üsküp de yabancı  hâkimiyet altında idi. Yunanistan yabancı hâkimiyet altında değil, yabancı idi. Üstelik tarihi düşmandı.<br/>
<br/>
		Taşkent'in yardıma ihtiyacı mı yoktu? Üsküp'ün de yoktu. Yunanistan'a yardım edecek çok ağabeyler de  vardı.<br/>
<br/>
		Onlara yardım edildi de Taşkent'e neden edilmedi?<br/>
<br/>
		Kaldı ki Kızılay'ın görevi yakına, uzağa değil, herkese yardıma koşmaktır. Bunu neden yapmadı?<br/>
<br/>
		Sembolik bile olsa bir Kızılay çadırının Taşkent'te kurulup bir kaç yüz Özbek'in yardımına el atmasının sonucu,  yüz milyarlarla ölçülemeyecek manevî kazancı neden akla gelmedi? Yıllardır bizden bir yardım, yardım değil  de bir dost bakış bekleyenlerin umutları neden boşa çıkarıldı?<br/>
<br/>
		Bu akıllar hiç işlemeyecek ve beklediklerimiz hep gerçekleşmeden mi kalacak?<br/>
<br/>
		Gönüller ve beyinler millî inanç ve ülkü ile doldurulmadıkça, hürriyet ve demokrasi diye millet düşmanlarına  da eşit haklar verildikçe ve soyu sopu belli olmayanlara en yüksek makamlara kadar her yer açık kaldıkça,  evet, böyle olacak... Türklerin acısına yanılmayacak, Türklük için didinenler baltalanacak ve Yunanlı'ya yardım  edilirken Özbek'e kayıtsız kalınacak...<br/>
<br/>
		Ey Türk Elleri!.. Özbekler, Türkmenler, Karakalpaklar, Kırgızlar, Kazaklar, Oyratlar, AltaylılarL Ey Doğu  Türkistanlılar, Uygurlar, Tarançılar! Ey AzerbaycanlIlar, Kerküklüler, Bayır-Bucaklılar, Kıbrıslılar, Batı  TrakyalIlar, Balkanlılar; Gagavuzlar! Ey Balkarlar, Karaçaylar, Nogaylar. Kumuklar! Ey Kırımlılar, Başkurtlar,  Mişerler, Tatarlar!..<br/>
<br/>
		Sizin acılarınız, bizim acılarımızdır... Sizin yurdunuz, bizim yurdumuzdur.<br/>
<br/>
		Yurdumuz Adalar Denizinden Altayların ötesine kadar büyük ve müebbet bi ülkedir. Ötüken, 25 Haziran  1966, Sayı: 30<br/>
<br/>
		<b>VOTKA FABRİKASI</b><br/>
<br/>
		Moskoflarla yapılan İktisadî anlaşma gereğince, memleketimizde kuracakları yedi tesisten biri votka fabrikası  olacakmış.<br/>
<br/>
		Kalkınma için Moskoflar'dan bile medet umulduğu bir sırada, sanki kalkınmaya faydası varmış gibi bir de  votka fabrikası kurmaya kalkışmak, kalkınma düşüncesiyle, milletle eğlenmekten başka bir şey değildir. Bu  ahmakça davranışın, geri kalmamızı domuz eti yememeye bağlayan kızıl budalanın hezeyanından hiçbir  farkı yoktur.<br/>
<br/>
		Memleketimizde içkinin her türlüsü kanunî ve kaçak olarak bol bol yapılır ve sarhoşluk ayyuka çıkarken bir  de votka fabrikası yapmak millî sağlığın mezarına bir kazma daha vurmaktan başka nedir ki?<br/>
<br/>
		Büyük bilgin ve sosyalist plâncılara göre belki bu fabrika döviz sağlamak için kurulacaktır. Votka fabrikası  kurulursa onu satın almak için dışarıya para vermeyeceğimiz ileri sürülecektir. Votka ithal etmeyelim  derseniz tabiî bunun da insan haklarına, demokrasiye, belki de anayasaya aykırı olduğu ileri sürülecektir.  Hariciyecilerimiz ise bu fabrika sayesinde Türk-Moskof dostluğunun gelişeceğini iddia edeceklerdir.<br/>
<br/>
		Fabrikalarımızın halka yazın bira, kışın rakı yetiştiremediği doğrudur. Bizde bu hovardalık varken bir değil,  on votka fabrikası ürünün de içilip tüketileceği muhakkaktır. Fakat hükümetlerin vazifesi milletin sağlığını  baltalamak değil, aksine korumaktır. Devlete para sağlıyor diye hükümet votka satarken cahil esrar  kaçakçılarına ahlâkı, fazileti nasıl anlatacağız?<br/>
<br/>
		Henüz vakit varken bu tasarıdan vazgeçilmeli, onun yerine faydalı bir tesisin kurulması için Moskoflarla  yeniden pazarlığa girişilmelidir. Her ne kadar onların Türkiye'de en istekle yapacakları şey bu ise de, onları  bundan caydırmak hükümetin elindedir. Ama mutlaka halkı zehirlemek gerekiyorsa hiç olmazsa bizim  Tahtacılarla anlaşarak onların büyük bir ustalıkla yapıp su gibi içtikleri etersiz rakıyı memlekete yaymak,  böylelikle yoksul Tahtacıları biraz bolluğa kavuşturarak onların orman tahribatını önlemekte sayısız millî  menfaatler vardır.<br/>
<br/>
		Duyurulur...<br/>
<br/>
		Ötüken, 25 Haziran 1966, Sayı. 30<br/>
<br/>
		<b>TÜRK KIZLARI NASIL YETİŞTİRİLMELİ?</b><br/>
<br/>
		Her şeyden önce yarının Türk anaları oldukları düşünülerek yetiştirilmel dir. Dünya aki muhtelif milletler  arasında Türkler, kadına gerçek değerini veren belli başlı milletlerden biridir. Eski Yunanlılar, Romalılar,  Araplar, İranlılar ve Hintliler kadını kötü bir yaratık sayıyor ve ona esir muamelesi yapıyorlardı. Türklerde ise  saygı görüyor, fakat hiçbir zaman da her işte erkekle eşit tutulmuyordu.<br/>
<br/>
		Zaten fizyolojik ayrılıklar erkekle kadının tamamı ile müsavi olmasına engeldir.<br/>
<br/>
		Bugün memlekette kadına karşı yanlış bir hava esiyor: Ya onun hukuku hiç tanınmıyor, yahut da feminizm  teranesi altında ona fevkalâde itibar ediliyor, âdeta imtiyazlı bir sınıf muamelesi gösteriliyor. Bunların ikisi de  yanlıştır. İkisi de kadını manevî sukuta götürür. Birincisinin neticesinde kadın esarete, İkincisinin neticesinde  de koketliğe düşer. Yalnız süs ve lüks düşünen kadın, kadına hakkı olmadan verilen fazla ve büyük değerin  neticesidir.<br/>
<br/>
		Türk kızları, çok eski zamanlardaki Türk kızları gibi fazilet mümessili olarak yetiştirilmelidir. Soğukkanlı, vakur,  sade ve vazifeşinas olmalıdırlar. Yalnız süs peşinde koşan bir kız, analık ve yurt duygularından uzaklaşmış  müstakbel bir kokettir. Bu vatanın iyi dans eden, şu kadar elbisesi olan, güzel boyanan, hattâ kusursuz pasta  yapan kızlara değil; &quot;bu vatana şerefli oğullar ve faziletli kızlar yetiştirmek en büyük borcumdur&quot; diyen kızlara  ihtiyacı vardır.<br/>
<br/>
		Bu seciyeyi kız çocuklarımıza şimdilik ancak okullarda verebileceğiz. Fakat bunun için de kız çocuklarımız  karşılarında örnek kadın öğretmenler görmelidir. Boyalı ve züppe kadın öğretmenlerden ders alan kız  talebelere sadeliğin faziletinden bahsetmek biraz gülünç oluyor.<br/>
<br/>
		Kızlarımızın faziletli olmasını istiyoruz. Fakat bin türlü vasıtalarla onların zehirlenmesinin önüne geçecek  tedbirleri hiç düşünmüyoruz. Filimler, romanlar, pilâjlar ve sokaklar bin türlü ahlâksızlıkla dolup taşarken  okullarda verilecek birkaç öğüdün ne tesiri olabilir?<br/>
<br/>
		Birçok kimse, sinemasız kalmaktansa gençliği zehirleyen filimlerin gösterilmesine taraftar bulunuyor. Bunlar  fikirlerini &quot;güzel sanat&quot; ve &quot;bediî ihtiyaç&quot; maskesiyle yaldızlıyorlar. Flakikatte ise yalnız zevklerinin ve  keyiflerinin tellâllığını yapıyorlar. Acaba gençlerimizin ve bilhassa kızlarımızın zehirlenmesine engel olmak  için bütün memlekette sinemalar kapatılsa, erkek ve kadın pilâjları ayrılsa, roman ve hikâyeler sansürden  geçse ne olur? Demokrasi, hürriyet suya düşüp medeniyet yok mu olur? Yoksa &quot;Abdullah Çavuş&quot;un dediği  gibi kıyamet mi kopar?..<br/>
<br/>
		Orhun, 1 Şubat 1943, Sayı: 13<br/>
<br/>
		<b>FANTEZİLER</b><br/>
<br/>
		Dünya çok değişti. Galiba fabrika bacalarından ve arabalardan çıkan zehirli gazlar havanın terkibine iyice  karışarak insan şuurunda kötü tesirler yaptı. Her zaman için geçerli olan manevî değerlerin bu kadar  değişmesini başka türlü açıklamaya imkân yok. Eskiden insanları utançla kızartacak olaylar karşısında âdeta  gururla duranlara baktıkça başka nasıl düşünülebilir?<br/>
<br/>
		Tehlikeler görüldüğü halde tedbir alınmayışı, uyuşukluk içinde vakit geçirilişi de, maddî veya manevî,<br/>
<br/>
		herhalde bir zehirlenmenin sonucu olsa gerek.<br/>
<br/>
		İnsanlarda hak ve adalet kavramı da kalmadı. Hiçbir konuya doğru teşhis konulamıyor. Türkiye'nin son bir  buçuk yıllık hayatı bunun örnekleriyle dolu..<br/>
<br/>
		Bir Millî Selâmet Partisi var. Bu partinin başkanı dünyayı gülpembe görenlerin başında geliyor. Son  seçimlerden önce tek başlarına iktidara geleceklerini iddia ediyor ve Türkiye'de milliyetçi, sol, renksiz olmak  üzere üç türlü parti bulunduğunu söylüyordu. Bu başkana göre milliyetçi parti kendileri, solcu parti CHP idi.  Renksizler de öteki partilerdi. Milliyetçi olduğunu iddia, daha doğrusu vehmeden başkan, solcu diye yerdiği  CHP ile iş birliği yapmaktan çekinmedi. Kendisinin &quot;millî&quot; sandığı &quot;şeriatçı&quot; zihniyeti bunu kaldırdı. Sonra her  vilâyette bir fabrika açacaklarını, yüz binlerce traktör, binlerce tank ve uçak yapacaklarını ilân etmesine  rağmen bir tezgâh bile açamayarak çekildi, gitti. Bir başbakan yardımcısının çok ölçülü konuşması gerekirken,  sanki içki masası başında şaka yapıyormuş gibi bol keseden vaatlerde bulundu.<br/>
<br/>
		Türkiye'de bir de Halk Partisi vardır. Bu parti şimdiye kadar hiçbir seçimi kazanamamıştır. Son seçimlerde  oyların %33'ünü aldığı dahi doğru değildir. Çünkü o, oylamaya katılan %65'inin %33'ünü toplayabilmiştir  ki bu oran, seçmen sayısının %22'si eder.<br/>
<br/>
		İşte, seçmenlerin %22'sinden oy toplayan bu parti seçim sisteminin yanlışlığı ve seçmenlerin bıkkınlığı  sebebiyle, koalisyon yoluyla da olsa iktidara geldi. Parti başkanı Ecevit, seçimlerden önce millete üç vaatte  bulunuyordu: Mahkûmları hapisten çıkarmak, hayatı ucuzlatmak, sosyal adaleti sağlamak.<br/>
<br/>
		Ecevit yalnız birinci vaadini yerine getirebildi ve bundan bilhassa devlete silâh çekmiş, varlığına kastetmiş  olanlar faydalandı. Bu da ancak şeriatçı, dinci, imanı bütün MSP başkanı sayesinde, onun desteği ile oldu.  Hayatın ucuzlaması rüya halinde kaldı. Aksine, sosyalistlerin iş başına geçtiği her ülkede olduğu gibi hayat  pahalandı. Kuyruklar teşekkül etti. Bazı ihtiyaç maddeleri ortadan kalktı.<br/>
<br/>
		Sosyal adalet ise bütün mühim veya az mühim yerlere Halk Partililerin getirilmesi, tanınmış milliyetçi  öğretmenlerin yerlerinden koparılması şeklinde tecelli etti.<br/>
<br/>
		Buna rağmen Halk Partisi, kendi başkanlarını Kıbrıs Fatihi ve İkinci Atatürk diye ilân etmek fırsatını kaçırmadı.  Kıbrıs harekâtı başlarken Ecevit, Afyon'da haşhaş tarlalarında inceleme yapıyor, Dışişleri Bakanı da Uzak  Doğu seyahatinde bulunuyordu.<br/>
<br/>
		Kıbrıs harekâtı tamamı ile Genelkurmayın kararı ve başarısıdır. Kalanı boş sözden ibarettir.<br/>
<br/>
		Yunanlı ile kardeşliğe dair şiir (!) yazan, doksan yaşında bir kürt kadınının kulübesinde &quot;Türkiyeli&quot; olduğunu  keşif ve ilân eden bir kişinin Kıbrıs Fatihi olmasına da zaten imkân yoktu.<br/>
<br/>
		Türkiye'de son çelişki örneğini de Başbakan Sadi Irmak verdi. Kendi eski Halk Partisi bakanlarından olup  Anadolucular grubuna mensuptur. Anadolucular bir nevi milliyetçi olup komünizme karşıdırlar. 1944  Türkçüler davasında, o sırada Cumhurbaşkanı ve Millî (!) Şef olan İsmet İnönü her türlü milliyetçilikten  şiddetle ürktüğü ve bunları kendi makamına göz dikmiş rakipler gibi gördüğü için Halk Partisindeki Anadolucu  bakan ve mebusları da tutuklamaya karar vermiş, Sadi Irmak da bu kararı dostları vasıtasıyla öğrenerek  hapse girme hazırlığını yapmıştı. Bu rezaleti yi e Halk Partili bir Türkçü olan Memduh Şevket Esendal önlemiş  ve meydan okurcasına kendisinin de tutuklanmasını isteyerek kuruntulu İnönü'nün daha ileri gitmesine engel  olmuştur. Yani Sadi Irmak, İsmet İnönü'nün çapını ve fikriyatını çok iyi bilmektedir. Böyle olduğu halde onu  millî kahraman ilân etmek, İnönü haftası yaptırmak ve İstanbul'la Ankara'da birer heykelinin dikilmesini karar  altına almak Sadi Irmak'ın her sözünde tekrarladığı Atatürkçülüğe tamamen aykırı olduğu gibi, millî  kahramanlığın değerini de düşürmekten başka bir şey değildir. Atatürk, İsmet İnönü'den, emirlerine kayıtsız  şartsız baş eğdiği sürece faydalanmış, itaatte sapma görünce de silkip atmıştır. Atatürk'ün hiç hoşlanmadığı  bir adamın heykelini diktirmek Atatürkçü bir davranış değil, onun zıddıdı. Hele Cumhuriyet çağında Kâzım  Karabekir ve Fevzi Çakmak, daha eski çağlarda da yüzlerce büyük adam varken tutup da İsmet İnönü'yü  seçmek, poligamiyi savunmaktan daha garip bir tutumdur.<br/>
<br/>
		Sadi Irmak'ın Atatürkçülüğe aykırı davranışları bu kadarda değildir. Ankara'daki bir üniversitede &quot;Türk  gençleri&quot; diye hitap ettiği yaratıkların &quot;biz Türk değiliz&quot; diye bağırmalarına, iğrenç komünist selâmıyla sol  yumruklarını havaya kaldırmalarına ve hakaretlerine ancak göz yaşıyla mukabele edip salonu terletmesi de  Atatürkçülüğe zıt, âcizane bir harekettir.<br/>
<br/>
		Bir başbakan, Türk değiliz diye bağıran serserileri derhal celbedeceği polis kuvvetiyle tutuklatıp haklarından  gelemez miydi? Böyle bir durum karşısında Atatürk'ün nasıl davranacağını, o üniversiteyi yerle bir edeceğini  bilmiyor muydu? Doğrusu Atatürk'ün hâtırasına ve eserine hakaret edilirken susan bir Başbakanın  Atatürkçülükten dem vurması fanteziden başka bir şey değildir.<br/>
<br/>
		Zaten fanteziler döneminde yaşıyoruz. Dar köprü üzerinde karşılaşıp birbirlerine yol vermemek için inat  ederek dövüşen ve ikisi de uçuruma yuvarlanan keçiler gibi sırf şahsî kaprisleri yüzünden antikomünist  koalisyonun kurulmasına engel olan Demirel ve Bozbeyli'nin; sandalye için, evvelce &quot;renksiz&quot; diye ilân ettiği  partilerle iş birliğine can atan Erbakan'ın tutumu fantezi değil de nedir?<br/>
<br/>
		Dövüş sonunda uçuruma yuvarlanıp parçalanacak olan yalnız iki inatçı keçi olsa bir şey çıkmaz. Bilâkis nüfus  plânlamasına yardımı olur ama uçuruma düşecek olan bütün bir millettir. Yurtseverliğin ilk şartı ise mevki  ihtirası değil, feragattir.<br/>
<br/>
		Artık bu göklerden düşen yağmur bu topraklarda feragat tohumlarını yeşertmiyor. Bunun sonu çok korkunç  olabilir.<br/>
<br/>
		Ötüken, 1975, Sayı: 1(133)<br/>
<br/>
		<b>SİYASET TERANELERİ</b><br/>
<br/>
		Milletlerin hayatı, yani tarih, hem dış, hem de iç çekişmelerin hikâyesinden ibarettir. Bugünkü iç çekişmeyi  demokratik ülkelerde partiler, komünist ülkelerde küçük zümreler temsil eder.<br/>
<br/>
		Partiler arasındaki mücadele bir oyundur. Tadında bırakmak, fayda sağlamasına bakmak gerekir. Çocukların  oyunu nasıl belli bir dereceden sonra faydalı bir jimnastik olmaktan çıkarak yorucu, hasta edici bir didişme  halini alıyorsa, partilerin çarpışması da seviyesini kaybedince &quot;her şeye ve herkese itiraz&quot; şekline giriyor.<br/>
<br/>
		Daima gördüğümüz manzara şudur: Bir parti bir mesele için &quot;millî kazançtır&quot; diyince muhalif parti buna  derhal &quot;hayır, millî bir zarardır&quot; diyerek cevap ve iyor.<br/>
<br/>
		Düşünmeden, bilgiye ve rakama dayanmadan söylenen sözlerin en büyük zararı vatandaşlar arasında  partilere karşı bir güvensizlik yaratmasıdır. Vatandaş görmektedir ki, bir parti muhalefette iken kusur diye  gösterdiği davranışları iktidara geçince aynen tekrarlıyor. Bunun sonunda, oy kazanmak isteği ya taviz  vermeye ya da yapılamayacak vaatlerde bulunmaya varıyor ve partiler, taraftarlarının maneviyatını yüksek  tutmak için en ölçüşüz konuşmalara kaçmaktan kendilerini alıkoyamıyor.<br/>
<br/>
		Herhangi bir partiye bağlı, sıradan bir mebusun heyecanla veya öfkeyle ölçüsüz konuşmasını mazur görenler  bulunabilir. Fakat partilerin başında bulunanlar dirhemle konuşmaya mecburdurlar. Hele en eski parti  halinde kalacağı anlaşılan Halk Partisi'nin ileri gelenleri daha temkinli konuşmaya dikkat etmelidir.<br/>
<br/>
		AP iktidara geçerken İsmet İnönü &quot;on ay bile dayanamazlar&quot; demişti. Çok yanlış bir kanaat olarak, İsmet  Paşa'yı uzakları gören bir siyaset adamı diye düşünenler bu &quot;on ay&quot; sözüne iyice inanmışlardı. AP iktidara  geleli 40 ay oldu ve hiçbir düşme tehlikesine uğramadı. Bu parti 48 ayı tamamlayacak ve 1969 seçimlerini de  kazanacaktır. Bunu bilmek için kâhin olmaya lüzum yoktur. Siyasî gidiş meydandadır. Bizim AP'ye taraftar  olmayışımız onun lehinde olan gerçekleri görmemize engel olamaz. AP demagojiyi bol miktarda yapıyor;  hizmetlerini büyülterek gösteriyor; partizanlığa kayıyor; devlet otoritesini istenilen ölçüde koruyamıyor;  fakat &quot;sandıktan çıkıyor&quot;. Aynı yanlışları Demokrat Parti de yapmıştı. Aynı yanlışları Halk Partisi de yapmış,  üstelik sandıktan çıkmadığı halde iktidar koltuğuna çıkmıştı.<br/>
<br/>
		İsmet Paşanın ikinci siyasî teranesi &quot;iktidarın eşiğinde bulunuyoruz&quot; demesi olmuştur. Bu söz, devlet  başkanlığı yapmış bir parti liderine yakışan nesne değildir. Bunun teviline de imkân yoktur. &quot;Biz eşiğine kadar  geldik ama, ne yapalım, halk oy vererek eşiği atlamamıza yardım etmedi&quot; diyerek işin içinden sıyrılmak  imkânı olmayacaktır. Özellikle, haber almak teşkilâtı çok kuvvetli olan CHP gibi bir partinin, hele onu  başkanının, seçimle iş başına gelmek şanslarının hemen sıfır olduğunu bilmeleri icap eder.<br/>
<br/>
		Bu memlekette en iyimser ihtimalle halkın ancak üçte biri Halk Partisi'ne oy vermektedir. 27 Mayıstan  sonra tek başına en kuvvetli parti olarak Meclise girmesi, bir defaya ve o günün şartlarına mahsus olan<br/>
<br/>
		istisnaî bîr durumdur.<br/>
<br/>
		Şimdi de, Halk Partisi'nin ikinci adamı ve sol kanadının temsilcisi olan Genel Sekreter Bülent Ecevit ortaya  yeni bir siyaset teranesi daha attı: &quot;Amacımız tek başına iktidara gelmektir&quot; dedi.<br/>
<br/>
		Bu sözle güdülen gaye, parti taraftarlarının maneviyatını dik tutmaksa doğru bir davranış değildir. Çünkü  Türk milletinde yüzyılların verdiği bir siyasî seziş olduğu gibi bugüne mahsus siyasî kültür de oldukça  gelişmiştir. Türk ırkı çabuk karar değiştirmeyen ve tesir altında çabuk kalmayan bir karaktere sahiptir.<br/>
<br/>
		Yok, böyle değil de Bülent Ecevit bu sözleri samimî olarak, inanarak söylüyorsa o zaman kendisine ancak  acınır. Zaten lehindeki büyük propagandaya, &quot;bu düzen değişmelidir&quot; edebiyatına rağmen Bülent Ecevit  siyasî istikbal vaat eden bir şahsiyet olarak gözükmüyor. İsmet Paşa çekildikten sonra partinin başına geçmesi  de mümkün değildir.<br/>
<br/>
		Öteki partilerden Millet Partisi, Orta Anadolu'da kuvvetle tutunmuş bir kuruluştur ve başkanları Osman  Bölükbaşı da kuvvetli bir siyasî hatiptir. Tenkitleri daima yerindedir. Bu tenkitlerde kuvvetli bir mantık  vatandaşın beynine' tesir eder.<br/>
<br/>
		Fakat bu kadar mantıkla konuşan Bölükbaşı'nın bir iki defa &quot;1969'da iktidara geleceğiz&quot; demesi onun bütün  mantık silsilesini yıktığı gibi vatandaşın mantığına da görülmemiş bir darbe vurmuştur. Bu söz şaka değilse, ki  olamaz da, bir siyaset teranesi den başka hiçbir şey değildir.<br/>
<br/>
		İktidara gelmek manisi, çok zayıf bulunan, belki de tamamen silinecek olan &quot;Yeni Türkiye Partisi&quot;ni de  bürümüştür. Bu partinin başkanı biraz daha ihtiyatlı davranarak, iktidara geleceğiz demiyor da, koalisyon  hükümetleri kurulduğu takdirde hükümete katılmamız tabiî olur, şeklinde konuşuyor.<br/>
<br/>
		Şüphesiz gönüllerde yatan arslanlar türlü türlüdür.<br/>
<br/>
		TİP ise uzun bir süredir 1969'da başa güreşeceğini başkanları ağzıyla ilân edip duruyordu. Son durum, başa  güreşmek yerine, birbirlerinin başını yemek için güreşeceklerini gösterdi ve parti resmen bölünmese bile  kuvvetinden çok şey kaybetti.<br/>
<br/>
		En genç parti olan Güven Partisi, kendisini bir üçüncü kuvvet halinde görmektedir. Bu görüşün doğru  olabileceğini sezdiren bazı işaretler yok değildir. Fakat bir zamanlar Demokratlardan ayrılarak Meclis'te ikinci  parti haline gelmişken sonra birdenbire yok oluveren Hürriyet Partisi örneği birçoklarını hüküm vermekte  ihtiyatlı olmaya sevk etmektedir. Partilerin hayatiyeti girdikleri seçimlere göre anlaşılır. Güven Partisinin de,  hiç olmazsa Millet Partisi gibi bazı bölgelerin partisi olması ihtimali kuvvetle mevcuttur.<br/>
<br/>
		Cumhuriyetçi Köylü Millet Partisi'nin ne başkanı, ne de ileri gelenleri, 1969 seçimleri için, sonradan  kendilerini utandıracak bir şey söylemediler. Bu partiden siyasî teraneler değil, bir takım esaslı doktrinler  işitilmektedir ve bunları reddetmeye de imkân yoktur. Meselâ &quot;bütün vatandaşlara şamil bir sigorta&quot;<br/>
<br/>
		prensibini en muhafazakârından en aşırı sosyalistine kadar herkesin kabul edeceği muhakkaktır. Fakat bu  parti aleyhinde korkunç bir iftira kampanyası işlemektedir. Partinin içinde de Türkçü ve ümmetçi iki grubun  bulunduğu açıkça göze çarpmaktadır. Bu partinin ne şekil alacağı şubattaki kurultaylarında belli olacaktır.  Enerjik ve tecrübeli başkanlarının, partiyi derleyerek ayakta tutacağı ve kuvvetlendireceği iddia olunuyor.  Taraftarlarının çoğu disiplinli ve inançlı gençlerden kurulu olan bu parti bugünden ziyade yarının kuvveti  olarak gözüküyor.<br/>
<br/>
		İnsanlara gına veren siyaset teranelerinden kurtulmanın tek ümidi milletteki siyasî kültür ve tecrübenin  artmasıdır. Demek ki epey zaman var.<br/>
<br/>
		Gözlem, 16 Ocak 1969<br/>
<br/>
		<b>AÇIK YÜREKLİ OLMAK</b><br/>
<br/>
		Bütün, dinler ve ahlâk sistemleri açık yürekliliği ahlakî bir davranış olarak tanır. Çünkü açık yüreklilikte  karşısındakini aldatmamak gibi bütün tarih çağlarında beğenilip kutlanmış bir asalet vardır. Aldatmak, her  zaman, her yerde kötü bir iş olarak görülmüştür. Türkçe'de &quot;aldatmak&quot;, bunun eski şekli olan &quot;aldamak&quot;,  &quot;hiyle&quot; demek olan &quot;al&quot; kökünden gelir &quot;Şeytan&quot; anlamına gelen &quot;albız&quot;, bunun sonraki bir varyantı olan  &quot;albastı&quot; hep aynı kelimeden türemiştir.<br/>
<br/>
		Açık yüreklilik o kadar güzel bir insan hasletidir ki, siyasete kadar girmiş birçok siyaset adamı doğru özlü  olmayı şiar edinmişlerdir. Savaşın buhr nlı günlerinde Churchill'in, İngiliz milletine &quot;size kan ve göz yaşından  başka bir şey vaat etmiyorum&quot; sözleri bu bakımdan şahane bir siyaset edebiyatıdır ve Churchill, komünistlere  inanmak suretiyle Avrupa'yı, Batı medeniyetini Roosevelt'le beraber çöküntüye götüren iki büyük ve  unutulmaz budaladan biri olduğu halde bu sözüyle yine de büyük lider vasfına hak kazanmıştır.<br/>
<br/>
		Siyasetin bir aldatmaca demek olmayıp, Türk fikriyatında &quot;milleti bahtiyar etme bilgisi&quot; demek olduğunu  daha önceki bir yazımızda açıklamıştık<br/>
<br/>
		Siyaset şüphesiz bir takım taktik davranışları icap ettirir. Siyasette birçok şeyin başkalarından saklanması  zaruridir. Siyasette düşmanı aldatmak için yalan söylemek bile caizdir. Fakat politikacılar kendi milletlerine  karşı ne kadar açık yürekli yani samimî olurlarsa &quot;iyi&quot; ve &quot;büyük&quot; olma sıfatlarına o kadar hak kazanmış  olurlar.<br/>
<br/>
		Açık yürekli ve doğru olmak, güven kazanmak bakımından da akıllıca bir harekettir. İnsanları bir iki defa  aldatmak mümkün ve kolaydır. Fakat bir defa güven kayboldu mu, ondan sonra o adam için her şey bitmiştir.  Tarihimiz bu tip politikacıların acıklı örneklerini vermiştir. 'Yalancının mumu yatsıya kadar yanar&quot; sözü bu  bakımdan çokyerindedir.<br/>
<br/>
		Atatürk'ten sonra Türkiye'de huzur diye bir şey kalmadı. Atatürk diktatördü diyeceksiniz. Öyleydi. Ama İsmet<br/>
<br/>
		İnönü de diktatördü. Fakat çözülmeler onun zamanında başladı.<br/>
<br/>
		İsmet İnönü küçük işleri büyük başarı şeklinde törenlerle kutlamak âdetini bu memlekete sokan adamdır.  Yaptığı işleri en çok kendisi hayran olduğu için &quot;feyizli&quot; kelimesini bu türlü işler hakkında çok kullanmıştır.  Demir yolunun bir şehre ulaşması, bir başka şehirde birfabrika açılması daima bayram gibi kutlanır, zorla halk  toplanır, yoksul devlet bütçesinden lüzumsuz masraflar (*) Bakınız: Millî Siyaset (Gözlem, 5. Sayı 26 Aralık  1968) yapılırdı. Ufak başarıları zafer şeklinde görmeye başlamak bir millet için övünülecek veya istenecek şey  değildir. Bunlar, bilâkis küçüklük duygusunun görünüşlerinden ibarettir.<br/>
<br/>
		Her küçük iş için büyük bir tören yapmak, kendine ve yarınına, milletinin kendisine karşı bakışına güveni  olmayan siyaset adamlarının harcıdır. Boş kap çok öter. Büyük işler sessizlik içinde yapılır.<br/>
<br/>
		Birkaç yüz kilometrelik demiryolu yapmak, yahut büyük bir fabrika kurmak şüphesiz birer başarıdır. Fakat  millî bir düşmanı yenmek, büyük bir keşifte bulunmak, yahut Türkiye'de topraksız çiftçi bırakmamak gibi  büyük çaptaki işlerin yanında bunlar pek ehemmiy tsiz kalır. Bu sebepledir ki &quot;küçük işe büyük tören&quot;  âdetiyle milletin gözü daima boyanmış ve açık yüreklilik yü ürlükten kaldırılmıştır.<br/>
<br/>
		Siz şimdiye kadar İsmet İnönü'nün bir hatâsını itiraf ettiğini işittiniz mi? Demek ki kusursuz, yanlış yapmaz bir  insan rolündedir. İş hayatında da, aile hayatında da, devlet hayatında da kusursuz olduklarını sanan insanlar  daima batırıcı tesir yapmışlard r.<br/>
<br/>
		Geçen yıl Ulus gazetesinde yapılan röportajlara bakarsanız Kurtuluş Savaşını İsmet İnönü yapmıştır. Atatürk  ancak Millet Meclisindeki bozguncu muhalefetle uğraşmış, kalanı İsmet İnönü'nün eseri olmuştur.<br/>
<br/>
		Bu yazımızın asıl maksadı İsmet İnönü'nün açık yürekli olup olmadığını incelemek değildir. Bu gerçeği artık  Türk milleti bütünüyle bilmektedir. Bizim asıl dokunmak istediğimiz şahıs, İnönü okulundan yetişmiş olan  başka bir liderdir: Turhan Feyzioğlu'ndan bahsetmek istiyoruz.<br/>
<br/>
		Feyzioğlu, Kayseri'nin ünlü bir ailesinden yetişmiş ciddî bir ilim adamıdır. Kanaatleri uğrunda kürsüsünü  bırakacak kadar enerji göstermiş bir şahsiyettir. Lehindeki bir nokta da Türk, hiç olmazsa Türkiye millî  geleneklerine bağlılığı, komünizmin millî düşman olduğunu kavrayışıdır. Bir profesörün, komünizme millî  düşman diye bakmasını övüşümüz garipsenmesin. Bu basit gerçeği anlamaktan aciz nice profesörler ve  ordinaryüsler varken Feyzioğlu elbette takdirle anılmaya hak kazanmış bir kişidir. Daha mühim meziyeti de  Halk Partisi'nin &quot;ortanın solu&quot; teraneleri arasında beynelmilelci sosyalizme kaymasını önleyemeyince büyük  bir grupla bu partiden ayrılıp yeni bir parti kurmasıdır.<br/>
<br/>
		İmdi: Bu kadar meziyeti olan bir profesör liderden açık yürekli olmasını beklemek hakkımız değil midir? MDO  hakkında adlî kovuşturmanın söz konusu olduğu ilk günlerde Turhan Feyzioğlu'nun basma açıklamalar  yapması gerekmez miydi? Vaktiyle MDO(= Millî Devlet Ordusu) imzasıyla gazetelere ve şahıslara  beyannameler gönderilir, bazı kimseler tehdit edilirken, o zamanın başbakan yardımcısı olan Turhan  Feyzioğlu, Meclis kürsüsünde bir konuşma yapmış, &quot;bunlar üç kişidir; adlarım versem alkış tutarsınız&quot; me<br/>
<br/>
		MDOlinde bir söz etmişti. Zaten bir başbakan yardımcısının bu gibi şeyleri bilmesinden daha normal ne  olabilir ki? MDO'nun kimler tarafından yönetildiği o zaman söylenti halinde dolaşıyor ve herkes bunları  biliyordu.<br/>
<br/>
		Şimdi Feyzioğlu, MDO'yu tutan Halk Partisin den ayrılmış, AP ile müttefik hale gelmiştir ve bu ittifak, bizim  NATO içindeki Yunanistan'la olan bağlantımızdan çok kuvvetli bir karakterdedir.<br/>
<br/>
		MDOkanunsuz bir kuruluş, Feyzioğlu da hukukçu olduğuna göre kurucularının cezalandırılması onun yalnız  fikrî ve ahlâkî değil, meslekî yönünü de ilgilendirmektedir. İddia olunduğu gibi bunu Temelli Senatörler  kurduysa ve ceza kanununda bu türlü işlerin suç olduğu açıklanmışsa Temelliler cezalarını görmelidir.<br/>
<br/>
		Temelliler hakkındaki kovuşturmayı durduran makam, gerekçe olarak ihbarın veya isnadın gayriciddî  olduğunu öne sürmüştür. Peki, Feyzioğlu ne güne duruyor? Bir başkan yardımcısının, şüphesiz resmî  istihbarata ve belgelere dayanarak vereceği ifade tamamıyla ciddî olacağına göre gerekli makama bizzat  başvurup durumu aydınlatmalı değil miydi?<br/>
<br/>
		Turhan Feyzioğlu bunu yapmamakla açık yürekli olmaktan kaçınmış bi politikacı durumuna düşüyor ve  samimiyetsizlikte İsmet İnönü'den hiçbir farkı kalmıyor.<br/>
<br/>
		Büyük. Millet Meclisi içinde suçlu bîr grup bulunduğunu bilmek ve bunu saklamak ya onlardan korkmakla, ya  onlarla ilişkisi olmakla, yahut da memleket meselelerini umursamamakla izah olunabilir. Üstelik de bu  senatörler gerçekten suçsuzsa onları hâlâ zan altında bulundurmak gibi ağır bir yükü omuzlarında taşımak  olur,<br/>
<br/>
		Turhan Feyzioğlu'nu bu durumda görmek, memleket hesabına, hiç hoşumuza gitmiyor. Gözlem, 23 Ocak  1969, Sayı: 9<br/>
<br/>
		<b>PARTİLER VE TUTUMLARI</b><br/>
<br/>
		Mecliste temsilci bulunduran sekiz parti, gerek program ve tüzükleri, gerekse adları ile, savundukları  prensipleri öne sürmüş gözüküyorlarsa da &quot;hakikat&quot; henüz bu merkezde olmaktan uzaktır. Çünkü partiler  henüz oturmamışlardır. Bir parti, ana çizgilerde memleket ve hatta cihan görüşü bir olan, birkaç prensip  üzerinde ittifak eden, iktidara gelince bu prensipleri uygulamak isteyen insanlardan mürekkep olmalıdır.  Bunun için de bir memlekette bu fikirler üzerinde uzun bir tarihî gelişim olması gereklidir. Türkiye'de uzun  süreli bir demokratik hayat yaşanmış değildir. Partilerin Meclise girdiği 1910 yılından beri en uzun parti  hayatının süregeldiği Cumhuriyet çağında bile tam bir demokratik nizam hâkim olmamıştır. 1923- 1946 arası  tek parti devri yani diktatörlük zamanıydı. 1946-1960 arasında kavgalı gürültülü, rahatsız bir demokratik  devir geçti. 1960-1961 arasında Millî Birlik Komitesi diktası vardı. Ancak 1961'den sonraki yedi sekiz yıldan  beridir ki demokratik bir düzen hâkim olmuştur.<br/>
<br/>
		Böyle kesintilerle yürüyen bir partiler hayatında fikir grupları değil, ancak menfaat grupları teşekkül  edebilirdi. Şimdiye kadar olan da budur.<br/>
<br/>
		Bugün Meclisteki partileri iki takıma ayırmak mümkündür: 1 Halk Partisiyle ondan çıkanlar. 2 Halk Partisi  dışında kurulanlar.<br/>
<br/>
		Birinci takımın temel partisi Cumhuriyet Halk Partisi'dir. Demokrat Parti ondan doğmuş, fakat kapatılınca  yerine bir yandan Adalet Partisi, bir yandan da Yeni Türkiye Partisi gelmiştir. Güven Partisi, Halk Partisinden  ayrılan son halkadır ve görünüşe göre ayrılmalar daha da devam edecektir.<br/>
<br/>
		İkinci takımda Millet Partisi, Cumhuriyetçi Köylü Millet Partisi, Türkiye İşçi Partisi ve Birlik Partisi vardır.  Bunlardan ilk ikisi, bir bakıma kök birliğine maliktir.<br/>
<br/>
		Partiler henüz menfaat grupları halindedir demiştik. Bunun ispatı partilerin tarihidir. Demokrat Partiyi  kuranlar yıllarca Halk Partisi içinde çalışmış, yüksek makamlara çıkmış kimse erdi. Parti içindeyken övülen ve  partilerini öven bu kimselerin partiden ayrılır ayrılmaz en sert saldırılara uğraması ve kendilerinin de eski  partilerini türlü suçlarla yerin dibine batırması me faat kaygısından başka bir düşünceyle yorumlanamaz. Aynı  şey Güven Partisi için de söylenebilir<br/>
<br/>
		Bununla, tabii, yalnız ayrılanlar haksızdır demek istemiyorum. Taraflardan biri veya her ikisi haksız olsa bile,  fikirdaş ve ülküdaş olanların böyle yığın halinde ayrılıp yeni bir parti kurmamaları icap ederdi. Bu türlü, ayrılıp  yani parti kurmalara demokrasisi oturmuş Batı ülkelerinde rastlanmaz.<br/>
<br/>
		Türkiye'nin doktrin partisi olarak tanınan iki partinin de, yani Cumhuriyetçi Köylü Millet Partisi ile Türkiye İşçi  Partisindeki son kıpırdamalar ve kaynaşmaların bu partilerde de tecanüsün henüz sağlanmadığını gösteriyor.  CKMP'den istifalar olmuş, TİP'de ise bir kısım üyeler başkana karşı ayaklanarak partiyi bir bölünmenin eşiğine  getirmiştir. Uzun süre disiplinli ve dayanışmalı gibi gözüken Türkiye İşçi Partisi iki düşman kampa ayrılmış,  ancak Demirperde gerisi ülkelerinde görülen karşılıklı suçlamalarla gözler önüne bir ibret le hası sermiştir.<br/>
<br/>
		Adalet Partisi'nin son kurultayında açı bir bölünme görülmemişse de perde arkasından ve kulisten yapılan  çarpışmalarla ortalıkta dolaşan söylentiler henüz bu partinin de tam olarak oturmadığını gösteriyor.<br/>
<br/>
		Parti arkadaşlarının birbirine dost gözüyle bakmadıklarını en büyük delili ise son AP kurultayındaki Genel  Yönetim Kurulu seçimleridir. İlk seçimde kazananlara itiraz edilip de oyların doğru sayılmadığı iddia edildiği  zaman bunu olağan ve gelişigüzel bir huysuzluk sananlar yanıldı.Aynı oyların ikinci sayılısında varılan sonuç  &quot;başka&quot;dır. Noter huzurunda yapılan ilk sayımın bir tek yanlış olmadan sonuçlanması lâzımken, 5060 oya  kadar varan yanlışlıkların yapılması sayıcıların hangi zihniyetle hareket ettiklerini açığa koyar. Meselâ Yüksel  Menderes'in aldığı oy 1447 iken 1381 sayılması, yahut gerçekte 774 oy almış bulunan Kâmil Ocak için  torbadan 810 oy çıkmasının tevil edilecek tarafı yoktur. Birden, bin beş yüze kadar saymaktan âciz partililer  hem partileri, hem de memleket için birer felâkettir.<br/>
<br/>
		Yok, böyle değil de, bu değişiklikler kasten yapılmışsa o zaman da parti içinde birbirine tam düşman gözüyle  bakan zümreler bulunduğu, bunların, kendi zümrelerini kazandırmak için her türlü hareketlere  başvurabildikleri, yani partilerde kinin, kıskançlığın, düşmanlığın ne derecelere kadar çıktığı ortaya dökülmüş  olur.<br/>
<br/>
		Her partide fikir ayrılıkları olması normal sayılıyor. Fakat ilk öfkede partiden ayrılmak, seçimi kaybedenleri  kazanmış gibi göstermek veya bunun aksini yapmak, üç dört defa parti değiştirmek, partilerin henüz yüksek  maaş sağlayan müesseseler sayıldığını belli eder.<br/>
<br/>
		Partileri yönetenler de, hiç şüphesiz, böyle ikide bir parti değiştiren adamlardan kimseye vefa gelmeyeceğini  bilirler. Buna rağmen bu gibi adamları şatafatla kendi partilerine almakta sakınca görmezler. Çünkü hem  Mecliste bir oy kazanacaklardır, hem de evvelki partisine ihanet eden o adam belki kendi seçim bölgesinde  kuvvetli taraftarlara sahiptir.<br/>
<br/>
		Sözün kısası şu ki: Partilerin yönetiş zihniyetinde de doktrin değil, menfaat hâkimd r.<br/>
<br/>
		Bu kusur, özellikle disiplinli bir parti gibi gözüken Halk Partisinde vardır. Fakat bu parti gerçekte disiplinli  değil, kuruluş yıllarının havası ve şeflik yürüyüşü içindedir. İsmet Paşa'ya karşı kuvvetli bir muhalefet belirdiği  halde sırf şeflik telâkkisi yüzünden açığa vurulamamakta açığa vuranlar da, Güven Partisi örneğinde olduğu  gibi, partiyi bırakmak zorunda kalmaktadır.<br/>
<br/>
		Partinin sol kanadı denen grup açıkça sosyalist olduğu halde İsmet İnönü sık sık &quot;sosyalist değiliz&quot; demek  lüzumunu duymaktadır. Partinin açıkça &quot;Sosyalist Cumhuriyet Halk Partisi&quot; olmaması sırf İsmet Paşa'nın  tutumu yüzündendir. O, parti başkanlığından çekildiği gün Halk Partisi parçalanacak, sağ kanat duruma  hâkim olduğu takdirde Ecevit'in başkanlığındaki sol kanat ya ayrı bir parti haline gelecek, yahut TİP ile ve  tabiî, parlamakta olan TİP'in sol kanadıyla birleşecektir.<br/>
<br/>
		Milliyetçi bir doktrin partisi olan CKMP ise son istifalardan sonra daha mütecanis ve şüphesiz daha kuvvetli  hale gelmiş ve sağlam bir gençlik grubu tarafından desteklenir olmuştur. Memleketin ana davalarına eğilen;  40.000 köyü hiç olmazsa 10.000 köye indirmek, bütün millete şamil bir sigorta sistemi uygulamak, eğitimde  inkılâp yapmak, toprağı adaletle dağıtmak ve çalışma seferberliğine gitmek gibi kalkındırıcı prensipler ortaya  atan bu parti parasızlığa, düşmanlığa, iftiralara ve zamana dayanabilirse günün birinde vatandaş oylarının  çoğunu toplayabilecek kabiliyettedir.<br/>
<br/>
		Son olarak, partiler arasında bir zirve toplantısı yapılarak Mecliste mücadele usulleri ve birbirlerine karşı  davranışları babında bazı prensip anlaşmalarına varılırsa partiler arasındaki savaş, bugünkü çirkin şeklini  kaybeder ve her partiye ancak o partinin programındaki umdeleri kabul edenler girer. Yoksa, partiler  profesyonel futbol kulüpleri halinde kaldıkça siyasî istikrar ve siyasî ahlâkın kurulmasına imkân yoktur.<br/>
<br/>
		Gözlem, 1968, Sayı: 3<br/>
<br/>
		<b>HALK PARTİSİNİN TEK YANLIŞI (?) </b>12 Ekim 1969'da yapılacak seçimler için partiler şimdiden yarışmaya  başlamıştır. Parti başkanlarıyla ileri gelenlerinin yurdu dolaşarak yaptıkları konuşmalar bunu gösteriyor. Bu<br/>
<br/>
		arada Halk Partisi kendisi için iane toplamaya kalkışarak Türkiye'de ilk defa görülen bir mücadele şeklî  denemektedir.<br/>
<br/>
		Burada asıl söz konusu etmek istediğimiz şey Halk Partisi Genel Başkanının kendi partisi hakkındaki bir  hükmüdür: Halk Partisinin tek kusuru seçimle gereği kadar ilgilenmemesi imiş.<br/>
<br/>
		Biz Halk Partisinin seçimle nasıl ilgilendiğini, oy almadan nasıl iktidara geldiğini bilen ve bu konuda çok ilgi  çekici bir de müşahedeye sahip olanlardanız. Bundan ileride bahsedeceğiz.<br/>
<br/>
		Bazı insanlar kendilerini her zaman, her konuda haklı zannederler. Yanlış ve kusur kabul etmezler. İsmet  İnönü bunların tipik bir örneğidir. Şimdiye kadar bir kusurunu itiraf ettiği görülmemiştir. Hele Ulus  gazetesinde uzun süredir yayınlanan hâtıraları Değişmez Genel Başkanın ruh yapısını gösterme bakımından  çok mühimdir. Pisikanaliz uzmanları için bulunmaz bir etüt kaynağıdır. Bu hatıratı okuyanlar, dikkat ettilerse  farkına varmışlardır ki İsmet İnönü bütün askerî v siyasî hayatı boyunca hiçbir hatâ işlememiştir. Bütün  zaferler onundur. Lozan onundur. Cumhuriyet fikri b le onun kafasından doğmuştur.<br/>
<br/>
		Atatürk de mühim bir şahsiyettir ama o daha ziyade Millet Meclisindeki yıkıcı muhalefetle uğraşarak  Cumhuriyetin kurulmasına hizmet etmiştir.<br/>
<br/>
		Kurtuluş Savaşının ön saftaki şahsiyetlerinden hepsinin büyük kusurları vardır. İnönü bu kusurları yumuşak  gözüken sert bir dille anlatmaktadır. Atatürk'e karşı doğan muhalefet de onun hudut ve sınır tanımayan  hareketlerine karşı meydana gelmiştir.<br/>
<br/>
		İzmir suikastında kurulan İstiklâl Mahkemesinin verdiği karalardan, mahkemenin cereyan safhalarından  İsmet İnönü'nün hiçbir haberi yoktur. Yani İnönü masum bir şahsiyettir. Yalnız cephe kumandanlığı, baş  murahhaslık ve başbakanlıkla meşgul olmuştur. Yurtta huzursuzluk doğuran ve inkılâp hareketlerinin tabiî  sonucu olan davranışlardan uzak kalmıştır.<br/>
<br/>
		Hatta 19 Mayıs 1944'te Türkçüler aleyhin eki o zavallıca nutku veren İnönü, tutuklamalardan sonra  Türkçülere yapılan işkencelerden haberdar olmadığını bile, bizim bildiğimiz iki kişiye, saf ve teatral tavırlarla  söylemiştir ki tabiî buna da imkân yoktur. Bunları da biz ilerde kendi hâtıralarımızda Türk milletine anlatarak  İsmet İnönü ve çağı için tarihî ana kaynaklar bırakacağız.<br/>
<br/>
		Hayatında işlediği hatâlardan hiçbirini kabul ve itiraf etmeyen kimse büyük bir hatâ ile malûl demektir. Hele  bir insanın yüreğinde kin denilen iptidaî duygu çöreklenmişse onun sözlerini sıkı bir tenkit süzgecinden  geçirmek şarttır.<br/>
<br/>
		Bugün artık gün ışığına çıkmıştır ki Birinci Cihan Savaşı sonundaki büyük bozgundan sonra Türkiye'nin  kurtulacağına inanan ve bu hususta mücadele hazırlığı yapan iki kişi vardı: Mustafa Kemal Paşa ve Kâzım  Karabekir Paşa... İsmet İnönü ise davanın ebediyen kaybedildiğine inanmıştı. Yabancılardan birinin, elverişli<br/>
<br/>
		olanın mandasına bile yanaşıyordu. Kâzım Karabekir Paşa'ya yazdığı bir mektupta Amerikan mandasını  kabulden başka çare olmadığı belirtiliyordu, (bakınız: Kâzım Karabekir, İstiklâl Harbimiz, birinci basım, s. 175 -  177).<br/>
<br/>
		İsmet Paşa'nın, o günkü şartlar içinde, Amerikan mandasına taraftar olmasını, şüphesiz ihanet diye değil kısa  görüşlülük olarak değerlendirmek yerinde olur. Çünkü o gün bir kurtuluş savaşının mümkün olduğunu  düşünebilmek büyük bir siyasî matematikçi olmaya bağlıydı ve bu alanda İsmet Paşa,<br/>
<br/>
		Atatürk'le elbette aşık atamazdı. Fakat buna rağmen İnönü'nün kendisini Atatürk'le eşit tutmasını ve bu  hatâsını itiraf mertliğinden kaçınmasını elbette vefasızlık ve haddini bilmemek diye değerlendirmek isabetli  bir hüküm olacaktır.<br/>
<br/>
		İsmet İnönü, aradan uzun yıllar geçtikten sonra röportaj şeklinde yayınladığı hâtıralarında kendi hatâlarını  itiraf etse ve artık ölmüş bulunan arkadaşlarına karşı vefalı davransa şüphesiz iyi bir not kazanmış olurdu.  Fakat olayları tarafsız bir gözle anlatıyor gibi gözükerek eski arkadaşlarını muştalamak lehinde bir davranış  değildir ve tatili hükmünü böyle verecektir. Hele Cumhuriyet fikrini Lozan konuşmaları sırasında  düşündüğünü, yani bu hususta Atatürk'e takaddüm ettiğini iddia etmesi olsa olsa İnönü'nün yaşlılığı ile tefsir  olunabilecek yanlış bir düşünce mahiyetinden ileri gidemez.<br/>
<br/>
		Halk Partisi bu memleketin tarihine pek çok kusurlarla karışmış bir partidir ve onun eçime az ilgi göstermesi  gerçek kusurları yanında bir sevap kadar masum kalmaktadır. Bu partinin en büyük kusuru Türkiye'de bugün  rezilâne bir şekil almış olan solculuğu destekleyip be lemesi olmuştur. Hele 1944'te komünist düşmanı  Türkçüleri &quot;Almanlarla iş birliği yapıp Türkiye'yi Almanlar safında savaşa sokmak isteyen maceracılar&quot; diye  ilân etmesi partilerinin ebedî yüz karası olarak kalacaktır.<br/>
<br/>
		Türkçüler o ithamdan, kendi iktidarlarının sıkı yönetim mahkemelerinde beraat ettiler. Rusları tepeleyen  Almanlar'a karşı sempati beslemelerine rağmen dış siyasette bir Alman taraftarlığı gütmedikleri de anlaşıldı.<br/>
<br/>
		İsmet Paşa'nın hayatında &quot;Amerikan, mandası isteyen.&quot; bir devir olduğu kendisinin Kâzım Karabekir Paşa'ya  yazdığı mektupta sabit olmuş bir hakikattir.<br/>
<br/>
		Türkçülerin hayatında buna benzer küçültücü bir nokta yoktur. Zannederim İsmet İnönü'nün Türkçülere karşı  sönmeyen kini de böyle bir kıskançlığın yarattığı kompleksten doğmaktadır.<br/>
<br/>
		Gözlem, 1969, Sayı: 21<br/>
<br/>
		<b>HİNDENBURG'UN SÖZLERİ</b><br/>
<br/>
		Yalnız yaldızlı insanlık sevgileri ile değil, ulviyetçe ondan aşağı olmayan ve çelik kadar sağlam vatanseverlikle<br/>
<br/>
		birbirinize bağlanınız.<br/>
<br/>
		Etrafınızda tunçtan bir kale yapıncaya kadar her gün bu çelik bağları daha ziyade takviye ediniz. Ancak böyle  sağlam bir kalenin himayesinde yaşayabilir ve Avrupa üzerinde esmekte olan siyaset fırtınaları arasında  ancak o sayede varlığınızı kurtarabilirsiniz.<br/>
<br/>
		Bana itimat ediniz. Bu fırtına daha devam edecektir. İnsanların hiç bir feryadı onu teskin edemeyecek, hiç bir  müdahale onun şiddetini hafifletmeyecektir.<br/>
<br/>
		Eğer fırtına bu duvarda kopmuş bir parça bulacak olursa yazık bize!...<br/>
<br/>
		O zaman Avrupa milletlerinin coşkun dalgaları, içinde henüz ayakta durabilmekte olan Alman kalesini yıkmak  için bir ejder gibi bu gedikten istifade edeceklerdir. Maalesef tarihimizin bize pek çok defalar gösterdiği  hakikat budur. &quot;Siyasî olan her şeyden nefret ederim.&quot; &quot;Büyük harpte Kafkas yaylası üzerine acıklı bir surette  ölen en güzide Türk askerlerinin sayısını tâyin etmek asla mümkün değildir.<br/>
<br/>
		Tasavvuru kabil olan her türlü yoksulluklardan dolayı ölenlerin çok fazla olması, Osmanlı İmparatorluğu'nun  en iyi harp unsuru olan kahraman Anadolu askerlerini feci tarihine yani bir sahife daha ilâve etti. Acaba bu,  onların çektiği felâketlerin sonuncusu olacak mı idi.&quot; &quot;Biz Türk karargâhı umumisine daha 1916 son  baharından itibaren Kafkas'taki iki ordusunun kuvayı külliyesini ahalisi azalmış olan soğuk ve yüksek  Ermenistan yaylasından çekmesini ve bu suretle askerin kışı daha kolayca geçirmesine imkân vermesini  tavsiye ettik.<br/>
<br/>
		Bu çekilme hakkındaki emir pek geç olarak verildi.<br/>
<br/>
		Bundan da şu netice hasıl oldu ki, bir çok efrat, bizim önceden tahmin ettiğimiz veçhile, açlıktan ve  susuzluktan öldüler.<br/>
<br/>
		İhmal ki, hiçbir satır şiir ve hiçbir yaldızlı kitap onların bu feci akıbetini nakil ve hikâye etmeyecektir!... Bu  vesile ile ben şuracıkta o vazifeyi yapmış olayım ...<br/>
<br/>
		Hindenburg<br/>
<br/>
		Türk genci!... Bugün Alman milletinin başında olan bu büyük ihtiyarın büyük harpte Kafkas yaylasına gömülen  adsız şehitlerimiz için söylediği sözlerde senden önceki nesillerle beraber sana da büyük vazifelerinden birini  hatırlatan acı ve içli nasihatlar var.<br/>
<br/>
		Çin'deki uzun saçlı afyonkeşlerin ve Hint'teki çıplak bacaklı fakirlerin ıstırabından önce senin için hayatlarını  karlara gömen adsız kahramanlar için duyacak ve duyuracaksın.<br/>
<br/>
		Eyl... Bu toprağın erkek duyuşlu, erkek düşünceli ve erkek sözlü öz çocuğu mert duygulu bir insansan senin  için ölen ve senin için yaşayanların sevgisini, hasretini, ıstırabını, fedakârlığını haykır...<br/>
<br/>
		Özenti Frenk taklitleri şiirlere, uydurma sevgilere, yaveli propagandalarla dolu manzumelere kapılma!...  aldanma inanma!... ve unutma ki:<br/>
<br/>
		San'at ne Firenktedir, ne Acemde, ne Çin'de San'at millet içindir, san'at halkın içinde Atsız Mecmua, Sayı:8  <b>ASKERÎ DÜŞÜNCE VE SİYÂSÎ DÜŞÜNCE</b><br/>
<br/>
		Harb zamanında askerî düşüncenin hâkim olması prensibini herkes kabul etmiştir. Bir millet, silâhlı  kuvvetleriyle çarpışmaya başlayınca tek gaye ve hedef ordunun kafi neticeyi almasıdır. Ordunun kat'i neticeyi  alması için, toplu ve sağlam kalması şarttır. Bu şartın temini için kalelerle vilâyetler terk olunabilir, hatta  milletin bir kısmı düşman istilâsı altında kalabilir. Fakat ordu sağlam kaldıkça bütün kayıplar telâfi olunabilir.<br/>
<br/>
		Bir kumandan için, vatan parçalarını düşmana bırakarak çekilmek, milletin bir kısmını düşmanın, bilhassa  hunhar bir düşmanın istilâsına bırakarak ricat etmek ciddî bir faciadır. Fakat milleti kurtarmak için de başka  çare yoktur. Bazen bir vücudu kurtarmak için doktorlar o vücudun bir parçasını bir daha geri gelmemek şartı  ile feda etmekte ne kadar haklı iseler, bir kumandan da milletin tamamını kurtarmak için kaleleri, ülkeleri,  milletin bir kısmını, ordunun bir parçasını feda etmekte o kadar haklıdır.<br/>
<br/>
		Türk askerlik tarihinde birinci sınıf kumandanların sonuncusu olan Gazi Osman Paş, büyük askerî meziyetleri  yanında merhamet hislerine mağlup olmasaydı kuvvetle muhtemeldi ki Rus çemberini yarıp geçecek ve  böylelikle harbin talihi de değişecekt Yarmayı yaparken yalnız askerî düşünceyle hareket ederek Pilevne'nin  sivil halkını Bulgar ve Rus vahşetine terk edebilseydi ordunun yürüyüşünü engelleyen bir ağırlıktan  kurtulacak ve Rus çemberini yarabildiği takdirde 1877-1878 savaşının neticesi başka türlü olacaktı.<br/>
<br/>
		Bugün dünya yeni yeni kurumlar karşısındadır. Barış içinde harb diyebileceğimiz bir vaziyet vardır. Bu vaziyet,  en sonunda harbe dayanacağı için harb halidir. Fakat resmen ve hukuken harb ilân edilmemiş olduğu için  barış hak sayılmak isteniyor. Biz bu hususî duruma temas etmek istiyoruz:<br/>
<br/>
		Savaşla barış arasında, üçüncü bir hal olan bu durum hakikatte harb halidir. Bu vaziyet karşısında askerî  düşünceyi arkaya atmak çok tehlikelidir.<br/>
<br/>
		Zamanımızda, askerî düşünceyi ihmal etmenin cezasını çeken milletler arasında ilk önce Habeşlileri  gösterebiliriz: İtalya, bütün dünya ile bozuşmayı göze alarak Eritre ve Somali'ye asker yığmaya başlarken  bunun gayesinin Habeşistan'ı istilâ olduğu muhakkaktı. Hiçbir Avrupa devletin de Habeşistan'ı müdafaa  etmeyeceği anlaşılmıştı. İşte o zaman Habeşistan'ı kurtaracak veya istilâyı geciktirecek tek çare askerî  düşünce ile hareket etmekti. İtalya, yığınak yapmaya başlayınca Habeşliler umumî seferberlik yapacaklar  basit teşkilâtlı ordularına göre pek çabuk bitirecekleri bu seferberlikle aşağı yukarı yarım milyona yakın<br/>
<br/>
		muharip elde edeceklerdi. İtalyan silâhları çok üstün olmakla beraber Habeşliler de sayı ve cesaret  üstünlükleriyle iklim şartlarına dayanarak yığınağın başlangıcında kendilerine göre pek zayıf olan İtalyan  tümenlerini imhaya veya sahile atmaya çalışacaklardı. İngiliz ve Fransızlardan kendi kullanabilecekleri  silâhları tedarik etmeleri kabildi.<br/>
<br/>
		Bundan başka Vehip Paşa gibi tecrübeli ve İtalyan generallerinden üstün bir asker de Habeş ordusunun aşağı  yukarı kurmay başkanlığında bulunuyordu. Habeşlilerin ilk muvaffakiyetleri onlara mutlaka Avrupa'nın maddî  yardımını ve manevî müzaheretini sağlayacaktı. Evvelce İtalyanları yenmiş olan Habeşliler, İtalyanlara karşı  şevkle çarpışacaklardı.<br/>
<br/>
		Fakat Negüs, askerî düşünceyle hareket etmedi. Siyasî düşünceye saplandı. Barış taleplerinde bulundu.  Umumî seferberlik yapmadı. Hatta İtalyanları kızdırmamak ve kışkırtmamak gibi bir fikirle kendi askerlerini  hudutlardan çok gerilere çekti. Bütün bu hareketler fahiş hatâ idi. Onun fedakârlıkları İtalyanları  kararlarından vazgeçirmedi. Bilâkis hazırlanmaları için bol bol zaman kazandırdı. Sonra da istilâ işi başarıldı.<br/>
<br/>
		İkinci Cihan Harbinde İngilizlerin Dönkerk ricatleri askerî düşüncenin muvaffak olmuş bir neticesidir. Herkes  bu hareketi bir bozgun diye görmekte ve bilmektedir. Hakikatte ise Alman mağlubiyetini bu ricat  hazırlamıştır denebilir. İngiliz ordusu önce müttefiklerini, sonra kendi mevcudunun beşte birini, en sonra da  bütün silâhlarını terk ederek İngiltere'ye çekilmekle şu neticeleri temin etmiştir: Almanlar İngiltere'nin  istilâsına girişememiş; İngiltere, İngiliz ve Amerikan ordularının ssü olmuş ve Fransa'ya yapılan sıçrama bu  suretle sağlanmıştır.<br/>
<br/>
		Yine İkinci Cihan Harbinde Almanların Ruslara saldırması askerî düşün enin en enerjik örneklerinden biridir.  Gazetelerde, radyolarda vesair propaganda neşriyatında Almanların bu hareketi maksatsız bir hareket,  saldırmak için saldırganlık diye gösterilmiştir. Bu, işin zahirî tarafıdır. Hakikatte ise Almanlar, kendilerine  taarruz etmek için yığınak yapan Ruslardan daha çabuk davranarak onların plânlarını da, ordularını da  darmadağınık etmiştir. O yılın korkunç kışı Rusları Almanların elinden kurtarmasaydı bu saldırış kat'î neticeli  bir taarruz olacaktı.<br/>
<br/>
		Şimdi de Kore harbi üzerinde askerî düşünce ile siyasî düşünce çarpışmaktadır. Mac Arthur askerî düşünceyi  temsil ediyor ve düşmanı yenmek için onun köküne, kaynağına vurmak fikrini ileri sürüyordu. Truman siyasî  düşüncenin tesirinde kaldı îhtilâtla dan korktu. .<br/>
<br/>
		Halbuki onun korktuğu ihtilât bilfiil olmuştur: Çin ve Rus asker ve malzemeler israf ederek harbin içindedir.  Onların resmen ve hukuken harbe müdahaleleri bugünkü vaziyeti büyük mikyasta değiştirmeyecektir. O  halde ne yapmak lâzımdır? Burada siyasî ve askerî düşüncelerin bir işbirliği icab etmektedir: Siyasî düşünce  Koraya iştirak edecek Birleşmiş Milletlerin sayısını ve asker miktarım çoğaltmaya çalışmalı, askerî düşünce  harbi Mançurya'ya ve havadan Çin sanayi ve askerî merkezlerine kadar götürerek düşmanı yıpratmaya  uğraşmalıdır.<br/>
<br/>
		Bu yapılmadığı takdirde ve şimdiki mahdut kuvvetlerle Kora Yarımadasında yüksek idareden mahrum ileri  geri hareketler devam ettikçe, düşmanın sonsuz isyan kaynakları sayesinde harb uzayıp gider ve soysuzlaşır.<br/>
<br/>
		Selim PUSAT<br/>
<br/>
		Orkun, 1951, Sayı: 37<br/>
<br/>
		<b>&quot;DEVLET&quot; ADINDAKİ &quot;HARAMİ OCAKLARI&quot; İLE SİYASİ BAĞLARI MUHAFAZA ETMEK FAYDASIZDIR</b><br/>
<br/>
		Türkiye, Demokrat Parti iktidarda kaldıkça, kesin olarak Batı grubunda kalacaktır. Bu bakımdan Avrupa -  Amerika demokrasileriyle siyasî münasebetlerimizin devamı gayet tabiidir.<br/>
<br/>
		Bir devlet, dost olmadığı başka devletlerle de siyasî münasebetlerini muhafaza edebilir. İstiklâl Savaşından  sonra uzun müddet Türkiye-İngiltere münasebetleri böyle idi. Yani dostane değil, fakat dürüsttü.  Münasebetler dürüst olduğu için iki taraf elçilerinin karşılıklı faaliyetlerinden faydalar sağlanabiliyordu. Bir  defa, kıyılarımızda bir İngiliz deniz doktorunun öldürülmesi yüzünden Türkiye ile İngiltere arasında harp  çıkmasına ramak kalmış olduğu halde bu dürüst münasebetler bozulmamıştı. Bir müddet sonra, eski İngiliz  kralının Türkiye'yi ziyareti, &quot;soğuk ve dürüst&quot; münasebetleri ancak sıcak alâkaya çevirdi. Bunun sonunda da  bildiğimiz Türk-İngiliz ittifakı doğdu.<br/>
<br/>
		İngilizlerle aramızda ne kadar tatsız hâdiseler geçmiş olursa olsun, hattâ isterse ittifakımız dahi fesholunsun,  onlarla münasebette bulunmak kabildir ve faydalıdır. Çünkü İngilizler nihayet insandır ve insanlığın icabı  kendileriyle bazı müşterek taraflarımız vardır. Orada yahut burada tabiî bir âfet birçok insanın hayatına mal  olursa diğer taraf bundan samimî bir teessür duyar ve elinden gelen yardımı esirgemez. Yahut iki devlet, bir  konu üzerinde birbirine söz verirse bu sözünü tutmaya çalışır, hiç olmazsa ittifak antlaşmasının yürürlükte  bulunduğu s ada ötekine düşmanlık etmez.<br/>
<br/>
		Fakat bugün yer yüzünde, kendilerine &quot;devlet&quot; diyen bazı &quot;haramî ocakları&quot; var ki bunlar insanlığın  düşmanıdır. Hâkim oldukları topraklar birer matemhanedir. Sözünde durmak; ihtiyara, hastaya acımak,  hayata değer vermek gibi insanlık duyguları yoktur. En gayri ahlâkî usullerle daima başkalarına zarar  vermişlerdir. Rusya ve peykleri yıllardan beri insanlığa karşı işledikleri cinayetlerle insanlığın düşmanı  olduklarını ispat etmişlerdir.<br/>
<br/>
		Acaba Türkiye'nin bu devletlerle siyasî münasebeti uzatmasında ne fayda var?<br/>
<br/>
		Elçilerimiz bu devletlerin başkentlerinde mahpustur. Devletler hukuku gereğince o memlekette serbestçe  gezmek hakkından mahrumdur. Arkalarında hafiyeler vardır. Halbuki onların elçileri bizim memleketimizde  serbestçe gezerler ve her türlü faaliyette bulunurlar.<br/>
<br/>
		Siyasî ve askerî kuryelerimizden şimdiye kadar 6 veya 7 tanesi Rusya'da öldürülmüştür.<br/>
<br/>
		Bu devletlerin elçileri Türkiye'de komünizm propagandasının fesat yuvalarıdır. Yurdumuza siyasî mülteci  olarak sığınan ve İstanbul'un en iyi yerlerinde iskân olunarak ayrıca devletimiz tarafından kendilerine maaş  bağlanan Bulgarlardan şimdiye kadar bir haylisi komünizm lehinde casusluk yaptıktan sonra ya buradan  kaçmış, yahut Bulgar elçiliğine sığınmıştır.<br/>
<br/>
		Trakya hududumuzda Bulgarlar tarafından kaldırılarak idama mahkûm edilen, ancak idamı geciktirilen bir  subayımız yıllardan beri Bulgaristan'da mevkuftur.<br/>
<br/>
		Elçi, devlete gönderilir. Halbuki Rusya, Bulgaristan ve başka peykler bugün birer devlet değildir. Eşkıya ini,  harami ocağıdır. Bulgaristan'daki Türklerin Türkiye'ye iadesi bitinceye kadar orada siyasî bir temsilci  bulundurmak faydalı olsa bile Rusya için bu ihtimal asla varit değildir.<br/>
<br/>
		Rusya ile peyklerindeki elçilik ve konsolosluklarımızı kapatarak onların da buradaki mümessillerini geri  göndermek hem İktisadî bakımdan bir tasarruf, hem de siyasî huzur bakımından bir kazanç olacaktır.<br/>
<br/>
		Devletlerarası hukuka riayet etmeyen devletlere karşı bu hukuka hürmetkar davranmak onlar tarafından aciz  telâkki olunuyor ve fesat teşebbüslerini arttırıyor. Namuslu hareketi öğreninceye kadar Rusya ile siyasî  münasebetlerimizin kesilmesi çok yerinde olur. Son defa Nâzım Hikmeti kaçırmaları, bu kaçış aslında ne  kadar ehemmiyetsiz olursa olsun, onların Türkiye'de nasıl gizli bir faaliyet şebekesi kurduklarını göstermek  bakımından mühimdir.<br/>
<br/>
		Bir de şu nokta var: Elçi müstakil devletlere gönderilir. Halbuki Polonya, Çekoslova ya, Macaristan, Romanya  ve Bulgaristan bugün müstakil değildir. Bu istiklâlsizlik Mısır ve Irak gibi devletlerin tam istiklâline engel olan  bağlarla asla kıyas olunamaz. Bunlar Rusya'nın birer eyaleti hükmündedir. Bu bakımdan da elçi gönderilecek  birer siyasî varlık sayılamazlar.<br/>
<br/>
		Türkiye, bu prensipleri ile sürerek İngiltere ve Amerika'dan daha önce bu gibileriyle siyasî münasebetlerini  keserse herhalde politika enerjisi bakımından takdirle karşılanacak bir harekette bulunmuş olur ve belki de  insanlık düşmanlarına karşı bir hareketin çığırını açmak şerefini kazanır.<br/>
<br/>
		Selim PUSAT<br/>
<br/>
		Orkun, 20 Temmuz 1951, Sayı: 42<br/>
<br/>
		<b>DÜN VE YARIN</b><br/>
<br/>
		İleri gitmek geriyle olan bağı koparmak değildir. Canlı, cansız her varlık çok gerilerin bugünkü neticesidir.<br/>
<br/>
		Geri her zaman kötü değildir. Nitekim ileri de her zaman iyi değildir. İyi de olsa, kötü de olsa yok  edilemeyecek olan &quot;geri&quot; ve &quot;ileri&quot;, bütün olarak biziz. Bunu inkâr hiçbir şey kazandırmaz; kas katı gerçeğin  inkârı ile inkâr edeni basitleştirir, yozlaştırır, hayvanlaştırır.<br/>
<br/>
		Geri ve ileri, yani dün ve yarın her zaman var olacaktır. Milyarlarca dün ve yarın, zaman zincirinin bir  halkasıdır. Yarını kavramak için dünü bilmeli şarttır. Otlarla böcekler dünü bilmez. Daha yüksek sınıf  hayvanlarda bile birkaç gün öncesini hatırlamak, bilmek kabiliyeti vardır.<br/>
<br/>
		&quot;Dün&quot;ün topyekûn inkârı insanları ot ve böcek menzilesine indirmektir. İnsanlar indirilemez. İnen indirmek  isteyendir.<br/>
<br/>
		Millî Eğitim Şûrası'nda birkaç öğretmen dünkü edebiyata sövüp saymışlar. Füzûli'yi, Bâkı'yi Batırmışlar.  Bunlar Füzûli'den, Bâkı'den bir mısraı bile anlayamayacak kadar aşağı olan canilerdir. Onlar Fuzûli'deki  dehâyı, şiir inceliğini nereden anlayacaklar? Fikrî ve edebî seviyeleri ancak Nâzım Flikmet'i, Orhan Veli'yi ve o  makuleleri anlayacak kadardır.<br/>
<br/>
		Bu şûralarda şimdiye kadar hep gayri millî hava esti. Mazi düşmanlığı yapıldı. Geçmişle bağların koparılması  istendi. Bunun mânâsı nedir? O kadar açık ki söylemeye bile lüzum yok.<br/>
<br/>
		Millî kültürle yuğurulmuş, zerrelerine kadar Türkçü ve otoriter bir Millî Eğitim Bakanı gelmeden bu  herzevelikler sürüp gidecektir.<br/>
<br/>
		Aksi halde &quot;egemenlik&quot; kelimesi &quot;egemenlik&quot; olur ve kültür eserlerini seçecek kurulun başına ortaokul  mezunu bile olup olmadığı meçhul birisi getirilerek millî kültürle, milletle, geçmişle, gelecekle alay edilir.<br/>
<br/>
		Ötüken, 8 Temmuz 1974, Sayı: 9<br/>
<br/>
		<b>KIZILELMA</b><br/>
<br/>
		Bir milletin yürütücü kuvvetine &quot;ülkü&quot; denir. Toplumlardaki kişileri birbirine b ğla an nesne, sadece kök  birliği, çıkar ve ihtiyaç değil, bunlarla birlikte ve aynı zamanda ülküdür. Ülküsüz topluluk yerinde sayan,  ülkülü topluluk yürüyen bir yığındır. Sözlük anlamı &quot;and&quot; ve &quot;uzak hedef&quot; demek olan &quot;ülkü&quot;, topluluğu aynı  yolda yürüten bir kuvvettir ki, bu uğurda insanlar birbirlerine karşı içten sözleşmiş gibidirler.<br/>
<br/>
		Ülkü, ilkönce, insanların gönüllerinde, gönüllerinin derinliğinde, şuur altlarında, hayallerinde doğar ve  kendini önce destanlarda gösterir. Sonra şuura geçer, büyük kılavuzlar tarafından açıklanır. Daha sonra da  büyük kahramanlar, onu gerçekleş irmek için büyük hamleler yapar. Bu hamle sırasında da ülkülü millet,  kahramanların ardından gönül isteği ile koşar. Bütün bu uğraşmalar arasında da millet yürür; önce manen,  sonra maddeten ilerler, olgunlaşır, erginleşir.<br/>
<br/>
		Türk destanlarından çıkan anlamlara g re, Türklerin ülküsü, fetihler sonunda büyük ve üstün bir devlet  kurarak bu devletin içinde bolluğa ve mutluluğa kavuşmaktır.<br/>
<br/>
		Aşağı yukarı, her millet, aynı şekilde millî gayelerin ardındadır. Milletlerin çapına, kabiliyetine göre millî  ülkülerin ayrıntılarında farklar olmakla beraber, ana çizgiler bakımından hepsi birbirine benzer: Büyümek ve  rahatlığa kavuşmak!<br/>
<br/>
		Türkler, kendi ülkülerine niçin &quot;Kızılelma&quot; demiştir, bunun sebebini bilmiyoruz. Yalnız bu addaki saflık ve  tabiîlik, Türk ülküsünün çok eski olduğunu göstermek bakımından manâlıdır. Kızılelma adı, ülkünün,  aydınlardan önce halk arasında doğduğunu gösterse gerektir.<br/>
<br/>
		Kızılelma ülküsü, OsmanlIların parlak çağlarında iyice belirip şekillenmiş ve konak konak, Türk büyüklüğünün,  yükseklik fikrinin, İlâhî bir gayenin timsali haline gelmiştir. Bu büyük düşünce olmasaydı, XI. yüzyılda  Anadolu'ya gelen, en çok bir milyon Türk, Bizans'ın Asya ve Avrupa'daki topraklarında rastladıkları diğer  Türklerin birkaç tümenlik Hıristiyanlaşmış döküntülerinin yardımı ile de olsa, bu dünya çapındaki devleti  kurup dört kıta (dördüncüsü Okyanusya'dır) üzerindeki teşkilât ve medeniyet şaheserlerini yaratamazlardı.<br/>
<br/>
		Milletlere millî inanç ve güç veren ülkünün ne büyük bir kuvvet olduğunu anlamak için bugünkü olaylara  bakmak yeter: 60 milyonluk bir millet olmalarına rağmen dağınık, teşkilâtsız ve geri olan Araplar, millî  ülküleri olan Arap Birliği düşüncesi sayesinde toparlanma yoluna girmişlerdir. Ülkülerinden aldıkları güçle,  Filistin işinde İngiltere ve Amerika'ya kafa tutabilmişlerdir. Ülkü sahibi millet oldukları için de dünyada  itibarları ve değerleri artmıştır. Bizim için çok büyük bir ibret ve ders olan şu olay, Arapların itibarını  göstermesi bakımından manalıdır: Birleşmiş Milletler teşkilâtının 11 üyeli Güvenlik Konseyi'nin 5'i (Amerika,  İngiltere, Fransa, Rusya ve Çin) daimî, altısı geçicidir. 1945 filimin, bu altı üyelik için seçim yapıldı. 900 yıllık  Büyük bir geçmişi ve tarihi olan, askerî devlet olarak nam kazanmış bulunan Türkiye, bu seçimde ancak  bir tek oy alarak Konsey'e giremediği halde, İngiliz işgalinden henüz kurtulmamış olan ordusuz,  donanmasız Mısır 45 oy alarak bu üyeliğe seçildi. Demek ki, o zamanki Birleşmiş Milletler teşkilâtında  bulunan 50 devletten 45'i Mısır'ı bizden daha itibarlı ve üstün görmüştü.<br/>
<br/>
		1946'da geçici üyelik için yapılan seçimde de, Türkiye'ye kimse oy vermediğ halde, Suriye 45 oy aldı. Bir iki  yıllık bir devlet olan o zamanki üç milyonluk Suriye'nin Türkiye'ye tercih edilmesinin sebebi açıktır: Suriye, bir  ülkünün ardındadır. Yani prensip sahibidir. Bundan dolayı da, düşmanlarının bile saygısını kazanmıştır.<br/>
<br/>
		Yahudiler de, ülkü sahibi olmanın ikinci bir ibret verici örneğidir. Korkaklığı atasözü haline gelen bu millet,  bugün, bir millî ülkünün ardında, herhangi bir millet kadar cesaretle çarpışıyor. Millî kahramanlar yetiştiriyor  ve bu millî kahramanlar, idama mahkûm edildikleri ve bağışlanma dileğinde bulunurlarsa ölümden  kurtulacakları halde, İngiltere'den af d lemeyerek milletlerine şeref vermek suretiyle ölüyorlar. Bu millî ülkü  sayesinde, Filistin'deki yarım milyon Yahudi, yalnız Araplarla değil, koca İngiltere ile savaşı göze alıyor,  Amerika'ya meydan okuyor. Millî ülküye yapışmak sayesinde Yahudiler o kadar kuvvetlenmişlerdir ki, bugün  İngiltere İmparatorluğu onlara karşı bir şey yapamıyor. Tebaasından bir tek kişinin hapse atılmasını savaş  sebebi sayan İngiltere, bugün, İngiliz askerlerinin öldürülmesine, İngiliz subaylarının kaçırılıp dayak atılarak  horlanmasına, masum İngiliz çavuşlarının Yahudiler tarafından canice asılmasına ses çıkaramıyor.<br/>
<br/>
		Bütün bunların en önemli sebebi Arapların ve Yahudilerin olağan üstü kuvvetli olmasıdır. Bu kuvvet maddî  değil, manevîdir. Yani ülkü kuvvetidir.<br/>
<br/>
		Kızılelma ülküsüne &quot;tehlikeli maceracılık&quot; diyenler, bugünkü Araplar ile Yahudilere bakıp düşünmelidirler.  Hele Yahudiler 2000 yıl önce kaybettikleri vatanlarını yeniden ele geçirmek ve yalnız kitaplarda kalmış olan  İbranî dilini diriltip bir konuşma dili haline getirmek uğrundaki çalışmaları ile dünyaya örnek olmuşlardır.<br/>
<br/>
		Biz ise bir yandan:&quot;Bir Türk dünyaya bedeldir&quot; vecizesine inanmış görünürken, bir yandan da kendimizi  baltalayıp inkâr ettik. Büyüklükten korktuk. Küçüklüğü benimsedik ve millî ülkü ile delilik diye alay ettik.  Güvenlik Konseyi'ndeki seçimler göstermiştir ki, ittifaklar yapmak, kimseden bir şey istememek, herkesle hoş  geçinmek bir millete itibar sağlamıyor. Kızılelma ülküsünü bir delilik sayacaksak, büyüklükten değil,  yaşamaktan da vazgeçmeliyiz. Tarihî görevini yapmış ve artık ölmeye yüz; tutmuş bir topluluk olmayı kabul  etmeliyiz. Eski Asurlular, Hintliler, Romalılar gibi haritadan silinmeye razı olmalıyız. Buna razı değil isek millî  ülkünün peşine düşmeliyiz ve demiryolu yapmakla birkaç fabrika kurmayı ülkü diye göstermek gafletinden  çekinmeliyiz.<br/>
<br/>
		Ülküler için &quot;maddîfaydası nedir?', &quot;uygulanabilir mi?&quot; diye düşünmek doğru değildir. Hiçbir inanç &quot;riyazî  mantığa vurulmaz. Tanrının varlığı da riyazi metot ile ispat edilememiştir. Fakat yüz milyonlarca insan ona  inanmakta ve bu inançtan güç almaktadır.<br/>
<br/>
		Ülküler de böyledir.<br/>
<br/>
		Kızılelma ülküsünün gerisinde savaşlar ve büyük sıkıntılar görüp de korkanlar olabilir. Kendi rahatı ve keyfi  kaçmasın diye insanlık (!) dâvası güdenler, ülküyü inkâr edenler her zaman, her yerde çıkabilir.<br/>
<br/>
		Fakat bir milletin içinde büyük bir çoğunluk millî ülküye inandıktan sonra, g ri kalanlarda ister istemez bu millî  akıntıya uymaya mecburdurlar. Bizim için önemli olan, dost kılıklı yabancıların millî ülküyü güya millî çıkar  adına baltalamasının önüne geçmektir.<br/>
<br/>
		Bir topluluktan ortak ülküyü kaldırın, insanların hayvanlaştığını görürsünüz. Ortak düşünce olmayan  toplulukta, herkes, yalnız kendi çıkar ve zevkini düşünür. Böyle bir toplulukta fedakârlık, tâyin, nezaket  kalmaz. Bencillik, kabalık, rüşvet, iltimas ve namussuzluğun türlüsü alır yürür. Maddîleşmiş bir insan vatan  için ölür mü? Bencil bir insan muhtaçlara ardım eder mi? Milletine inanmayan bir adam yabancı ile işbirliği  yapmaz mı? Erdemi gülünç bulan birisi çalıp çırpmaz mı? Kızılelma, Türk milletinin manevî besinidir. Açlar<br/>
<br/>
		yiyecek bulamadıkları zaman nasıl faydasız, zararlı, hattâ zehirli nesneleri yerlerse; Türk milleti de &quot;Kızılelma&quot;  kendisine yasak edildiği için Marksizm ve kozmopolitizm gibi zararlı ve zehirli fikirlere el uzatıyor.<br/>
<br/>
		Fakat artık bu devir kapanmıştır. Gittikçe uyanan millî şuur karşısında gafiller ve hainler, Türk milletini daha  çok aldatamayacaklardır. Kızılelma'nın yolunu kapatamayacaklardır.<br/>
<br/>
		Ziya Gökalp'in mısraları düsturumuz olacaktır:<br/>
<br/>
		Demez taş, kaya Yürürüz yaya,. Türk'üz, gideriz Kızılelma'ya! Kızılelma, 1947, Sayı: 1<br/>
<br/>
		<b>YOKTAN MESELE ÇIKARMAK </b>&quot;Basına &quot;dördüncü kuvvet&quot; derler. Şuurlu ve sorumluluk duygusu içinde  bulunan kimselerin elinde bulundukça bu hüküm doğru olabilir. Milletin, yahut milletin ayrı zümre ve<br/>
<br/>
		tabakalarının istek ve temayüllerini aksettirmek, yanlış icraatı tenkid etmek, gizli kalmış gerçekleri ortaya  çıkarıp Verilmemiş hakları savunmak cidden mühim işlerdir. Fakat basın, sorumluluk duygusundan mahrum,  kültürsüz, garezkâr kimselerin eline geçince şantajlara alet olmaya, bile bile haksızlıkları savunmaya başlar ve  halk efkârım kolay kolay düzelmeyecek şekilde bozar.<br/>
<br/>
		Her iki tipin örnekleri basınımızın tarihi boyunca görülmüştür. Bütün dünyada bir isteri nöbetinin hüküm  sürdüğü bu günlerde, her memlekette ve her alanda olduğu gibi basında da birçok gayritabiilikler arasında  bir &quot;açık kapılan zorlama&quot; hastalığı peyda olmuştur. Buna &quot;yoktan mesele çıkarmak&quot; da diyebiliriz.<br/>
<br/>
		Yoktan çıkarılan meselelerden en mühimi son günlerdeki Orgeneral Cemal Tural meselesidir. Genel kurmay  Başkanı yani ordunun bilfiil başkomutanı olan Orgeneral Cemal Tural 2 Martta hizmet süresini  dolduruyormuş. Acaba emekli olacak mı imiş? Bu soru, Başbakana yöneltilince o: &quot;Bu nazik bir meseledir&quot;  demiş. Tam bu sırada da Cemal Tural askerî olmayan radyo, posta gibi müesseseleri gezmeye başlamış.<br/>
<br/>
		İşte mesele çıkarmak için mükemmel bir konu.<br/>
<br/>
		Genelkurmay Başkanlarının hizmet sürelerinin Bakanlar Kurulunca iki defa birer yıl olmak üzere uzatılması  kanunlarımızın sağladığı bir imkândır. Başbakanın &quot;bu nazik bir meseledir&quot; demesinin (böyle dediği de yüzde  yüz belli değil ya) birkaç türlü tefsiri yapılmak kabilken bu yola gidilmeyip bu sözden tehlikeli mânâlar  çıkarmaya çabalamak ya büyük bir kuruntu alâmeti ya da mesele çıkarmak gayretidir.<br/>
<br/>
		Hele Genelkurmay Başkanının askerî olmayan yerlere yaptığı ziyaretleri &quot;denetleme&quot; diye mânâlandırarak  &quot;Millet Meclisi'ni ne zaman teftiş edecek&quot; diye endişeler göstermek hiçbir olayı değerlendiremeyen kişilere  mahsus telâş ve hükümlerin belirtisidir.<br/>
<br/>
		Tam bu sırada bir ecnebi gazete makalesinde Cemal Tural'ın cumhurbaşkanı olmak isteğinin yazılması da  senaryoyu tamamladı.<br/>
<br/>
		Bilindiği gibi Cemal Tural, askerliğin bir numaralı prensibi olan disipline çok ehemmiyet veren sert bir  kumandandır. Hiç durmaksızın Türkiye'nin her yerindeki askerî birlikleri denetlemesi ve kuvvet komutanlarını  da bu yola yöneltmesi bunu gösterir.<br/>
<br/>
		İsparta'daki bir birlikte, bir er yanlış adım attı diye bir buçuk kilometrelik bir marş marş yaptırması çok  askerce bir davranıştır. Askerlik hem arkadaşlık ruhunun müsamahasını, hem de disiplinin sert  müsamahasızlığını kaynaştırmış olan meslektir.<br/>
<br/>
		Cemal Tural, aynı zamanda ordunun silâh ve malzeme bakımından başkalarına muhtaç olmaması için de  büyük bir gayret içindedir. Bazı hususlarda bilgi edinmek için yaptığı ziyaretler, mesele çıkarmak için yanıp  tutuşan basına fırsat vermiş, malum yazılar yazılmıştır. Bir Genelkurmay Başkanı, askerî yönden görmek  istediği sivil bir müesseseyi gezerse bunu hangi maksatla yaptığım açıklamaya mecbur değildir.  Açıklamasında askerî mahzurlar bulunabileceği de unutulmamalıdır.<br/>
<br/>
		Cemal Tural'ın şimdiye kadar 40 milyon ağaç diktirmiş olduğunu ajanslar haber verdi. Acaba orgeneralin  diktirdiği bu 40 milyon ağaçta ne gibi gizli bir maksat var? Cemal Tural belki de devlete isyan edecek, çete  savaşlarına girişecek, çete savaşları için en uygun yerlerden biri ormanlar olduğundan buna hazırlık yapmakla  meşgul!?..<br/>
<br/>
		Kuruntu içinde yaşayanlar böyle de düşünebilir.<br/>
<br/>
		Cumhurbaşkanı olmak istemeli ise en tabiî bir haktır.Her vatandaş cumhurbaşkanı o mak isteyebilir.Türkiye  Cumhuriyetinde en yüksek rütbeli askerlerin devlet başkanlığına geçmesi ise nerdeyse gelenek haline gelmiş,  beş cumhurbaşkanından dördü bunla dan çıkmıştır. Fakat bunun için daha şimdiden sivil müesseseleri  gezmeye hiç de lüzum yoktur.<br/>
<br/>
		Cemal Tural, ErzincanlI halis bir Türk'tür. Çapanoğullarına dayanmaktadır. Kendisine karşı gösterilen  muhalefetin sebeplerinden biri bu olsa gerektir. Türk olduğu için de Türk kanına fazla değer vermektedir.  4 Şubat günü PTT Genel Müdürlüğünde söylediği bir söz çok manâlıdır: Paşa servisleri gezerken &gt; PTT  cihazlarını görünce &quot;muhaberesiz muharebe olmaz. Bu cihazlar iyi korunmalıdır&quot; demiş, bir PTT yetkilisinin  &quot;sabotajlardan mı paşam&quot; sorusuna karş lık da şu cevabı vermiştir: &quot;Hayır! Bu aklıma gelmez. Hiçbir Türk  böyle bir şeyi yapmaz. Eğer kanında karışıklık yoksa&quot;..<br/>
<br/>
		Bir kişi Çapanoğullarından ve ırkçı olunca solaçıklar elbette kudurur, elbette aleyhte kampanya açar. Kimi  sinsi sinsi yazar, kimi dolambaçlı yoldan gider, kimi maskaralık ve güldürücülükle hücum etmeye çabalar,  sözün kısası orgenerali yıkmak için ne mümkünse yaparlar.<br/>
<br/>
		Bu yazımla Cemal Tural'ı yüzde yüz tasvip ettiğim sanılmasın. Kendisi Türk tarihini bilen bir paşa olduğu ve bîr  mesajında Türk ordusuna &quot;ey Mete'nin ordusu&quot; diye hitap ettiği halde Türk Kara Ordusunun 600. kuruluş yılı  diye başlayıp hâlâ her yıl süregelen büyük ve. korkunç yanlışa öteki orgeneraller' ve bütün hükümetle birlikte  katılmaktadır. 600 yıldan daha önceki zaferlerin hangi ordu tarafından kazanıldığı düşünülmeden devşirme  Yeniçeri bölüklerinin kurulmasını kara ordusunun kuruluşu şeklinde anlayan bu yanlış düşünceden bir an  önce vazgeçilmesini sayın orgenerale hatırlatırım.<br/>
<br/>
		Bu kadar yazmışken bir de onun çok lehindeki bir noktayı da buraya koymakta fayda görüyorum: İnkılaptan  sonra Ankara'da sıkıyönetim komutanı olduğu sırada, İngiltere'deki bir büyük rezalete adları karışan iki  meşhur İngiliz fahişesinden biri Ankara'ya geldiği zaman Cemal Tural onu şehirden' artırmıştı.<br/>
<br/>
		Orgeneralin zihniyet ve karakterini gösteren bu olay,&quot;sanat&quot;ı &quot;istihcan'Ve &quot;sanatkâr&quot;ı &quot;ahlakdışı yaratık&quot;  sayan sakat zihniyete karşı güzel bir tepki idi.<br/>
<br/>
		Yalnız bu zihniyetinden dolayı bile Cemal Tural cumhurbaşkanı olmaya lâyıktır. Gözlem, 20 Şubat 1969<br/>
<br/>
		<b>LÜZUMSUZ TELAŞLAR</b><br/>
<br/>
		Yassıada hükümlülerine siyasî hakları verildiği için bazı çevrelerce gösterilen telâş, geçmiş zamanların  unutulmasından doğuyor. Her ne kadar bu çevreler geçmiş zamanı unutmadıklarını ileri sürüp Demokrat  Partililere siyasî hak verilmesinin yakın geçmişteki kanunsuzlukların kabulü demek olacağını söylüyorlarsa da  &quot;yakın geçmiş&quot; dedikleri 1960'tan daha öncesini akıllarına getiremiyorlar.<br/>
<br/>
		iddiaları şu: &quot;Başta Celâl Bayar olmak üzere eski Demokrat Partililer Anayasaya ayk rı hareket etmişler;  seçimle iş başına geldikleri halde meşruluklarını kaybetmişler ve bu yüzden düşürülmüşler; şimdi bunlara  siyasî haklarının geri verilmesi Anayasaya aykırı olurmuş.&quot;<br/>
<br/>
		Son yıllarda &quot;Anayasaya aykırıdır&quot; cümlesi o kadar çok kullanıldı ki, insana, yaşamanın bile Anayasaya uyup  uymadığını düşündürecek hale geldi.<br/>
<br/>
		Arkasında seçim düşünceleri yatsa bile Demokrat Partililerin ve Türkiye'de onları tutan milyonlarca insanın  tedirginliğini yok etmek ve ızdırabını kaldırmakta İnsanî bir yön olduğu da inkâr olunamaz. Nitekim bu İnsanî  düşünceye &quot;Anayasa&quot; siperiyle karşı koyan Tabiî Senatörlerde de ömür boyu sürecek bir &quot;dirlik&quot;ten mahrum  kalmak ve bir gün &quot;hesaba çekilmek&quot; gibi kaygıların bulunduğu kimsenin meçhulü değildir.<br/>
<br/>
		Yassıada hükümlüleri arasında 45 yaşlarındaki insanlar da bulunuyor. Bunlar bunca zaman hapis ve işkence  gördükten, 9 yıl medenî haklarından mahrum kaldıktan sonra neden bütün ömürleri boyunca öteki  vatandaşlarla eşit olmak imkânına kavuşmasınlar? Bunların suçlu olduğunu, bu sebeple ölünceye kadar ceza  çekmeye mahkûm kalmaları gerektiğini akıl ve insaf kabul etmez.<br/>
<br/>
		İnsanların hayatında değişik safhalar vardır. Olumlu ve olumsuz taraflar daimî değil, çok defa geçicidir.  1960'lardan epey öncesine doğru bir göz atmak fertlerin, toplumu ilgilendiren davranışlarında ne büyük  değişiklikler olduğunu göstermek bakımından çok ilgi çekicidir. Mesele bu değişikliklerin samimî olup  olmadığındadır. Dün kusurlu olanların sonradan düzelmiş oldukları çok görülmüştür. Hele Anayasayı  çiğnemekten değil de doğrudan doğruya vatan ihanetinden ve casusluktan hüküm giymiş kimselerin Türk  basınında yıllarca kalem oynatması bile kimsenin umurunda olmamıştır.<br/>
<br/>
		Bugün İsmet İnönü memlekete büyük hizmetler etmiş bir insan olarak kabul olunuyor. Fakat başlangıçta  Kurtuluş Savaşının başarıya ulaşacağına inanmıyor ve Amerikan mandasını tek çıkar yol görüyordu.<br/>
<br/>
		Profesör Sadrettin Celâl, Cumhuriyetin ilk yıllarında komünizmden mahkûm olmuştu. Komünizm vatan  hainliği olduğu halde &quot;bu adam ölünceye kadar hapiste kalsın&quot; diye düşünülmedi.<br/>
<br/>
		Ahmet Emin Yalman, mütareke yıllarında Doğu vilâyetlerimizden Ermenistan'a yer verilmesini isteyen bir yazı  yazmıştı.<br/>
<br/>
	</body>
</html>