<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
	"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<meta charset="utf-8"/>
		<title></title>
	</head>
	<body>
		Buna kimsesiz ve bakıma muhtaç çocuklar davasını, şehirlerdeki insanların sinirlerini yıpratan gürültü, toz,  egzoz gazı, kalorifer kurumu gibi dertleri eklerseniz yarınımızın çekirdeği demek olan ırk sağlığı konusundaki  durumumuz ortaya çıkar. Baraj, fabrika ve yol yapılırken onlardan faydalanacak olan insanların ruhî, zihnî ve  somatik meselelerine aldırış edilmezse milyarlar heba edilmiş olur. Çünkü en değerli sermayemiz insandır.<br/>
<br/>
		Mühim bir meselemiz de vatanımızı çirkin bir yığıntı haline getirmemizdir. Ormanların tahribiyle her yıl  milyonlarca ton toprak denize dökülürken, plânsız şehirler ağaçtan yani nefes almak imkânından mahrum  beton yığınları haline gelirken, millî anıt diye bir takım kübik ve komik eserler şuraya buraya dikilirken bu  ülkede yaşayan insanlarda estetik duygu diye bir şey kalmayacağı muhakkaktır.<br/>
<br/>
		En baştaki meselemiz ise Türk milletinin millî bir ülkü ile güçlendirilmesidir. Millî ülkü Turancılıktır. Bir  topluluğu canlandıran, dinamik hale getiren, ona mucizeler yaptıran şey inançtır. Milletlerin inancı millî  ülkülerdir. Millî ülkü olmadıktan sonra senin dev fabrikaların, asma köprülerin, Marmara genişliğindeki  barajların beş para etmez. Millî ülküsü olan bodur bir güruh gelip onları alır.<br/>
<br/>
		Kalkınmak kendine güvenmekle, büyüklük duygusuyla, kahramanlıkla olur. Bunlar için de millî şuur lâzımdır.  Senin Selçuklu ve Osmanlı eserlerin yıkılırken Roma'nın, Bizans'ın, Hitit'in kalıntılarını onarmaya çalışmak  millî şuursuzluğun belirtisidir. Millî şuuru olan toplum tu İst getirip para kazanacağım diye Efes'te maskaralık  etmez.<br/>
<br/>
		Millî ruhu ayakta tutmak için o ruhu yıkmak isteyenlere karşı kanunî müeyyideler de lâzımdır. Bugün  memlekette Türkçülüğe karşı cephe alan, millî sembol olan Bozkurt'u, bozkurtçuluğu aşağı görmek isteyen  soysuzlar türemiştir. &quot;Sosyal&quot; kelimesinin arkasına sığınarak Lenin'i, Stalin'i, Mao'yu, Hoşiminh'i öven ve  bunu fikir özgürlüğü adına yapan vatan hainleri peyda olmuştur. Bu soysuzlar okullara ve üniversitelere  kadar sızmıştır. Türk gençliğinin şöyle ülkücü, böyle yüksek yetiştiği hakkında nutuklar verirken onlara zehirli  telkinler yapaca satılıkları görevde tutmak akıl ve iz'an dışı bir davranıştır.<br/>
<br/>
		Amerikalılar aya inerken Türkiye'nin durumu bir âlem!..<br/>
<br/>
		Ne hazırlığımız var? Çekmece'deki atom reaktöründen yarını düşünerek bir takım ön çalışmalarla  faydalanabiliyor muyuz? Füze ve roket için şimdilik küçük ve mütevazı bir merkez kurmak aklımızdan geçiyor  mu?<br/>
<br/>
		Yoksa hâlâ sadece liman, yol ve baraj sevdasında mıyız? Bu barajları hava saldırısına karşı korumak için ne  gibi tedbirler alınıyor?<br/>
<br/>
		Asla ümitsizliğe kapılmamalıyız. En korkunç badirelerden geçmiş bir ırkız. Millî ülküye sarılmak bize en  büyük güçlükleri aşmak kuvvetini verecektir. Şunu da bilmeliyiz ki Turan ülküsünü gerçekleştirmek bu  memleketteki bazı satılmışlarla ahmakları adam etmekten çok daha kolaydır.<br/>
<br/>
		Ötüken, 1969, Sayı: 8(68)<br/>
<br/>
		<b>OTORİTE</b><br/>
<br/>
		Cumhuriyetle idare olunan memleketlerin birçoğunda devlet başkanının pek az yetkisi vardır. Buhranlı  zamanlarda Millet Meclisini feshederek seçime gitmek, yahut başbakanı görevinden geri çekmek gibi bir  kuvveti yoktur.<br/>
<br/>
		Türkiye'de de durum aşağı yukarı böyledir. Cumhurbaşkanının en mühim fonksiyonu başbakanı seçmekten  ibarettir. Tabiî o da Meclisinin oyundan geçmek suretiyle değer kazanır.<br/>
<br/>
		Anayasalarda devlet başkanlarının yetkilerini son derece kısmak, geçmişteki bazı olayların doğurduğu  korkunun neticesidir. Devlet başkanının sözü fazla geçerse diktatörlük olur endişesiyle yetkiler  sınırlandırılmıştır.<br/>
<br/>
		Fakat devlet başkanından alınan yetkilerin korkulan sonuçlarına bu sefer başbakanlar veya partiler sahip  çıkmaktadır. Bir memlekette diktatörlük olacaksa diktatörün cumhurbaşkanı veya başbakan olması arasında  hiçbir fark olamaz.<br/>
<br/>
		Buna karşılık bazı devletlerde devlet başkanının büyük kanunî yetkileri vardır. Tipik örneğini Amerika Birleşik  Devletlerinde gördüğümüz bu sisteme &quot;başkanlık sistemi&quot; denilmekte ve Amerika Cumhurbaşkanı aynı  zamanda başbakanlık görevini de uhdesinde tutmaktad r.<br/>
<br/>
		Mantıkî olarak bir devletin en nüfuzlu ve otoriter şahsiyetinin devlet başkanı yani kral veya cumhurbaşkanı  olması icap eder. Otoriteyi ondan alarak daha aşağ kademedekilere veya top yekûn bir partiye vermekte  elbette isabet vardır denilemez. Bizim anayasamızda bir cumhurbaşkanının iki defa seçilmesi önlenmiştir.  Aradan bir seçim devresi geçtikten sonra tekrar seçilmesine ise cevaz verilmiştir. Bununla aralıksız 14 yıl  devlet başkanlığında kalacak şahsın, otoritesini çoğaltarak diktatörlüğe kayması önlenmek istenmiştir. Fakat  bir partinin üst üste kazanacağı seçimde 16 yıl memleket kaderine hâkim olması ve bu 16 yılda aynı şahsın  başbakanlıkta kalması sakıncalı görülmemiştir.<br/>
<br/>
		Millet bir partiyi 16 yıl başta tutmak istediği gibi bir şahsı da pek âlâ 14 yıl devlet başında görmek isteyebilir.  Demek ki anayasanın bu hükümlerinde millet arzusunu kısıtlayan bir özellik vardır.<br/>
<br/>
		Acaba bir parti veya bir şahıs, anayasanın bu maddesinin, yani bir kişinin üst üste iki defa cumhurbaşkanı  olamaması hakkındaki maddesinin anayasaya aykırı olduğunu ileri sürerek Anayasa Mahkemesine  başvurursa nasıl bir sonuç alır? Bu, cidden meraka değer bir konudur.<br/>
<br/>
		&quot;Türk devlet başkanları ikinci defa da seçilebilmeli, fakat ikinci devre yedi yıl değil de dört veya üç yıl  olmalıdır&quot; dersem bunu anayasa profesörlerinden bazılarının kabul edebileceği umulur. Fakat  cumhurbaşkanlarının yetkilerinin çoğaltılması teklifine şiddetle karşı koyacakları muhakkaktır.<br/>
<br/>
		Otorite, disiplini sağlayan baş faktördür. Disiplin ise gelişmenin, sonuç almanın, büyümenin, ilerlemenin,  medeniyetin şartıdır. Türkiye'nin geçirdiği son siyasî buhranda devlet başkanının işe karışması olmasaydı  yatışma bu kadar çabuk olmayacaktı.Belki de çok tatsız olayları önleyen bu karışmayı bazı mebuslar  anayasaya aykırı buldular. Peki ama bir cumhurbaşkanının görevi yalnız başbakanı seçmek, elçileri kabul  etmek ve kanunlara imza atmak mıdır?<br/>
<br/>
		Cumhurbaşkanının asıl görevinin yüksek hakemlik olduğunu söyleyenler de çıktı. Yüksek hakemlik için bir  devletin başında bulunmaya ihtiyaç yoktur. Kavga eden partiler veya gruplar kendi istekleriyle her zaman bir  hakem bulabilirler. Anlaşamamanın konusu çok defa hukuk ve kanun meseleleri olduğu için bu hakem bir  hukuk profesörü olabilir. Türk devletinin başkanları ise daha başka ve hayatî konularda aracılık ve yatıştırıcılık  yetkisini taşımalıdır.<br/>
<br/>
		Anayasa değişikliğinin 1969 Ekim'indeki seçimlerden sonra söz konusu edileceği anlaşılıyor. Bu değişiklik  yapılırken şimdiye kadar edinilen tecrübelerden de faydalanarak anayasanın diğer yönlerini de düzeltmek  çok yerinde bir davranış olur.<br/>
<br/>
		Bu arada devlet başkanlarının kanunî yetkilerini çoğaltmak, iki defa seçilmelerini sağlamak sözün kısası Türk  milletinin alışık olduğu ve özlediği kanunî otoriter getirmek, Türkiye'nin hızla sürüklendiği anarşi yollarını  kapamak için tedbirdir.<br/>
<br/>
		Şüphesiz bu düşünce ve teklife solcular saldıracaktır. Hani özledikleri ve taklit etmek istedikleri rejimlerde  devlet başkanlarının protokolde ancak üçüncü sırayı işgal ettiği, parti genel sekreterinin devlet diktatörü  olduğu grev, yürüyüş, muhalefet, itiraz haklarından her birin n en aşağı hapis ve sürgünle karşılık gördüğü  solcular.<br/>
<br/>
		Onları şimdilik kendi yüksek felsefeleriyle bir tarafa bırakarak aklı başında olanları bu konu üzerinde  dinlemek: Hukuk, sosyoloji ve tarih bilginlerinin düşüncelerini öğrensek, herhalde, daha sağlam bir millî  temele oturmak bakımından çok hayırlı olur.<br/>
<br/>
		Ötüken, Kasım 1969, Sayı: 11 (71)<br/>
<br/>
		<b>BİR MİLLET NASIL ÇÖKERTİLİR?</b><br/>
<br/>
		Milletlerin asıl kuvvetinin ruh ve inanç gücü olduğunu artık herkes öğrendi. Bundan dolayıdır ki şimdi,  çökertilmek isten milletlerin manevî yönüne saldırılıyor.<br/>
<br/>
		Bu taktiğin en düşündürücü örneği Sovyetler Birliği'ndeki Türkler'dir. &quot;Milletlere istiklâl, insanlara hürriyet&quot;  yalanıyla iş başına gelen komünistler, yerlerini berkittikten sonra ilk iş olarak imparatorluklarındaki yabancı  milletleri, özellikle Türkler'i çökertmek yoluna girdiler.<br/>
<br/>
		Çarlık zamanında tek alfabe ve tek edebî dili olan Türkler'i önce Kazak, Özbek, Kırgız, Türkmen, Karakalpak,  Oyrat, Başkurt, Tatar, Azerî, Kırım gibi parçalara bölüp bunlara ayrı alfabeler hazırladılar. Beş on yıl sonra bu  alfabeleri değiştirerek Kiril harfleriyle karışık, gayet berbat ve Türk lehçelerinin hakkını vermekten âciz yeni  alfabeler çıkardılar. Çağatayca'nın devamı olan edebî dili kaldırarak yerli halk ağızlarını ayrı millî diller haline  getirmeye çalıştılar.<br/>
<br/>
		Bu Türkler'e ayrı ayrı uydurma tarihler yaparak büyük geçmişi ve geçmişteki birliklerini unutturmaya  savaştılar. Bu da yetmiyormuş gibi, tarihte eşi görülmemiş bir hayâsızlıkla Türk ülkelerinin Ruslar tarafından  istilâsını iki milletin birleşmesi bayramı haline getirip kutlama törenleri yaptılar. Öte yandan da bu sözde Türk  Cumhuriyetleri'ne Rus göçmenleri doldurarak bunları zaman içinde eritmek plânlarım uygulamaya  koyuldular. Bugün belki 50, belki 100 yıl sonra, halk Ruslaşmıştır diye bu cumhuriyetlerin kaldırılması yoluna  gidilecektir. Bu düşüncenin tatbikatından olarak, Sovyetlerdeki Türkler'in en batı kolu olan Kırımlılar top  yekûn sürülmüş, bu eski Türk ülkesi Slavlaştırılmıştır.<br/>
<br/>
		Çin'in, İran'ın, Afgan'ın, Irak'ın yaptıklarını saymaya lüzum yok. Aşağı yukarı aynı şeydir. Fakat bütün bunlar  yabancılar tarafından, Türkler'den korkan milletler tarafından yapılmaktadır. Onların hepsinin<br/>
<br/>
		Türkler'le eski maceraları vardır ve bu maceraların hâtırası onları en güçlü zamanlarında bile titretmektedir.  Şimdi bu dost görünüşlü, yüze gülücü milletleri bir tarafa bırakalım da biraz kendi içimize bakalım: Bugün  Türkiye'de Türklüğü çökertmek için yapılan çalışmaları görmemek için art düşünceli olmak lâzımdır. Son  yıllarda, sözde Amerikan emperyalizmine karşı Türkiye'yi korumak (!!), gerçekte bu memleketi  Sovyetleştirmek için çalışan beyni yıkanmış bir alay genç, kendilerini millî kahraman sayan bir yığın psikopat,  şimdiye kadarki hükümetlerin aldırmazlığından faydalanarak millî ruhu yıkmaya çalışmakta, bu uğurda  cinayetler yapmayı göze almaktadır.<br/>
<br/>
		Bu neden böyle oldu? 20-30 yıl milliyetçiliğin ocakları olan Ankara'daki Hukuk ve Siyasal Bilgiler Fakülteleriyle  İstanbul fakülte ve yüksek okulları niçin bu hale geldi?<br/>
<br/>
		Çünkü cumhuriyetin kuruluşundan beri siyasî iktidarlar millî ülküyü değil, yalnız kendi iktidarlarını  düşündüler. Millî ülküyü temsil eden kuruluşları kendi iktidarları için engel v ya tehlikeli görerek bertaraf  ettiler.<br/>
<br/>
		Halbuki partiler, istediği kadar demokrasinin &quot;lâzım-ı gayrı müfâriki&quot; olsunlar, bir hadden sonra, iktidara  gelme gayretinin neticesi, zararlıdırlar. Parti çatışmalarını, yalnız yurt ve millet uğruna yapılıyor gibi görmek,  bunda şahsî ihtirasların ve hatta kinlerin rol oynadığını görmemek çok yanlıştır. Partiler, muhalefette iken  bağırarak şikâyet ettikleri davranışları iktidara geçince aynı ile yaparlar.<br/>
<br/>
		Demokrat Parti muhalefette iken şiddetle savunduğu &quot;nisbî seçim&quot; usulünü iktidara geçince unuttu. Evvelce  Demokratların nisbî seçim isteğine aldırmayan Halk Partisi ise muhalefete düşünce nisbî seçim feryadına  başladı.<br/>
<br/>
		1970 Haziran'ında komünst kışkırtmasıyla yapılan kanlı yürüyüş hareketlerine, Ahmet Yıldız adında bir Tabiî  Senatör, sırf iktidar partisine olan kini dolayısıyla &quot;bu bir ayaklanma değildir. Sıkıyönetime lüzum yoktur&quot;  diyecek kadar aklın ve mantığın dışına fırladı.<br/>
<br/>
		Şoförler dövülerek arabaları zorla alınıp içine dolan nümayişçileri götürmeye zorlanıyor, karakol ve  kaymakamlık binaları basılıp tahrip ediliyor, yol üzerindeki bakkal vesaire dükkânları yağma ediliyor, bakanlar  çirkin işaretler yapılarak &quot;bu apartmanlar bizim olacak&quot; diye bağırılıyor, bir polis memuru başı taşla ezilerek  öldürülüyor, dört yarbayla birçok polis yaralanıyor ve Bay Ahmet Yıldız buna &quot;ayaklanma değildir&quot; diyor.<br/>
<br/>
		Peki, ayaklanma nasıl olur?<br/>
<br/>
		Ancak asker silâhı ile durdurulan bir harekete ayaklanma değildir demek için insanın mantıktan tecerrüt  etmesi, aklı bir kenara koyması lâzımdır. Buna ayaklanma değildir diyen adamın eski bir kurmay albay  olduğunu düşünmek ise insana dehşet veriyor. İşte kırkından sonra yalan yanlış edinilen sosyolojik ve  ekonomik bilgiler kişiyi bu hale koyar. &quot;İyi olan her şey soldur. Fena her şey sağdır&quot; dedirir. 16 Haziran'a  ayaklanma değildir dedikten sonra gönül rahatlığı içinde Malazgirt savaşına da bir çete çarpışması diyebiliriz.<br/>
<br/>
		Bir memlekette siyasî partilerin dışında millî ülkü ve kültürü geliştirmek için çalışan üniversiteler ve diğer  kuruluşlar olmazsa o memleketten hayır kalmaz.<br/>
<br/>
		Vaktiyle bir &quot;Türk Ocağı&quot; vardı. İyi, kötü Türk ruhuna hitap ediyor, millî ülkü ve kültürü geliştiriyordu. Siyasî  bir kuruluş olmadığı için kültür alanındaki Türk birliğini anlatıyordu. İlkönce Askerî Tıbbiyelilerin kurduğu bu  ocak zamanla gelişerek yurtta birçok şubesi olan yaygın bir dernek haline gelmişti. Hayırlı sosyal faaliyetleri  oluyordu. Hiçbir lüzum ve sebep yokken bu ocak kapatılarak Halk Partisi'ne eklendi. Ocağın çok büyük servet  demek olan binalarıyla eşya ve kitaplarına parti el koydu. Hatta bu el koyuş Türk Ocağı idare heyetlerinin  kendi istekleriyle oluyormuş gibi bir de mizansen hazırlandı. Bunu kabul etmek istemeyenlerden, o zamanki  İstanbul Türk Ocağı İdare Heyeti Üyesi Mehmet Halit Bayrı, Halk Partisi İstanbul Başkanı Şemseddin Günaltay  tarafından &quot;sonra ekmeğinden olursun&quot; diye tehdit edildi. Neticede, millî kültür ve şuurun o zamanki tek  mümessili olan kuruluş boş yere ortadan kaldırılmış oldu.<br/>
<br/>
		1944'te yalan, iftira ve tezvirle Türkçüler tutuklanarak sıkıyönetim mahkemesine verildiler. Gerçi bir buçuk  yıllık hapisten sonra kurtuldular ve beraat ettilerse de bu süre içinde satılık kalem ve vicdanların aylarca  süren namussuzca iftira kampanyası dolayısıyla Türkçülük, kamuoyunda umacı haline getirilebildi.<br/>
<br/>
		1953'te, 80'den fazla şubesiyle yurda yayılarak millî ruhu geliştirmeye çalışan &quot;Türk Milliyetçiler Derneği&quot;,<br/>
<br/>
		Adnan Menderes ve Fuat Köprülü'nün türlü isnatlarıyla, gerçekte &quot;Köylü Partisi&quot;ni destekleyecekleri  korkusuyla, kapatıldı.<br/>
<br/>
		Türkçülük yolunda olanlar birer birer ve ısrarla bertaraf edilince tabiî olarak ortaya nurcular ve komünistler  çıktı. Aç kalan insanın çöplükten sebze artığı toplaması gibi manevî yönleri aç bırakılan gençler manevî  çöplüklere yöneldi. 1961 anay sasının getirdiği geniş hürriyet havası içinde bu durumda bugünlere geldik.<br/>
<br/>
		Artık bu toplum, satmak için koli basilli Zemzem getiren hacıları, dışardan beslenip insanlık dâvası güden  solcuları, muhtekir tüccarları ve her şeyi ile tamamen maddeci olmuş bir toplumdur. Ortada kazanç hırsından  başka bir şey görüyor musunuz? Personel Kanunu dolayısıyla bütün meslek gruplarının sokaklara dökülerek  daha çok maaş almak için yaptıkları yürüyüşler, gösterişler bu maddeciliğin çirkin ve yüz kızartıcı  belirtilerinden başka nedir?<br/>
<br/>
		Bütün bunların ana kaynağı, ilk sebebi millî ruhu geliştiren müesseselerin ortadan kaldırılmasıdır, insanlar  yüksek bir amaca gönül vermez, bir ülküye bağlanmazsa insanı insan yapan vasıfların en mühimini kaybetmiş  demektir. Artık o insanlar için hayat tamamıyla zevk ve menfaat üzerine oturtulmuştur. Gazetelerde pek çok  örneklerini okuduğumuz aile faciaları, evden kaçan çocuklar, fuhşa düşen kızlar, cinayetler, paralan alıp  kaçan mutemetler hep yıllardır ekilen kötü tohumların yemişleridir.<br/>
<br/>
		Kişiye 40 gün deli derlerse deli olur. Türk gençleri de 40 gün değil, yıllarca, millî değerlerin kötülendiğini,  başkalarının övüldüğünü duya duya, cezasız kalan çalıp çırpmaları, vurgunları göre göre kendi milletlerine  düşman edildi.<br/>
<br/>
		Buna karşı hükümetler ne yaptı? Yunan klâsiklerini, Rus klâsiklerini Türkçe'ye çevirerek Türkiye'de bir  Rönesans yapılacağını düşünecek kadar basitleşti. Fabrika, baraj ve yol ile kalkınırız sandı.<br/>
<br/>
		Kalkınmanın manevî yönü akıllarına gelmediği için, manevî yön Nurcular, Ticanîler ve Marksistler tarafından  dolduruldu. Yetişecek nesilleri millî kültürle besleyecek ders programları yapılmadı.<br/>
<br/>
		Milliyetçiliğin en tesirli vasıtası olan edebiyat, tarih, yurttaşlık dersleri tatsız zahmetler haline kondu. Okuldan  olumlu bir şey alamayan zavallı çocuklar okul dışından, yani gazete, dergi, sinema, sahne, plaj, sokak ve  radyodan olumsuzu bol bol ele geçirdiler.<br/>
<br/>
		Hayâsızlık o dereceye vardı ki bir numaralı vatan haini olan Slav tohumu Nâzım Hikmet Verzanski &quot;büyük  vatan şairi&quot; olarak ilân edildi. Atatürk'ün &quot;Bir Türk cihana bedeldir&quot;, &quot;Türk âleminin en büyük düşmanı  komünizmdir&quot; gibi sözleri unutularak onun bir sosyalist olduğu ileri sürüldü ve yüzlerce resmi dururken  karakalemle çizilip Lenin'e benzetilen resmini duvarlara asmak marifet sayılır oldu.<br/>
<br/>
		Kendi kültür ve tarihlerini bilmeyen, yabancı kültür ve propaganda i e beslenerek aşağılık duygusuna kapılan  gençler, kafalarında bir millî kahraman olmadığı için odalarını Türk büyüklerinin değil de Mao, Stalin, Ho,  Lenin vesairenin resimleriyle süslediler. Orta Asya'da yok edilen Türkler onları hiç ilgilendirmezken  Vietnam'da, Afrika'da ölen insanlara ağıtlar yazdılar.<br/>
<br/>
		Bu kafadaki gençlerin daha da çoğaldığını düşünün. 20-30 yıl sonra devletin her kademesinde bunlar  bulunacak. Hayatın gerçekleri diye belledikleri herzelerin sonucu olarak oy birliği ile &quot;Türk Halkları (!)&quot;nı  Sovyetlerle birleştirirlerse bunda şaşacak bir taraf kalır mı?<br/>
<br/>
		Milletler böylece, millî değerleri çürütülerek, birbirine düşman edilerek, yabancı ülkülerin propagandası  yapılarak, mazi unutturularak, dili bozularak, gençleri iptidaileştirerek çökertilir.<br/>
<br/>
		Şu &quot;kanun boşlukları&quot; denen nesneyi ortadan kaldır p Türklüğü yok etmeye çalışan zihniyetin kökünü  kazımak lâzım.<br/>
<br/>
		Orkun yazıtlarındaki öğüdü unutmayalım:<br/>
<br/>
		Türk Budun! Ökün (1)<br/>
<br/>
		Ötüken, 1971, Sayı: 4 (1) &quot;Ökün&quot;, eski Türkçe'de hem düşün, hem de pişman ol anlamındadır. Yuluğ Tegin’in  hangi mânâda kullandığını bilmiyoruz ama &quot;düşün&quot;, yani &quot;aklını başına topla&quot; demek istediğini sanıyorum.<br/>
<br/>
		<b>İÇERİDEN ÇÖKERTME</b><br/>
<br/>
		Devletleri çökertmenin klâsik yolu ordu yürüterek onu yenmektir. Bunda başarı sağlanamıyorsa o zaman  içerden çökertme usulüne başvurulur. İçerden çökertmenin metodu devlet büyüklerinin (eski çağlarda  prenslerin) arasına düşmanlık sokmak, milleti oluşturan türlü bölümleri (eski çağlarda boyların, urukların)  rekabetini alevlendirmek, son çare de devletin temeli olan kişileri açık veya kapalı suikastlarla (vurdurarak  veya zehirleterek) öldürmektir.<br/>
<br/>
		En eski düşmanımız olan Çinliler bizi çökertmek için bu yollara çok başvurmuş, bazen de başarıyı sağlamıştır.<br/>
<br/>
		Son asırlarda, içten çökertme yoluna yeni bir unsur daha eklenmiştir: Çökertilecek devletin kilit noktalarında  bulunan kişileri satın alarak o devletin sırlarını, niyetlerini öğrenmek. Devlet sırlarının düşman tarafından  bilinmesinin ne yıkıcı felâket olduğunu açıklamaya, tabiî, lüzum yoktur.<br/>
<br/>
		Birinci Cihan Savaşı başlarken Fransa’nın Jandarma Komutanı Alman çaşıtı; o zamanki Avusturya- Macaristan  İmparatorluğu’nun Millî Emniyet Teşkilâtı Başkanı olan Albay Redel ise Rus çaşıtı idi. Almanların bir hamlede  Fransa'ya dalmasında, Avusturya-Macaristan ordularının ilk vuruşmalardaki yenilmelerinde belki de başlıca  unsur bu idi.<br/>
<br/>
		İkinci Cihan Savaşı'nda, Amerikan Cumhurbaşkanı Roosevelt'in yardımcısı VVallace’ın Stalin’in ajanı olduğu  sonradan ortaya çıktı. Amerika’nın atom sırlarının Ruslar tarafından çalınmasının hazırlığı da belli ki VVallace  tarafından yapılmıştır.<br/>
<br/>
		Şimdi gazete haberlerinden öğreniyoruz ki A manya Başbakanı Brandt’ın müşaviri Gunther Guillaume,  komünist Doğu Almanya’nın çaşıtı olmakla suçlanarak tutuklanmış. Soyadına göre Fransız asıllı olması  gereken bu müşavir gerek Batı Almanya’nın, gerekse o kanalla Batı Almanya’nın NATO'daki müttefiklerinin  sırlarını Doğu Almanya vasıtası ile Kremlin'e ulaştırmıştır.<br/>
<br/>
		Bir cumhurbaşkanı yardımcısı, bir jandarma genel komutanı, bir millî emniyet teşkilâtı şefi, bir başbakan  müşaviri de düşman tarafından satın alınabildiğine göre derin derin düşünmek, önleyici tedbirleri bulmak  lâzımdır. Zamanımızda komünist devletler hiçbir yabancıyı ülkelerine sokmaz ve izinle girenlerin ardına da  alenen polis takarken demokrat ülkeler insan hakları ve hürriyet prensiplerine bağlı kalarak dışardan gelen  herkese kapılarını açmaktadır. İçinde azınlıklar bulunan devletler bu konuda daha tehlikeli durumdadır. Tabii  bulunduğu devlet ve millet içinden düşmanlık besleyen, kin güden azınlık mensupları, yabancı emellere  hizmet için çok elverişlidir. Hele maddeciliğin, çabuk kazanç hırsının pek revaçta bulunması bu elverişli  kimselerin sayısını çoğaltmaktadır.<br/>
<br/>
		Çevremizdeki ülkeleri dost olmadığı kaç tecrübeyle iyice anlaşılmışken yarın Türkiye'nin de böyle bir durumla  karşılaşmaması, yüksek makam sahibi bir çaşıtın devlet temellerinde gedik açmaması için şimdiden bazı  kanun tedbirleri alınsa nasıl olur?<br/>
<br/>
		Ötüken, 8 Mayıs 1974, Sayı: 6<br/>
<br/>
		<b>HUKUK HERŞEY DEĞİLDİR </b>&quot;Polis Devleti&quot;, &quot;Hukuk Devleti&quot; deyimleri son yılların icadıdır. Hukuk devletinden  maksat, kanunların hâkim olduğu devlet demektir ki bu devlette fertlerin hakları ve hürriyetleri âdeta<br/>
<br/>
		mukaddes sayılır. Polisin sorgusuz sualsiz insanları tutukladığı, vatandaşların köleleştiği devletlere nispetle  hukuk devleti, şüphesiz, ileri ve isabetli bir kuruluştur.<br/>
<br/>
		Fakat günümüzde her şey hızla gelişiyor. Yeni ihtiyaçlar doğuyor. Yeni durumlar ortaya çıkıyor. Bu sebeple  bazı hukuk profesörlerinin kafasındaki hukuk devleti şekli de düzeltilmeye muhtaç hale gelmiştir.<br/>
<br/>
		Günümüzün kanunları, devletteki her görev ve makam için bir takım şartlar koşmuştur. Meselâ devlet  başkanının yüksek öğrenim görmüş olması, senatörlerin en az kırk yaşında bulunması kanunî bir şarttır. Bu  şartlar ne eşitlik prensibine, ne de her konuda ikide bir ileri sürüldüğü gibi anayasaya aykırıdır.<br/>
<br/>
		Bununla beraber dünyadaki durum bu kadarının yeterli olmadığını, başka şartların da aranması gerektiğini  ortaya koymaktadır. Bugün psikiyatri konusu olan birçok ruh hastalıkları vardır. Bu hastalar uzun süre normal  insanlar gibi yaşadıkları halde buhran ânı gelince hastalıklarının gereğini yapar ve her şeyi berbat ederler.  Kısa sinirlilik deyip geçtiğimiz bu hastalıklar bir devletin kilit noktalarındaki insanlarda bulunursa devlet  düzeni sağlam değil demektir. Çünkü hasta insanlar görevlerini doğru ve aralıksız olarak yapamadıkları gibi  bir krizle düşmana faydalı olacak anormal bir davranışta da bulunabilirler.<br/>
<br/>
		Askerî okullara alınacak öğrencilerle sınavlardan önce bir konuşma yapılır. &quot;Mülakat&quot; denen bu konuşmada  subay adayı olmaya gelen öğrencinin ruhî yönüne, karakterine kabataslak da olsa bir bakılır ve bazen bilgi<br/>
<br/>
		bakımından üstün bir çocuk geri çevrilir. Bu, doğru bir usuldür ve daha da genişletilmesi arzu olunur.<br/>
<br/>
		Subay olacaklar için yapılan bu incel menin daha yüksek makamlardakiler için de yapılmasında büyük isabet  vardır. Bunu ruh hekimleri anlar. Böylelikle ruh hastası, iradesi zayıf, karar vermekten âciz, ciddiyetsiz  insanların devlet işlerinden bir bölümüne hükmederek büyük aksaklıklara yol açması önlenir. Bu kimseler  aynı zamanda millî şuur bakımından da incelenecekleri için günün birinde kendi millet ve kültürünü aşağı  gören insanların yüksek makam sahibi olması da önlenmiş olur.<br/>
<br/>
		Devlet işlerinin şakaya, korkaklığa, iltimasçılığa, patavatsızlığa tahammülü yoktur. Bu sebeple devlet  mekanizması artık sadece bir hukuk meselesi olmaktan çıkmıştır. Kanunlar yapılırken hukukçularla birlikte  sosyologların, siyaset uzmanlarının, tarihçilerin, kurmayların, ruh doktorlarının da düşüncesi alınmalıdır.<br/>
<br/>
		Yalnız hukukçuların yaptığı kanunla Genelkurmay Başkanı'nın, bir genel müdürmüş gibi başbakana bağlı  olması, şahsen benim duygularımı incitiyor. Bu, bir asker ailesinden gelmiş olmamın değil, millî tarih  şuurumun, Türk tarihine bakışımın neticesidir. Türk orduları başbuğunun kadastro genel müdürü gibi  başbakana bağlı olması herhalde bütün subay ve astubayları da incitmektedir. Genelkurmay Başkanı o  makama yıllarca süren pek zahmetli ve tabiî şerefli bir hayattan sonra, yaşı altmışlara vardığı bir sırada  gelmektedir. Başbakanlığa gelmek ise bazen pek kolaydır. Almanya'daki Brandtgibi, yabancı devlet  üniformasıyla kendi vatanına karşı savaşmış bir adamın başbakan olması bile bazen mümkündür. Bizim  bugünkü geleneklerimiz bu türlü maskaralıklara elverişli değilse de özgürlüğün alabildiğine arzulandığı bir  ortamda yarın bazı tatsızlıkların olması akla gelebilir.<br/>
<br/>
		Bundan dolayıdır ki, özellikle, anayasa ile medenî kanun ve ceza kanununun bu şekilde yeni baştan ele  alınarak tedvin olunması, bütün mesleklerin ve fertlerin tatmin edilmesi yarınki &quot;Büyük Türkeli&quot; için  kaçınılmaz bir ihtiyaçtır.<br/>
<br/>
		Ötüken, 29 Mayıs 1974, Sayı: 7<br/>
<br/>
		<b>ARTIK BİR SINIR ÇİZMEK GEREK</b><br/>
<br/>
		Birçok şeylerin sınırını çizmek, daha doğrusu birbiriyle uzaktan ilgisi olan nesneleri iyice ayırmak güç  meseledir.<br/>
<br/>
		&quot;Dehâ&quot; ile &quot;cinnet&quot; bir noktada birleşir derler, insanlık tarihinde &quot;dâhi&quot; olarak kabul edilen bir hayli insanın  aynı zamanda tıbbî mânâsı ile deli olduğu muhakkaktır. Örnek vermeye lüzum yok. Herkes bunlardan bir iki  tanesini bilir.<br/>
<br/>
		Bunun gibi &quot;nezaket'le &quot;ikiyüzlülük&quot;, &quot;doğru sözlülük&quot; le &quot;kabalık&quot;, &quot;ihtiyat'la &quot;korkaklık&quot; da birbirinden kıl  payı farkı bulunan, ayrılması güç olan, kolaylıkla birbirine karışan karakterlerdir. &quot;Hürriyet&quot;le &quot;anarşi&quot;de  böyledir.<br/>
<br/>
		Bunlar, kişiler arasında kaldığı sürece pek zararlı sayılmayabilir. Bir adamın kabalığı veya korkaklığı ancak  kendisiyle yakın çevresini ilgilendirir. Fakat iş topluma ait olunca mesele değişir.<br/>
<br/>
		Hükümetler, nazarî olarak; milletlerin düzeni, refahı, emniyeti ve ahlâkı için seçilmiş heyetlerdir. Onun için  hükümetlerin ikiyüzlü, kab ve korkak olması şahısların ikiyüzlülüğüne, kabalığına ve korkaklığına benzemez.  Sonuçları bakımından çok zararlı olur.<br/>
<br/>
		Bugün söz konusu etmek istediğimiz mesele &quot;hoşgörürlük&quot; üzerinde olacaktır. Hoşgörürlük (eski deyimle  &quot;müsamaha&quot;) aslında iyi bir şeydir. İnsanların olur olmaz kusurlarını ve yanlışlarını görüp yüzlerine vurmak,  cezalandırmak iyi değildir. Hem cesaret kırıcıdır, hem inciticidir, hem de tepki doğurucudur. Kusurları öğütle,  hatırlatmakla ve nihayet sert söylemekle düzeltmeye bakmak faydalıdır. Ancak bunlar sonuç vermeyince  yahut kusurda, suçta direnen kimse başka türlü yola gelmeyince ceza yoluna gidilir.<br/>
<br/>
		Bugün Türkiye'de herkes huzur isterken ve millet de iyi kötü oy kullanarak hükümet değiştirmek prensibine  alışmışken yüksek öğrenim gençliği arasında görülüp kendilerinin &quot;bunalım&quot; dediği &quot;bulantı verici  davranışlar&quot; yavaş yavaş manevî yapıyı saran bir kanser haline gelmektedir.<br/>
<br/>
		Bazı profesörlerin profesörlüğü kazanç vasıtası haline getirdiği, imtihan sistemlerinde aksaklık ve hattâ  haksızlıklar olduğu muhakkaktır. Hele üniversitelerde esersiz ve değersiz öğretim üyeleri bulunduğu, bir  takım kliklerin Bizans sarayı entrikalarını andıran tertipler peşinde koştukları herkesçe bilinmektedir.  Öğrencilerin de kendi haklarını korumak için bir takım kanunî yollara başvurmaları elbette haklarıdır.<br/>
<br/>
		Fakat şu işgaller ve boykotlar nedir? Aldıkları emri yerine getiren polisleri, çileden çıkaran o hakaret  beyannameleri nedir? Üniversite yönetiminde söz sahibi olmayı istemek gibi bayağı şımarıklıklar nedir? İşgal  edilen üniversite binalarında yapılan tahribat nedir?<br/>
<br/>
		Üniversite muhtariyeti demek profesörlerin siyasî kuvvet tarafından tayin ve azledilmemeleri, İlmî  çalışmalara kimsenin karışmaması demektir. Yoksa üniversite içinde her türlü rezalet ve çapulculuk yapıldığı  halde bir yığın şımarığın devlet ve millet aleyhindeki hezeyanlarını, yılışıklıklarını hoş görmek değildir. Henüz  vergi vermeyeni askerliğini yapmamış olan ve geçimi başkaları tarafından sağlanan insanlar devleti yönetmek  iddiasında bulunamazlar. Bulunuyorlarsa başkalarından buyruk ve direktif al | in satılmışlar demektir.<br/>
<br/>
		Bugün üniversite ve yüksek öğrenim gençlerinin büyük çoğunluğu bir an önce mezun olarak hayata atılmak,  hayatını kazanmak gayesi ardındadır. Bunlardan çoğu mezun olunca ailelerinden bir veya birkaç kişinin  sorumluluğunu üzerlerine almak durumundadır. Birkaç yüz şımarığın ve satılmışın edepsizliği yüzünden  binlerce, gencin istikballerinin sarsı tıya düşmesi her şeyden önce adalet duygusuna aykırı düşer. İşte burada  hükümetin hoşgörürlüğü sona erer. Çünkü Ziya Paşa'nın dediği gibi:<br/>
<br/>
		Nush ile yola gelmeyeni etmeli tekdir; Tekdir ile uslanmayanın hakkı kötektir...<br/>
<br/>
		Yassıada duruşmaları sırasında baş yargıç tarafından sanıkların başına kakılarak sorulan soruların biri de  memleketin gözbebeği olan gençlere karşı uygulanan sert tutumdu.<br/>
<br/>
		O zamandan beri Türk gazetelerinde görülen yabancı memleketlere ait resimlerde polisin üniversite  gençlerini nasıl dövdüğü, Türk kamu oyunun fikrini herhalde değiştirmiş olmalıdır. Almanya, Fransa,  İngiltere, İtalya ve özellikle Japonya'da anarşik hareketler bastırılırken polisin Allah yarattı demeden  vurması o memleketlerde polise hakareti gerektirmiyor. Unutulmamalıdır ki bu saydığımız ülkelerin  hepsi de demokrasi ve kültürde Türkiye'den ileri memleketlerdir. İlerilik anarşiyi değil, disiplini getirir.<br/>
<br/>
		Üniversiteyi işgal etmek, profesörleri dışarı atmak üniversite öğrencisinin değil, sokak külhanisinin işidir. Bu  seviyeye düşmüş insana &quot;lütfen oradan çık&quot; denmez, dayak atılır. Tıpkı bir yankesiciye &quot;çaldığınız parayı geri  vermek lûtfunda bulunur musunuz? denmediği gibi.<br/>
<br/>
		Hoşgörürlüğün sınırı aşılınca bunun adına &quot;aldırmazlık&quot; denir ki bir hükümet için asla caiz görülemez.<br/>
<br/>
		Hükümet herhalde, siyasî tansiyon yükselmesin diye bu gibi olaylarda sertlik yolunu tutmaktan çekiniyor.  Fakat bu çekinme kendi lehinde değildir.<br/>
<br/>
		Türk milleti 3000 yıllık millî terbiyesi gereğince kuvvetli ve otoriter hükümetlerden hoşlanan ve onu isteyen  bir karaktere sahiptir. Hele üniversite bunalımı adı altında kızıl propaganda ve komünist kışkırtmaları  yapılırsa buna göz yummamak, en büyük sertlikle bastırmak vatan borcudur. Beyazıt kulesinden Türk  bayrağını indirerek yerine kızıl bayrak çeken vatansızlara müsamaha göstermek yurtseverleri çileden çıkarır  ki bu da hem memleket, hem de iktidar için hayırlı değildir. Müsamahanın sının aşılmıştır. Dikkat...<br/>
<br/>
		Gözlem, 24 Nisan 1969<br/>
<br/>
		<b>VAZİFE SINIRI</b><br/>
<br/>
		En iyi toplum, herkesin kendi vazifesini kusursuz yaptığı toplum, en üstün ahlâk da vazife ahlâkıdır.<br/>
<br/>
		Türk devletinde öğrencilerin görevi derslerin çalışarak hayata bilgili ve kültürlü insan olarak atılmaktır.  Fakat son yılların sakat eğitim politikası ve türlü tesirlerle bu görev unutulmu öğ enci kalitesi düşmüş;  okullar, hele yüksek okullarda alabildiğine bir kargaşalık başlamıştır.<br/>
<br/>
		Öğrenci ya devletin ya da ailesinin verdiği para ile geçinen tüketici bir insandır. Hem çalışarak hayatını  kazanan, hem de okuyan öğrenci, hesaba katılmayacak kadar azdır.<br/>
<br/>
		Bu tüketici öğrencilerin başlıca kaygısı okulu başarıyla bir an önce bitirmek olacakken çoğu başka yönlere  bakmakta, siyasî propagandalara âlet edilmekte ve dört yıllık bir fakülteyi altı yılda bitirmeyi başarı sayacak  kadar yanlış bir düşüncenin esiri olmaktadır.<br/>
<br/>
		Yüksek Öğrenim Gençliği yurdun aydın tabakasının mühim bir parçasıdır. Dünya meselelerini düşünmesi,  siyasî kanaat sahibi olması şarttır. Fakat üniversite seviyesine yakışır bir kafa olgunluğuna malik olması da  zaruridir. Bu zaruret kendi haddini ve hakkını bilmesi, başkalarının hakkına saygı duyması, başka fikirlerin de  doğru olabileceğini kabul etmesi demektir.<br/>
<br/>
		Bugünkü görünüş ise çok defa bunun aksidir. Kültürsüz yetişen nesiller yıkıcı propagandalara pek çabuk  kapılmakta ve kapıldığı fikri mutlak ve tek hakikat sanarak onunla insanlığın kurtarılacağı gibi gülünç  hayallere kendisim atmaktadır. 2 Mart günü Münih'teki Türkler arasında geçen olay bu gülünç hayalin acıklı  bir neticesidir.<br/>
<br/>
		Devletin veya ailelerinin parasıyla Münih'e okumaya gönderilen Türk öğrencileri sanki ders faslı kapanmış  gibi Türkiye'yi oradan idare etmeye kalkışarak bir yürüyüş yapmışlar, kurmuş oldukları &quot;Türk Toplumcular  Federasyonu&quot;nun kışkırtmasıyla konuk oldukları memleketin huzurunu kaçıracak bir davranışın içine  girmişlerdir. Bu görgüsüzce hareketi iki sebeple yapmışlardır. Birincisi Altıncı Amerikan Filosu'nun Türkiye  ziyaretlerini protesto etmek, İkincisi de komünistlik suçundan dolayı Türkiye'de cezaevinde bulunan Sadi  Alkılıç adlı birisinin affını istemek.<br/>
<br/>
		Amerikan filosunun artık gelmemesini istemek bugün hemen bütün Türklerde ortaklaşa bir duygudur.  Fakat bir komünistin affını istemek ancak komünistçe bir davranış olabilir. Çünkü komünist demek kendi  devletini, vatanını ve milletini Moskova'ya peşkeş çeken bir vatan haini demektir. Bir hainin affını istemek  merhamet duygusundan değil, ancak ihanette ortak olmaktan doğan aşağılık bir davranıştır.<br/>
<br/>
		Öğrencilerin bu yürüyüşünü Alman polisinden önce Münih'teki Türk işçileri bastırmış, ders yerine ihanet ve  rezaletle uğraşan bu asalakları tepeleyerek dağıtmıştır.<br/>
<br/>
		Normal şartlarda işçilerin aşırı sol fikirde olması gerekirken Türki işçileri millî terbiyeleri icabı vatan ve  milletlerine sadık kalmışlar, sözde aydın tabakayı teşkil eden öğrenciler ise zehirlenmiş, kandırılmış zavallılar  olduklarını ortaya koymuşlardır.<br/>
<br/>
		Yabancı memlekette bulunan bir insan bir parça da kendi vatanını temsil eder. Bu temsil ne kadar başarılı  olursa memleket o kadar iyi not alır.<br/>
<br/>
		Öğrenciler konuğu oldukları memleketin rahatını kaçırmakla terbiyesizce ve görgüsüzce bir iş yapmışlardır.  Üstelik bir komünist mahkûmun affını istemekle kendi vatanlarını hiç sevmediklerini<br/>
<br/>
		göstermişlerdir.<br/>
<br/>
		Acaba burada Millî Eğitim Bakanlığına düşer bir görev yok mu? Vazifesinin sınırını bilmeyen öğrencilere bir  ihtar dahi yapılmayacak mı? Bir şeyler öğrenmesi için dünya kadar masraflar göze alınarak Batıya gönderilen  bu gençler &quot;bilim&quot; yerine bu herzevekilliklerle uğraşırsa bunları geri çağırıp onların yerine ciddî gençleri<br/>
<br/>
		yollamak mümkün değil mi?<br/>
<br/>
		Bir memlekette testiyi kıranla suyu getiren bir tutulursa o memleketin geleceğinden ümit kesmek lâzımdır.  Suçların, rezaletlerin, ahlâksızlıkların günden güne artması bundandır.<br/>
<br/>
		Okullarda bilgiden önce karakter eğitimine yer verilseydi herhalde haddini, hududunu bilen; sorumluluğunu  anlayan; kendisinin toplumdaki fonksiyonunu kavrayan ve henüz tüketici bir insanken &quot;vatan kurtaran  arslan&quot; rolüne çıkmak gibi gülünçlüklere düşmeyen gençler yetişirdi.<br/>
<br/>
		Haddini bilmemek bir dereceye kadar mazur görülebilir, fakat millî ihanet asla!...<br/>
<br/>
		Daha bugünden, hovarda burjuva hayatı yaşadıkları halde sosyalizm teraneleri okuyan, sözde Türk oldukları  halde Moskof selâmı vermek gibi hafiflikler yapan, Vietnam için destanlar düzüp Amerikan emperyalizmine  düşmanlık güttüğü halde kendi anayurdu Türkistan'ı sömüren Rus'a hayranlık duyan serserilerin mazeretleri  yoktur.<br/>
<br/>
		Bunlar vatan hainidir. Millî Eğitim Bakanlığı artık uyanmalı, koynunda yılan besleyen bir akılsız olmaktan  çıkarak millî şuura sarılmalı, millî ruhla beslenmemiş öğretmen, öğrenci, idareci kim varsa hepsini tasfiye  ederek Türkiye'nin yarınını kurtarmalıdır.<br/>
<br/>
		Öğrenciler vazifelerinin sınırını bilmiyorlar. Doğru..<br/>
<br/>
		Millî Eğitim Bakanlığı biliyor mu? Gözlem, 13 Mart 1969<br/>
<br/>
		<b>GREV VE LOKAVT</b><br/>
<br/>
		Bazı faydalı ve çabuk tesirli ilâçlar vardır. Yerinde kullanıldığı zaman şifa sağlar. Fakat aklına esen, bilir bilmez  kullanmaya başlayınca zararlı olur. Grev bu çeşit ilâçlara benziyor.<br/>
<br/>
		Hiç kimsenin vicdanı bir adam veya şirket zengin olsun diye birçok işçinin sefil ve perişan yaşamasına razı  olmaz. Fakat hiçbir mantık, birkaç yüz kişinin hakkı sağlanacak diye on binlerce insanın tedirgin olmasına,  ıstırap çekmesine de tahammül etmez.<br/>
<br/>
		Grev, grevciyle patron arasında kalmıyor. Başkalarına da tesir ediyor. Hele y rüyüşler, nutuklar başladı mı,  trafik aksamasından tutun da bir şehrin bütün hayatının felce uğraması a kadar türlü türlü mahzurlar ortaya  çıkıyor.<br/>
<br/>
		Aslında grev bir hak meselesi üzerindeki ayrı anlayışlardan doğuyor. Yani bir hukuk ve adalet meselesidir.  Hukuk ve adalet meseleleri her yerde mahkemelerde ve kanun maddeleri içinde çözümlenir. Grev veya  lokavt gibi, ne de olsa içinde zorbalık unsurları taşıyan çarelerle anlaşmazlıkların giderilmesi asla sağlam bir  metot değildir. İki taraftan biri mutlaka muztar kaldığı için anlaşmaya razı olmuştur. Zorla veya istemeyerek  yapılan, gönül rızasıyla olmayan bir anlaşma ise gerçekten bir anlaşma değil, yarınki daha büyük kin ve fesat  tohumlarının tarlası, ileriki kargaşalıkların anasıdır.<br/>
<br/>
		Şu son günlerde önlenen Sümerbank grevi yapılsaydı herhalde memlekette birçok tatsızlıklara yol açacaktı.  Yapılan anlaşmaya rağmen yine de başka türlü tatsızlıklar yoldadır: Genel Müdür, Sümerbank'ın bazı  mamullerine zam yapılacağını söyledi. Mütevâsıl kaplar kanununa benzeyen &quot;zam&quot;, öteki zamları da ister  istemez getireceği için Sümerbank ihtilâfı gerçekte anlaşmayla bitmiş değil, memlekette hayat zorluğunu  arttıran sebeplere bir sebep daha ekleyerek durdurulmuştur.<br/>
<br/>
		İşçi ile işveren arasındaki anlaşmazlıklarda bazen yüzde yüz haksız olan taraf sırf zorbalığı veya karşı tarafın  ihtiyacı yüzünden bir takım çıkarlar sağlamayı başarabiliyor.<br/>
<br/>
		Biz diyoruz ki, bu iş bir hak ve adalet meselesi olduğu için mahkeme konusu olmalı, grev ve lokavta  bağlanacak işlere bakmak üzere ihtisas mahkemeleri kurulmalı, böylelikle bütün memleketin hayatına darbe  vuracak olan grev ve lokavt gibi çarelere başvurmadan mesele hukuk yolu ile halledilmelidir.<br/>
<br/>
		Grev gitgide sosyal bir hastalık halini almaktadır. İşçilerin meselesi olan grev yavaş yavaş öteki sınıflara da  bulaşmakta, öğrenciler ve memurlar da grev yapmaktadır. Hele birkaç yıl önce Belçika'da doktorların yaptığı  grev bu hastalığın en tehlikeli ihtilâtlara doğru gittiğini göstermiştir.<br/>
<br/>
		Bazen grevler çok uzun sürmekte, inat yüzünden birçok aile sıkıntı içinde perişan olmaktadır.  İstanbul'daki bir matbaada başlayan grev bir yılı doldurmak üzeredir. Biz diyoruz ki:<br/>
<br/>
		Grevlere sebep olan anlaşmazlıklar etüt edilerek sınıflandırılmalı ve bir kanun hazırlanarak Meclislere  sunulmalıdır. İhtisas mahkemelerinin büyük bir çabuklukla neticeye bağlayacağı grevler böylece memleketin  umumî yapısını sarsmadan hakkaniyetle çözümlenmeli; şahıslar, zümreler ve sınıflar arasındaki düşmanlık ve  millî hayatı sarsan buhranlar önlenmeli, bir azınlığın meselesi yüzünden çoğunluğun hayatına sıkıntı  girmemelidir.<br/>
<br/>
		Her vilâyette grev mahkemesi açmaya lüzum yoktur. Bu ihtisas mahkemeleri seyyar olmalı, grevin olacağı  yere giderek davayı orada halletmelidir. Böylece müesseseden istediğini alamayan işçi son merci olan özel  mahkemeye başvurarak davasını ortaya atmalı, kimin ne dereceye kadar haklı olduğu hakkındaki karan  ihtisas mahkemesi vermelidir.<br/>
<br/>
		Grev, vatan ve millet düşmanlarının istismarına çok elverişli bir harekettir. Basit bir ücret meselesinden<br/>
<br/>
		doğan davayı kışkırtıcılar derhal ele alarak sosyal sınıflar arasındaki kavga haline getirebilirler.<br/>
<br/>
		Grev aynı zamanda polis için en tatsız görev konusudur. Çünkü polislik kötü adamla mücadele  mesleğidir. Halbuki grevi yapan ve kışkırtıldığı için çileden çıkanlar, çoğu zaman en uysal ve iyi  insanlardır. Bu insanlara karşı mücadele etmek polis için vicdanî bir ağırlık teşkil eder.<br/>
<br/>
		İş, mahkemelerin işi haline gelirse lüzumsuz basın tartışmaları kalkar ve kışkırtıcıların çanına ot tıkanmış  olacağı için millî huzur sağlanmış olur. Çünkü mahkeme kimin haklı, kimin haksız olduğunu ortaya  çıkaracaktır ve grev meselelerinde haklı ile haksızı bulmak cinayet ve hakaret davalarındaki haklı ile haksızı  bulup seçmeye göre çok kolaydır. Çünkü elde daima kaybolmamış deliller vardır ve bu deliller, bilfarz hakaret  davalarında olduğu gibi tecil ve tefsire asla elverişli değildir.<br/>
<br/>
		Sayın milletvekillerinin dikkatini çekiyoruz: Grev ve lokavt haklarının yerini alacak kanunu hazırlayarak  anayasada da gerekli değişikliği yapsınlar. Bu yapılmazsa, son yıllarda soğukkanlılıktan çıkıp aşırı bir millet  haline geldiğimiz için ilerde memleketin başını derde sokacak olaylar meydana gelebilir.<br/>
<br/>
		Memleketimiz en büyük hürriyete sah p bir ülke olduğu için bu grevler yarın genişleyerek başka tabakalara  da sıçrarsa artık işin nerde biteceği kestirilemez.<br/>
<br/>
		Çağımız bir modalar yani taklitler çağıdır. Türkiye'de 48 saat sürecek bir polis grevinin memleketi ne hale  sokacağını düşünmek dehşet vericidir.<br/>
<br/>
		Polis grev yapamaz, yasaktır diyeceksiniz. Öyle... Fakat öğrencinin Üniversiteyi işgal edip profesörleri  çıkarması, dersleri durdurması da yasaktır ama oldu ve tabiî bir hâdiseymiş gibi karşılandı. Kırk yılın İsmet  Paşası bile bunu normal bir hâdise gibi gösterdi. Bu şartlar altında günün birinde öğretmenler, doktorlar veya  polisler greve giderlerse devlet olarak ne hale gireriz?<br/>
<br/>
		Bu tehlikeler ihtimali karşısında hukukçuları, aydınları, mebusları, senatörleri düşünmeye davet ediyor ve  teklifimizin bugünkü mevzuattan sonra daha iyi sonuçlar vereceğine inanıyoruz.<br/>
<br/>
		Gözlem, 13 Şubat 1969<br/>
<br/>
		KORKULAR<br/>
<br/>
		Korku, belki de insanların ilk duygusudur. Hurafeler korkudan doğar. Medenî insanın daha cesur oluşu  hurafelerin zekâ ile yenilmesi yüzündendir.<br/>
<br/>
		Günümüzde herkes, her zümre, her topluluk, her millet ayrı ayrı şeylerden korkar. Korkunun cinsi karaktere,<br/>
<br/>
		ülküye, yaratılışa, ruh yapısına göre değişir.<br/>
<br/>
		Türk (Ama gerçek Türk, yani Türkçü) şerefsizlikten korkar. Yalan ve iftira ile çıkar sağlamaktan çekinir. Silâhı  haysiyetsizlik olan mücadeleye yabancıdır. Bundan dolayıdır ki, şerefsizlerle yapılan çatışmalarda Türkler  daima zararlı çıkmıştır.<br/>
<br/>
		Süflî ruhlu olanlar büyüklükten, yükselmekten korkar. Bugünkü siyasî sınırlar dı ına her göz atış onlar için  korkunç sonuçlar verecek bir rüyadır.<br/>
<br/>
		Devşirme ve komünist Türklükten ve Türkçülükten korkar. Türklüğün lehine o an her hareketin, her  davranışın, her eserin, her kanunun aleyhindedir.<br/>
<br/>
		Çok uzaktan bile olsa Türklüğü, Türkçülüğü hatırlatan ne varsa ondan ürker, titrer. Bozkurt düşmanlığı  bundandır. Çünkü Bozkurt Türkler'in millî sembolüdür. Tarihten önceki çağlarda onu kılavuz diye kabul etmiş,  hattâ kendilerinin Bozkurt'tan türediğine inanmışlardır. Türk Kağanlarının soyadı &quot;Eçine&quot; yani &quot;Kurt&quot;tur.  Devşirme ve komünist okulda Bozkurt rozetine, meydanda Bozkurt heykeline dayanamaz. İftirası hazırdır:  Bozkurt; Turancılık, emperyalizmin sembolüdür.<br/>
<br/>
		Hırsız, polisten nasıl korkarsa, vatan haini de ihaneti önleyecek kanundan öyle korkar. Hürriyet teraneleri  fikrin ve vicdanın serbestliği için değil; ahlâkı, milleti, vatanı yıkmak için istenen hürriyettir. Geçmişi ve tarihi  inkâr, fuhşu ve seks rezaletine terviç hürriyetidir.<br/>
<br/>
		Din tüccarı, dinin gerçeğinden korkar. Kumarhanede yakalanan, akla gelen ve gelmeyen herkesi dolandırmış  olan ahlâksız, sahtekâr, Allah Peygamber, din, Cennet kelimeleriyle kandırdığı saf insanları sömürürken, en  büyük düşmanlığı mantık ve zekâya karşıdır. Çünkü onun yalancılığını matematik kesinlikte ortaya koyan  nesne mantık ve zekâdır.<br/>
<br/>
		Hakları olmayan yere yükselenlerin, yahut hakları olmayana el koyanların korkusu hak ve adalettir. Çünkü  doğruluk duygusu insan erdeminin şimdiye kadar bulabildiği en yüksek prensiplerden biridir ki, haksızlık  yapanlarda zerresi bulunmaz.<br/>
<br/>
		Tembel ve zevkine düşkün olan hayvansılar disiplinden, çalışmaktan, tehlikeden ve savaştan korkar.  Medeniyeti, disiplini ve ahlâkı yaratan savaşı vahşet diye görür de genç kızların satılmasına, yoksulların  sömürülmesine, vurgunculuğa, hırsızlığa ses çıkarmaz.<br/>
<br/>
		Atom ve uzay çağındayız ama,daha yüz milyonlarca insan ilk primatlar seviyesindedir. Kendi yarattıkları  putlara tapmaktadırlar. Bazen evliya diye seviyesiz ve iğrenç bir cahilin, bazen büyük adam diye seviyesiz ve  korkak bir hainin, bazen ilerici ses diye seviyesiz ve alçak bir satılmışın ardından koşarlar.<br/>
<br/>
		Rahatının kaçmasından korkanlar ise herkese ve her şeye tâviz verirler: Milyoner ise komüniste haraç,  profesörse anarşiste not, hükümet adamı ise vurguncuya yüz verir.<br/>
<br/>
		Satışlarının düşmesinden korkan gazetelerde bu korku, bir kuduz cesaretine dönüşür. İyi, yüksek, kutlu olan  ne varsa ona saldırırlar. Enver Paşa'nın Türkistan'da şehit oluşu, memleketi batıran şuursuz bir Turancılık  macerası diye gösterilir de, Nurhat Dağlarında Türk Devletini yıkmak isteyen beş on zavallı, &quot;Sınıfsal Bilinç!&quot;in  kahramanları diye alkışlanır.<br/>
<br/>
		Korku bir hastalıktır. Millî eğitimle, millî basınla, millî radyo ile, millî filim ve sahne ile tedavi olunur. Fakat o  hekimler nerde?<br/>
<br/>
		Ötüken, 8 Aralık 1972, Sayı: 12<br/>
<br/>
		<b>16 DEVLET MASALI VE UYDURMA BAYRAKLAR</b><br/>
<br/>
		Son zamanlarda basında görülen haberlerle ve TRT'nin bastırdığı bir takvimle Türkler'in şimdiye kadar 16  büyük devlet kurduğunu, bu yüzden Türkiye Cumhurbaşkanlığı forsunda 16 yıldız bulunduğu iddiaları öne  sürüldü.<br/>
<br/>
		Her şeyimiz gibi tarihimiz de henüz kesin şeklini almış değildir. Türk tarihi nerden başlayıp hangi gidişi takip  eder, kimler Türk'tür? Bunlar henüz belli değildir. Daha önce de belirttiğimiz gibi bazı büyük şahsiyetlerin  Türk olup olmadığı üzerinde bile tarihçilerimiz arasında birlik yoktur. Durum bu merkezde iken, şimdiye  kadar 16 büyük Türk devletinin kurulduğu ve Türkiye'nin bunların vârisi olduğu hakkındaki iddia, şüphesiz,  çok su götürür bir iddiadır.<br/>
<br/>
		Şimdiye kadar 16 büyük Türk devleti kurulduğu hakkındaki kararı kimin verdiği belli değildir. Tarih  bilginlerinin konusu olan bu konu için ciddî bir kurultayın toplanması gerekirdi. Böyle bir kurultay toplanmış  değildir. Ayrıca bu kadar büyük ve tesirli bir fikir için yalnız tarih bilginlerinin toplanması da yeterli sayılmaz.  Bu tarih mirasından söz edilirken işe millî kültür ve ülkünün taşıyıcıları olan kimselerin karışması da tarihî bir  zarurettir.<br/>
<br/>
		Cumhurbaşkanlığı forsundaki 16 yıldızın 16 büyük Türk devletini temsil ettiği hakkında şimdiye kadar benim  hiçbir bilgim yoktu. Bu gibi konularla ilgilenen birisi olarak ben bu sembolü bilmedikten sonra acaba bunu  kimler biliyordu? Yoksa bu da bir millî sırdı da ancak şimdi mi açığa vurulması uygun görüldü?<br/>
<br/>
		16 Türk devleti efsanesini, sayın Tekin Erer'in 6 Ocak 1969'da kendi sütununda yazdığı &quot;Türklüğün 16 Avizesi&quot;  başlıklı makaleden öğrendim. Bu makalede sayılan 16 devlet arasında Samanlılar gibi Türk olmayan devlet  bulunduğu gibi Akkoyunlular, Karakoyunlular, Safeviler, Mısır Kölemenleri gibi büyük ve muhteşem Türk  devletlerinden bahsedilmeyişi, hele cihan tarihinin en büyük imparatorluğu olan Cengiz devletinin anılmayışı  konuyu daha başlangıçta sakat hale getirmektedir.<br/>
<br/>
		Bundan başka 16 devlet telâkkisi bizim millî ülkümüze, büyüklük düşüncemize, süreklilik vetiremize aynı  zamanda tarihî gerçeklere de şiddetle aykırı düşmektedir.<br/>
<br/>
		16 büyük devlet... Tabiî, Karamanoğulları ve daha küçükleri gibi ötekilerin de sayınca bu rakam kabaracak, en  aşağı 50 devlet olacaktır. 50 devlet kurmayı bir başarı saymak, ilk bakışta mümkün görünebilir. Fakat  madalyonun ters tarafına dönünce iş tamamıyla değişir. Adama sorarlar: &quot;Elli devlet kurdun da neden  hiçbirini yaşatamadın? Neden kala kala orta çapta bir Türkiye Cumhuriyetine kaldın?&quot;. Zoraki tarih bilginleri  tabiî bu sorunun cevabını veremeyeceklerdir. Çünkü tarihî gerçek hiç de öyle değildir. 16 veya 50 devlet  kurulmuş değildir. Gerçekte anayurtta bir, nihayet iki devlet kurulmuş, anayurt dışında da buna üç beş devlet  daha eklenmiştir. O kadar. Bizi asıl ilgilendiren anayurdumuzdaki devlet olduğuna göre de konu bir veya iki  devletin tarihin en ibaret kalmaktadır. Bu iki devlet Türkistan ve onun uzantıları olan doğu Avrupa'da kurulan  devletle bugün Türkiye dediğimiz devletin kurulduğu Ön- Asya bölgesindeki devletten ibarettir ve İkincisi  birkaç defa birincisine tâbi olmak suretiyle tarihteki &quot;Tek Türk Devleti&quot; prensib ni evam ettirmiştir. &quot;Tek  Devlet&quot; düşüncesi sembolik de olsa son zamanlara kadar devam etmiş, meselâ Sultan Aziz zamanında Doğu  Türkistan'dan Çinlileri atan &quot;Atalık Gazi Yakup Han&quot;, Türkiye Devletini kendisine metbû tanımıştır.<br/>
<br/>
		Her şeyimiz gibi tarihimizde henüz kesin şeklini almış değildir dedik. Bu yüzden okullarda çocuklarımıza millî  tarih terbiyesi verilememektedir. Tarihlerde hâlâ Sümerler'in veya Hititler'in Türk olduğu hakkındaki hezeyan  tekrarlanmakta, bunu inanmadan öğrenen çocukta millî tarih sevgisi diye bir şey kalmamaktadır.<br/>
<br/>
		Türk tarihi bir bütündür. &quot;Devlet&quot; denilen nesneler ayrı hükümdarlar, hanedanlardır. Böyle olunca 16 Türk  devleti masalı kendiliğinden yıkılır ve birbirinin devamı olan hanedanlarla Türk tarihindeki birlik karşımızda  parıldar.<br/>
<br/>
		Türk tarihinin devletler adı altında parçalara bölünmesinin millî psikoloji üzerindeki yıkıcı tesirini kimse  düşünmüyor. Mazideki millî devamlılığa inanmayan kimsenin bugünkü millî devamlılıktan da ümitsiz olacağı  hesaba katılmıyor. Halbuki biraz mantık ve anlayış sahibi olanlar Türk tarihinin aralıksız bir bütün olduğunu  kendiliğinden kavrayabilir.<br/>
<br/>
		Türkiye Cumhuriyeti gökten zembille inmemiştir. Osmanlı imparatorluğu'nun devamıdır. Osmanlı  imparatorluğu, İlhanlı Devleti'nin uç beyliğinden doğmuştur; demek ki onun devamıdır, İlhanlı Devleti  Anadolu'daki Selçuklu devletinin devamıdır. Anadolu'daki Selçuklu Devleti ile Batı Türkistan ve İran'daki  Harzemşahlar Devleti Büyük Selçuklu Devleti'nin devamıdır. Büyük Selçuklu Devleti; Karahanlılar'ın,  Karahanlılar Uygurlar'ın, Uygurlar Gök Türkler'in, Gök Türkler Aparlar, Aparlar'ın Siyenpeler'in, Siyenpiler  Kunlar'ın devamıdır.<br/>
<br/>
		Bu devamlar kesintisiz, aralıksız bir tarihin kadrosudur. Yani biz, biri yıkılıp biri kurulan ayrı ayrı devletlerin  değil, bir bütün halinde sürüp gelen bir devletin milletiyiz.<br/>
<br/>
		Bazen aynı zamanda birkaç hanedanın birden bulunup Türkeli'nin ayrı bölgelerinde hâkimiyet kurması ve hatta  bunların birbiriyle çarpışması bu kaidenin bozulduğunu göstermez. Bu durum Türk siyasî hakimiyet  nazariyesinin, merkeziyetçi olmayan devlet telâkkisinin icabından başka bir şey değildir.<br/>
<br/>
		Çünkü, hiç olmazsa nazarî halde bile, bu hanedanlardan bir tanesi ötekiler üzerinde hâkimiyette maliktir.<br/>
<br/>
		Buna rağmen bazen Türk tarihinde siyasî bütünlüğün parçalandığı olmamış değildir. Bunlar her milletin  tarihinde görülen fetret zamanlarıdır. Bizim tarihimizin son zamanlarında da İstanbul'da Ankara'da iki ayrı  hükümetin bulunması bunun tipik bir örneğidir.<br/>
<br/>
		Tarihî gerçek budur, ilkokuldan üniversiteye kadar tarihin böyle okutulması, böyle gösterilmesi lâzımdır.  Türkler'in kafasında bir tarih birliği, tek devlet şuuru bulunmalıdır. Fakat bu şuurun yerleşmesi için önce Millî  Eğitim Bakanlığında, onun Talim ve Terbiye Kurulu'nda bu şuurun bulunması icap eder.<br/>
<br/>
		Son haftalarda TRT tarafından yayınlanan bir takvim aynı 16 devlet masalını tekrarlamak, üstelik 16 devlete  16 uydurma bayrak yakıştırma bakımından dikkati çekmiştir. TRT umumiyetle sol eğilimli bir müessese olarak  tanındığı için onun böyle &quot;Turancı&quot; bir takvim yayınlaması cidden şaşılacak bir davranıştır. Fakat 16 devletin  her biri hakkında verilen bilgi ile Türk büyüklerine isnat olunan sözler yanlış veya uydurmadır. Meselâ: Büyük  Kun İmparatorluğu'nun kuruluş yılı milâttan önce 204 olarak gösterilmiştir. 220 olacaktır. Kurucusu da Mete  değil, Mete'nin babası Tuman Yabgu'dur. Mete'nin sözleriymiş gibi gösterilen: &quot;Benden eyerimi isteyin  vereyim, atımı isteyin vereyim; fakat vatanımdan hiç kimse bir karış toprak istemesin, vermem&quot; sözleri böyle  değildir. Mete, doğu komşuları olan Tung- hu'ların kıymetli bir at ile Mete'nin zevcelerinden birini  istemelerini, devletin o andaki zayıflığı dolayısıyla kabul etmiş, fakat toprak isteklerini reddederek Tung -  hu'ları yenmiştir. At ve kadın verildikten sonra çorak bir toprak parçasının ne değ rli olur d yen beylere karşı  da &quot;at ve kadın şahsıma aitti, verdim. Fakat toprak milletindir&quot; cevabını vermişti.<br/>
<br/>
		Bu iki şekil arasında büyük fark vardır. Keyfi olarak değiştirilemez.<br/>
<br/>
		Takvimin yaprakları altında Türk büyüklerine isnat olunan sözlerde de gelişigüzel tasarruflar olmuştur. Son  zamanlarda sık sık görülen, Bilge Kağan'a ait &quot;Türk milleti titre ve kendine dön&quot; sözü de uydurmadır. Bu söz  sadece &quot;Türk milleti! Düşün&quot; şeklindedir ve Bilge Kağan'ın ağzından söylenmiş olmakla beraber Yulığ Tegin  tarafından yazılmıştır. Flele Gök Türkler'in en eski kağanlarından İstemi Kağan (yahut İstemi Bağatur Yabgu)'a  isnat olunan &quot;erkekleri cesur, kadınları iffetli olan ulus egemen olur&quot; vecizesi tamamıyla uydurmadır. İstemi  Kağan hakkındaki tarihî bilgi o kadar azdır ki bu az bilgi arasında onun bir vecizesine rastlamak imkânsızdır.  Bu yanlışlıklan birer birer saymağa ne imkân, ne de lüzum var. Fakat bayraklar hakkından biraz<br/>
<br/>
		konuşmak yerinde olacaktır.<br/>
<br/>
		16 muhayyel Türk devletinin 16 bayrağı da tamamen hayalî, uydurma ve yakıştırmadır. Bir kere eski  Türkler'de bayrak yok, tuğ vardır. Bayrak, tuğun gelişmesiyle daha sonraki yüzyıllarda doğmuştur. Yine  bilindiği gibi eski Türkler'de bir tek millî bayrak değil, türlü türlü bayraklar vardır. Osmanlı Türkleri'nin  bayraklarından çoğu bilinmektedir. Fler askerî birliğin, her korsanın, her kumandanın ayrı bayrağı olduğu  malûmdur. Tek millî bayrak fikri yavaş yavaş gelişmiş ve bizim bugünkü bayrağımız bu son şeklini Sultan  Abdülmecit zamanında almıştır.<br/>
<br/>
		Uydurma bayraklar arasındaki Flun bayrağında ejder mi, semender mi, kertenkele veya dinozor mu olduğu  belli olmayan acayip yaratık şeklinin yer alması Türk tarihi hakkında hiçbir bilgiye malik olmamak demektir.  Ejder, Çinliler'in sembolüdür. Türkler'de ise kurt, doğan ve koyun kullanılmıştır.<br/>
<br/>
		Yine bu takvimde Batı Flunları'nın (Orta Asya Flunları'nın son çağı demek istiyorlar) sapsarı, Harzemşahlar’ın  kapkara bayraklarının hangi muhayyileden doğup uydurulduğu da cidden meraka değer.<br/>
<br/>
		Bir de Ötüken'in haritada şehir olarak gösterilmesi büyük bir yanlışlıktır. Bilindiği, gibi Ötüken, şehir değil,  ormanlık bölgenin adıdır.<br/>
<br/>
		Kaş yaparken göz çıkarmak buna derler. TRT bunca masrafla cidden güzel b r takvim çıkarırken Türk tarihi  profesörlerine danışsaydı böyle yanlışlarla dolu bir eser yerine kütüphanelerde saklanacak bir eser meydana  getirir ve büyük bir millî hizmet yapmış olurdu. Bunu yapmadığı için bu tarih gülünç bir nevheveslikten ileri  gidemeyecek, daha kötüsü birçokları burada verilen bilg leri ve bayrakları doğru sanarak kendi millî tarihleri  üzerinde çok yanlış fikirlere sahip olacaklardır.<br/>
<br/>
		Ey Millî Eğitim Bakanlığı! Adının başındaki &quot;millî&quot; kelimesi doğru ise, bunun bizim anlamadığımız başka bir  mânâsı yoksa önce sen &quot;Titre ve kendine dön&quot; de okullara bir millî tarih kitabı hazırlat ve Talim- Terbiye  Dairesine Türk tarihinden anlayan bir iki seçkin üye bulup oturt. Türk çocuklarına Yunan, Roma, Bizans  tarihleri yerine Türk tarihini öğret ve çamur gibi kâğıtlara basılıp eline alanda okuma zevki bırakmayan  bugünkü müsabakan (!) kitaplar yerine Türk ülküsüne uygun tek tarih kitabını yazdırarak yarınki nesillerin  beynine millî tarih şuurunun çakılmasını sağla.<br/>
<br/>
		Yoksa nahiyelerde lise, her şehirde yüksek okul açmakla Türkiye kalkınmaz. Kalkınmanın kuvveti önce  yürekte doğar. Yürekteki kuvvet millî ülküye bağlılıkla sağlanır. Millî ülküye bağlılık için yurt ve tarih  sevgisinin gönüllerde yaşaması lâzımdır. Millî futbol takımlarının listesini ezbere bilip de millî  kahramanlardan haberi olmayan nesiller üniversitede, bugün görüldüğü gibi Türk bayrağını indirip yerine  kırmızı bez parçasını asan şuursuz serseriler haline gelir.<br/>
<br/>
		Türk milletinin kafası ve gönlü dinî (!), millî (!), sosyal (!) safsatalarla doldurulursa o artık Türk milleti  olmaktan çıkar ve bu yakınlarda sık sık tekrarlandığı gibi &quot;Türkiye milleti&quot; veya &quot;Anadolu milleti&quot; haline gelir  ki geçmişle ilgisi kesilmiş, mukaddesatsız, tekniği ileri olsa da kültürü ve ahlâkı olmayan bir Güney Amerika  milletinden farkı kalmaz.<br/>
<br/>
		Ötüken, 1969, Sayı: 5 (65)<br/>
<br/>
		<b>GURBETTEKİ MAZLUMLAR</b><br/>
<br/>
		Cumhuriyetin ellinci yıldönümü için hazırlanan af kanunu Meclislere gelmek üzeredir. Gazete haberlerine  göre Türkiye cezaevlerinde yatan 70.000 kadar mahkûm ile onların dışarıda, sayıları belki bir milyona  yaklaşan yakınları bu kanunu sabırsızlık içinde beklemektedir.<br/>
<br/>
		Bu kanun, bazı sakıncaları görülse de nihayet memleket yararına olacak, yurtta esecek sevinç havası şüphesiz  Türkiye'ye çok şey kazandıracaktır. Fakat bu arada unutulmaması gereken bir nokta vardır: O da hiçbir suçları<br/>
<br/>
		olmadığı halde vatanlarında yaşamak hakkından mahrum kalmış Osmanlı Hanedanı fertleridir.<br/>
<br/>
		Cumhuriyet ilân edildiği zaman memlekette kuvvetli bir hanedancılık geleneği bulunduğundan Hanedan  azalarının yurt dışına çıkarılmasında siyasî bir mantık vardı. Bugün bu mantık ortada kalmış, Osmanlı  şehzadeleri dışarıda birer mazlum haline gelmiştir. Sayıları 30 kadar olan bu şehzadelerden hiçbirisi son  padişah Vahdettin'in oğlu veya torunu değildir. Olsa ve Vahdettin suçlu sayılsa bile bir babanın günahının  çocuklarına çektirilmesi hukuk ve adaletle bağdaşmaz.<br/>
<br/>
		Bu devlet kendisine ihanet eden Yüz Ellilikleri bile atfetmişken 50 yıllık gurbet hayatlarıyla vatana  bağlılıklarını ispat etmiş olan Osmanoğulları'nın gelen aftan istifade ettirilmemesi yazık olur. Bir kısmı  dışarıda doğduğu için anavatanlarını tanımayan, vatanda doğanları ise artık çok yaşlı insanlar olan bu  şehzadelerin Türkiye'ye dönerek öz yurtlarında ölmeleri hem Türklük, hem de insanlık bakımından Türkiye'ye  düşen bir vazifedir.<br/>
<br/>
		Şehzadelerin artık Türkiye'de bir hanedancılık tehlikesi yaratmaları akla bile gelemez. Kendilerinde böyle bir  düşünce olmadığı 50 yıllık gurbet hayatlarıyla sabittir. Hanedanın kadın azalan yıllarca önce çıkarılan bir  kanunla Türkiye'ye dönmüştü. Şüphesiz bunların davranışlarını gözden geçirmiş bulunan Emniyet Servisleri  acaba kendilerinde en küçük bir menfî hareket sezdi mi?<br/>
<br/>
		Türkiye'yi büyüklüğün son merhalelerine kadar yükselten şanl Hakanların torunlarına yurdun kapısını açmak  Türk devletine tehlike değil, ancak şeref getirecektir.<br/>
<br/>
		Biyolojide veraset, hukukta miras denilen şeyler d ğru ise bu ülkede yaşamak hakkı herkesten çok onlarındır.  Ötüken, 1 Şubat 1974, Sayı: 1<br/>
<br/>
		<b>MECBURİ GURBETTE YAŞAYANLAR</b><br/>
<br/>
		İnsanlığın tarihi bir yandan hak, hukuk, adalet iddiaları ile, öte yandan da en korkunç haksızlıklar ve  fenalıklarla doludur. Bir bakıma insan, canlıların en canavarı, canavarlıkta en orijinalidir.<br/>
<br/>
		İnsanın nasıl bir yaratık olduğunu anlamak için bilgin olmaya, uzun araştırmalara lüzum yoktur. Şu Yirminci  Yüzyılın bazı olaylarına kuşbakışı bir göz atmak kâfidir.<br/>
<br/>
		İnsanlığın saadeti, eşitliği, milletlerin hürriyeti davasıyla ortaya atılan komünizmin insanlara ve milletlere  karşı yaptığı cinayetleri tarihin hiçbir çağında hiçbir millet yapmamış, yabancıları şöyle bir yana bırakın, kendi  milletine karşı hiçbir millet Rusların yaptığı vahşeti göstermemiştir.<br/>
<br/>
		Buna rağmen insanlar arasında insanlık duygularının gelişmesi için büyük gayretler gösterilmiş, insanları  maddî-manevî sıkıntıdan kurtarmak için çareler aranmış, kısmen de bulunmuştur.<br/>
<br/>
		İnsanlardaki canavarlık belki de onların &quot;primat&quot; olduğu devirlerden beri kromozomlarındaki verasetten  gelmektedir. Her ne olursa olsun, insan denilen yaratık kendi haline bırakıldığı, tam hürriyete kavuştuğu  zaman çoğunlukla iyiden fazla kötüye doğru giden bir karaktere sahiptir. Devlet denen sosyal düzen bu  kötülüğü gidermek için kurulmuş, ahlâk denen müessese aynı sebeple ortaya çıkmıştır.<br/>
<br/>
		Türkiye'de cumhuriyetin kuruluşu hem Türkiye, hem de bütün Türk tarihinin yeni bir bölümüne işarettir.  Artık bakanlar ve sultanlar çağı geçmiş, seçimle iş başına getirilmiş bakanlar zamanı başlamıştır. Bu, eski  devirleri inkâra, eskileri kötülemeye bir sebep teşkil etmez. Eski çağlarımızın büyük yanlışların yanında şan ve  şerefle dolu olduğu gibi eski devlet başkanl rımız olan kağanlar, hanlar ve sultanlar da çoğunlukla büyük  çapta, millete hizmet etmiş yüksek şahsiyetlerdir. Bunlara saygı göstermek ve çocuklarımıza bunların  büyüklüğünü öğretmek insanlık ve vatan borcumuzdur.<br/>
<br/>
		Türkiye Cumhuriyeti tarihinin başlangıcında, her yeni rejimin başlangıcında olduğu gibi, bir takım sertlikler,  aşırılıklar ve haksızlıklar da olmamış değildir. Fakat bu davranışlar Fransız ve Rus inkılâpları ile ölçüştürüldüğü  zaman çok yumuşak ve çok insanca kalır. Bu da millî övünçlerimizden birisidir.<br/>
<br/>
		Cumhuriyet idaresi kökleştikçe, aşın tedbirler de yavaş yavaş ortadan kaldırılmış, haksızlıkların silinmesine,  bütün vatandaşların birbirine daha çok bağlanmasına dikkat edilmiştir. Bu da akıllıca ve insanca bir tedbirdir.<br/>
<br/>
		Meselâ, Kurtuluş Savaşına karşı geldikleri için memleketten çıkarılan Yüz Ellilikler 1937'de affolunarak yurda  dönmüş, bunların arasında bulunan kalem sahipleri, kalemleriyle cumhuriyeti destekler kimseler olarak  gözükmüşlerdir.<br/>
<br/>
		Şeyh Said isyanı sırasında âsiler tarafını tutan bazı ailelerin Batı vilâyetlerinde mecburî iskâna tâbi tutulmaları  hakkındaki kanun da 1950 de kaldırılmış, suçla ilgisi olmayan küçük çocukların yetişkin birer insan olarak  doğdukları yere dönmesi ve manen huzura kavuşması sağlanmıştır.<br/>
<br/>
		Hatta bu aflar sırasında biraz da ileri gidilmiş, Nâzım Hikmet gibi bir numaralı vatan haini de bağışlanarak  tahliye edilmiş ve yurttan kaçarak Türklük aleyhindeki faaliyetine ölünceye kadar devam etmiştir.<br/>
<br/>
		Bütün bunların arasında küçük bir zümre var ki, maddî ve bilhassa manevî sıkıntı ve üzüntü içinde, bu  dünyada bir cehennem hayatı geçirmektedir.<br/>
<br/>
		Osmanlı şehzadelerinden bahsetmek istiyorum.<br/>
<br/>
		Padişahlık ve halifelik kaldırıldıktan sonra Osmanlı Hanedanı'nın erkek ve kadın bütün üyeleri, Hanedana<br/>
<br/>
		mensup olmayan eşleriyle birlikte Türkiye'den çıkarılarak maddî bir sefaletin kucağına atıldılar.  Suçları Osmanlı Hanedanı'na mensup olmaktı. Bir İngiliz gemisiyle kaçan son padişah Altıncı Mehmet<br/>
<br/>
		Vahdettin hain sayıldığı için bu suçsuz şehzadeler de onun ailesi olarak kötü gözle görüldü ve memleketten  çıkarıldı.<br/>
<br/>
		Şehzadelerin Türkiye'den çıkarılması, yeni kurulan cumhuriyeti bir tehlikeden korumak için alınmış tedbir  diye düşünülebilir. Türkiye'de herhangi bir Osmanlı şehzadesinin etrafında birleşerek büyük gailelere sebep  olmaları mümkün olabilirdi. Bu sebeple bu suçsuz şehzadelerin, tarihte örneğini çok gördüğümüz  haksızlıklara uğramalarında tarihî bir zaruret vardı denebilir.<br/>
<br/>
		Fakat artık aradan 45 yıl geçmiş, cumhuriyet kökleşmiş, Türkiye'de hilafeti isteyen tek tük beyin hastalarına  karşılık, padişahlığı getirmek isteyen kimse kalmamıştır. Bundan daha mühim olarak bu 45 yıl içinde Osmanlı  şehzadeleri arasında tekrar tahta geçmek için teşebbüste bulunan bir tek kişi bile çıkmamıştır. Hatta bir iki  Müslüman ülkesinde kendilerine teklif olunan krallıklar bile bu prensler tarafından reddolunmuştur.  1950'den sonra, o zamanki Millet Partisi'nin gayretiyle bir kanun çıkarılarak Osmanlı Hanedanı'nın kadın  üyelerinin Türkiye'ye gelmeleri kabul olunmuş ve çoğu yaşlı bulunan bu Osmanlı sultanları gözyaşları  arasında anayurda dönmenin sevincini tatmışlardır.<br/>
<br/>
		Demokrat Parti'nin son zamanlarında, şehzadelerin de Türkiye'ye dönmeleri için bir teşebbüs başlamış, fakat  27 Mayıs hareketiyle bu teşebbüs unutulup gitmişti.<br/>
<br/>
		Osmanlı şehzadeleri tarihin bir yadigârıdır. Hepsi vatanlarına bağlı, taht davasını akıllarından geçirmeyen,  sağlam karakterli insanlardır 45, yıl içinde cumhuriyet hükümeti aleyhinde hiç birisinin en ufak hareketi bile  görülmemiştir. Maddî sıkıntı yüzünden bir ikisi intihar etmiş, diğerleri türlü şekillerde çalışarak hayat arını  kazanmaya dev me miştir. Vatanlarına dönmek en büyük ve en tabiî haklarıdır. Bu haklarından mahrum  edilmeleri yüz kızartıcı bir kıyıcılıktan başka bir şey değildir.<br/>
<br/>
		Bugün hayatta 25 kadar Osmanlı şehzadesi vardır. Bunların 14 tanesi Türkiye'de, diğerleri Hanedan  çıkarıldıktan sonra dış ülkelerde doğmuş kimselerdir. Bir kısmının Türk vatandaşı olarak devletten emeklilik  maaşı almaya da hakları vardır. Meselâ Hanedanın en yaşlı üyesi olan Osman Fuat Efendi, Birinci Cihan  Savaşı'nda Trablusgarp'taki Osmanlı ve Sünûsî kuvvetlerinin kumandanı olarak mütarekeye kadar harekâtın  başında bulunmuştur. Bir Türk subayı olarak emekli maaşı almak hakkı değil midir?<br/>
<br/>
		Geçenlerde hayata gözlerini kapamış olan Ömer Faruk Efendi, Mısır'da melankolik bir hayat geçirmekteydi.  Millî Kurtuluş Savaşı'na katılmak için bir geminin ambarına saklanarak Anadolu'ya geçtiği halde, Sakarya  zaferi o sıralarda kazanılmış ve temel sağlamlaşmış olduğu için kabul edilmeyerek geriye dönmüştür.<br/>
<br/>
		Ressamlıkla, öğretmenlikle hayatlarını kazananlar da vardır. Sultan Hamit'in hayattaki tek oğlu olan Mehmet<br/>
<br/>
		Abid Efendi, Fransa'da hukuk ve şarkiyat tahsili yapmıştır. Şimdi Beyrut'ta mütevazı işlerle hayatını  kazanmaktadır.<br/>
<br/>
		Sırf Sultan Vahdettin'in yeğenleri oldukları için bunların memlekete sokulmaması hem büyük bir haksızlık,  hem de cumhuriyet hükümetlerinin şimdiye kadar güttükleri birleştirme ve kaynaştırma politikasıyla tezattır.  Almanya ve Fransa'da da cumhuriyet idareleri olmakla beraber eski imparator ve kral ailelerinin fertleri  kendi anayurtlarında yaşamakta, kendi mülklerine sahip olmaktadır. Eğer Türkiye'de de cumhuriyet rejimi  cidden kökleşmişse, adalet prensibi bütün yurttaşlara uygulanacaksa en büyük Türk ailesinin son talihsiz  mümessillerinin de son yıllarını vatanda yaşamalarını sağlamak en büyük insanlık borcumuzdur.<br/>
<br/>
		Hayatta olan Türk prensleriyle doğum yılları aşağıdadır:<br/>
<br/>
		2) Mehmet Abdülâziz 1901 (Sultan Aziz'in torunu)  3) Ali Vâsıb 1903 (V. Murat'ın torununun oğlu)<br/>
<br/>
		4) Mahmut Şevket 1903 (Sultan Aziz'in torunu)  5) Mehmet Abid 1905 (Sultan Hamit'in torunu)  6) Orhan 1909 (Sultan Hamit'in torunu)<br/>
<br/>
		7) Mehmet Nâzım 1910 (Sultan Reşat'ın torunu)  8) Osman Ertuğrul 1912 (Sultan Hamit'in torunu)<br/>
<br/>
		10) Hüsamettin 1914 (Sultan Aziz'in torununun oğlu) Akıl hastası.  9) Ömer Fevzi 1912 (Sultan Reşat'ın torunu)<br/>
<br/>
		11) Ertuğrul 1915 (Sultan Hamit'in torunu)<br/>
<br/>
		13) Burhanettin Cem 1918 (Sultan Mecit'in torununun oğlu)  12) Alâattin 1917 (Sultan Hamit'in torunu)<br/>
<br/>
		14) Bayazıd 1923 (Sultan Mecit'in torununun oğlu)<br/>
<br/>
		Bunların dışındaki 10 şehzade Türkiye dışında doğmuş olup yaşlan 44'ün altındadır. Ve Orhan, Selim,  Osman, Selâhattin, Ömer Abdülmecit, Harun, Dündar adlarını taşımaktadırlar.<br/>
<br/>
		Türkiye Büyük Millet Meclisi, Türkiye'nin bir hukuk devleti olduğunu, adaletin hüküm sürdüğünü ispat  etmek için bu talihsiz Osmanoğulları'nın Türkiye'ye girmesini yasaklayan kanunu yeni bir kanunla kaldırmalı,  böylelikle hem Türkiye Cumhuriyeti'nin artık kökleştiğini, hem de adaletin hüküm sürdüğü bir diyar  olduğunu bütün dünyaya göstermelidir.<br/>
<br/>
		Osmanlı Hanedanı'nın kadın üyeleri Türkiye'ye döndüğü zaman birçoklarınca sevgi ve saygı ile  karşılanmışlar, fakat kralcılık düşüncesi gibi bir düşünce veya davranış akıllara ve gönüllere gelmemişti.<br/>
<br/>
		Türkiye'de halifeliğin diriltilmesini isteyen birkaç zıvanasız yobaz var diye, hilâfetle hiçbir ilgisi kalmayan, iyi  Türk vatandaşları olan, yıllardır gurbette yaşayan ve prensliklerinden vazgeçen Osmanoğulları'nı anayurda  gelip yerleşmeleri ve atalarının yükselttiği vatanda yaşayıp ölmeleri &quot;İnsan Hakları Evrensel  Beyannâmesi&quot;ne imza koymuş bir devlet için, yerine getirilmesi şeref borcu olan bir görevdir.<br/>
<br/>
		Türkiye Büyük Millet Meclisi üyelerini bu görevi yapmaya çağırıyoruz. Ötüken, 1970, Sayı: 9<br/>
<br/>
		<b>BİR YURDUN KUTSAL YERLERİ</b><br/>
<br/>
		Bugün &quot;Türkiye&quot; dediğimiz yeri On Birinci Yüzyılda başlayan savaşlarla Rumlar'dan ve onlara tâbi Ermeni ve  Gürcüler'den aldığımızı artık herkes biliyor.<br/>
<br/>
		Bu topraklar yıllarca süren hücumlarla ele geçirilmiş, sonra yine yıllarca süren savunmalarla korunmuş  olduğu için üzerinde oluk gibi kan akıtılmış ülke olarak şüphesiz her karışı ile kutlu sayılabilir. Ancak,  milletlerin hâtıralarında bazı savaşlar ve bu avaşlara başbuğluk etmiş kahramanlar vardır ki onların  vuruştuğu, öldüğü, öldürdüğü yerler &quot;millet olmak inancı&quot;nın sembolü haline gelir ve kutsallaşır.<br/>
<br/>
		Geçmiş zamanın yâdı yani tarih, milletin hafızasıdır. Hafızasını kaybetmiş insan yaşıyor sayılmadığı gibi  hafızasız millete de millet denilemez.<br/>
<br/>
		Önümüzdeki Ağustos'un 26’sında Malazgirt Savaşı'nın 900. yıl dönümü kutlanacak, kıyasıya süren Türk -  Rum savaşlarının ikinci büyük vuruşması olan (birincisi 1048 Pasin savaşıdır) Malazgirt yâd edilecek, Alp  Arslan için, Malazgirt'in şehitleri ve gazileri için anıt dikilecektir.<br/>
<br/>
		Malazgirt, dikmekle görevli olduğumuz büyük anıtlardan yalnız biri, Alp Arslan da anmakla şeref  duyacağımız yurt kuruculardan yalnız birisidir. Fırsat ve imkân bulunca hepsini anıp anıtlarını dikmek, hatta  Anadolu'nun yabancı köklü ad taşıyan şehirlerine Türk fatihlerinin adlarını vermek millî şuurun şahlanacağı  zaman ilk düşünülecek şeylerden biri olacaktır. Zarar yok, ansiklopedilerin bazı maddeleri değişsin, varsın<br/>
<br/>
		yabancılar biraz bocalasın. Biz &quot;Bursa'ya &quot;Orhankent&quot; yahut &quot;Orhanbalık&quot;; &quot;Edirne'ye &quot;Muratkent&quot; yahut  &quot;Muratbalık&quot; diyelim de, bu topraklarda maddeden isme kadar her şeyi Türk yapalım da dünya ne derse  desin. Vaktiyle &quot;Keşiş Dağı'nı nasıl &quot;Uludağ&quot; yaptıksa, &quot;Ayastafanos&quot; nasıl &quot;Yeşilköy&quot; oldu ve herkes buna  alıştıysa günü gelince bütün büyük küçük şehir adları da Türkleşecek ve millî şuurun gereği yerine  getirilecektir.<br/>
<br/>
		Bugün Anadolu'da Aydın, Bayındır, Ödemiş, Çorum, Kınık, Karaman, Elmalı, Söğüt, Akseki, Turgutlu, Kula,  Denizli, Demirci, Dursunbey, Bozkır, Bozdoğan, Yatağan, Kırşehir, Akşehir, Beyşehir, Suşehri,<br/>
<br/>
		Taşköprü, Eskişehir, Yenişehir, Karaağaç vesaire gibi; Yeşilırmak, Kızılırmak, Göksu gibi ırmak adlarının  yanında Türkçe olmayan yüzlerce şehir ve ırmak adlarını Türkçeleştirerek burada yabanın izini bırakmamak  yarınki Türkler'in dikkate alacağı büyük işlerden biri olacaktır. Şehirlerimize fatihlerinin adları verilecek; bu  fatihlerin, önünde heybetli geçit resimlerinin yapılacağı heykeller ve anıtlar dikilecek, millet onları gördükçe  nerden gelip nereye gittiğini kavrayarak aklını başına toplayacak, millî benliğine daha sıkı sarılacaktır.<br/>
<br/>
		İnsanlar gördüklerinin ve işittiklerinin tesirinde kalırlar. Propaganda budur. Bugün Türkiye'de bir kısım  sefele güruhu tarafından yapılan iğrenç hareketler yıllardır süregelen vatan hainleri propagandasının  yeşeren zakkumlarıdır. Gençliğe hitap edenler bu aşağılık yazarlar, profesörler, öğretmenler, romancılar,  piyesçiler olmayıp da yurtseverler olsaydı millî manzara büsbütün başka olacaktı.<br/>
<br/>
		Bizi bu satırları yazmaya sürükleyen sebep bir gazetede okuduğumuz hem gülünç, hem öfkelendirici bir  haber oldu. Milliyet gazetesinin 2 ve 3 Mayıs tarihli nüshalarında, meşhur Kasım Gülek'e ait bir röportaj mı,  haber mi, neyse, bir yazının bahsettiği teşebbüsü yarın için tehl keli gördüğümüzden ilgilileri uyarmak  istedik. Haber şu:<br/>
<br/>
		Kasım Gülek adındaki eski bakan, Roma'da bulunduğu sırada Papa kendisini görüşmeye çağırıp Tarsus  hakkında bilgi almış. Kasım Gülek de Tarsus'ta bir Saint-Paul kuyusu, Saint-Paul kilisesi yıkıntısı ve aynı  adamın oturduğu söylenen ev olduğunu bildirerek bunlar hakkında açıklamalar yapmış. İsa'nın 12  arkadaşından biri olan Paul, daha doğrusu Paulus hakkındaki bu bilgiden çok sevinen Papa, Tarsus'u  Hıristiyanlığın bir numaralı kutsal şehrî ilân etmeye karar vermiş. Böylece Hıristiyanların oraya giderek hacı  olmalarını sağlayacakmış. Paulus ile hemşehri o an Kasım Gülek de Tarsus'ta derhal bir &quot;Saint- Paul Derneği&quot;  kurmuş. Kuyunun çevresi açılacak, kilise ve ev yıkıntıları onarılacakmış. Böylece de..<br/>
<br/>
		Acaba Kasım Gülek bunları el âlemi güldürerek Tarsus köylerini dolaşmış, binlerce köylünün elini sıkarak oy  toplamaya çalışarak gazetelere sermaye olmuştu. Fakat bu son hareketinde güldürücülük değil, burukluk  seziliyor. Saint-Paul ku usunun suyunu şişelere doldurup Hıristiyanlara satacağından ve döviz  sağlayacağından bahsetmesine rağmen teşebbüs düşündürücü olmaktan kurtulamıyor.  Çünkü:<br/>
<br/>
		Bu eğri düşünceyle hareket olunduğu takdirde bütün Anadolu, bütün Türkiye'yi Hıristiyanlığın kutsal toprağı<br/>
<br/>
		haline getirmek mümkün olabilir. Zira biz bu toprakları Hıristiyanlardan aldık. Bizden önce yüzyıllarca  Hıristiyanlığın yaşadığı bu ülkenin her şehrinde onlara ait bir hâtıra bulunabilir. Bu şehirlerin, dağların,  kayaların Türkler'e ve fethe ait hâtıralarını canlandırmak dururken daha eski çağını, yabancılara ait hâtıraları  yaşatmaya çalışmanın mânâsı nedir? Yeniden bir Makamât-ı Mukaddese&quot; gailesi mi çıkarmak istiyoruz?<br/>
<br/>
		Kasım Gülek'i kabul ederek onun gösteriş merakından faydalanıp aldatan şimdiki Papa'nın nasıl domuzuna  bir Katolik olduğu, İstanbul'u ziyareti sırasında, Ayasofya'yı gezerken Türk kanunlarını hiçe sayıp bir oldu  bittiye getirerek, Dışişleri Bakanı İhsan Sabri Çağlayangil'in gözleri önünde oracıkta diz çöküp ibadet  etmesiyle ortaya çıkmıştı. Şimdi aynı Papa, yeryüzünde iş kalmamış gibi İsa'nın 12 Havarisinden Paulus'un  doğduğu şehri, yani Türk Tarsus'u kutsal Hıristiyan şehri yapmak istiyor ve Kasım Gülek de buna alet oluyor.<br/>
<br/>
		Paulus denilen herif aslında Saul adında bir Yahudi'dir ve Romalı Paulus'u Hıristiyan yaptığı için bu adı alıp  sonra Roma'da idam olunmuştu. Şimdi Türk Kasım Gülek, bu Yahudi'nin hâtırasını canlandırıp yaşatmak için  Tarsus'ta dernek kuruyor, herifin adını taşıyan kuyunun çevresini açtırıyor, kilisesini restore ediyor ve  marifet yaptım sanarak sırıtıyor.<br/>
<br/>
		Kasım Gülek birkaç fakülte bitirmiş, yarım düzine dil bilen eski bir bakandır. Demek ki bunca meziyet bile,  bazen bir adamın sapıtmasına engel olamıyor.<br/>
<br/>
		Kasım Gülek, aklı başında ve millî şuurlu bir Türk olsaydı bu ne olduğu belirsiz Yahudi'nin kalıntılarını  canlandırmak yerine Tarsus'u Türkler'e kazandıran fatihin hâtırasını anmayı düşünür, o yolda faaliyete  geçerdi.<br/>
<br/>
		Tarsus, Anadolu fatihlerinden meşhur &quot;Kutlamış&quot;ın(l) oğlu olup Anadolu Selçuklularının ilki sayılan  &quot;Süleymanşah&quot; tarafından 1082'de fetholunmuştur. Kasım Gülek bunu öğrensin ve cidden bu vatanın evlâdı  ise şu Yahudi Paulus'u bırakarak 11 yıl sonra 900. yıl dönümü gelecek olan Tarsus fethi için şimdiden bir  dernek kursun. Turizm Bakanlığı, Tarih Kurumu, Selçuklu Tarihi Enstitüsü gibi kuruluşların da yardımını  sağlayarak Tarsus'a büyük bir anıt kazandırsın. Tarsus imar olunsun. Maksat turistlere bir şey göstermekse  onlara Paulus Yahudisinin kim bilir hangi basillerle dolu kuyusu değil, Türk kahramanı Süleymanşah'ın anıtı  gösterilsin.<br/>
<br/>
		Bir gafletle, sanki turistlere yalnız Hıristiyan eserleri göstermek gerekirmiş gibi hep Hıristiyanlıktan kalma  eserlerin onarılmasına milyonlar harcadılar.<br/>
<br/>
		Bir Yahudi karısı olan ve babasız çocuk doğurmakla tarihte ün yapmış olan Mukaddes Bakire Meryem'in asla  uğramamış olduğu Efes'teki bir kiliseyi onun adına izafe ederek turistik hale getirdiler. Papalık bunu da  sevinçle kabul etti. Noel Baba diye ne olduğu belirsiz bir herif adına Antalya'da bir makam ihdas  ettiler.Birçok yerlerde gizli kalmış kiliseler ortaya çıkarılarak onarıldı.<br/>
<br/>
		Bunlar yerine Selçuklulardan kalıp harap olmaya yüz tutmuş sanat nefîseleri onarılabilir ve turistlere bu  eserler gösterilebilirdi. Bundan başka Türkiye'ye turist diye gelenlerin çoğu tarih ve arkeoloji için değil,<br/>
<br/>
		dinlenmek ve denizden faydalanmak için gelmektedir.<br/>
<br/>
		Döviz sağlamak arzu olunur bir şeydir ama bunun için Türkiye'yi Hıristiyanlığın kutsal şehirleri ve makamları  manzumesi haline sokmaya lüzum yoktur. Bu, millî bir cinayet ve Anadolu'da Bizans'ı diriltmek isteyen  Yunanlılar'ın eline koz vermek olur.<br/>
<br/>
		Yalnız döviz sağlamak gibi maddeci bir düşünceyle hareket ettikten sonra Ayasofya'yı kilise yapmak bize  milyarlar, milletçe Hıristiyan olmak ise trilyonlar kazandırır.<br/>
<br/>
		Hükümetin dernekler için yeni bir kanun hazırlamakta olduğunu işitiyoruz. Umarız ki bu yeni kanunla millî  çıkarlara aykırı düşen dernekler kapatılır ve insanlar gülünç ve zararlı olmaktan kurtarılır.<br/>
<br/>
		Tarsus gibi yiğit Yörükler'in şehrinde kapkaranlık bir adam olan Papa'nın hatırı için mütereddi bir Yahudî  olan Paulus'un adına kilise döküntülerini onarmak gibi millî ruhu incitecek davranışlardan sakınılır ve  dünyada &quot;ciddiyet&quot; denen bir nesnenin mevcut olduğu hatırlanır.<br/>
<br/>
		Ötüken, 1971, Sayı: 90 (1) &quot;Kulmuş&quot; yahut &quot;Kutalmış&quot; değil, &quot;Kutlamış&quot;tır. Buna benzeyen diğer isimler  Sülemiş, Beklemiş ve Ağlamış adlarındaki beylere aittir.<br/>
<br/>
		<b>TÜRKİYE'NİN YENİDEN KURULMASI</b><br/>
<br/>
		Bu memleket &quot;A&quot;dan &quot;Z&quot;ye kadar bozuktur. Bu korkunç hakikati diktatörlük rejiminin başbakanlarından Refik  Saydam söylemişti. İtiraftan sonraki yıllarca süregelen keyfî, keyfî olduğu kadar zekâdan mahrum, zekâdan  mahrumiyet nispetiyle hâince idare, Türkiye'yi inkıraz uçurumunun kıyısına kadar getirdi. Artık<br/>
<br/>
		Türkiye bugünkü durumuyla top yekûn kalkındırılmayacak bir hale gelmiştir. Adnan Menderes'in iyi  niyetinden ve enerjisinden emin olmakla beraber bu büyük işin üstesinden gelmenin çok zor olacağına  kaniiz.<br/>
<br/>
		Sefaletin doğurduğu veremden her yıl 40.000 kişi ölürken, millî savunma parasından çalan askerî ve sivil  şahıslar gazetelere geçerken, rüşvet alan polisler mahkemeye sevk edilirken, öz kızlarının iffetine taarruz  eden babalar mevcutken, şehir sokaklarında evli kadınlara saldıran ahlâksızların sonu gelmezken, resmî  dairelerde hâlâ tavsiye ile iş görülürken, bir yığın işe yaramaz memur devlet bütçesine yük olurken, medenî  Türk milletinin hâlâ mazbut bir imlâsı yokken, Halk Partisinin yadigârı olan ve her yere sızmış bulunan  komünistler bir türlü sökülüp atılamazken, kozmopolit-mason-yahudi-komünist yuvası haline gelen  üniversitede tamamıyla keyfî bir profesörler diktatörlüğü hüküm sürerken, lüks ve fuhuş eşyası için dışarıya  milyonlarca liralık döviz giderken, gayrı meşru kazançların hesabı bir türlü sorulmaz ve yabana bankalarda  milletten çalınan paralar yatarken, yüz binlerce topraksız köylü, on binlerce sefil işçi ümitsiz bir halde  yaşarken Adnan Menderes'in sırf şahsî gayretiyle bu derde deva bulmasını beklemek yersiz olur.<br/>
<br/>
		Türkiye'de devlet teşkilâtı bugün çatısı, duvarları, iskeleti çürümüş; kiremitleri kırık, sıvaları dökülmüş, cam  ve çerçevesiz bir eve benzemektedir. Yalnız temelleri sağlamdır. Onu 1040 yılında Çağrı Beyle Tuğrul Bey  çok sağlam atmışlardır. Bugün bu yapının bugünkü durumu ile onarılmasına imkân yoktur. Bunu yıkıp o  sağlam temellerin üstüne yemden kurmak lâzımdır.<br/>
<br/>
		Nasıl mı? Gelecek sayılarımızda çok kısa ifâdelerle anlatmaya çalışacağız. Orkun, 24 Kasım 1950, Sayı: 8  <b>TÜRKİYE'NİN YENİDEN KURULUŞU</b><br/>
<br/>
		Türkiye Cumhuriyeti, aşağı yukarı 3000 yıllık bir milletin 22 yüzyıldan beri aralıksız var olan devletinin  bugünkü adıdır.<br/>
<br/>
		Karanlık olan en eski çağları bırakırsak, tarihimiz, MakedonyalI İskender'in milâttan önce 4. Yüzyılda,  Türkelleri'nin batısı demek olan Mavera ün-nehir'e saldırışı ve yaptığı kırgınlar dolayısıyla daha doğuya  çekilen atalarımızın Kuzey Çin'de doğudan batıya doğru kurduğu devletlerle başlar. Tanrıkut Mete (veya  Motun) milâttan önce 209-174 arasında bu devletleri birleştirerek Türk birliğini sağlar, yasaları ve teşkilâtı  ile Türk Milleti'ni yaratır. Ondan sonrası dışarıda düşmanlara, içerde tabiata ve afetlere karşı savaşın  hikâyesidir. Bu arada iç kavgalar, boylar ve uruklar arasındaki çekişmeler ve bu çekişmeler sonundaki  hanedan değişiklikleri de tabloyu tamamlar.<br/>
<br/>
		Tanrıkut'un Kunlar'ı dört asır sonra hâkimiyeti Siyenpi-Tabgaçlar'a bırakıp anayurt tarih sahnesinden çekilir.  Çoğu yeni hâkimlerin adını alır. Kalanı, batıya doğru ilerleyip nihayet Atilla ile Avrupa'yı allak bullak eder.  Siyenpi-Tabgaçlar'ın yerine geçen Aparlar'ı da GökTürkler devirdikten sonra milletimizin adı artık &quot;Türk&quot;  olarak kesinleşip günümüze kadar gelir.<br/>
<br/>
		Devletin sınırları Mançurya'dan Hazar kuzeyine ve Urallar'ın batısına kadar uzanmaktadır. Bazen batıda  daha ileri gittiği, bazen de devlete başkaldıran bir kısım Türkler'in resmî devleti tanımayarak ayrı bir devlet  halinde yaşadıkları görülür. Fakat bunlar geçicidir ve vat nın büyüklüğünden doğmaktadır.<br/>
<br/>
		Bütün tarihimiz boyunca bir hanedan kanunumuzun bulunmayışı, ölen kağandan sonra başa kimin  geçeceğinin bir türlü tespit edilemeyişi gibi millî bir kusur yüzünden doğan prenslerin taht kavgaları nihayet,  devletin, hanedanın ortak malı olduğu prensibini doğurur. Böylelikle bazen büyük devlette birkaç imparator  birden hüküm sürmekte, fakat bir tanesi, ismen bile olsa ötekilerinin büyüğü, metbuu tanınmaktadır. Bu  merkeziyetsizliğin hâkim olduğu Gök Türk, Karahanlı, Selçuklu ve Çengizli çağlarında görürüz.<br/>
<br/>
		Aslında devlet tektir. Hatta birbiriyle çarpışan iki Türk devletinden bile biri, ötekinin daha büyük ve aslî  devlet olduğunu tanımaktadır. Osmanlılar'dan İkinci Murat çağında yazılan &quot;takvim&quot; şeklindeki bir tarihte  Müslüman olmayan Cengiz, Ögedey, G yük, Mengü ve Hülegü'nün rahmetle anılması Türkler'deki tek devlet  prensibinin ifadesidir. Çarpışanlar &quot;devletler&quot; değil, &quot;hanedanlardır.<br/>
<br/>
		Bu sebeple Selçuk Hanedanı'nın Anadolu'da hüküm süren kısmına Türkiye Selçukluları diyip onu ayrı ve  bağımsız bir devlet saymak büyük yanlıştır. Anadolu Selçukluları, Başkent Merv, Reyveya Isfahandan idare  olunan büyük imparatorluğun büyük bir eyaletidir. Devlet, hanedanın ortak malı olduğu için bu devletin bir  bölümünün başındadırlar ve ana devletteki imparatoru metbuu tanımışlardır.<br/>
<br/>
		İlhanlılar'ın Anadolu'ya hâkim olmaları da büyük devletteki bir hanedan değişikliği olayıdır. Karaman  beylerinin İlhanlIlarla çarpışması yabancı bir müstevliye karşı millî bir ayaklanma değil, Almanya tarihinde  de örneklerini gördüğümüz bir küçük hükümdarın ihtiras ve nüfuz hareketidir. Aynı Karamanlılar, aynı  şekildeki hareketleri Osmanlılar'a karşı da yapmışlar, Osmanlı-Karaman vuruşması pek kanlı ve çirkin  safhalar göstermiştir.<br/>
<br/>
		OsmanlIlar Kırım'a, bir aralık Kazan'a da hâkim olmuşlar, fakat Türkistan'ı ele geçirememişlerdir. Bunun  başlıca sebebi Azerbaycan ve İran'a hâkim olan Türkler'in Şiîliği kabul ederek Türk tarihine mezhep kavgasını  sokmalarıdır. Safevîler'in Şiîlik taassubu olmasaydı Türkistan'daki Özbek Hanlıkları da Osmanlı hâkimiyetini  kabullenecek ve birlik yalnız duygu alanında değil, idarede de gerçekleşerek devam edecekti.<br/>
<br/>
		Bugünkü Türkiye, Türk tarihinin vârisi ve devam ettiricisidir. İlerdeki Türk Birliğini de yine Türkiye  Cumhuriyeti kuracaktır.<br/>
<br/>
		Fakat bugünkü görünüşüyle, Türk'ün, tarihin bütün zamanlan içinde görülmemiş bir takım manevî  hastalıklarla illetli olduğu meydandadır. Türkler, tarihte pek korkunç kıtlıklar, kırgınlar ve felâketler görüp  geçirdiler. Ölü insan ve hayvan kemiklerini un haline getirip yiyecek kadar acıklı anlar yaşadılar. Fakat millî  ruh ayakta olduğu için bu korkunç felâketleri atlattılar.<br/>
<br/>
		Bugün ise dış tesirler ve içerden bulunan yardakçılarla millî ruh baltalanmıştır. İşin en acıklı tarafı, hükümet  başında bulunanların bu yıkıcılığa karşı kayıtsız davranmaları, tehlikeyi görememeleridir. Eskiden ana  prensip &quot;büyümek ve başka milletlere hâkim olmak&quot;tı. Şimdiki prensip &quot;yabancıları gücendirmemek, içerde  gürültü çıkarmamak, her şeyi örtbas etmek&quot; olmuştur.<br/>
<br/>
		İnsanî düşünceler ne kadar ilerlerse ilerlesin, dünya, milletlerin savaş alanı o makta devam edecektir. Bu bir  sosyal kanundur. Edebiyat ve felsefeyle bu kanun değişmez. Bütün dünyada, insaniyetten bahseden  milletlerin veya partilerin, kuvvet kazandıkları zaman kendi prensiplerine nasıl sırt çevirdiklerini görüyoruz.  Rusya, Amerika'nın Vietnam'da asker bulundurmasını &quot;tecavüz&quot; diye ilân ederken Çekoslovakya'yı istilâdan  asla utanç duymuyor, irçok başka devletin tutumu da aynıdır.<br/>
<br/>
		Bizim konumuz Türkiye olduğu için, dışardan fazla örnek vermeden kendi devletimizden bahse başlayacağız:<br/>
<br/>
		Bugün, uzun Türk tarihinde ilk defa olarak, devlet başkanlığı etmiş bir adamın, devleti yıkmak ve yabancılara  bağlamak isteyen vatan hainlerini idamdan kurtarmak teşebbüsünde bulunduğunu görüyoruz. Bu bir tek  örnek bile çok mühim bir hastalığın arazıdır. Bu çirkin davranış anayasaya dayanılarak yapılmaktadır. Bu da  anayasanın eksik yönleri bulunduğunu gösterir.<br/>
<br/>
		Bu memleketin bir senatörü baz morfin kaçakçılığından Fransa'da tutuklanmıştır. Bu memleketin bir kültür  bakanı, komünizmin son kurtul ş çaresi olduğunu söyleyen birisiyle, doğuda Ermeniler'e toprak vermek  isteyen başka birisine kültür ödülü vermiştir.<br/>
<br/>
		Bu memlekette insanları bir açgözlülük bürümüştür. Çabuk ve kolay kazanç için kaçakçılık, hırsızlık,  dolandırıcılık, cinayet bol bol yapılmaktadır.<br/>
<br/>
		Yoksul veya orta hallî bir hayata razı olmayan birçok genç kız evlerinden kaçarak fuhuş yuvalarına  düşmektedir.<br/>
<br/>
		Gazeteler, evlerinden kaçan genç kız ve oğlanların babaları, anaları tarafından çağırıldığını gösteren ilânlarla  doludur.<br/>
<br/>
		Disiplin ve kanunlara, nizamlara saygı kalmamıştır.<br/>
<br/>
		Bu memleket geri zekâlılarla, delilerle, ruh hastalarıyla doludur.<br/>
<br/>
		Ne belediye nizamları, ne devlet kanunları yürümektedir.<br/>
<br/>
		Bu saydıklarım, çöküntünün manevî yönleridir. Bir de maddî ve tabiata ait olanları var: Toprak kayması  yüzünden, milyonlarca tonla ifade edilen toprak her yıl denizlere dökülmektedir. Ormanlar tarla açmak için  kasten yakılarak memleket çölleşmektedir. 1960'ta uçakla İstanbul'dan Ankara'ya yaptığım yolculukta  ormansız, yeşilliksiz bir çöl seyrettim. 1931'de çam ormanlarıyla kaplı gördüğüm Bolu dağları çevresini  1960'ta otobüsle yaptığım İstanbul'a dönüş yolculuğumda bomboş buldum.<br/>
<br/>
		Büyük şehirler, hele &quot;dünya incisi&quot; denen İstanbul milyarlarca liralık şeddadî binalarla tahrip edilmektedir.  İstanbul'a &quot;iri bir köy&quot; diyorlar. Köy bile değil de sokakları, yapıları ile güneşsiz, ağaçsız bir manastırhane....<br/>
<br/>
		Haydarpaşa ile Pendik arası tek bir şehir haline gelmiştir. Bu iki istasyon arasında trenle bir banliyö  yolculuğu yapanlar, demiryolu boyunca 3 metre aralıkla yapılmış 4-5 katlı koca apartmanlar göreceklerdir.  Halbuki belediye nizamlarına göre banliyöde bunun 6 metre olması lâzımdır. Bunca inşaat suçunu Belediye  mühendisleri neden kontrol etmemiştir? İçişleri veya İmar Bakanlıkları neden müfettiş göndererek  sorumluları araştırmamıştır? Burada her suç, yapanın yanında kâr mı kalacaktır? Bu suçlar neden  işlenmektedir?<br/>
<br/>
		Dertler ve suçlar saymakla tükenmez. Bunları saymaktansa çarelerini, yeniden kurulması gereken  Türkiye'nin hangi temellere dayanması gerektiğini sıralayalım:<br/>
<br/>
		Türk milletinin yaşaması isteniyorsa önce ele alınacak konu onun sağlığını sağlamaktır.<br/>
<br/>
		Sağlık konusu yalnız iyi beslenme, güneşten faydalanma, beden hareketi yapma meselesi değildir. Sağlık  konusu aynı zamanda bir de irsiyet meselesidir. Birçok fertleri irsî akıl ve ruh hastalıkları ile illetli olan  millete sağlam millet denemez. Biz bugün bu durumdayız. Geçen yıllarda 400.000 geri zekâlı çocuktan  bahsolundu. Akü ve ruh hastalığını çocuklarına geçirecek fertleri kısırlaştırmak, bugün &quot;aile plânlaması&quot;  denen ve Türkiye'nin hızla büyük nüfuslu ülke haline gelmesini önleyen tedbirden daha önce ele alınmalıdır.  Türlü kanser ve cinnetlere sebep olan fabrika ve kalorifer dumanları, egzoz gazları, tütün, ağır alkollü içkiler  gibi ırkı tahrip edici faktörlerin mutlaka önüne geçilmelidir.<br/>
<br/>
		Bunlardan bir kısmının çaresi bulunmuştur. Pahalıdır diye ihmal etmek asla doğru değildir.<br/>
<br/>
		Sağlam yapılı bir millet iyi bir ham maddedir. İşlenmesi için okutulması, eğitilmesi lâzımdır. Bu sıralarda  moda olan &quot;reform&quot; kelimesinin eğitime neler getireceğini bilmiyorsak da çarşambanın gidişinden  perşembe belli olduğu için pek ümitli değildir. Sınıf geçme yerine ders geçme, 10 numara yerine 4 numara  veya puan ile reform olmaz. Hele okuyup yazma oranı 1970 sayımına göre %55 iken ilköğretimi 8 yıla  çıkarmak fanteziden başka bir şey değildir. Öğretmenler arasında azımsanmayacak kadar bir kalabalıkla  sızmış bulunan komünistleri top yekûn ayıklamadan ise hiçbir şey yapılmaz.<br/>
<br/>
		&quot;Ezberciliği kaldırmak&quot; tekerlemesi çok tehlikeli bir şeydir. Ezbercilik kalkınca İstiklâl Marşı, kerrat cetveli,  tarih yılları ve yabancı dil nasıl öğrenilir? &quot;Ezberciliği kaldırmak&quot; değil, &quot;anlamadan ezberleme&quot;yi kaldırmak,  cidden lüzumsuz ders ve bahisleri kaldırmak lâzımdır. İlkokuldan sonra derhal ihtisas bölümlerine ayrılmak,  fakat temel ders olarak millî kültür (yani Türk dili ve grameri,<br/>
<br/>
		Türk tarihi, Türkelleri coğrafyası ve yurttaşlık bilgisi) ile çocuğun kabiliyetine göre seçeceği ve seçilecek  dersleri okutmak şarttır.<br/>
<br/>
		Milletin devlet kurması için toprağa, yani vatana ihtiyacı vardır. Elde sağlam ve vuruşçu bir millet olursa bu  vatan her zaman bulunur.<br/>
<br/>
		Türkiye toprağının depremle batacağına dair bir emare olmadığı için bu yönden korku yoktur. Fakat  toprağın denize akması ve ormanların yok olması sonucu memleketin çölleşmesi gibi ciddî bir tehlike vardır.<br/>
<br/>
		Irk sağlığından sonra Türkiye'nin en mühim meselesi, yer altı servetlerini işletmeden önce yer üstünü  yaşanır duruma getirmek, ormanlarla yağmur sağlayarak tarım verimini arttırmak, ondan sonra yer altı  servetlerine el atmaktadır.<br/>
<br/>
		Türkiye'de 4-5 evliler de sayılmak şartıyla 60.000, bunlar sayılmamak şartıyla 40.000 köy var. İstanbul'dan  Ankara'ya trenle giderken hattın iki yanındaki köylere bakınız. Bazılarında &quot;bir tek&quot; ağaç vardır. Çoğunda da  üç beşten fazla yoktur. Yani görünüş tamamen bozkır ve çöl manzarasıdır. Evliya Çelebinin bahsettiği  mamur köylere hat boyunda rastlanmaz.<br/>
<br/>
		Çağımız, köylerin yavaş yavaş tasfiye olunduğu, milletlerin şehirlere yerleştiği çağdır. Bu &quot;köy&quot;ler de  bizimkiler gibi 50 evli, 100 evli köyler değil, en aşağı 500 evli köylerdir.<br/>
<br/>
		40.0 köyü büyük köyler halinde birleştirmek naza î olarak üzel bir düşünce ise de uygulanması çok  güçtür. Fakat mutlaka yapılması gerekli bir işlemdir. Bu büyük iş, Plânlama Dairesi'nin başaracağı iş değildir.  Deprem kuşağı üstünde bulunan Türkiye'nin tehlikesiz yerlerinin seçilmesi, aynı zamanda akarsulara veya  göllere yakın yerlerde bulunması millî savunma bakımından Genelkurmay'ın fikrinin alınması lâzımdır.<br/>
<br/>
		Köyleri büyütürken şehirlerin küçülmesine de o kadar ehemmiyet vermek icap eder. Eski Başbakan  Süleyman Demirel, İstanbul'la İzmit arasında beş on yıl sonra tek bir şehir vücuda geleceğini müjde gibi  haber vermişti. Halbuki bu bir felâket haberiydi.<br/>
<br/>
		Büyük şehirler sağlık, ahlâk, asayiş, savunma bakımından büyük sakıncalar taşır. Büyük şehirlere lüzum  yoktur. Bir milletin ileri ve güçlü olması büyük şehirleriyle ölçülmez. Toprağı az milletler için bu bir zaruret  olsa bile Türkiye gibi geniş bir ülke için fantezi ve hatadır.<br/>
<br/>
		Anadolu'nun iyi bir etüdünden sonra yeni kültür ve endüstri şehirlerinin kurulması, büyük şehirleri hızla  daha fazla büyütmemek için, elli yıl önce İsveç'in yaptığı gibi fabrikaları seçilecek köylerde kurmak, bugün  çok az nüfuslu, fakat verimli olan Muş Ovası'na Batı Anadolu'nun sıkışık yerlerinden tarımcı nüfus göçürmek  en isabetli tedbirlerdir.<br/>
<br/>
		Türkiye'nin yeniden kurulmasındaki en mühim âmillerden biri de kanunlardır. Bilindiği üzere kanunlar örf,  ırkî temayül ve ihtiyaçtan doğar. Bizim belli başlı kanunlarımız ise hep tercümedir. Anayasayı yapan hukuk  profesörlerinin bir de Türk anayasası olduğundan haberi yoktur. Türk tarihinden haberleri yoktur ki o tarihin  doğurduğu yasaları bilsinler.<br/>
<br/>
		Başkanun olan anayasayı yalnız bir hukuk meselesi olarak düşünmek çok yanlıştır. Bundan dolayı anayasayı  yalnız hukukçular değil, onlarla birlikte sosyologlar, psikologlar, tarihçiler ve psikiyatri uzmanları da beraber  hazırlamalıdır. Bugün kümeye kalkınca da, tabiî, millî düzen bozulmaktadır.<br/>
<br/>
		1962 anayasasının hazırlanmasında çok garip bir zihniyet hâkim olmuş, otorite sağlayıp diktatörlük  yapmasın diye bir kimsenin iki defa üst üste devlet başkanı olması yasaklanmıştır. O takdirde başbakanların  da yalnız bir meclis devresi için makamdan kalması gerekmez miydi? Diktatörlük zamanla elde ediliyorsa bir  partinin üst üste dört defa iktidara gelmesi de aynı sonucu doğurmaz mıydı?<br/>
<br/>
		Bütün Türk tarihî boyunca Türk devlet başkanları otoriter olmuşlard r. Otoriter olmayan bir devlet  başkanının düşünülmesi bile abestir. Kanunlarla sınırlandırıldıktan sonra, yü sek yetki sahibi başkanların  seçilmesinde zarar değil, yarar vardır. Bir de şu var ki şahsiyetler kuvvetli olunca, anayasa ne derse desin,  kuvvetli şahsiyet diktatör olabilmektedir. Nitekim 1924 anayasasına göre de devlet başkanlarının yetkisi az<br/>
<br/>
		olduğu halde Atatürk bir diktatördü.<br/>
<br/>
		Memleket, partiler yüzünden çıkmaza girdiği zaman meclisi dağıtıp yeni seçim yaptıran bir başkan, devletin  kurtarıcısı olur. Milletin tuttuğu, sevdiği, faydalı bir başkan neden iki, hatta üç defa üst üste seçilmesin?<br/>
<br/>
		Senato ise lüzumsuz bir müessesedir. Anayasa Mahkemesi dururken Senatoya lüzum yoktur. İşleri  uzatmaya ve devlete birçok masrafa mal olmaktadır. Anayasa Mahkemesi'nin biraz daha genişletilerek  mühim kanunların kontrol ettirilmes maksadı sağlar.<br/>
<br/>
		450 mebus çok fazladır. En küçük hakları bile yenmeyen millî bakiye usulü ile yapılacak seçim 200 mebuslu  bir Mecliste kuvvetli partilerin tek başlarına hükümet kurmalarını sağlar. Sağlayamazsa, yeni seçim yerine,  Devlet Başkanına en kuvvetli partiyi iktidarda tutmak yetkisi verilmelidir. Milletlerin huzur ve istikrara  ihtiyacı vardır. Mebuslar nutuk düellosu yapacak diye devlet, hükümetsiz bırakılamaz.<br/>
<br/>
		Zamanımız, ihtisasların çoğaldığı zamandır. Her devrede yeni yeni bakanlıkların kurulduğunu görüyoruz. Bu  da bir mahzurdur. Bunun önüne geçmenin çaresi şudur: İçişleri, Dışişleri, Adalet, Sağlık, Eğitim, Maliye,  İktisat, Ulaştırma Bakanlıkları gibi bakanlıklar temel bakanlıklar olup bunlar daima mevcut olacaktır.  Memleketten bir Sağlık Bakanlığını kaldırmaya imkân yoktur. Fakat bunların dışında kalanlar ikinci sınıf  bakanlıklar olup bunları kaldırmak da mümkündür. Nitekim Kültür Bakanlığı kaldırılmıştır.Spor Bakanlığı,  Orman Bakanlığı gibi bazı bakanlıklara da zamanla ihtiyaç kalmayabilir.<br/>
<br/>
		Böylece bu ikinci sınıf bakanlıklar için ayrı binalar yapmaya da lüzum kalmaz.<br/>
<br/>
		Millî Savunma Bakanlığı kaldırılmalı, onun bütün görevi Genelkurmaya devrolunmalıdır. Ordunun siyasetle  ilgisi yoktur ama bu, particilik anlamındaki bir siyasettir. Ordunun millî siyasetle ilgisi vardır. Askerî bir  kuruluşun başında askerlikten anlamayan bir sivilin bulunması doğru değildir. Genelkurmay Başkanları  gerektiği zaman Kabine toplantılarında bulunmalıdır.<br/>
<br/>
		Birçok değerli subayın kadro ve yaş haddi diye emekliye ayrılmasının önüne geçmek için Türk ordusunda  üçlü teşkilât yerine ikili teşkilât kurularak rütbeler de buna göre ayarlanırsa askerliği seven subayların  ordudan çıkarılması önlenmiş olur. Bu takdirde 40 yaşında bölük kumandanlarına rastlanacaktır. Ne çıkar?  Eskiden de böyleydi ve hiçbir zararı görülmüyordu. Bu gün 40 yaşında insan genç insandır.<br/>
<br/>
		Askeri liseyi bitirecekler için iki yıllık subay sınıf okulları kurulmalı, bu okulların en üstün başarılıları Harp  Okuluna gönderilmelidir.<br/>
<br/>
		Ceza Kanunlarımızda &quot;kanun boşlukları&quot; diye ad takılan bir takım zayıf noktalar vardır ki bunlardan  faydalanan suçlular, suçlarını işlemekte yıllardır devam edip dururlar.<br/>
<br/>
		Suç işleyenlerin, düzen bozanların iflahı kesilmedikçe Türk toplumu de tli olmakta devam edecektir.<br/>
<br/>
		Kan davaları, ırza taarruzlar, para için adam öldürme, haraç alma, kabadayılıkla geçinme, hırsızlık, rüşvet,<br/>
<br/>
		sahtekârlık gibi suçları işleyenlerin büyük bölümü profesyonel olarak yaşamaktadır.<br/>
<br/>
		Daha önce de yazdığımız gibi, İslâmiyet'ten önceki Türkle evli kadına taarruz edeni ve büyük hırsızlık  yapanları idam ederlerdi. Bugün bu işler kolektif olarak yapılıyor.Yakalananlar suçu birbirine atıyor. Çaresiz  kalan hâkim, birine ağırca bir ceza verdikten sonra ötekilerini, delil kifayetsizliğinden ya beraat ettiriyor, ya  da bir iki yılla işin içinden çıkıyor. Sık sık gördüğümüz, üç beş yaşındaki çocuklara tecavüz edenlerin  yaşatılması insaniyet midir? Şunu asla unutmamalı ki, ahlâksızlar ve hainler sertlik karşısında sinerler.<br/>
<br/>
		Hapishanelere yıllardır silâh ve esrar sokulması hükümet adamlarının gözünü açamamıştır. Hapishaneler,  ceza görenlerin yaptıklarına pişman edileceği yerler olmalıdır. Bu da tecritle ve yalnız bırakılmakla olur.  Küfürle ve dayakla değil. Şunu da unutmamalı: Hapishane yalnız bir ıslah evi değildir. Aynı zamanda  toplumun, kendisine zarar verenden öç aldığı yerdir.<br/>
<br/>
		İnsaniyet duygusu bütün dünyada bir cıvıklık halini almıştır. Bu insaniyetçilere göre suç işleyen zavallıyı o hale  getiren &quot;neden&quot;leri arayıp bulmalıdır. İnsanlar o &quot;neden’leri aramakla uğraşırken insanlar mahvolup hayvan  derekesine inecekmiş, kimin umurunda?<br/>
<br/>
		12 Mart muhtırası ve bugünkü durum iyi birfırsattır.Türkiye’nin yeniden kurulması ve kurulurken millî  geleneklerin, aklın, şuurun, bilimin hâkim olması için şimdiden kurulacak komisyonlar işe, başlamalı,  aceleleri olmadığı için konuyu ciddiyetle ele alarak üstün bir devlet kurmak için gerekli ne varsa  hazırlamalıdır.<br/>
<br/>
		Tabiî, söylemeye de lüzum yok: Bu yeni devletin adı yarısı Türkçe, yarısı Arapça mı, İtalyanca mı olduğu belli  olmayan &quot;Türkiye&quot; değil, bütünüyle Türkçe &quot;Türkeli&quot; olacaktır.<br/>
<br/>
		24 Mart 1972 Ötüken, 1972, Sayı: 100<br/>
<br/>
		<b>TÜRKİYE'NİN TÜRKLEŞMESİ</b><br/>
<br/>
		Türkiye'nin, öyle ikide bir değişmeyecek olan anayasası &quot;Kurucular Meclisi&quot; tarafından hazırlanırken hakim  duygu ve düşünce Türklük ve ilim olmalıdır. Kurucular Meclisi, başka milletlerin kanunlarını Türkçe'ye  çevirerek Türk kanunu hazırlamak işinin gülünç bir fantezi olacağını idrak etmelidir. Örf ve ihtiyaçtan doğan  kanunlar millî olması için Türk gelenek, tarih, ahlâk ve âdetlerinin ana kaynaklar olarak sayılması gibi temel  bir düşünceyi önceden kabul edecektir.<br/>
<br/>
		Anayasa hazırlanırken bilgin tarihçilere başvurularak eski zamanlardaki Türk anayasaları incelenmeli,  sosyolog ve etnograflara başvurularak bugünkü Türkler'in örf, âdet ve temayülleri göz önünde tutulmalı,  hukukçuların fikri alınmalı, gerekirse birkaç veya birçok hususlarda Türk milletinin reyi sorulmalı, acele<br/>
<br/>
		edilmeden, fakat sürüncemede de bırakılmadan Türk ruhunun hâkim olduğu bir anayasa ortaya  konulmalıdır.<br/>
<br/>
		Bir anayasa ulu bir eserdir. Kolay kolay değiştirilemez. Millet onu kutlu bilip sayar. Halbuki Halk Partisi  diktatörlüğü zamanında anayasanın maddeleri keyfî şekilde değiştirilmiş, elde me cut olanı da bizzat  diktatörlük rejimi tarafından saygısızlığa uğramıştır. Kendisinin ileri bir demokrasi olduğunu şatafatla iddia  ettiği halde en rezilâne diktatörlüğü yürüten ve seçim dediği maskaralığı iki dereceli olarak yapan,  cumhuriyet olduğunu öne sürdüğü halde tek parti ile asrı bir devlet yürüttüğünü sanan bu muazzam  hamakat ve emsalsiz riyakârlık idaresinden zaten başka türlü bir hareket beklenemezdi.<br/>
<br/>
		Halk Partisinin ileri gelenlerinden, bugünün sayılı zenginlerinden ve Türkçülüğün küçük düşmanlarından  Hilmi Uran'ın 1943'te, varlık vergisi işinde oynadığı uğursuz rol, Millet Meclisinin 27 Kasım 1950 pazartesi  günkü oturumunda konuşulurken bu adamların kanunla nasıl oynadıkları, memleketi nasıl çiftlik gibi idare  ettikleri, Başbakan Adnan Menderes'in sözleriyle bir kere daha belirtildi.<br/>
<br/>
		İşte bütün bu yolsuzluklara bir set çek ek için Türkiye'nin değişmez anayasasını hazırlamak ve ona partilerin  ve zümrelerin üstünde millî bir renk vermek en kutlu bir vazifedir.<br/>
<br/>
		Anayasadan sonra en mühim iki kanun olan medenî kanun ve ceza kanunu da Türk örf ve ahlâkından  çıkarılarak yeniden tedvin edilmelidir. İsviçre'den medenî kanun, İtalya'dan ceza kanunu tercüme edilmekle  Türk topluluğunun çağdaş medeniyet seviyesinin üstüne çıkacağını sanmak da yine gayrı meşru diktatörlük  rejimine mahsus zekâ hârikalarında biri idi. Hakkâri'deki çobanı hukuku medeniyeden iskat etmekle veya  Orta Anadolu köylüsünün iki zevcesinden birini hukuken metres tanımakla Türk milletini İsviçre ayarında bir  topluluk yaptık sananlar cihan tarihinin emsalsiz budalaları, Türk ahlâkının da en sinsi düşmanlarıdır.  Türkiye'ye getirdikleri medeniyet ve asrîlik sayesinde bugün millî bir facia olan &quot;nesebi gayrı sahih çocuklar&quot;  yani Türkçe'si, yüz binlerce gayrı meşru çocuğun davası karşısındayız.<br/>
<br/>
		Ceza kanunu ve medenî kanun da yeni baştan tedvin olunmak ihtiyacındadır. Bunları ele alırken de tek  hâkim prensip Türk ruhu olmalıdır. Bu kanunların bazı maddeleri bugünkü durumlarıyla millî vicdanı  incitmektedir. Meselâ bütün eski Türk devletlerinde evli bir kadına taarruzun cezası idamken bugün bu işi  yapan namussuzlar pek hafif bir ceza ile kurtulmaktadır.<br/>
<br/>
		25 Kasım 1950 tarihli Hürriyet gazetesinde kendi öz kızma taarruz eden bir sefilin Aydın Ağır Ceza  Mahkemesinde 1 yıl 15 aya (yani 2 yıl 3 aya) mahkûm edildiğini ıstırapla okuduk. Böyle bir şenaatin cezası  millî vicdana göre çok daha ağır olmalıydı.<br/>
<br/>
		Türe ve yasa adlarım da alabilecek olan yeni medenî kanun ve ceza kanunu ile Türkiye, Türkleşme yolunda  sağlam bir adım atmış olacak ve bugünkü perişan halinden kurtularak yatağına girmiş bir ırmak haline  gelecektir.<br/>
<br/>
		Binlerce yıllık kültürü, bilhassa mânevî-ahlâkî kültürü olan Tük milleti Firenk kanunları ile idare edilemez.<br/>
<br/>
		Türk milleti kendi yasa ve türesine kavuştuğu zaman Türkleşecek ve bahtiyar olacaktır.<br/>
<br/>
		Orkun, 8 Aralık 1950, Sayı: 10<br/>
<br/>
		<b>YABANCI BAYRAKLAR ALTINDA ÖLENLERE AĞIT</b><br/>
<br/>
		Ey, istemedikleri saflarda gönülsüz olarak çarpışıp kan döken uzaktaki kardeşler! Irkınızın kan ve şan  türesine uyarak, en yaman kuvvetler karşısında sizin s n fişek ve son ata kadar çarpıştığınızı gazetelerde  okuduğum zaman kara bahtınızın korkunçluğu karşısında içim sızladı. Tarihin bu sert kasırgası içinde siz  yabana bayraklar altında, yabana ülküler uğruna değil, bizimle aynı safta, ay-yıldızlı al bayrağın gölgesi  altında büyük ülkü uğruna çarpışmalıydınız. Kanlarınızın ırmaklarından ve geride bıraktıklarınızın  gözyaşlarından, tarihe karışmış olan atalarımızı sevindiren zafer ağaçları yeşermeliydi.<br/>
<br/>
		Sizin ve bizim dedelerimiz aynı başbuğların buyruğunda, aynı zafer bayraklarının altında doludizgin dört  yana at sürmüşlerdi.<br/>
<br/>
		Irkımızın bahadırları, yüzlerine büsbütün heybet veren börkleriyle, belde kılıç, sırtta sadak, sonsuz  bozkırların üstünde kımızla beslenip kartallarla yarışarak düşman sınırlarında gözükürler, kurt ulumasını  andıran türkülerle saldırarak önlerine geleni darmadağın ederlerdi. Orada, o eski ülkede gidilir, atılınır,  saldırılır, fakat geri dönülmezdi.<br/>
<br/>
		Zafer gecelerinin parlak ayları altında kopuzlara vuruldu mu yüz binlerce gönül tek yürek gibi çarpar,  kahramanların nasıl saldırdığı, atların nasıl şahlanıp ozanların diliyle millete anlatılırdı.<br/>
<br/>
		Orada erler pars gibi, arslan ve kartal gibiydiler. Kızlar güneşe benzer, ayın on dördünü andırırdı.<br/>
<br/>
		Sonra yıldızımız söndü. Ayrı düşerek kendi başlarımızın derdine daldık. Bozgunlar, tasalar birbirini kovaladı.  Dünyada her şey bozuldu, her şey değişti. Fakat bu değişen, bozulan dünyada eskisi gibi kalan bir şey vardı:  Türk kanı...<br/>
<br/>
		Onu ne yüzyılların tasası, ne de aşağılık kanların çirkefi değiştiremedi.<br/>
<br/>
		Sizin, ırkınızın tarihinden gelen sese uyarak son fişeğe ve son ata kadar dövüştüğünüzü okuyunca bütün o  parlak geçmişi hatırladım. Keşke bu kadar sert dövüşmeseydiniz, diyemezdim. Türemize uymak  mecburiyetinde idiniz. Onun için size şu satırları yazarak, artık bugün yabancı olan topraklarda dökülen  kanınız için bir ağıt yakmak istiyorum.<br/>
<br/>
		Ey yabancı bayraklar altında ölenler! Belirsiz mezarlarınıza kimse selâm durmayacak. Belki hiçbir şair sizin<br/>
<br/>
		için yanan bir yazı yazmayacak.<br/>
<br/>
		Varsın sizi hiçbir dudak anmasın. İsterse size hiçbir mısra yanmasın. Ruhlarımız Tanrı Dağı'na varınca,  efsanelere karışmış atamız Alp ErTunga, başınıza kahramanlık tacını eliyle giydirecek; bütün  kahramanlarımız size gülümseyecek ve en büyük övüncümüz, kahramanlar kahramanı, en gaza yaraları  kutlu olsun diyecektir.<br/>
<br/>
		Ey son fişek ve son ata kadar vuruşan uzak kardeşler! Dünyada hiçbir kahramanlık boşuna değildir. Sizin yok  yere akmış gibi gözüken kanlarımızdan da yarın yeni şafaklar doğacaktır. Bu kan ırmakları dalgın yığınları  uyaracak, dağınık obalarda birleşme duygusu dalgalanarak yüz binlerce kardeşi bir ülküye, Kızıl Alma'ya  doğru koşturacaktır.<br/>
<br/>
		Son fişeğe ve son ata kadar!.. Sizin için, yabancıların söylediği bu sözlerden güzel beğenme nişanesi olur  mu? Tarihinizden, ırkınızdan, kanınızdan aldığınız hızla siz böyle yapmağa zaten mecburdunuz. Tanrı bizden  yüz çevirip de ırkımızın kökü yer yüzünden k zınsa bile kocamış tarih bizim için: &quot;Bittiler, fakat dönmediler&quot;  diyecektir. Siz son fişek ve son ata kadar dövüşmekle yok olmayacağın senedini yazıyorsunuz.<br/>
<br/>
		Çanakkale'de kardeşleriniz çarpışırken gönülleriniz hangi duygu ile çarptı ve elleriniz Tanrıya nasıl kalktıysa  bugün de bizim gönüllerimiz sizin için aynı duygularla çarpıyor.<br/>
<br/>
		Dövüşün! Son fişeğe, son damla kana kadar savaşın!. İstemediğiniz yabancı saflarda ölün! Zarar yok.. Bu  ayrılıklardan yarının büyük birliği doğacaktır. Birleşeceğiz ve Tanrı Dağı'nın eteklerinde kımız içerek sizin ve  bizim bir olan atalarımız için Tanrıya yakaracağız.<br/>
<br/>
		Orkun, 1943, Sayı: 14<br/>
<br/>
		<b>TÜRK BUDUN, ÖKÜN</b><br/>
<br/>
		Şimdi herkes aklı evvel oldu, Beş on tekerlemenin tekrarlanmasıyla dünyayı bir çırpıda düzeltiveriyorlar.  Millet hainliğine kadar varan her şeyi söyleyip de yine &quot;özgürlük yok&quot; diye bağıran siyaset palyaçolarına,  çocuk aldatır gibi yalanlar söyleyerek olmayacak vaatlerde bulunanlara baktıkça kıyametin kopmakta  olduğuna inanmak gerekiyor.. Karşılıklı suçlamalar... Biri ak derse öteki mutlaka kara diyor. Biri  &quot;kalkınıyoruz&quot; diyor, beriki &quot;batıyoruz&quot; diye bağırıyor. Kendisini herkesten akıllı ve ileri gören manyaklar,  yabancıların soytarılığını yaptığı halde milliyetçilikten dem vuran utanmazlar, Türk topraklarından taviz  vermeyi öğütleyen hayâsız yazarlar meydanı bir sirke çevirmişler. Sirkte hayvanlarla palyaçolar maskaralık  ediyor ve toplumsal alıklığın içinde yüzen bir kalabalık onlara alkış veya kargış tutuyor.<br/>
<br/>
		Bu topluma yıllardır iyi, insanca, erdemli ve Türkçü olarak ne verildi? Hiç!.. Ama rezalet, rezalet, kepazelik  adına ne varsa, ne kadar yalan akla gelirse bilim, sanat, ilerilik diye hepsi sunuldu. Kıyıcılığa hak denildi.  Milletin çoğunluğuna &quot;kuyruk&quot; adı takılarak aşağılandı. Bir zümrenin ahlâksızca ihbarıyla dört yüz bin kişinin<br/>
<br/>
		tutuklandığı zamanlar oldu. &quot;Türkiye halkları&quot; diye bağırıp soygunculuk yapan geri zekâlı bir anarşiste &quot;İkinci  Atatürk&quot; diyen haysiyetsiz insanlar görüldü. Atatürkçülükten başka hiçbir prensip tanımadıklarım  söyleyenler, Atatürk'ün adını unutturmak için elinden geleni yapan, para ve pullardan, resmî dairelerden  resimlerini kaldırtan, mezarını yaptırtmayan İnönü'yü millî kahraman ilân ederek Anıtkabir'e gömdürdü.  Millî düşmana kardeş diyen alçaklar çıktı.<br/>
<br/>
		Bütün bu adamlar normal midir? Bunlara ne sıfat verilebilir? Bir adam ya odur, ya budur, insan aynı  zamanda hem Türk, hem İngiliz; hem Müslüman, hem Katolik; hem milliyetçi, hem şeriatçı olamaz. Oldum  diyen hiçbirisi değil, sadece ikiyüzlüdür.<br/>
<br/>
		Milliyetçiyim diyen adam kendi tarihinin 3000 yıllık olduğunu bilir.Tar ine 1000 yıllık diye bakan kimse  cahildir, yobazdır, yozdur, Türk değildir.<br/>
<br/>
		Türk Budun, Ökün!?.. Kendine gel. Aklını başına topla. Her söze, herkese inanma. Beynini işlet. Geçmişini  hatırla. Seni nelerin yükseltip, nelerin alçalttığını düşün. Safsatalardan uzaklaş. Şunun, bunun ardından  gitme.<br/>
<br/>
		İşkembe kazanından dîba çıkamaz. Yüz defa aldandığın, aldatıldığın halde hâlâ iyiyle kötüyü seçemeyecek  misin? Yüzlerce büyük millî kahraman dururken maymun suratlı, kan içici, riyakâr Asya ve Avrupa  serserilerinin resimlerini duvarlarına asacak kadar beyinsiz ve haysiyetsiz olanlara gerçeği öğretmek için  boşuna vakit harcama. Onlarsa belâlarını bulacaklar. Sen vakit kaybetmeden bir baltaya sap olmaya çalış.  Bir baltaya sap olmak demek, millete hizmet edecek bir yer, bir su başına geçmek demektir. Makamlar,  mevkiler ancak Türk milletine yararlı olabilmek içindir.<br/>
<br/>
		Bunu da yapamazsan Türk milleti ancak tarih yapraklarında kalacaktır. Ötüken, 10 Haziran 1975, Sayı: 6  <b>AYNI TARİHİ YANLIŞLIĞA DÜŞÜYOR MUYUZ?</b><br/>
<br/>
		En eski zamanlarda Türkler (yani Türkler'in ataları olan boylar, eller) Türkistan'ın garbi kısımlarında  oturuyorlardı. Onları daha şarka, Moğolistan'a kadar atan sebep Aryanî kavimlerin sel hâlindeki muhaceret  ve istilâları oldu. Bilhassa milâttan önceki 6-4'üncü asırlarda İranlılar'ın ve bundan biraz sonra İskender  kumandasındaki Yunanlılar'ın cenubî Türkistan'a taarruzları, sayıca tarihin her devresinde azlık olan  Türkler'in şarka doğru atılmalarım mucip oldu. Türkler bu istilâlara karşı uzun müddet kahramanca harp  etmelerine rağmen kendilerinden daha medenî ve daha kalabalık olan kavimler karşısında esareti kabul  etmek istemeyerek şarka çekildiler. En eski Türk destanlarında bu muhaceretin izleri kalmıştır.<br/>
<br/>
		Şarka çekilip de orada &quot;Kun&quot; (&quot;Hiyong-Nu&quot;, &quot;Hün&quot;) adı altında milâttan önceki üçüncü asırda devlet kuran  Türkler Çinlilerle sıkı temasa geçtiler. Bazen sulh, çok defa harple geçen bu münasebetler<br/>
<br/>
		Türkleri büyük bir tehlike karşısında bulunduruyordu: Şimdiki gibi o zaman da çok kalabalık ve medenî olan  Çinlilerin esaretine düşmek Türk ırkını yeryüzünden kaldırabilirdi. O zamanki Çin tarihlerinin Türk- Çin  münasebetine dair verdiği malûmat arasında bütün Türklerin, bir Çin vilâyeti ahalisi kadar bile olmadığı  birkaç defa zikrolunmuştur. Türk reislerinin bütün gayret ve siyaseti bu tehlikeye düşmemek gayesine  müteveccih bulunuyordu. Bununla beraber Türk memleketine gelen Çin elçileri ve Türk sarayına sokulan Çin  prensesleri ile beraber Çin medeniyeti de Türkler arasına giriyordu.<br/>
<br/>
		Milâttan önceki ikinci asırda Çin sefahati, Çin ahlâksızlığı, Çin elbiseleri, kumaşları Türkler arasında  yayılmağa başlamıştı. Bu böyle giderse Türkler'in askerî kabiliyetinin mahvolacağı, bunun da esaretle  biteceği muhakkaktı. O zaman Türkler arasından bir vezir çıktı. Çin medeniyeti ile mücadele etti. O ince,  zarif elbiselerin ancak Çin'de giyilebileceğini, bozkır ırkının sert asker olarak yaşamak mecburiyetinde  olduğunu anlattı. Çin elçileriyle münakaşa ederek onlara karşı Türklüğü müdafaa etti. Çinliler'in çirkin ve  gayrı İnsanî buldukları Türk âdetlerini doğru ve haklı gös ermeye çalıştı. Çin medeniyetinin ahlâksızlığı da  beraber getirdiğini, saf insanları bozduğunu, Türkler'in azlık olmalarına rağmen Çin'i titretmelerinin ancak  ahlâkları ve askerlikleri sayesinde olduğunu, bu sayede Çin'in yetiştirdiği mahsulâtı da istedikleri zaman  zaptedebileceklerini anlattı. Bu su etle Çin tehlikesi epeyce uzun bir zaman için atlatıldı. Fakat o vezir  öldükten ve eskisi kadar muktedir hükümdarlar gelmemeğe başladıktan sonra Çin nüfuzu yine tesirini  göstermeğe başladı. Hele bazı hükümdarlar bir Çin prensesi için millî varlığı unutacak kadar küçüklük  gösterdikten sonra millî saflık bozuldu.<br/>
<br/>
		Bunun neticesi olarak milâttan sonraki üçüncü asırda devlet yıkıldı. Bereket versin ki onların yerine Türk  devletini yeniden kuracak, bozulmamış Türk kabileleri vardı. Ve Siyenpi (Topa)ler derhal Türk  hegemonyasını ele alarak eskisi kadar azametli olmamakla beraber devleti yaşatabildiler.<br/>
<br/>
		Bu, yabancı medeniyet yüzünden Türk tarihinde olmuş birinci inhidamdı.<br/>
<br/>
		Üçüncü asırdan yedinci asra kadar geçen Türk tarihi hep aynı levhayı gösterir: İçerde kabile mücadeleleri,  dışarıda Çin, İran ve Bizans'la harp ve bazen sulh. Bizans uzaktı. Türkler'e bir şey yapamazdı. Fakat İran ve  Çin gibi kalabalık ve medenî milletlere mukavemet yalnız Türkler'in askerî seciyeleri sayesinde mümkün  oluyordu. İran'ın ve bilhassa Çinin birkaç kere Türklüğü ortadan kaldırmak için büyük ordular gönderdiğini  biliyoruz. Bu ordular gerek Türk arazisinin kendileri için sarp olmasından, gerekse Türkler'in birinci sınıf  asker olmalarından dolayı işlerini başaramadılar.<br/>
<br/>
		Fakat Çin siyaseti memleketin içine tefrika sokmak ve prensesler vasıtası ile hükümdarları elde etmek  gayesinde devam ediyordu. Bu suretle Türk memleketinin büyük bir kısmı Çinliler'in eline geçti. Bu sırada  Türk münevverlerinin nasıl hatırladığı Orhon abidelerinde bize çok beliğ bir suretteanlatılıyor.<br/>
<br/>
		Yedinci asrın sonunda yanında ancak 17 kişi olduğu hâlde dağa çıkan Kutluk Flan bir istiklâl harbi açtı. İşiten  Türkler yanına koştular. Birkaç yılda Türk devleti yeniden kuruldu. Yine Çin'e baş eğdirdi.<br/>
<br/>
		Dünyada ne kadar Türk varsa yine aynı bayrak altına girdi. Fakat bu büyüklük Türkler'in başını döndürdü.  Son devrin en muktedir kağanlarından olan Bilge Kağan (716-734) Türkleri Buda dinine sokmak ve şehir  hayatına alıştırmak istedi. Fakat o zaman da bir Türk veziri, Bilge Tonyukuk, çıkarak bu teşebbüse mâni oldu.  Çinliler'e göre azlık olan Türkler'in büyük Çin ordularına karşı durabilmelerinin ve hatta Çin'i korkutmalarının  sebeplerini kağana anlatarak bunun göçebelikten ve askerî hayattan ileri geldiğini söyledi. Tonyukuk  diyordu ki: &quot;Türkler kendilerini kuvvetli görünce Çin'e taarruz ederler. Zayıf oldukları zaman bozkırlara  çekilebilirler. Şehirlere alışık olan Çin orduları ne kadar kuvvetli olursa olsun bozkırların içine girip Türkler'i  yok edemez. Halbuki Türkler şehir hayatına alışacak olurlarsa ilk yenilişten sonra mahvolacaklardır. Çünkü<br/>
<br/>
		artık bozkırlarda yaşayamayacakları için Çin kalabalığı karşısında kökleri kuruyacaktır. Buda dini ise insanlara  merhamet ve tevazu telkin ettiğinden insanları miskinleştirir. Türkler bu dini kabul ederlerse tedricen  cesaretlerini kaybederek kudretsiz kalacaklardır. Buda dini Türkler gibi çok harp etmeye mecbur bir millete  telkin olunacak şey değildir.<br/>
<br/>
		Bilge Tonyukuk, bu büyük Türk siyasisi (Almanların tabirince Türk Bismark'ı), bu ilk Türk müverrihi bu suretle  yabancı bir medeniyete girmenin Türkleri mahvedeceğini anlayarak bunun önüne geçmişti. Eğer Buda dini  ve Çin medeniyeti Türkler arasında tamamen yayılmış olsaydı, 740-745 arasındaki büyük dahilî ve haricî  kargaşalıklar arasında Gök Türk sülâlesi ortadan kalkarken onların yerine yeni bir kabile, Dokuz Oğuzlar  (Uygurlar), çıkarak devletî derhal yeniden kuramazlardı.<br/>
<br/>
		Fakat müthiş bir askerî kuvvet olan Dokuz Oğuzlar (Uygurlar) yabancı medeniyetin tesirine pek çabuk  kapıldılar. Sekizinci asrın sonunda Çin payitahtını zaptettikleri esnada Mani dininin mabetlerini gördüler.  Hükümdar bu dini millete kabul ettirmek istedi. Beyler milletin askerî efkârını, esrar diye mâni olmak  istedilerse de muvaffak olamadılar. Manihaizm parlak merasimle, kağanın bir nutku ile kabul edildi. Devir  eski zamanlara nispetle çok değişmiş olduğu için yabancı medeniyetlerin tesiri daha büyük oluyordu. Bu  suretle Manihaizm'i kabul ettikten sonra Türk diline birçok ecnebi kelimeler girmeye başladı. Bugün  elimizdeki birçok Uygur eserlerin e yabancı dillerin kuvvetli tesiri göze çarpar. Orhon ve ilk Uygur  abidelerinin o temiz ve saf Türkçesine karşılık, bu sonraki Uygur eserleri ne kadar karışık ve ne kadar  bozuktur. Artık o sıralarda Bilge Tonyukuk gibi büyük bir vezir de çıkmadığı için yabancı harslar Türk ruhunu  tazyike başlamıştı. Fakat bu Manihaizm'in tesiri bütün Türk âlemine yayılamadı. Binaenaleyh Türk millî ruhu  bundan büyük bir şey kaybetmedi. Fakat bu sefer garptan gelen yeni bir medeniyet, yani İslâmiyet  Türkistan'a girmişti. Onuncu Asır başlarında Türk Eli'nin garp ucundaki Türkler (Bulgar Türkleri), aynı asrın  ortasında da Orta Türkistan Türkleri kumanda ile din değiştirerek İslâm olunca Türkler yeni bir medeniyet  sahasına girdiler.<br/>
<br/>
		Kendi millî dinlerini kılıç korkusuyla değiştiren acemler bu yeni kisve altında eski din ve ruhlarını saklarken,  İslâmiyet'i büsbütün başka sebeplerle (ekseriya İktisadî) kabul eden Türkler millî benliklerini kaybetmek  derecesine geldiler. Hiç şüphesiz bu ifratta en büyük kabahat halk kütlesinin değil, münevver sınıfındı.  İslâmiyet'in tesiri şimdiye kadar olan tesirlerin hepsinden kuvvetli oldu.<br/>
<br/>
		Flatta o kadar ki Çin medeniyetinin ve Manihaizm'in en kuvvetlendiği zamanlarda bile Türkçe isim taşıyan  Türkler İslâmiyet'e girdikten bir iki asır sonra isimlerini bile arap- acemleştirdiler.<br/>
<br/>
		Bu suretle aşağı yukarı bin yıl İslâm medeniyeti çerçevesinde kalan Türkler'in millî harslarını ihmal etmeleri  yüzünden ne kadar belâlara uğradığını hepimiz biliyoruz. Son yüz elli yıldan beri de yeni bir medeniyete,  garp medeniyetine girmek tecrübelerini yapıyoruz. Geçen on yıldan beri artık bu tecrübeyi geçmiş tahakkuk  yoluna girmiştir. Acaba bugün de yeni bir medeniyete girerken aynı tarihî yanlışlığa düşüyor muyuz? Bugün  de Türk millî ruhu tehlikede midir? Buna da ilerde cevap vermeğe çalışacağız.<br/>
<br/>
		Atsız Mecmua, 1932, Sayı: 11<br/>
<br/>
		<b>AYNI TARİHİ YANLIŞLIĞA DÜŞÜYORUZ?</b><br/>
<br/>
		Büyük Türk müverrihlerinden biri, bugün darülfünunda Türk tarihi profesörü olan Başkurdistanlı Zeki Velidi  Bey, Mısır'da bastırdığı Türk tarihine ait bir kitabında büyük harbin neticesinin garp cephesinde değil  Çanakkale'de hallolunduğunu söyledikten sonra, artık bununla Türkler'in dört asırdır devam eden tarihteki  münfail rolünün bittiğini ve Türklerin yine eski zamanlarda olduğu gibi &quot;faal&quot; vaziyete geçtiklerini söylüyor.  Bu fikre ben de iştirak ediyorum. Fakat bu, hiç bir zaman, artık Türk ırkı için tehlike kalmadığını işaret etmek  değildir. Bununla ne demek istiyorum, şimdi onu anlatacağım:<br/>
<br/>
		Bugün biz Yakın Şark medeniyeti dairesinden garp medeniyeti dairesine giriyoruz. Bu hareket gündelik  gazete sütunlarında gördüğümüz gibi cumhuriyetin ilânından beri devam eden bir hâdise değildir.  Bilâkis, şuurlu olarak bir buçuk asırdan beri devam eden bir vakıadır. Bilhassa on dokuzuncu asrın Türkiye  tarihi baştan aşağı garp medeniyetine doğru yapılan hamlenin sarsıntılarıyla doludur. Fakat bütün bunlara  rağmen cumhuriyetin ilânına kadar, bu hareketler ihtiyatla yapılıyordu.<br/>
<br/>
		Çünkü İslâm medeniyeti ananesi ve irtica henüz kuvvetliydi. Şimdi ise artık ga p medeniyetine giriş  hamlesinin önüne dikilecek dahilî kuvvet kalmamıştır. O halde biz bütün hızımızla garba koşabilir, garplı  olabiliriz değil mi? Hayır...<br/>
<br/>
		İlk önce şunu anlamalı ve şunu bilmeliyiz: Medeniyet nelerdir? Bir medeniyet alınırken onun bütün  müesseseleri ve unsurları mı alınır? Yoksa bir kısmı bırakılabilir mi? Vaktiyle Türkler İslâm medeniyetine  girerken o medeniyetin bütün müesseselerini almışlar ve tabiî o müesseselerin başında bulunan &quot;din&quot; i de  birlikte ve en önce kabul etmişlerdi. Bugün de garp medeniyetine girerken, bu girişin tam olması için, garp  medeniyetinin bütün müesseselerini alacak mıyız?.. Ve garbın dini olan Hıristiyanlığı da kabul edecek miyiz?<br/>
<br/>
		Bugün din hayatta birinci safta bir rol oynamıyor. Devlet dini bir kenara atmıştır. Fakat din, halk yığınları  üzerindeki büyük nüfuzunu yapmakta devam ediyor. Ve Bolşevik Rusya müstesna olmak üzere hiç bir  devlet, hiç bir millet dinsizliğini ilâna cesaret edememiştir. O halde mademki Türk milletinin de bir dini  olması lâzım, bu din ne olacaktır?<br/>
<br/>
		* * *<br/>
<br/>
		Vaktiyle millet meclisinde, asrî hayatın ahlâksızlık doğurduğunu iddia eden bir mürteci mebusa karşı,  Hamdullah Suphi Bey verdiği cevapta &quot;medeniyet bir memlekete gümrüğe uğramadan gelir&quot; demişti.  Bununla Hamdullah Suphi Bey garp medeniyetine girerken onun her şeyini kabul etmek zaruri olduğunu,  hatta kötü cihetlerden de kaçınmayacağını söylemek istemişti. Bu söz bir mürteci mebusu susturmağa  yetişebilirdi ve nitekim yetişti de... Fakat bu söz hakikatte çürük bir fikrin mahsulüydü.<br/>
<br/>
		Çünkü gözümüzün önünde bunun aksini ispat eden koca bir Japonya vardı. Bu fikir yalnız bir Türk  münevverinin, Türk Ocakları reisinin, milliyetperver ve mefkûreci geçinen bir mebusun fikirleri olmak  itibarıyla manidardı. Hamdullah Suphi Beyin bu sözleri başkaları tarafından da başka kelimeler ve şekillerle  söylenmemiş olsaydı, o zaman münferit bir fikir der geçerdik. Fakat onun bu fikirleri başkaları tarafından  daha büyük bir vuzuhla söylendi. Bunlardan birisi darülfünunda ruhiyat müderrisi olan Sekip Beydir. Sekip  Beyin fikrinin hülâsası şudur: &quot;Mademki garpla bir olmak istiyoruz, dinlerimizin de bir olması lâzımdır;<br/>
<br/>
		mademki onların Müslüman olmalarına imkân yok, o halde biz<br/>
<br/>
		Hıristiyanlığı kabul etmeliyiz&quot;. Sekip Bey bu fikirlerini matbuat sütunlarında veya umumî bir konferansta  değil, hususî bir mecliste, Feyziati Lisesinde söyledi. Sekip Beyin birçok fikirleri gibi bu fikrinin de yalnız  başına hiç bir kıymeti yoktur. Fakat bu fikir bir darülfünun müderrisinin fikri olmak itibarıyla manidardır.<br/>
<br/>
		Fakat bu fikri ileri sürenler yalnız bunlar da değildiler. Bugün &quot;münevver&quot; dediğimiz tecanüssüz zümreye  mensup olan pek çok kimseler bu fikrin propagandasını, ideolojisini, felsefesini yapıyorlar. Bunların arasında  vaktiyle Ali Emiri'nin tilmizi ham bir softa iken bir yıl Paris'te kaldığı için değişenlerden tutunuz da, Türk  edebiyatında fevkalbeşer bir dahî yetişmediği için Hıristiyanlığa âşık olanlara kadar birkaç çeşit tip vardır.  Onlara göre İsa'nın İnsanî ve şiirli dini dururken Muhammed'in kurban bayramı yapan barbar dinine girmek  kadar bir yanlışlık tasavvur olunamaz. İnsaniyetperver İsa kullarının vahşetleri bile bu efendiler nazarında  &quot;temdin&quot;dir.<br/>
<br/>
		Bütün bu anlattıklarımızdan çıkan netice şudur: Bugün Türk münevveri arasında Hıristiyanlığa meyyal bir  zümre vardır. Bunlar Hıristiyanlığı din olduğu için değil medeniyete ve in aniyete götüren yol olduğu için  isterler.<br/>
<br/>
		Diğer taraftan ise bir &quot;İslâmiyet'i Türkleştirme&quot; cereyanı baş gösterdi. Kuran ve ezan Türkçe okunmaya  başladı. Fakat nedense bu güzel iş yarıda kaldı. Halbuki Hıristiyanlık taraftarlarının fikirleri durmadı:  Propagandaları susmadı. O sinsi sinsi yoluna devam ediyor. Beriki saman alevi gibi gelip geçtiği halde, bu  saman altında yürüyen bir su gibi kendini belli etmeden ilerliyor.<br/>
<br/>
		* * *<br/>
<br/>
		Vaktiyle Türkler medeniyet değiştirip Manihaizm'e, Budizm'e ve İslâmiyet'e girerken dillerini  saklayabilmişlerdi. Fakat edebiyat dili bu medeniyetlerden şiddetle müteessir olmuş, Türkçe'nin safiyeti  bozulmuştu. Türkler İslâmiyet'e girerken, o zaman dillerine yabancı kelime girmesinin tehlikesini anlatacak  kimse çıkmamıştı. Bugün yeni bir medeniyete girerken dilimize yabancı sözler girmesinin ne büyük bir  tehlike olduğunu birçok kimseler haykırdı. Bundan başka bugün önümüzde, mazide yaptığımız yanlışlığın  misali bütün belâgatıyla duruyor. Fakat bunlara rağmen yabancı kelimeler bugün dilimize yabancı bir ordu  hâlinde giriyor. Buna da en büyük sebep münevverler ve gazeteler oluyor. Bugün dünden değişmiş hiç bir  şey yoktur. Dün bol bol Arapça Acemce giriyordu. Bugün de bol bol Fransızca, İngilizce giriyor. Bu kadarla  kalsa iyi. Beri taraftan da Türk olmayan yerli anâsır dilimizi bozuyor. Kendisinin &quot;Musevi Türk&quot; olduğunu  söyleyen bir Yahudî müderris çıkıyor &quot;Küçük Türk Tetebbuları&quot; diye bir eser yazıyor. Bu bozuk şive yavaş  yavaş halka ve resmî dairlere de giriyor. Satıcılar mallarını &quot;kol düğmeleri&quot;, &quot;yaka iğneleri&quot;, &quot;kahve  fincanları&quot;, diye satacak yerde &quot;kol düğmeler&quot;, &quot;yaka iğneler&quot;, &quot;kahve fincanlar&quot; diye satmaya başlıyor. Beri  yandan resmî dairelerde bile adreslerin meselâ &quot;Havyarcı Hanı&quot;, &quot;Dere Sokağı&quot; şeklinde yazılacak yerde  &quot;Havyarcı Han&quot;, &quot;Dere Sokak&quot; şeklinde yazıldığını görüyoruz. Bu kadarla da kalmıyor. Memlekette birtakım  mühim müesseselerin adları da züppeleşiyor. &quot;Turing kulüp&quot;, &quot;Aera kulüp&quot; gibi &quot;lisan veledi zinaları&quot;  meydana çıkıyor. Bütün bunlar gösteriyor ki bir dil zabıtasına olan ihtiyaç kuvvetlidir. Halbuki bu dil  zabıtalığı işini yapmak üzere kurulan ve içlerinde Ragıp Hulusi Beyden başka hiç biri dilden anlamayan, bir<br/>
<br/>
		kısmı da alaylı lisaniyatçı olan bu &quot;Dil Encümeni&quot; yaptığı lügatin başına &quot;aeroplân&quot; kelimesini koyuyor.  Tanesi on kuruşa kelime toplayan bu heyet de düzelteceği dilin beline bir tekme vurarak hiç bir iş  yapamadan ölüyor.<br/>
<br/>
		Halbuki vaktiyle Arapça ve Acemce de dilimize böyle sokulmuştu. Türkçe'ye önce &quot;Allah&quot; girmiş  &quot;Muhammed&quot; onun peşinden gelmiş, ondan sonra kelimelerin yerine klişe cümleler birbirini kovalamıştı.  Bugün de aynı şey oluyor. Artık münevverlerimizin ağzında sade &quot;bonjur&quot;, &quot;bonsuvar&quot; veya &quot;mersi'yi değil,  &quot;maparoldonör&quot; ve &quot;idealist pür&quot;ü de sık sık görüyoruz. Türkçe'nin yoksul bir dil olduğu hakkındaki  telâkkiler devam ettikçe ve münevverler ruhen Türkleşmedikçe bunun böyle süreceğini kabul etmek  lâzımdır. İhtimal ki vaktiyle &quot;Osmanlı lisanı Türkçe, Arapça ve Acemce'den mürekkep bir lisandır&quot; dediğimiz  gibi bir gün de &quot;Türk dili Türkçe, Fransızca ve İngilizce'den mürekkep bir lisandır&quot; diyeceğiz. Fakat böyle  üzülmektense doğrudan doğruya bir ecnebi dilini kabul etmek daha iyi değil mi? Evet, vaktiyle bu cinayet de  yapıldı. Ruhiyat müderrisi Sekip Bey bundan dört beş yıl önce bu altın yumurtayı da yumurtladı. Fakat o  zaman Türk gençliği onun kar ısında yelesini kabartınca &quot;mağrurane bir ricat &quot;la işin içinden sıyrıldı.<br/>
<br/>
		O halde deminden beri söylediğim sözlerin neticesi nedir? Gayet ba it: Vaktiyle medeniyet değiştirirken  yaptığımız yanlışlıklan bugün de yapıyoruz. Bugün de millî hars mız tehlikededir Hem bu asırda  medeniyetlerin tesiri, eski asırlardakinden kat kat üstün olduğu için tehlike daha büyüktür.<br/>
<br/>
		Fakat bu kadarla da kalmıyor. Bizim manevî taraflarımız da tehlikededir. Bunu da gelecek sefer yazacağız.  Atsız Mecmua, 1931, Sayı: 12<br/>
<br/>
		<b>ATALARIMIZDAN KALAN ESERLERİ YIKMAK VATANA İHANETTİR</b><br/>
<br/>
		Millete ihanet yalnız askerî sırları düşmana satmakla olmaz. Mevkiinin otoritesini kendi menfaati için  kullanan devletli, akrabasının çocuğunu hatır için geçiren öğretmen, vazifesi başına geç gelip millet fertlerini  bekleten belediye doktoru da birer vatan hainidir. Farkları, ihanetin şümulü bakımındandır. Fakat vatan  ihanetinin bir de başka türlüsü vardır ki diğer bütün vatan ihanetleri gibi hale ve istikbale değil, maziye karşı  olduğu, yani tamiri imkânsız bulunduğu için daha korkutucudur.<br/>
<br/>
		Bir millet yalnız bir insan yığını, bir vatan yalnız kuru toprak değildir. Milleti ve vatanı millet ve vatan yapan  şey hatıralar, izler, eserlerdir. Bunun için ecdadın eserleri mukaddestir. Türbelere, mezarlara bunun için  saygı gösterilir. Şimdiye kadar bilgisizlik yüzünden pek çok eski eserlerimiz harap oldu.<br/>
<br/>
		Fakat artık bizde tarih şuuru doğduktan sonra eski eserleri harap etmek vatana ihanetten başka bir şey  değildir.<br/>
<br/>
		Fransız Prost'un yaptığı yeni İstanbul plânına göre İbrahim Paşa sarayından başka Sultan Ahmet velhasıl 300  yıllık sanat eserlerin de yıkılacağını işittik. Plânı gören mimar Sedat Çetintaş da Cumhuriyet gazetesine  yazdığı makale ile bu feci haberin bir hakikat olduğunu bildirdi. Prost bir yabancı olduğu için ona göre Türk  eserlerinin hiç bir değeri olmayabilir. Fakat bu plânı tatbik edecek olan insanlarda biraz millî şuur, biraz<br/>
<br/>
		ecdat sevgisi, biraz tarih ve ilim ve zihniyeti yok mudur? Prost'un plânına göre Sultan Ahmet meydanı eski  hipodromun manzarasını alacak, böylelikle mazi ihya olunacakmış.<br/>
<br/>
		Kılıcımızla yıktığımız Bizans'ın bir hatırasını diriltmek için ecdadımızın 300 yıllık zafer hatıralarını ve eserlerini  yıkmak bize yakışır mı? Ecdadının eserini ancak soysuzlar imha eder. Türk milleti soysuz mudur? Hani tarih  kurumuna soruldu idi? Hani tarih kurumu hayır dediği için İbrahim Paşa sarayı yıkılmayacaktı? Bu karara  rağmen gizli ve sinsi sinsi rol oynayarak bu sarayı ve Sultan Ahmet türbesini yıkmağa kalkan melun kuvvet  kimdir? Herkese sorduk. Kimsenin bundan haberi yok. Eğer düşmanımız Moskof Çarlığı İstanbul'u  alabilseydi ecdadımızın eserlerini ancak o yıkacak, kimbilir, belki de tarihî değeri vardır diye muhafaza  edecekti. Şimdi iş bu raddeye geldikten sonra pekâlâ Sultan Ahmet camisi de yıkılarak meydan daha geniş  bir hal alabilirdi.<br/>
<br/>
		Bir adam asılacağı zaman nasıl bu iş çingenelere gördürülürse, ecdat eserlerini yıkmak için de yazı yazan  çingene ruhlu insanlar görüyoruz. Sonra hiç utanmadan çıkıp da en es i ve medeni millet olduğumuzu iddia  ediyor ve bunu tarih kurumu ağzıyla bütün cihana haykırıyoruz, d ğil mi?<br/>
<br/>
		Medeniyet ecdat eserlerini yıkmak mıdır? Çemberlitaş gibi kaba ve bize ait olmayan bir eseri bütün  çirkinliğine ve tehlikesine rağmen muhafaza edip de zarif medreseleri izi, türbelerimizi ve nevinde yegâne  olan İbrahim Paşa sarayım yıkmak Vandallık değil de nedir?<br/>
<br/>
		Ecdat eserleri yıkılamaz. Nasıl Teşkilâtı Esasiye'nin birinci maddesini hiç kimse, hatta Millet Meclisi bile  değiştiremezse ecdat eserlerini de hiç kimse yıkamaz.<br/>
<br/>
		Bu büyük facia karşısında mesuliyetin en büyüğü de tarihçi saylavlara düşmektedir. Millet Meclisi Reis vekili  Şemsettin ve Kars saylavı Köprülü gibi tarih bilginleri bu Vandallığa göz yumup da ağız açmayacak olurlarsa  tarih ve millet huzurunda pek ağır bir mesuliyet altına girmiş olacaklardır.<br/>
<br/>
		Millet Meclisi Reis vekili olduğu için Türkiye'nin büyüklükte dördüncü veya beşinci şahsiyeti olan Bay  Şemsettin Günaltay bu meseleyi, eğer isterse, bir takrirle, hatta bir kaç sözle önleyebilirdi.<br/>
<br/>
		Bay Fuat Köprülü, Ülkü mecmuasındaki o güzel baş yazılarından birini buna hasredebilirdi. Maarif vekili  Haşan Ali Yücel de münevver bir Maarif vekili ve eski eserlere meclup bir insan sıfatıyla bu işe engel  olabilirdi.<br/>
<br/>
		Onlar da buna aldırmazlarsa, ey Prost, fırsat değmişken vur!.. Ecdat eserlerini yık!.. Bu Türk şehrini Bizans  yapmağa çalış!.. Fakat unutma ki birinde yine bu Türkler, senin Bizans yapmağa çalıştığın İstanbul'da icap  ederse Ayasofya'yı da tuz-buz ederek ecdat eserlerinin kırıntılarını berkitip yine eski azametiyle eski  yerlerine koyarlar...<br/>
<br/>
		ÇiftçiOğlu<br/>
<br/>
		Kopuz, 15 Ağustos 1939, Cilt: 1, Sayı: 5<br/>
<br/>
		<b>NE YAPTIĞINI BİLMEYENLER</b><br/>
<br/>
		Artık &quot;anarşist&quot; diye adlandırılan komünistlerin duruşmaları ilgi çekici bir şekilde sürüp gidiyor. Türkiye'yi  yıkmak için kurulup adına &quot;Dev-Genç&quot; denilen teşkilâtın başkanı, duruşma sırasında, perişan ruh halini  anlatan sözler söyleyip davranışlarının mânâsız olduğunu kabul etti. 21 Mayısçılardan olduğunu  öğrendiğimiz Yusuf Küpeli de aşağı yukarı aynı şekilde konuştu.<br/>
<br/>
		Anlaşılan şu: Bu gençler sosyal hastalıklara karşı aşısız oldukları için kendilerine zerk edilen yabancı emel  mikroplarına dayanamayıp hastalanmış, ne yaptığını bilmez kişiler olarak yabancı düşüncelerin aleti haline  gelmişlerdir..<br/>
<br/>
		Bu dayanıksızlık yalnız genç anarşistlerde değildir. Biraz daha geriye bakınca görülen manzara aynıdır. 27  Mayıs hareketi denen ve sözüm ona devleti kurtarmak için yapılan ayaklanmanın devlet yönetimine  getirdiği 38 kişiden 3 tanesi bugün vatan ihanetinden yargılanmaktadır: Kültür ve fikir meselelerinde elifi  görse mertek sanan Cemal Madanoğlu, Askerî Kâtip irfan Solmazer ve eski piyade Yüzbaşısı Numan Esin.<br/>
<br/>
		Yine bu 38'lerden Ebedî Senatör Ahmet Yıldız, karakol ve bankaların basıldığı, dükkânların yağmalandığı, bir  polisin ölüp birkaç subayın yaralandığı anarşik 16 Haziran hareketi için &quot;ayaklanma değildir&quot; demişti.<br/>
<br/>
		Yine, 38'lerden, MHP üyesi ve eski Jandarma Yüzbaşısı Ahmet Er, seçim propagandası yaptığı sırada  Türkiye'ye nizâm-ı Muhammedi'yi getireceklerini söylemişti.<br/>
<br/>
		Demek ki Türkiye'yi yönetecek olan 38 kişiden 5'inin fikir yapısı bu idi. O halde zavallı Sultan İbrahim'in suçu  ne idi?<br/>
<br/>
		Aynı madalyonun öteki yüzündeki manzara da daha az acıklı değildir: 28 Mayıs günü Ankara'da öldürülen Ali  Balseven'in başına gelen iş yine sosyal hastalıklara karşı aşısız bir güruhun marifetidir: 1948 Maraş doğumlu  olup sıkıntılı bir hayat mücadelesinden sonra Ankara Ziraat Fakültesine giren ve gözü pek, katıksız Türkçü bir  genç olan Ali Balseven milliyetçi partidir diye MHP ye girip bu partiden, Türkçü olmadığı kesinlikle  anlaşıldıktan sonra çıktığı için üstüne çektiği düşmanlıklar sebebiyle ve kahpece öldürülmüştür.<br/>
<br/>
		Balseven'i öldürenler bir kere nâmert insanlardır. Mert olsalardı silâhsız bir kişinin üzerine silâhlı birkaç  kişiyle saldırmaz, görülecek hesapları varsa onu eşit şartlarda erkekçe vuruşmaya çağırırlardı. Sonra bunlar  kuş beyinli yaratıklardır. Bu davranışın kendilerine bir şey kazandırmayıp çok şey kaybettireceği, Balseven  gibi düşünenlere ise çok şey kazandıracağını düşünememişlerdir. Onlara hatırlatalım: Türkçülük kolay iş  değildir.<br/>
<br/>
		Geceleyin köşe bekleyip bir kişiye birkaç kişiyle saldırmak gibi rezaletlerin Türkçülükte elbette yeri yoktur.  Türkçülük sözünün eri olmak, ettiği yemine sadık kalmak ve yalan söylememektir. Türkçü taviz vermez ve<br/>
<br/>
		politika yapıyorum zannı ile &quot;biz Yahudi aleyhtarı değiliz; çünkü onlarla hiç savaşmadık&quot; gibi gülünç sözler  söylemez. Türkçülük makam hırsı ile bağdaşmaz.<br/>
<br/>
		Başkanlık vasıflarından mahrum insanların başkalarını kötüleyerek liderlik dâvası gütmeleri, hilekâr  daltabanların oyuncağı olmaları kadar acıklı durum yoktur. Başkan olacak adamın bütün ömrü dimdik  geçmiş olmalı, mazisinde kendisini küçük düşürecek bir zaaf bulunmamalıdır. Vaktiyle kendisini sorguya  çekenlere &quot;hatamı anladım. Beni affetmenizi istirham ederim&quot; diye mektup yazanların liderlik dâvası Don  Kişot cakasından başka bir şey değildir. Böyle liderler ilk seçimde silinmeye mahkûmdur.<br/>
<br/>
		Yüksek tepelere kartal da çıkar, bazen yılan da çıkar ama kartal yükselerek, yılan sürünerek çıkar. 17 Haziran  1973<br/>
<br/>
		Ötüken, 1973, Sayı: 115<br/>
<br/>
		<b>SAVAŞ ALEYHTARLIĞI</b><br/>
<br/>
		Savaş için, mutlak olarak, iyidir yahut kötüdür diye bir hüküm yürütülemez. Milletin kuvveti iyi  hesaplanmadan, millet savaşa hazırlanmadan girişilen, mağlubiyetle biten savaşlar kötüdür. Fakat  yabancıların elinde tutsak yaşayan urukdaşları kurtarmak, milleti daha zengin ve güçlü bir hale getirmek, bir  ülküyü veya bir dini yaymak için girişilen savaşlar, zaferle biten savaş r şü hesiz iyidir. Tarihte savaşsız  büyümüş bir millet gösterilemez. Büyük devletler ve büyük meden yetler daima savaşlardan sonra kurulur.<br/>
<br/>
		Bu böyle olduğu halde, ilim kılığına bürünerek yapılan savaş aleyhtarlığını her gün görüyoruz. İştahlı  milletlerin yanı başında yaşayan 18 milyon nüfuslu Tü kiye, varlığını korumak için savaşa ruh ve beden  bakımından daima hazır bulunmağa mecburdur. Pek kuvvetli ve yırtıcı olan arslan ve kaplan, kendilerinin  dörtte biri kadar olan parsa saldıramaz. Çünkü pars dövüşkendir ve dövüşte müdafaa nedir bilmez, daima  saldırır. &quot;Biz yalnız bize saldırılırsa harp ederiz&quot; düşüncesi de yanlıştır. Çünkü bu düşünce bir milleti pasif  kılmağa mahkûm eder. Pasif yaşayanlar taarruz kabiliyetinden mahrumdur. Taarruz kabiliyeti ise müdafaa  için dahi lâzımdır. Çünkü en iyi müdafaa taarruzdur.<br/>
<br/>
		Bir zamandan beri Cumhuriyet gazetesinde fikrî yazılar yazan eski dahiliye vekili Şükrü Kaya da sistemli bir  şekilde savaş aleyhtarlığı yapmaktadır. Bilhassa 23 ilkteşrin 1943 tarihli Cumhuriyetteki yazısı savaş  aleyhtarlığının destanıdır. Bu yazı şöyle başlıyor. 'Tarih söylüyor: Harplerin en zaferlileri bile Pirus'un talihini  gizlermiş&quot;. Bununla, en büyük zaferle biten savaşların bile o zafere değmeyecek kadar çok kayıplara mal  olduğunu anlatmak istiyor. Acaba Şükrü Kaya bu büyük hikmeti hangi tarihte okudu?<br/>
<br/>
		Acaba Şükrü Kaya'nın, şimdiye kadar meşgul olduğu işler arasında tarih okumağa vakti oldu mu? Dahiliye  vekâletine kadar çıkarılmış olan bir adamın bu yazıları insanda hüzün uyandırmaktan başka bir şey  yapmıyor. Çünkü savaşmağa mecbur olan bir millete, savaş haddi zatında çok kötü bile olsa, savaş aleyhinde  bulunmak o milleti yıkmağa çalışmakla müsavidir. Şükrü Kaya hakikaten tarih bilseydi, dünyada şimdiye  kadar yalnız Napolyonların ve Kayser Vilhelmlerin değil Fatihlerin, Yavuzların, Kanunîlerin de yaşamış  olduğunu düşünürdü. Napolyon Moskova'ya kadar gittikten sonra esarette ölmüş olabilir. Fakat Fatih sekiz  ülkeyi açtıktan sonra Fatih olarak öldü. Kayser Vilhelm de yurdundan kaçmağa mecbur kalmış olabilir.<br/>
<br/>
		Kanunî'nin ölüsü ise Almanya içinden İstanbul'a kadar bir zafer alayı ihtişamıyla gelmişti. Savaş kötü bir şey  olsaydı bugün Anadolu bizim elimizde kalmazdı.<br/>
<br/>
		Çünkü biz Anadolu'yu savaşla, su gibi düşman kanı akıtarak, kendi kanımızı da cömertlikle sel gibi dökerek  aldık. Savaş kötü bir şeyse 10 yıl sonra, 1953'te İstanbul'u almamızın 500'üncü yılını kutlamayalım. Fatihe  lanetler savuralım. Çünkü saldıran oydu. Rumlar yurtlarını müdafaa ediyorlardı.<br/>
<br/>
		Son iki üç asırlık tarihimizde, kıymet olarak, milletler arası terazinin kefesine &quot;savaş&quot;tan ve &quot;kahramanlar&quot;  dan başka atacak bir şeyimiz olmadığı için de savaşı kutlu bilmeğe mecburuz. Aksi takdirde kendimizi inkâr  etmiş oluruz ki, bu da yok olmakla birdir. Savaş aleyhtarlığı, tenperverlikten, zevke ve rahata düşkün  olmaktan, kendisini ülküler uğrunda feda edemeyecek kadar hodbin olmaktan doğuyor. Şükrü Kaya emin  olsun ki savaş kalkarsa dünyadan kahramanlık, fazilet ve fedakârlık da kalkar ve insanların, yalnız doymak ve  cinsî ihtiyaçlarını kovalamaktan başka gayesi olmayan hayvanlardan hiçbir farkı kalmaz.<br/>
<br/>
		Orhun, 1943, Sayı: 12<br/>
<br/>
		<b>ASKERLİK ALEYTARLIĞI</b><br/>
<br/>
		Askerlik mesleklerin en şereflisidir.<br/>
<br/>
		Eğer avukat fertlerin mukaddes haklarını müdafaa eden insan demekse, eğer rençper bizi doyuran bir işçi  ise, eğer doktor hastaları iyi eden bir fedakârsa, asker de bir millet için kendi canını feda eden kahraman  demektir.<br/>
<br/>
		Hakkı müdafaa vazifesiyle mükellef olan avukat, çok para aldığı takdirde haks bir insanı veya yanlış bir  davayı müdafaa edebilir. Bir doktor kıymetli, fakat parasız bir hastayı bırakıp kıymetsiz fakat paralı olanını  tedavi edebilir. Lâkin asker için bu ihtimal yoktur. O kayıtsız şartsız olarak, hiç bir karşılık beklemeden  yüksek bir gaye için ölmekle mükelleftir.<br/>
<br/>
		Askerlik manen olduğu gibi maddeten de çok yüksek meziyetli insanlar ister. Bu maddî ve manevî  meziyetler birkaç yılda kazanılır şeyler değildir. İyi asker olmak için asırlarca terbiye görmüş bir milletin  hasletlerine tevarüs etmek iktiza eder. Türkler bunun için birinci sınıf askerdir. Ve Hindenburg bunun için  Amerikalıları telmih ederek: &quot;Flarp sanatı altı ayda öğrenilemez&quot; demiştir.<br/>
<br/>
		Bu böyle iken son zamanlarda moda olan fikirler arasında bir de &quot;askerlik aleyhtarlığı&quot; başladı. Askerliği  gayrı İnsanî, vahşi, mantıksız, lüzumsuz görmek günün işi oldu. Hatta bu moda bazı mühim ve yüksek  kimselere de sirayet etti. Münevver gençliği ise yarısından çoğu askerlik düşmanıdır. Onlara göre askerliği  körü körüne itaati bir mantıksızlıktır. Onlar bu kayıtsız itaatteki fazileti idraketmezler.<br/>
<br/>
		Talimler, yürüyüşler yıpratıcıdır. Halbuki onlar sabaha kadar baloda dans etmekten yorulmazlar. Askerlik  gayrı İnsanîdir. Fakat onlar bu gayrı İnsanî şey sayesinde bir insan gibi yaşadıklarını düşünmezler.<br/>
<br/>
		Gençliğin bir kısmı komünist ruhlu olduğu için askerliğe düşmandır. Onlara göre beşeriyeti birbirine düşüren  âmillerden biri de askerlerdir. Binaenaleyh ilk önce ortadan kaldırılacak unsur askerlerdir.<br/>
<br/>
		Bir kısmı züppe ve kozmopolittir. Bunlar yalnız zevk ve rahatlarını düşündükleri için askerlikten nefret  ederler.<br/>
<br/>
		Bir kısmı renksizdir. Renksiz oldukları için askerliğe karşı takındıkları tavır da renksizdir.<br/>
<br/>
		Bir kısmı da pasifist, beşeriyetçi veya anarşisttir. Bunun için askerliği istemez. Fakat işin en garibi, gençler  arasında askerlik aleyhtarı milliyetperverler de vardır.<br/>
<br/>
		* * *<br/>
<br/>
		Halbuki hakikatte Türkiye'de imhası vacip olan yegâne unsur münevverlerdir. Bunlar cemiyetin şirazesini  bozarlar. Ahlâksızlar ve hırsızlar, rüşvet alanlar bu sınıftan çıkarlar. İltimas bunlar arasında caridir. Muhtelif  vesilelerle vatana ihanet eden bunlardır. Bunlar biraz okumuş oldukları için filân feylesofa veya falan âlime,  terbiyeciye istinat ederek Türk cemiyeti için zararlı olan yeni birtakım felsefeleri neşretmekten geri  durmazlar. Bu menfaatçi münevverler zahirde beşeriyeti veya bir prensibi müdafaa ediyor gibi gözükürler.  Hakikatte müdafaa ettikleri kendileri ve kendi menfaatleridir. Dikkat edin: Bir münevver askerlik ve harp  aleyhtarı mıdır, muhakkak korkaktır.<br/>
<br/>
		Komünist midir, muhakkak cepleri boş bir gayrı memnundur. Halbuki bu efendilerin çoğu memnun  edildikleri takdirde fikirlerini değiştirebilir ve yeni fikirlerini de eskileri kadar kuvvetle müdafaa edebilirler.  Çünkü dünyada birbirine zıt olan bir çok şeyler aynı kuvvetle müdafaa edebilir. Dün eski lisanı ve edebiyatı  müdafaa edenlerin bugün açık Türkçe taraftarı olduklarını, dün hi afetçi ve İslamcı olanların bugün  milliyetperverliği kimseye vermediklerini, dün padişahçı ve hakancı olanların bugün cumhuriyetçi  kesildiklerini ve dünkü mesleklerini ne kadar kuvvetle mdafaa etmişlerse bugünkü mesleklerini de o kadar  kuvvetle müdafaa ettiklerini görüyoruz.<br/>
<br/>
		Memlekette bu zararlı fikre karşı koyması icap eden insanların da askerlik aleyhinde bulunması ise ayrı bir  derttir. Bir zamanlar askerî liseler baştan başa sivil hocalarla idare olunurken orada hoca olan bir zat  talebesine: &quot;sizi bu kaba elbiselerden de kurtaracağız. Siz bu elbise ile insanlık haklarından istifade  edemez, meselâ Tokatlıyan'a gidip oturamazsınız&quot; demişti. Bu efendi, Tokatlıyan'a gitmeyi bir insanlık  telâkki edecek kadar basit düşünüyor ve Tokatlıyan'a gitmenin değil gitmemenin daha doğru olabileceğini  idrak edemiyordu.<br/>
<br/>
		Halbuki haricî tehlikelere bizim kadar maruz kalmayan memleketlerin askerliği nasıl teşvik ettiklerini  hepimiz biliyoruz. Bugün Rusya, Fransa ve Amerika kanunları mucibince bir harp vukuunda devlet,  tebaasının bütün mal ve canına tasarruf etmeye salâhiyettardır.<br/>
<br/>
		Yani harp olduğu takdirde ve devlet arzu ederse tebaasının parasını, emlâkini alabilecek, yahut harp  müddetince ölmemesi icap eden bir şahsa kan verilmek icap ettiği takdirde tebaasından diğer birinin kanını  ona nakledebilecektir.<br/>
<br/>
	</body>
</html>