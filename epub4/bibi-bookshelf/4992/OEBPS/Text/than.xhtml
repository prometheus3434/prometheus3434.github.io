<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.3.css" rel="stylesheet" type="text/css" />
</head>

<body>
  <h1>TEŞEKKÜRLER</h1>

  <p>North Carolina, Chapel Hill’deki Second Faoundation Kitapevi’nde James Cryer’le tanışmam, Li Qing-jao ve Han Fei-tzu’nun öyküsünü bu kitabın kalbine yerleştirmeme yol açtı. Onun Çin şiiri çevirmeni olduğunu öğrendiğim zaman, hemen kendisinden geliştirdiğim Çinli karakterler için bana birkaç olası isim verip veremeyeceğini rica ettim. Çin kültürü hakkındaki bilgim, en iyi niyetle temel bilgilerin ötesine geçmiyordu ve o karakterler hakkındaki düşüncem Soykırım öyküsünde oldukça az, fakat anlamlı bir rol oynamalarıydı. Ancak, tanıdığım insanlar arasında en etkileyici, hayranlık uyandırıcı ve büyüleyici insanlardan biri olan James Cryer, bana Li Qing-Jao ve Han Fei-tzu hakkında - onların eserlerini göstererek ve Çin tarihi ve edebiyatındaki başka kişiler hakkında öyküler anlatarak- o kadar çok şey aktardı ki, bu kitabın anlatmasını istediğim bir öykü pınarının var olduğunu fark etmeye başladım. Ona çok şey borçluyum ve ne yazık ki borcumu geri ödeme fırsatlarını kaçırdım.</p>

  <p>Diğer bir sürü kişiye de teşekkür ediyorum: Bu kitaptaki tut- kucu-zorlayıcı düzensizliğin(TZD) bilgi kaynağı olan Yıkanmayı Kesemeyen Çocuk adlı kitabı için Judith Rapaport’a. Daha ben yazmayı düşünmeden İngiltere’de satarak bu kitabı var olmaya zorlayan, temsilcim Barbara Bova’ya. Sonunda haklı çıktığını umduğum olağanüstü güven ve cömertliği için Amerika’daki yayıncım Torn Doherty’e. Bu kitabın taslağını 1978’de Dell’e teklif ettiğimde akıllı bir davranışla geri çeviren ve bana -haklı olarak- böyle tutkulu bir kitabı yazmaya henüz hazır olmadığımı söyleyen, yayımcı Jim Frenkel’e. Kariyerimin başlangıcından beri yaptığım çalışmalara güvenen ve pazarlığımızın ötesinde bir süre boyunca sabırla bu kitabın bitmesini bekleyen, İngiltere’deki yayıncım Anthony Cheetham’a. Bunun ve bir sürü kitabın hazırlanmasında bir dost, bir danışman ve bir koruyucu gibi davranan editörüm Beth Meacham’a. Bana yazarak Ender’in öyküsüne dönmem için zorlayan birçok okuruma; hayatımın en zor yazı projesinde zorlandığım sıralarda, onların cesaret vermelerinin çok yararı oldu. Qing-jao’nun öykü çizgisinin ilk taslağını gözden geçirip yanıtlayan Greensboro’daki University of North Carolina’dan Fred Chappell'in yazarlık yüksek yetkinlik bölümüne. Kitabın oldukça uzun bir bölümünü “Muhteşem Aydınlık” adı altında Analog’da bir öykü olarak yayınlayan Stan Schmidt’e. Çeşitli yollardan bana yardımcı olarak, yazmam için gerekli ortamı sağlayan asistanlarım Laraine Moon, Erin Abster, Willard ve Peggy Card’a. İlk taslakları okuyup o karakter karmaşasının ve öykü çizgilerinin bir anlam ifade ettiğine inanmamı sağlayan, arkadaşlarım Jeff Alton ve Philip Absher’e. Ve yazı patlamalarımla birlikte gelen huysuzluk ve ihmal dönemlerimde bana karşı sabırlı oldukları ve en sevdiğim karakterlerle ilgili olarak onların çok sevdiğim hayatlarını ve deneyimlerini ödünç almama izin verdikleri için, çocuklarım Geoffrey, Emily ve Charlie’ye.</p>

  <p>Hepsinden çok, bu kitabın yaratılmasındaki her çetin adıma katlanan, sorular sorarak, hataları ve çelişkileri yakalayarak ve -en önemlisi- onun her şeyin düzgün gittiğine dair verdiği güvenle bu kitaba devam etme gücünü bulduğum, eşim Kristine’e teşekkür ederim. Onsuz bir yazar veya bir insan olarak nasıl biri olurdum, bir fikrim yok; ayrıca bunu öğrenmeye de hiç niyetli değilim.</p>
</body>
</html>
