<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Pazarlama40-14</title>
    <meta http-equiv="Content-Type" content="text/html; charset=utf-8" />
  

</head>
  <body id="Pazarlama40-14" lang="tr-TR" xml:lang="tr-TR">
		<div>
			<p><st c="0">Söz konusu, dijital dünyada marka savunuculuğu ise tüm müşteriler eşit yaratılmış değildir. </st><st c="93">Bazı segmentler kendi kişisel tercihlerine ve reklamlardan duyduklarına göre hareket ederler; bu nedenle savunuculuk onlar için önemli değildir. </st><st c="238">Dahası, deneyimlerini de herkesle paylaşmazlar. </st><st c="286">Bazı segmentlerde ise markalar hakkında tavsiye isteme ve verme eğilimi daha güçlüdür. </st><st c="373">Sadık marka savunucuları olma olasılıkları daha yüksek olan müşteriler işte bu segmentlerdeki müşterilerdir.</st></p>
			<p><st c="481">Pazarlama uzmanları, savunucu elde etme olasılıklarını artırmak için gençlere, kadınlara ve netandaşlara (GKN) oynamalıdır. </st><st c="606">Bu üç ana segmentle ilgili pek çok konu ayrı ayrı araştırılıp incelenmiştir. </st><st c="683">Hacim bakımından bunların her biri çok kârlı segmentlerdir. </st><st c="743">Bu yüzden pazarlama yaklaşımları özel olarak onları besleyecek şekilde tasarlanmıştır. </st><st c="830">Ama büyük resme de bakmak gerekir. </st><st c="865">Bu segmentleri birbirine bağlayan ortak bir özellik vardır: Dijital çağın en etkili segmentleri GKN’dir.</st></p>
			<p><st c="969">Altkültürlerin çoğunun—yani ana akım kültürün dışında kalan normları ve inançları olan grupların (örneğin kostüm oyuncuları (cosplayers), evde eğitim alanlar ve hackerlar gibi grupların)—ağırlıklı olarak ya gençlerden ya kadınlardan ya da netandaşlardan oluşması şaşırtıcı değildir. </st><st c="1253">Bu gruplar, dünyanın birçok yerinde azınlık ya da toplumun dışında kalan gruplar olarak kabul ediliyordu. </st><st c="1359">Eskiden otorite ve güç, gerçekten de büyüklere, erkeklere ve internet dünyasının dışındaki insanlara aitti. </st><st c="1467">Bunun nedeni geleneksel olarak bu grupların daha yüksek gelirlere ve satın alma gücüne sahip olmasıydı. </st><st c="1571">Ama zamanla GKN’nin önem ve etkisi büyük ölçüde arttı. </st><st c="1626">Aslında GKN’nin temsil ettiği altkültürler ana akım kültürü etkilemeye başladı. </st><st c="1706">Bunu yapmalarını sağlayan, onların görece daha geniş topluluk, arkadaş ve aile ağlarıdır.</st></p>
			<p><st c="1795">Örneğin gençler, özellikle müzik, film, spor, yiyecek, moda ve teknoloji gibi popüler kültür alanlarında büyükleri için trendler belirliyorlar. </st><st c="1940">Büyüklerin ise genellikle hızla değişen popüler kültürü tam olarak araştıracak zamanları ve çeviklikleri olmuyor ve bu yüzden sadece gençlerin tavsiyelerine uymakla ve onlara bel bağlamakla yetiniyorlar. </st><st c="2144">Genellikle yeni ürünleri ilk deneyenler genç kuşak tüketiciler oluyor ve böylece çoğu zaman pazarlama uzmanlarının öncelikli hedef pazarı haline geliyorlar. </st><st c="2301">Gençler yeni ürünleri benimseyince bu ürünler genellikle ana akım pazara ulaşmayı da başarıyor.</st></p>
			<p><st c="2396">Pek çok ülkede, hane halkı içinde kadınlar ailenin CFO’su gibi hareket ediyor. </st><st c="2476">Birçok ürün ve hizmet kategorisinde hangi markanın satın alınacağını seçme konusunda kadınların sesi genellikle erkeklerin sesini bastırıyor. </st><st c="2618">Çünkü kadınların çoğu en iyi seçimin hangisi olduğunu kapsamlı bir şekilde araştırmak için gereken sabır ve ilgiye sahip. </st><st c="2740">Oysa erkeklerin çoğu bunu yararsız ve hatta acı verici bir süreç olarak görüyor. </st><st c="2821">Dolayısıyla pazarlama uzmanlarının ailelere sunduğu ürün ve hizmetlerin giriş kapısı olmada kadınlar önemli bir rol oynuyorlar.</st></p>
			<p><st c="2948">Netandaşlar da son derece etkili bir grup. </st><st c="2992">Dijital çağın yerlileri olarak bu insanlar bilgi paylaşmak için internette diğer insanlarla bağlantı kurmaya çok meraklılar. </st><st c="3117">Paylaştıkları bilgilerin hepsi bir değer taşımıyor olmasına karşın ve internetteki etkinliklerinin tümü üretken etkinlikler olmamasına rağmen bunların zeki müşteriler olduğu açıktır. </st><st c="3300">Gerçek sınırsız demokrasi modeli olarak gördükleri bu ortamı temsil eden bu segmentteki müşteriler markalar hakkındaki görüş ve duygularını serbestçe ifade ederler. </st><st c="3465">Bunu da çoğu zaman isimsiz olarak yaparlar. </st><st c="3509">Derecelendirmeler yaratırlar, yorumlar gönderirler ve hatta diğerlerinin dikkatini çekecek içerikler yaratırlar.</st></p>
			<p><st c="3621">GKN, sahip oldukları özellikler nedeniyle, etkilenmesi kolay segmentler değildir. </st><st c="3704">Ama onları etkilersek markalarımızın en sadık savunucuları olurlar. </st><st c="3772">GKN gibi kaliteli segmentlerin marka savunuculuğu diğerlerinin savunuculuklarından daha değerlidir. </st><st c="3872">GKN’nin ana akım pazarda güçlü bir etkisi olduğu için markalar onları harekete geçirerek büyük yararlar elde edecektir.</st></p>
			<h2 id="_idParaDest-17"><span><st c="3991">Gençler: Akıl Payını Elde Etmek</st></span></h2>
			<p><st c="4023">Pazarlama uzmanları için gençleri hedef almak akıllıca bir seçimdir. </st><st c="4093">Birleşmiş Milletler Nüfus Fonu (UNPFA) tarafından hazırlanan bir rapora göre, 2014’te 10 ile 24 yaşlar arasında 1,8 milyar genç vardı. </st><st c="4228">Bu rakam insanlık tarihinin en yüksek rakamıdır ve bu gençlerin sayısı artmaya devam edecek. </st><st c="4321">İlginç bir şekilde, bunların yaklaşık yüzde 90’ı az gelişmiş ülkelerde yaşıyor. </st><st c="4401">Yaşamlarında eğitim ve kariyerlerinde bütün potansiyellerini gerçekleştirebilmek için her tür zorlukla karşılaşıyorlar ve bir yandan da eşdüzeyleri arasındaki sosyal dinamikleri yönetmeye çalışıyorlar. </st><st c="4603">Pazarlama uzmanları bu zorlukları saptıyor ve çözüm buluyorlar. </st><st c="4667">Hedef, gençlerin yaşamları için elverişli hale gelmek ve böylece onların kabarıklaşmaya başlayan cüzdanlarına erişmek.</st></p>
			<p><st c="4785">Sundukları ürün ve hizmetler öncelikle gençleri hedef almayan pazarlama uzmanları bile bu kârlı pazarın peşine düşüyor. </st><st c="4906">Hedefleri, erkenden onların akıllarına girmek. </st><st c="4953">Hatta şu an için bunu yapmak kârlı olmasa bile. </st><st c="5001">Çünkü bugünün gençleri, yakın gelecekte, onların temel ve muhtemelen en kârlı müşterileri haline gelecek.</st></p>
			<p><st c="5106">Dahası, gençleri hedeflemek pazarlama uzmanlarının yaptığı en heyecan verici iş. </st><st c="5188">Onlara pazarlama yapmak, her zaman, kaliteli reklamlar yapmayı, son moda dijital içerikler yaratmayı, ünlülerden tanıtım desteği almayı ya da inovasyona dayalı marka yenilikleri yapmayı gerektirir. </st><st c="5386">Yaşça daha büyük segmentlerin aksine, gençler o kadar dinamiktir ki onlarla ilgilenmek neredeyse hiçbir zaman verimsiz olmaz. </st><st c="5512">Ve demografik boyut çok büyük olduğu için şirketler çoğu zaman bu ilginç pazarlama segmenti üzerine yoğun bir yatırım yapmaktan çekinmezler.</st></p>
			<p><st c="5652">Gençlerin pazarın geri kalanını etkilemedeki rolü de büyüktür. </st><st c="5716">Öncelikle gençler </st><span><st c="5734">erken benimseyenler</st></span><st c="5753"> grubundandır. </st><st c="5768">Çoğu zaman asi ve yerleşik düzen karşıtı olmakla suçlanırlar; yani yetişkinlerin nefret ettiği şeyleri severler. </st><st c="5881">Bazı gençler bu suçlamalar paralelinde hareket etmelerine karşın gençlerin çoğu böyle değildir. </st><st c="5977">Gerçek şu ki, gençler denemekten korkmazlar. </st><st c="6022">Yaşça daha büyük segmentlerin fazla riskli gördükleri yeni ürün ve hizmetleri denerler.</st></p>
			<p><st c="6109">Yeni geliştirilmiş ve pazara yeni sunulan ürünleri olan pazarlama uzmanlarının gençlere ihtiyacı vardır. </st><st c="6215">“Önce gençler” şeklindeki bir strateji, çoğu zaman başarı şansı en yüksek stratejidir. </st><st c="6302">2001’de, iPod pazara ilk sunulduğunda, ürünün reklamının gençlere odaklı tonu hızlı bir erken benimseme ve en sonunda da ana akım pazar başarısı elde etmesine yardımcı oldu. </st><st c="6476">Aynı şekilde Netflix, sadece veri akışına dayalı hizmetini 2010’da ilk sunduğunda erken benimseyen kesim, teknoloji meraklısı gençlerdi.</st></p>
			<p><st c="6612">İkinci olarak, gençler </st><span><st c="6636">trend belirleyici </st></span><st c="6654">bir kesimdir. </st><st c="6668">Gençler anlık olan her şeyi talep eden “Şimdi Kuşağı” müşterileridir. </st><st c="6738">Söz konusu trend olunca, çok çevik davranırlar. </st><st c="6786">Trendleri o kadar hızlı takip ederler ki, pazarlama uzmanları çoğu zaman onlara ayak uydurmayı başaramaz. </st><st c="6892">Ama iyi yanı şudur: Bu hız, pazarlama uzmanlarının yakın gelecekte pazarı etkileyecek trendleri hemen fark etmelerine olanak verir.</st></p>
			<p><st c="7023">Gençlerin kabile benzeri doğası onların aynı zamanda çok parçalı oldukları anlamına gelir. </st><st c="7115">Dolayısıyla izledikleri trendler de aynı derecede parçalıdır. </st><st c="7177">Belirli spor, müzik ve moda eğilimleri bazı gençlik kabileleri arasında tutkulu takipçilere sahip olabilir ama diğerleri için aynı anlamı taşımayabilir. </st><st c="7330">Dijital bir yaşam tarzına doğru gidiş ise belki de gençlerin büyük çoğunluğunun izlediği tek ortak trenddir.</st></p>
			<p><st c="7438">Gençlerin desteklediği trendlerin pek çoğu, bu parçalanmışlık nedeniyle kısa ömürlü modalar olmaktan öteye geçmez ama gelişme gösteren bazı trendler ana akım pazara kadar ulaşmayı başarır. </st><st c="7628">İlk başta milyonlarca genç tarafından takip edilen başarılı bir YouTube sanatçısı olarak ün kazanan Justin Bieber’ın yükselişi buna bir örnektir. </st><st c="7774">Facebook ve Twitter gibi sosyal medya evreninin tüm öğeleri de gençler arasında bir trend olarak başladı. </st><st c="7880">Aynı şekilde, Spotify, Apple Music ve Joox gibi, veri akışına dayalı müzik hizmetleri de ana akım pazara genç müşteriler tarafından getirildi.</st></p>
			<p><st c="8022">Son olarak, gençler </st><span><st c="8043">oyun değiştirici</st></span><st c="8059"> bir segmenttir. </st><st c="8076">Genellikle sorumsuz ve bencil davranışlarla özdeşleştirilirler. </st><st c="8140">Ama son trendler onların çok daha erken olgunlaştıklarını gösteriyor. </st><st c="8210">Çünkü gençler dünyada gerçekleşmekte olan küreselleşme ve teknolojik gelişmeler gibi değişimlere çabucak tepki veriyorlar. </st><st c="8333">Artık çevrelerinde olan bitenlere ilgi  gösteriyorlar. </st><st c="8387">Aslında dünyadaki değişimin temel itici güçlerinden biri de gençler.</st></p>
			<p><st c="8455">Bunu, gençlerin güçlendirilmesi hareketlerinin büyümesinden anlayabiliriz. </st><st c="8531">Örneğin, gençlerin toplulukları dönüştürmek için dört saat gönüllü çalışmalarını ve özel bir konsere bir bilet kazanmalarını sağlayan bir platform olan RockCorps var. </st><st c="8698">WE.org da diğer bir örnek. </st><st c="8725">Bu platform da gençleri, “WE Day” adlı bir dizi esin verici canlı konserler gibi dünyayı değiştiren etkinliklere katılmaya davet ediyor. </st><st c="8862">Ayrıca sosyal etkileri olan “ME to WE” ürünlerini satın almaya teşvik ediyor. </st><st c="8940">Indonesia Mengajar adlı platform ise eğitim yoluyla benzer bir güçlendirme platformu sunuyor. </st><st c="9034">Endonezya’daki en başarılı mezunlar arasından titiz bir seçim yaparak onları potansiyel olarak yüksek ücretli işlerden feragat ederek bir yıl ücra köylerde öğretmenlik yapmaya çağırıyor. </st><st c="9221">Bu tür hareketler gönüllülüğün klas bir davranış olarak görünmesini sağlıyor. </st><st c="9299">Daha da önemlisi, bu programlar yaşça daha büyük kuşaklar arasında da aktivizm ve sosyal etkinin önemi hakkındaki farkındalığın artmasına neden oluyor.</st></p>
			<p><st c="9450">Bu roller (erken benimseyicilik, trend belirleyicilik ve oyun değiştiricilik) bizi gençlerin </st><span><st c="9544">akıl payı</st></span><st c="9553"> için anahtar konumunda olduğu sonucuna götürüyor. </st><st c="9604">Eğer markalar ana akım müşterilerin akıllarını etkilemek istiyorsa önemli bir ilk adım, gençleri ikna etmektir.</st></p>
			<h2 id="_idParaDest-18"><span><st c="9715">Kadınlar: Pazar Payını Büyütmek</st></span></h2>
			<p><st c="9747">Pazarlama uzmanlarının peşine düşmesi mantıklı olan diğer bir pazar da kadınlardır. </st><st c="9832">Bu segmentin hacmi çok büyük olduğu gibi segment profili de kendine özgüdür. </st><st c="9909">John Gray, fizyolojik farklılıkları vurgulamak için “erkekler Marslı, kadınlar Venüslüdür” şeklinde bir benzetme yapmıştır.</st></p>
			<p><st c="10032">Erkeklerle kadınların doğalarından gelen farklılıklar hem psikolojiye hem de pazarlamaya konu olmuştur. </st><st c="10137">Birçok uzman kadınlara pazarlama hakkında görüşler ortaya atmıştır. </st><st c="10205">Sadece kadınlara özel pek çok ürün, hizmet ve pazarlama kampanyası geliştirilmiştir.</st></p>
			<p><st c="10289">Kadınların diğerleri üzerindeki etkisi, yaptıklarıyla tanımlanır. </st><st c="10356">Rena Bartos, </st><span><st c="10369">Marketing to Women Around the World</st></span><st c="10404"> adlı kitabında kadınları kapsayan pazarın bölümlerini şöyle sıralar: evde duran ev kadınları, çalışmayı planlayan ev kadınları, işi olan çalışan kadınlar, yani kariyer kadınları. </st><st c="10584">Daha basit bir şekilde ifade edecek olursak, kadınların dünyası aile ve iş çevresinde döner. </st><st c="10677">Çoğu zaman kadınların karşılaştıkları ikilem, ya aile ile kariyer arasında bir denge kurmak ya da bu alternatiflerden birini seçmektir. </st><st c="10813">Ama çoklu göreve daha uygun olan kadınlar, evde ya da işte veya her ikisinde karmaşık, çok yönlü görevler söz konusu olunca doğaları gereği daha iyi yöneticilerdir.</st></p>
			<p><st c="10977">Genellikle kadınların oynadığı üç rol vardır: Her şeyden önce, kadınlar </st><span><st c="11050">bilgi toplayıcıları</st></span><st c="11069">dır. </st><st c="11075">Martha Barletta’ya göre, kadınların karar verme süreçleri erkeklerinkinden farklıdır. </st><st c="11161">Erkeğin satın alma kararı vermesine giden yol kısa ve düz olmasına karşın kadınınki bir spirale benzer ve bir sonraki aşamaya geçmenin doğru seçim olup olmadığını değerlendirmek için yeni bilgiler toplamak üzere sık sık önceki aşamalara geri döner. </st><st c="11410">Kadınlar genellikle saatlerce mağazalarda kalarak internet üzerinden de araştırmalar yapar. </st><st c="11502">Oysa erkekler genellikle araştırmalarını sınırlı tutar ve olabildiğince kısa bir süre içinde istedikleri şeyin peşine düşer.</st></p>
			<p><st c="11626">Kadınlar sadece daha fazla araştırma yapmakla kalmaz aynı zamanda markalar hakkında daha çok sohbet ederler. </st><st c="11736">Arkadaşlarının ve ailelerinin görüşlerini alırlar ve başkalarından yardım almaya açıktırlar. </st><st c="11829">Erkekler sadece bir an önce bu iş bitsin diye bakarken kadınlar mükemmel ürünü, mükemmel hizmeti ya da mükemmel çözümü bulmak isterler.</st></p>
			<p><st c="11964">Kadınların bilgi toplayıcı doğası, pazarlama uzmanlarının yararınadır. </st><st c="12036">Tüm pazarlama iletişiminin ve müşteri eğitimi çabalarının boş işler olmadığını gösterir. </st><st c="12125">Kadınlar gerçekten de bu bilgilerin tamamına dikkat ederler. </st><st c="12186">Hatta daha sonra bu bilgileri başkalarına da özetlerler.</st></p>
			<p><st c="12242">Bu bağlamda, kadınlar </st><span><st c="12265">bütünsel müşteriler</st></span><st c="12284">dir. </st><st c="12290">Kadınların satın alma kararlarına giden spiral yolda daha fazla temas noktasında deneyimler yaşamaları, dikkate alacakları daha fazla etkenle karşılaşmaları anlamına gelir. </st><st c="12463">Ürün ya da hizmetlerin gerçek değerine karar vermek için neredeyse her şeyi (işlevsel yararlar, duygusal yararlar, fiyatlar vs.) dikkate alacaklardır. </st><st c="12614">Belirli ev ürünleri kategorilerinde, ürünlerin sadece kendileri için değil tüm aile için değerinin ne olduğuna karar verirler.</st></p>
			<p><st c="12740">Kadınlar, daha fazla değeri olabileceğine inandıkları daha az popüler markalar da dahil olmak üzere daha çok sayıda markayı dikkate alır ve incelerler. </st><st c="12893">Bu nedenle en sonunda satın alma kararı verdiklerinde yaptıkları seçimden daha emindirler. </st><st c="12984">Bu yüzden daha sadık müşteriler haline gelirler ve seçimlerini çevrelerine de tavsiye etmeye daha eğilimli olurlar.</st></p>
			<p><st c="13099">Kadınlar, sözü edilen nitelikler nedeniyle fiili </st><span><st c="13149">ev halkı yöneticileri</st></span><st c="13170">dir. </st><st c="13176">Aile kurumunda CFO, satın alma müdürü ve varlık yöneticisi unvanlarını hak ederler. </st><st c="13260">Kadınlar çok pahalı ürünler dahil ev ürünlerinin çoğu için onaylayıcı konumda olmalarının yanı sıra yatırım ve finansal hizmetler gibi diğer ürünler konusunda da etkili bir konumdadır.</st></p>
			<p><st c="13444">Pew Araştırma Merkezinin 2008’de hazırladığı bir rapora göre, ABD’deki ailelerin yüzde 41’inde kadınların borusu öterken sadece yüzde 26’sında erkeklerin sözü geçiyor (geri kalanlarda ise kararlar eşit bir şekilde bölüşülüyor). </st><st c="13673">Endonezya’daki durum daha da çarpıcı. </st><st c="13711">2015’te MarkPlus Insight tarafından yapılan bir araştırmaya göre, Endonezyalı kadınların sadece yüzde 51’i çalışıyor olmasına karşın yüzde 74’ü ailenin parasal işlerinin tümünü yönetiyor; eşlerinin gelirlerinin kontrolü bile kadınların elinde.</st></p>
			<p><st c="13954">Görünüşe bakılırsa, kadınların evde oynadıkları rol işyerlerine de yayılıyor. </st><st c="14033">ABD İş Gücü İstatistikleri Bürosunun 2013’te hazırladığı bir rapora göre, ABD’de işverenler adına satın alma kararlarından sorumlu çalışanların yüzde 41’ini kadınlar oluşturuyor.</st></p>
			<p><st c="14211">Kadınların evdeki ve işteki etkileri artıyor. </st><st c="14258">Bilgi toplayıcıları, bütünsel müşteriler ve ev halkı yöneticileri olarak kadınlar, dijital ekonomide </st><span><st c="14359">pazar payı</st></span><st c="14369"> kazanmak için anahtar konumundalar. </st><st c="14406">Markalar, daha da büyük pazarlara erişmek için kadınların kapsamlı karar verme sürecinden geçebilmek zorunda.</st></p>
			<h2 id="_idParaDest-19"><span><st c="14515">Netandaşlar: Gönül Payını Artırmak</st></span></h2>
			<p><st c="14550">1990’ların başlarında aktif internet kullanıcılarını tanımlayan internet vatandaşları anlamındaki netandaş sözcüğünü ilk kullanan kişi olan Michael Hauben, netandaş terimini şöyle tanımlıyor: Tüm dünyanın yararına interneti geliştirmeyi önemseyen ve etkin bir şekilde bunun için çalışan, coğrafi sınırları olmayan insanlar.</st></p>
			<p><st c="14874">Netandaşlar demokrasinin gerçek vatandaşları kabul edilir çünkü internetin geliştirilmesiyle ilgilenmek isterler. </st><st c="14989">Dünyayı dikey değil yatay olarak görürler. </st><st c="15032">İnternetteki içerikler insanlar tarafından ve insanlar için yaratılır. </st><st c="15103">Ama netandaşlar tam demokrasiye inanır ve hükümetlere o kadar çok inanmaz. </st><st c="15178">Coğrafi sınırlar olmaksızın açıklığı ve başkalarıyla paylaşmayı benimserler.</st></p>
			<p><st c="15254">Birleşmiş Milletler tarafından yapılan hesaplamalara göre, dünyada 3,4 milyar internet kullanıcısı vardır; dünya nüfusunun yüzde 45’i. </st><st c="15390">Ancak bunların tümü, netandaş, yani internet vatandaşı olarak kabul edilemez. </st><st c="15468">Forrester araştırma şirketinin Sosyal Teknografi bölümlendirmesi, neden bütün internet kullanıcılarına netandaş denilemeyeceğini açıklamamıza yardımcı olabilir. </st><st c="15629">Bu bölümlendirmeye göre, bir internet kullanıcıları hiyerarşisi vardır. </st><st c="15701">Bu hiyerarşide, etkin olmayanlar, izleyiciler (online içerikleri izleyen ve okuyan insanlar), katılanlar (sosyal medyaya katılan ve ziyaret eden insanlar), toplayıcılar (internet sayfalarına etiketler ekleyen ve RSS beslemelerini kullanan insanlar), eleştirmenler (internette derecelendirme etkinliklerinde puanlar veren ve yorumlar yazan insanlar) ve yaratıcılar (online içerikler yaratan ve yayınlayan insanlar) vardır. </st><st c="16123">Netandaşların (internetin sadece tüketicisi olmayan ve internete etkin bir şekilde katkı sağlayan insanların) ayırt edici özelliklerini en iyi yansıtanlar, toplayıcılar, eleştirmenler ve yaratıcılardır.</st></p>
			<p><st c="16325">Bu insanların başkalarını etkilemedeki rolleri, daima bağlı olma ve katkı yapma arzularıyla yakından ilgilidir. </st><st c="16438">Netandaşlar </st><span><st c="16450">sosyal bağlayıcılar</st></span><st c="16469">dır. </st><st c="16475">Netandaşların bağlanmayı sevdiklerini biliyoruz. </st><st c="16524">Birbirleriyle konuşuyorlar ve sohbet uzadıkça bilgi akışı oluyor. </st><st c="16590">Anonimlik sayesinde risk daha az oluyor ve bu nedenle başkalarıyla etkileşime girme ve online sohbetlere katılma konusunda kendilerini daha fazla güvende hissediyorlar. </st><st c="16759">İnternette, onların kullanıcı adları ve avatarları, kimlikleri olarak işlev görüyor.</st></p>
			<p><st c="16843">İnternette sosyal olarak bağlantı kurmanın pek çok yolu var. </st><st c="16905">En yaygın olanları sosyal ağ hizmetleri ve anlık mesajlaşma uygulamalarıdır. </st><st c="16982">Örneğin Facebook, WhatsApp, QQ, Tumblr, Instagram ve LinkedIn. </st><st c="17045">Bu platformlarda bir ilişki genellikle birbirlerini tanıyan ve birbirlerine güvenen iki birey arasında bire bir ilişki olarak başlar. </st><st c="17179">Bu ilk bağlantı, bu iki bireyin kendi ayrı ilişki ağları arasında da bir bağ oluşmasına yol açar ve bu bire bir bağlantı bir “çoktan çoka” bağlantı yaratır. </st><st c="17336">Dışarıdan bakıldığında online topluluklar yabancılardan oluşan ağlar gibi görünür ama içeriden bakıldığında onlar birbirine güvenen arkadaşlardır. </st><st c="17483">Bir internet topluluğu, bire bir ilişki üzerine kurulu bir “çoktan çoka” ilişki ağı olduğu için genellikle katlanarak büyür ve en güçlü topluluk türlerinden biri haline gelir.</st></p>
			<p><st c="17658">Netandaşlar aynı zamanda </st><span><st c="17684">pahalı misyonerler</st></span><st c="17702">dir. </st><st c="17708">Gerçek kimliklerini açıklamayan internet kullanıcıları görüşlerini açıklarken çok agresif olabilirler. </st><st c="17811">Bunun olumsuz yanı, internette siber zorbaların, trollerin ve nefret yanlılarının  ortaya çıkmasıdır. </st><st c="17912">Olumlu yanı ise marka misyonerlerinin ortaya çıkmasıdır. </st><st c="17969">Netandaşların marka misyonerleri haline gelme olasılıkları, genel internet kullanıcılarının aksine daha yüksektir.</st></p>
			<p><st c="18083">İnternet dünyasında f-faktörlerini biliyoruz: takipçiler, hayranlar ve arkadaşlar. </st><st c="18167">Netandaşlar bir marka hakkında tutkuluysa ve markaya duygusal olarak bağlandıysa f-faktörleri haline gelirler. </st><st c="18278">Markadan nefret edenlere karşılık, markanın misyonerleri ya da markayı sevenler grubunun bir parçası olurlar. </st><st c="18388">Bazen eylemsiz olsalar da en sevdikleri markayı  siber zorbalara, trollere ve nefret edenlere karşı savunmaları gerektiğinde etkin hale gelirler.</st></p>
			<p><st c="18532">Dahası, marka misyonerleri aynı zamanda markalar hakkındaki haberleri ilişki ağlarına yayan marka öykücüleridir. </st><st c="18646">Bir müşterinin bakış açısıyla gerçek hikâyeler anlatırlar; reklam asla bunun yerini tutamaz. </st><st c="18739">Diğer internet kullanıcılarından daha üstün bir konumda bulunan ve çoğu zaman çok sayıda takipçileri, hayranları ve arkadaşları olan netandaşlar çok büyük etki yaratırlar.</st></p>
			<p><st c="18910">Netandaşlar ayrıca </st><span><st c="18930">içerik ortakları</st></span><st c="18946">dır. </st><st c="18952">Onlara internet vatandaşları denilmesi boşuna değildir. </st><st c="19008">Ülkelerine katkıda bulunan sorumlu vatandaşlar gibi, netandaşlar da internetin gelişmesine katkıda bulunurlar. </st><st c="19119">Netandaşların çalışmaları diğer internet kullanıcılarının işlerini kolaylaştırır. </st><st c="19201">Etiketlerin kullanılmasıyla internetteki bilgiler daha düzenli hale gelir ve diğerlerinin kaliteli içeriğe ulaşması kolaylaşır. </st><st c="19329">Netandaşlar internet sitelerine “oy vererek” kaliteli siteleri başkalarına tavsiye eder. </st><st c="19418">İnternetteki ürün derecelendirmeleri ve yorumlar sayesinde diğer kullanıcılar olası en iyi seçimi kolayca bulabilirler.</st></p>
			<p><st c="19537">Bununla birlikte en önemli katkı, yeni içerikler yaratmaktır. </st><st c="19600">Bu içerikler farklı formatlarda olabilir: makaleler, tanıtım yazıları, e-kitaplar, infografikler, grafik sanatlar, oyunlar, videolar ve hatta filmler. </st><st c="19751">Bağımsız yazarlar internet sayfalarında, bloglarda makaleler yazarlar, e-kitaplar yayınlarlar. </st><st c="19846">Bağımsız müzisyenler ve film yapımcıları YouTube yayıncısı olarak bu video paylaşım sitesinde içerikler yayınlayarak gözde reklamlar yaratırlar.</st></p>
			<p><st c="19990">Her saniye yeni içeriklerin yaratıldığı internet gittikçe daha zengin ve daha yararlı hale geliyor. </st><st c="20091">Bu durum kullanıcılara yarar getirecek ve kullanıcı olmayanları da internete çekecektir. </st><st c="20180">Tüm bunlar internetin değerini artırdığı gibi netandaşların sayısını da artırmaktadır. </st><st c="20267">Duygusal ve karşılıklı fayda sağlayan bağlantılar temelinde katlanarak büyüyen netandaş toplulukları markaların gönül paylarını artırmak için anahtar konumdadır. </st><st c="20429">Netandaşların onayından geçmeyi başaran bir marka mesajı, sosyal bağlantılar boyunca akıp gidecektir.</st></p>
			<h2 id="_idParaDest-20"><span><st c="20530">Özet: Gençler, Kadınlar ve Netandaşlar</st></span></h2>
			<p><st c="20569">Gençler, kadınlar ve netandaşlar, genellikle ayrı birer müşteri segmenti olarak şirketler tarafından uzun zamandır etraflıca araştırılmaktadır. </st><st c="20714">Özellikle dijital çağın en etkili segmentleri olarak, bu grupların kolektif gücü yine de tam olarak araştırılmış değildir. </st><st c="20837">Gençler yeni ürün ve hizmetleri erken benimseyen bir gruptur. </st><st c="20899">Ayrıca trend belirleyici etkileri vardır ama izledikleri trendler açısından parçalı bir gruptur. </st><st c="20996">Ve son olarak, oyun değiştirici işlevleri vardır. </st><st c="21046">Bilgi toplayıcı ve bütünsel müşteriler olan kadınlar aynı zamanda ev halkının fiili yöneticileri, CFO’ları, satın alma müdürleri ve varlık yöneticileridir. </st><st c="21202">Netandaşlar ise yoğun bir şekilde birbirleriyle bağlantı kurdukları, sohbet ettikleri ve iletişim kurdukları için sosyal bağlayıcılardır. </st><st c="21340">Ayrıca etkili marka misyonerleri oldukları kadar online dünyaya içerik katkısı da sağlarlar. </st><st c="21433">Gençler, kadınlar ve netandaşlar hep birlikte dijital ekonomide pazarlamanın anahtarını ellerinde tutmaktadır.</st></p>
			<p><span><img src="image/cizgi3.png" alt="" /></span></p>
			<p><span><st c="21543">Üzerinde Düşünülecek Sorular</st></span></p>
			<p><st c="21572">• Şirketiniz, gençlerin erken benimseyici ve trend belirleyiciler olarak oynadığı rollerden yararlanarak daha büyük bir fikir payı nasıl elde edebilir?</st></p>
			<p><st c="21724">• Şirketiniz, kadınların evdeki etkisinden yararlanarak pazar payını nasıl büyütebilir?</st></p>
			<p><st c="21812">• Şirketiniz, daha büyük bir gönül payı elde etmek için netandaşları nasıl saptayabilir ve onlardan nasıl yararlanabilir?</st></p>
			<p><span><img src="image/cizgi3.png" alt="" /></span></p>
		</div>
	<div id="charCountTotal" value="21934"></div></body>
</html>
