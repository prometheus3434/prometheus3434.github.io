<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Pazarlama40-21</title>
    <meta http-equiv="Content-Type" content="text/html; charset=utf-8" />
  

</head>
  <body id="Pazarlama40-21" lang="tr-TR" xml:lang="tr-TR">
		<div>
			<p><st c="0">Müşteri yolunun giriş kapısı olarak marka farkındalığının önemini hepimiz kabul ediyoruz. </st><st c="91">Çoğu zaman çeşitli sektörlerdeki pazarlama uzmanlarının ilk akla gelecek olan markalardan biri olacak şekilde bir marka farkındalığı yaratma savaşı verdiklerini ama müşterileri, satın alma ve en sonunda savunuculuk aşamalarına getirme konusunda sadece bocaladıklarını görüyoruz. </st><st c="370">O ilk popülerlik avantajını elde etmek için büyük miktarlarda para harcıyorlar ve en sonunda gerekli müdahaleyi gerçek anlamıyla yapamadan müşterilerin satın alma yolundaki “doğal ilerleyişlerine” bel bağlıyorlar.</st></p>
			<p><st c="583">Marka farkındalığı gerçekten de önemli. </st><st c="624">Marka yöneticileri de bunun farkında. </st><st c="662">Pazarın kendi markalarını gerçekten ne kadar tanıdığını ve anımsadığını izlemek için düzenli olarak araştırmalar yapıyorlar. </st><st c="787">Genellikle kendiliğinden (ve özellikle ilk akla gelen markalardan biri olarak) hatırlanmayı amaçlıyorlar. </st><st c="893">Hatta bazıları, ilk akla gelen markalardan biri olarak hatırlanma payını, iyi bir pazar payı tahmin aracı olarak bile görüyor. </st><st c="1020">Bazı sektörler için bu doğru; özellikle müşteri bağlılığı düşük ve satın alma döngüsü kısa olan sektörler için (örneğin, sadece farkındalığın bile satın almaya yol açtığı paketlenmiş tüketici ürünleri). </st><st c="1223">Ama daha yüksek düzeyde bir müşteri bağlılığı ve uzun bir satın alma döngüsü olan sektörlerde, farkındalık sadece işin başıdır.</st></p>
			<p><st c="1350">Koridorun karşısındaki başka bir odada ise müşteri hizmetleri yöneticileri, müşteri memnuniyetini ve müşteri bağlılığını izliyorlar. </st><st c="1484">Memnun müşteri sayısının çok olması yüksek bağlılık endeksi olarak kendini gösterir. </st><st c="1569">Bugün, bağlılığın kendisi de müşterinin belirli bir markayı tavsiye etme istekliliği olarak yeniden tanımlanmaktadır. </st><st c="1687">Dolayısıyla bu cephedeki nihai hedef, markalarını savunmaya istekli müşterilerin sayısını yükseltmektir; yani, diğer markaların marka savunuculuğundan daha yüksek düzeyde bir marka savunuculuğu noktasına ulaşmaktır.</st></p>
			<p><st c="1902">Bununla birlikte, farkındalık ve savunuculuk gibi ölçüm birimlerinin kendi doğalarında da bir zayıflık vardır; bu ölçüm birimleri, hedefe ulaşma sürecinden çok, sonuca odaklanıyorlar. </st><st c="2087">Bu ölçüm birimleri, bir markanın ilerlemesini izlemek ve markanın ve hizmet personelinin performansını ölçmek için yararlıdır. </st><st c="2214">Ama marka ve müşteri hizmetleri yöneticileri çoğu zaman belirli bir çeyrek dönemde neden puanlarının yükseldiğini ya da düştüğünü anlamakta zorluk çekiyorlar. </st><st c="2373">Bu yüzden de elde edilen sonuçlardaki değişimler takip edilerek herhangi bir pazarlama müdahalesi yapılmıyor.</st></p>
			<p><st c="2482">Üstelik marka yöneticileri ve müşteri hizmetleri müdürleri, kendi araştırmalarını yaparken ve analiz ederken birbirleriyle konuşma gereği bile hissetmiyor. </st><st c="2639">Bu devasa kurumsal silolar nedeniyle şirketler çoğu zaman farkındalık ve savunmacılık arasında herhangi bir karşılıklı ilişki göremiyor. </st><st c="2776">Pazarda markalarının farkında olan insanları, müşterilere ve hatta sadık savunuculara dönüştürmede ne kadar etkili olduklarına yönelik basit ama önemli bir bilgiyi gözden kaçırıyorlar.</st></p>
			<h2 id="_idParaDest-35"><span><st c="2960">PAR ve BAR</st></span></h2>
			<p><st c="2971">Mevcut ölçümlerle ilgili sorunları çözmek için yeni ölçüm birimleri kullanılmalıdır. </st><st c="3057">Beş A’ya paralel olarak ölçülmeye değer iki ölçüm birimi var: </st><span><st c="3119">satın alma eylemi oranı </st></span><st c="3143">(PAR)</st><span> </span><st c="3148">ve</st><span><st c="3151"> marka savunuculuğu oranı </st></span><st c="3177">(BAR). </st><st c="3184">PAR şirketlerin marka farkındalığını ne ölçüde markayı satın alma eylemine “dönüştürdüğünü” ölçer. </st><st c="3283">BAR ise şirketlerin marka farkındalığını ne ölçüde marka savunuculuğuna “dönüştürdüğünü” ölçer. </st><st c="3379">Bunlarla, temel olarak, </st><span><st c="3403">farkındalık</st></span><st c="3414"> (A1) aşamasından </st><span><st c="3432">eylem</st></span><st c="3437"> (A4) aşamasına ve en sonunda da </st><span><st c="3470">savunuculuk</st></span><st c="3481"> (A5) aşamasına geçen müşterilerin sayısını izliyoruz.</st></p>
			<p><st c="3535">Diyelim ki pazardaki 100 kişi arasından 90’ı X markasını kendiliğinden hatırlıyor; en sonunda bu 90 kişiden sadece 18’i markayı satın alıyor ve sadece 9’u kendiliğinden markayı tavsiye ediyor. </st><st c="3729">Dolayısıyla X markası için PAR 18/90 ya da 0,2 olarak, BAR ise 9/90 ya da 0,1 olarak hesaplanır. </st><st c="3826">Yüzeysel olarak, 0,9’luk bir marka farkındalığı ile X markası ümit veren bir marka gibi görünüyor ama aslında zayıf bir performans sergiliyor. </st><st c="3969">Yüksek düzeydeki marka farkındalığının yüzde 80’ini satışa dönüştürmede başarısız oluyor.  </st><st c="4059">(</st><span><st c="4060">Bak.</st></span><st c="4064"> Şekil 6.1)</st></p>
			<p><img src="image/111.png" alt="" /><st c="4075"></st></p>
			<p><span><st c="5089">Şekil 6.1</st></span><st c="5098"> Yeni Verimlilik Ölçüm Birimleri (PAR ve BAR)</st></p>
			<p><st c="5143">Bu iki basit ölçüm birimi, finans yöneticilerinin finansal sağlığı ölçmek için kullandıkları oranlamalardan yola çıkılarak belirlenmiştir; örneğin bir şirketin hissedarların yatırdığı özkaynak ile ne kadar kâr ürettiğini ölçen özkaynak getiri oranı (ROE) gibi. </st><st c="5405">ROE, hissedarların paralarının “verimlilik” oranını izlemelerine yardımcı olur. </st><st c="5485">Aynı şekilde PAR ve BAR da pazarlama uzmanlarının, özellikle marka farkındalığı üretmek için yaptıkları harcamaların verimliliğini ölçmelerine olanak verir.</st></p>
			<p><st c="5641">Görüldüğü gibi, PAR ve BAR gerçekten de pazarlama yatırım getirisi (ROMI) için daha iyi ölçümler sağlıyor. </st><st c="5749">Çoğu sektörde, en büyük pazarlama harcaması reklam aracılığıyla farkındalığın artırılmasına gidiyor. </st><st c="5850">Bu nedenle marka farkındalığını ROMI denkleminde “pazarlama yatırımı” yerine geçen bir öğe olarak kabul edebiliriz. </st><st c="5966">“Getiri” ise iki yönlüdür. </st><st c="5993">Birincisi, bir şirketin bakış açısıyla, doğrudan doğruya satış anlamına gelen </st><span><st c="6071">satın alma eylemi</st></span><st c="6088">’dir. </st><st c="6095">İkincisi ise dolaylı olarak satış artışı anlamına gelen </st><span><st c="6151">savunuculuk</st></span><st c="6162">’tur.</st></p>
			<h2 id="_idParaDest-36"><span><st c="6168">PAR ve BAR’ın Ayrıştırılması</st></span></h2>
			<p><st c="6197">Bu ölçütlerin değeri bu kadarla sınırlı değildir. </st><st c="6248">Şirketler farkındalıktan savunuculuğa “dönüştürme oranını” ölçmeyi başardıklarında en önemli sorunun yanıtını bulabilirler: Şirketler gerekli müdahaleleri nasıl yapar ve sadık savunucuların sayısını nasıl artırırlar?</st></p>
			<p><st c="6464">Yine finans yöneticilerinin içgörülerinden yararlanarak PAR ve BAR’ı öğelerine ayırmamız gerekiyor. </st><st c="6565">DuPont analizinde ROE üç ana öğenin ürünü olarak görülür: </st><span><st c="6623">kârlılık</st></span><st c="6631"> (net kâr marjıyla ölçülür), </st><span><st c="6660">varlık</st></span> <span><st c="6666">kullanım</st></span> <span><st c="6675">etkinliği</st></span><st c="6685"> (varlık devir hızıyla ölçülür) ve </st><span><st c="6720">finansal</st></span> <span><st c="6728">kaldıraç</st></span><st c="6737"> (özkaynak çarpanı ile ölçülür). </st><st c="6770">Markaları karşılaştırırken, daha yüksek bir ROE elde edilmesinin nedeni, daha yüksek kârlılık, daha etkili bir varlık kullanımı ve daha yüksek bir kaldıraç olabilir. </st><st c="6936">Daha iyi bir ROE bu nedenlerden ilk ikisinden kaynaklanıyorsa açıkçası bu harika bir sonuçtur. </st><st c="7031">Ama daha iyi bir ROE daha yüksek bir kaldıraçtan kaynaklanıyorsa şirketin aşırı kaldıraçlı mı yoksa yetersiz kaldıraçlı mı olduğunu belirlemek için daha dikkatli bir inceleme yapılması gerekir.</st></p>
			<p><st c="7224">Aynı şekilde PAR ve BAR’ın ayrıştırılması da yararlı içgörüler ortaya çıkarabilir. </st><st c="7308">Görüldüğü gibi, PAR, </st><span><st c="7329">pazar payı</st></span><st c="7339"> bölü </st><span><st c="7345">marka farkındalığı</st></span><st c="7363"> şeklinde hesaplanabilir. </st><st c="7389">Buna göre, pazarlama uzmanları markalarının farkındalığını artırırlarsa o markaların potansiyel pazar payı artışlarını kabaca tahmin edebilirler. </st><st c="7535">(</st><span><st c="7536">Bak.</st></span><st c="7540"> Şekil 6.2)</st></p>
			<p><img src="image/12.png" alt="" /><st c="7551"></st></p>
			<p><span><st c="7751">Şekil 6.2</st></span><st c="7760"> Satın Alma Eylemi Oranı (PAR)</st></p>
			<p><st c="7790">Diyelim ki X markası, marka farkındalığını yüzde 1 oranında artırmak için daha fazla harcama yapmak istiyor. </st><st c="7900">X markası, daha önce yapılan bir araştırmadan PAR puanının 0,5 olduğunu biliyor. </st><st c="7981">Bu demektir ki X markasının harcamalarının yarısı pazar payı yaratma sürecinde boşa harcanıyor. </st><st c="8077">Diğer tüm koşullar sabitken X markası yüzde 0,5’lik bir pazar payı artışı bekleyebilir. </st><st c="8165">Bu, tahmini bir hesaplama olsa da pazarlama uzmanlarının, harcamalarını daha sorumlu bir şekilde planlayabilmelerine yardımcı olur. </st><st c="8297">(</st><span><st c="8298">Bak.</st></span><st c="8302"> Şekil 6.3)</st></p>
			<p><st c="8313">Ayrıca pazarlama uzmanlarının farkındalıktan savunmacılığa doğru her dönüşüm oranını da ölçmeleri gerekir. </st><st c="8421">Bir marka için </st><span><st c="8436">farkındalık</st></span><st c="8447"> düzeyinden </st><span><st c="8459">çekicilik</st></span><st c="8468"> düzeyine geçiş oranının düşük olması müşteri </st><span><st c="8514">çekim</st></span> <span><st c="8519">düzeyi</st></span><st c="8526">’nin düşük olduğunu gösterir. </st><st c="8557">Bu, markanın farkında olması sağlanan müşterilerin markayı çekici bulmadıklarını gösterir. </st><st c="8648">Bu durum, konumlandırma ya da pazarlama iletişim uygulamalarının yetersizliğinden kaynaklanabilir. </st><st c="8747">Bu sorunlar giderilerek </st><span><st c="8771">çekim düzeyi</st></span><st c="8783"> 1’e yakın bir düzeye çıkarılabilir.</st></p>
			<p><img src="image/6-3.png" alt="" /><st c="8819"></st></p>
			<p><span><st c="8914">Şekil 6.3</st></span><st c="8923"> PAR’ın Gerçek Anlamı</st></p>
			<p><st c="8944">Bir markanın </st><span><st c="8958">çekicilik</st></span><st c="8967"> aşamasından </st><span><st c="8980">sorma</st></span><st c="8985"> aşamasına dönüştürme oranının düşük olması, müşteri merakının düşük olmasının bir işaretidir. </st><st c="9080">Müşteriler kendilerini soru sormak ve marka hakkında daha fazla araştırma yapmak zorunda hissetmezler. </st><st c="9183">Bu durum genellikle şirketin müşteriler arasında sohbet tetikleme ve bilgi paylaşımını kolaylaştırma konusundaki yetersizliğinden kaynaklanır. </st><st c="9326">Bununla birlikte, bir marka hakkındaki </st><span><st c="9365">merak</st></span> <span><st c="9370">düzeyi</st></span><st c="9377"> asla çok yüksek olmamalı. </st><st c="9404">Müşterilerin marka hakkında çok fazla soru sormaları, marka mesajının berrak olmadığı anlamına gelir. </st><st c="9506">Çok yüksek bir merak düzeyi aynı zamanda markaların müşterilerin sorularını doğrudan (kendi iletişim kanallarıyla) ve dolaylı olarak (sadık savunucular aracılığıyla) yanıtlamak için yeterli bir kapasiteye sahip olmalarını da gerektirir. </st><st c="9743">Ne yazık ki savunucularla yapılan sohbetlerin sonuçlarının kontrolü hiçbir zaman pazarlama uzmanlarının elinde değildir. </st><st c="9864">Bu nedenle beş A’nın aşamaları boyunca gerçekleşecek dönüşüm oranları arasında 1’e yakın olmaması gereken tek oran </st><span><st c="9979">merak düzeyi</st></span><st c="9991">’dir.</st></p>
			<p><st c="9997">Bir marka için </st><span><st c="10013">sorma</st></span><st c="10018">’dan </st><span><st c="10024">eylem</st></span><st c="10029">’e dönüştürme oranının düşük olması düşük düzeyde bir </st><span><st c="10084">yükümlülük</st></span><st c="10094"> üstlenme göstergesidir; yani insanlar satın alma yükümlülüğüne girmeksizin marka hakkında sohbet etmektedir. </st><st c="10204">Bu durum genellikle markanın, doğrulanmış ilgiyi kendi dağıtım kanalı aracılığıyla satın alma eylemine dönüştürmeyi başaramadığı anlamına gelir. </st><st c="10349">Birçok olası pazarlama karması (dört P: ürün, fiyat, yer, tutundurma) hatası bu başarısızlığa katkıda bulunabilir. </st><st c="10464">Örneğin müşteriler deneme sırasında ürün hakkında düş kırıklığı yaşayabilir, satış temsilcisi yeterince ikna edici olmayabilir ya da ürün pazarda kolayca bulunabilir bir durumda olmayabilir. </st><st c="10655">Bu sorunları çözmek, markanın </st><span><st c="10685">yükümlülük düzeyi</st></span><st c="10702">’ni artırmasına yardımcı olabilir.</st></p>
			<p><st c="10737">Bir marka için </st><span><st c="10753">eylem</st></span><st c="10758"> aşamasından </st><span><st c="10771">savunuculuk</st></span><st c="10782"> aşamasına dönüştürme oranının düşük olması, duygusal yakınlık düzeyinin düşük olduğunu gösterir; markayla deneyim yaşayan müşteriler onu tavsiye edecek kadar hoşnut değillerdir. </st><st c="10961">Bu düşük dönüştürme oranı, satış sonrası hizmetlerin ya da ürün performansının yetersiz olmasından kaynaklanıyor olabilir. </st><st c="11084">Müşteriler markayı satın alacak kadar çekici bulurlar ama en sonunda bu alışverişlerinden dolayı düş kırıklığı yaşarlar. </st><st c="11205">Kullanım deneyimini iyileştirmek, </st><span><st c="11239">duygusal yakınlık düzeyi</st></span><st c="11263"> artışına yardımcı olacaktır. </st><st c="11293">(</st><span><st c="11294">Bak.</st></span><st c="11298"> Şekil 6.4)</st></p>
			<p><st c="11309">Öğelerine ayrıldığında, PAR ve BAR puanları sadece sonucu göstermekten çok, süreci de yansıtır. </st><st c="11406">Müşteri bağlılığı oluşturmak uzun, spiral bir süreçtir. </st><st c="11462">Bu süreç çekim yaratma, merak uyandırma, yükümlülük üstlendirme ve son olarak duygusal yakınlık geliştirmeden oluşur. </st><st c="11580">Bir marka için ideal olan, markayla etkileşime giren her müşterinin tüm beş A aşamalarından sağ salim geçmesidir. </st><st c="11694">Diğer bir deyişle, ideal BAR puanı 1’dir. </st><st c="11736">Yani, markanın farkında olan her müşterinin en sonunda markayı tavsiye etmesidir. </st><st c="11818">Ama gerçek dünyada, 1’lik mükemmel BAR puanı nadiren gerçekleşir. </st><st c="11884">Çoğu zaman müşterilerin belirli bir oranı, beş A’nın tüm aşamalarını tamamlamadan ayrılır.</st></p>
			<p><span><img src="image/116.png" alt="" /></span></p>
			<p><span><st c="11974">Şekil 6.4</st></span><st c="11984"> BAR’ın Gerçek Anlamı</st></p>
			<p><st c="12005">Beş A’nın herhangi bir aşamasındaki düşük dönüştürme oranı bir tıkanıklık göstergesidir. </st><st c="12095">Üretim sürecindeki bir tıkanıklık gibi, beş A’daki bir tıkanıklık da tüm müşteri yolunun verimliliğini azaltır. </st><st c="12207">PAR ve BAR puanlarını sınırlayan tıkanıklığın saptanması, pazarlama uzmanlarına sorunu belirleme ve çözme olanağı verir. </st><st c="12328">Bu basit tanılama sürecini kullanan pazarlama uzmanları artık müşteri yolu üzerinde tam olarak hangi müdahaleleri yapacaklarını bilirler. </st><st c="12466">Her tarafta geliştirme çalışmaları yapmaya çalışmak yerine gerçekten önemli olan noktalara odaklanırlar. </st><st c="12571">Doğru tıkanıklık noktasında değişiklikler yapmak çoğu zaman PAR ve BAR puanlarını yükselterek 1’e daha çok yaklaşmalarını sağlar. </st><st c="12701">Bu uygulamanın amacı, pazarlama verimliliğini artırmak ve pazarlama giderlerindeki gereksiz harcamaları ortadan kaldırmaktır. </st><st c="12827">(</st><span><st c="12828">Bak.</st></span><st c="12832"> Şekil 6.5)</st></p>
			<p><img src="image/117.png" alt="" /><st c="12843"></st></p>
			<p><span><st c="12977">Şekil 6.5</st></span><st c="12986"> Dönüştürme Oranlarını Artırmak için Olası Şirket Müdahaleleri</st></p>
			<h2 id="_idParaDest-37"><span><st c="13048">Verimliliği Artırmak</st></span></h2>
			<p><st c="13069">Daha sadık savunucular kazanmanın bir yolu, farkındalığı artırmaktır. </st><st c="13140">Markayı ne kadar çok insan hatırlarsa markanın tavsiye edilme olasılığı o kadar artacaktır. </st><st c="13232">Ama bu yaklaşımın maliyeti yüksektir ve şirketleri yüksek bir pazarlama iletişimi bütçesi ile bir ses payı mücadelesi vermeye zorlamaktadır. </st><st c="13373">Pazarlama uzmanları pazarlama bütçesini çok büyütmeden marka farkındalığını nasıl artırmalıdır?</st></p>
			<p><st c="13468">Bağlanabilirliğin müşteri yoluyla ilgili en büyük yararı, müşteriler arasında bir sohbet tetikleyerek farkındalığı artırma fırsatı vermesidir. </st><st c="13612">Bir markanın farkında olmayan bir müşteri, bir sohbete tanık olduktan sonra o markayı bilen biri haline gelebilir.</st></p>
			<p><st c="13726">Müşteri sohbetlerini bir kaldıraç olarak görmeliyiz. </st><st c="13780">Finans alanında, borç kaldıraç işlevi görür. </st><st c="13825">Hissedar kaynaklarını artırmadan bir çarpan etkisi yaratır. </st><st c="13885">Borç, iyi zamanlarda kârları artırır ama kötü zamanlarda zararları artırır. </st><st c="13961">Kaldıraç bir şirketin yatırımının potansiyel getirisini artırmaya yardımcı olur. </st><st c="14042">Ama hissedar kaynaklarından önemli miktarda daha fazla borcu olan bir şirket aşırı kaldıraçlı kabul edilir ve yüksek bir temerrüt riski taşır.</st></p>
			<p><st c="14184">Dijital çağda müşteri sohbetleri (yani </st><span><st c="14224">başkalarının</st></span><st c="14236"> etkisi) “borç” anlamına gelir ve reklam (yani </st><span><st c="14283">dış</st></span><st c="14286"> etki) “özkaynak” yerine geçer. </st><st c="14318">Müşteri sohbetleri kaldıraç işlevi görür; temel olarak, reklama çok bel bağlamadan düşük maliyetli bir marka farkındalığı yaratma yoludur. </st><st c="14457">Ama riskleri de vardır. </st><st c="14481">Müşteri sohbetleri hoyratlığıyla ünlüdür; şirketler içeriği doğrudan kontrol altında tutamaz. </st><st c="14575">Sohbet olumlu yönde ilerliyorsa markanın özkaynağına katkı sağlar. </st><st c="14642">Ama aksi yöndeyse markaya zarar verir. </st><st c="14681">Markanın uygunluğu tamamen müşterilerin ellerindedir. </st><st c="14735">DNA’larına işlemiş sahici farklılaşmaları olan markaların olumlu yönde seyreden sohbetlere konu olma olasılıkları daha yüksektir.</st></p>
			<p><st c="14864">Markalar hakkında müşteri sohbetleri başlatmanın yararları vardır. </st><st c="14932">Bu, şirketlere reklam hacmini düşürme ve sonuçta pazarlama verimliliğini artırma olanağı verir. </st><st c="15028">Ama dünyanın en iyi markaları bile sadece müşteri sohbetlerine bel bağlayamaz. </st><st c="15107">Aşırı kaldıraçlı hale gelmenin getireceği risklerden sakınmak için ara sıra reklam kampanyaları yapmaları ve sohbetin yönünü dışarıdan etkilemeleri gerekmektedir.</st></p>
			<p><st c="15269">Daha sadık savunucular yaratmak için alternatif bir yaklaşım, farkındalıktan savunmaya uzanan müşteri yolundaki kritik temas noktalarını geliştirerek PAR ve BAR puanlarını yükseltmektir. </st><st c="15457">Beş A boyunca normal olarak oluşan dört potansiyel tıkanıklıktan her birinin üstesinden gelmek için  pazarlama uzmanlarının ihtiyacı olan bir dizi strateji ve taktik vardır. </st><st c="15630">Her bir çözüm seti, müşterileri bir sonraki aşamaya geçmekten alıkoyan asıl sorunun üzerine eğilmeyi amaçlamaktadır.</st></p>
			<p id="_idParaDest-38"><span><st c="15746">1: Çekiciliği Artırmak</st></span></p>
			<p><st c="15769">Müşterilerin çoğu, aşina oldukları halde bir markayı çekici bulmuyorsa markanın bir çekicilik sorunu var demektir. </st><st c="15885">Bu sorun markanın temsil ettiği üründen ya da markanın kendisinden kaynaklanıyor olabilir. </st><st c="15976">Ürünün değer önerileri çekici olmadığı zaman zekice yapılan bir marka kampanyası ve devasa bir bütçe bile yararlı olmayabilir. </st><st c="16103">Yetersiz marka iletişimi uygulamaları da çekiciliğin düşük düzeyde kalmasına yol açabilir, hatta gerçek değer önerileri çok üstün olsa bile.</st></p>
			<p><st c="16243">Öyleyse, günümüzde bir markayı çekici yapan nedir? </st><st c="16295">Müşterilerin teknolojiye dayalı etkileşimlerle çepeçevre  sarıldığı dijital çağda en çekici markalar insanlaştırılmış markalardır. </st><st c="16425">Müşteriler gün geçtikçe insan merkezli markaları daha çok arıyorlar; yani karakterleri insanların karakterlerine benzeyen ve müşterilerle eşit arkadaşlar olarak etkileşime girebilen markalar istiyorlar.</st></p>
			<p><st c="16627">Bazı müşteriler güçlü toplumsal ve çevreci değerlere sahip markaları çekici buluyor. </st><st c="16713">Bu markalar Pazarlama 3.0’ı uyguluyor ve müşterilere kendilerini iyi hissetme etkenlerini sunuyor. </st><st c="16812">Body Shop gibi bir marka sosyokültürel dönüşüm sunuyor. </st><st c="16868">Birçok açıdan sosyal adaleti destekliyor: kadınların güçlendirilmesi, adil ticaret ve çalışan çeşitliliği gibi. </st><st c="16980">Bununla birlikte, marka, kurucusu Anita Roddick’in ölümünden bu yana geçen süre içinde “aktivizm” çekiciliğini biraz kaybetti. </st><st c="17107">Markayı yeniden canlandırmak için kırkıncı doğum gününde “Zenginleştir, Sömürme” kampanyası başlatıldı. </st><st c="17211">Bu kampanya, markanın misyonunu etkin bir şekilde destekleyen uç müşterileri kendine çekmeyi hedeflediği gibi, böyle bir sosyal sorumluluk taşıyan bir markayı kullanarak kendilerini iyi hissedecek müşterileri de çekmeyi hedefliyordu.</st></p>
			<p><st c="17444">Diğer bir örnek de yoksulluğu azaltmak için etkin bir şekilde piramidin dibinden girişimciler yaratan BRI’dır. </st><st c="17556">Dünyanın en büyük mikro kredi veren kuruluşu ve Endonezya’nın en kârlı bankası olan BRI, bu misyonu ciddiyetle yerine getiriyor. </st><st c="17685">Banka kısa bir süre önce kendisine bir uydu satın alıp fırlattı; dünyada bunu yapan ilk banka oldu. </st><st c="17785">Bu uydu, bankanın ülkenin her yanındaki müşterilerine, özellikle ücra bölgelerdeki girişimci yoksullara daha iyi hizmet vermesine olanak sağlıyor. </st><st c="17932">Diğer bir önemli örnek de Timberland. </st><st c="17970">Açık hava eksenli bir yaşam biçimi markası olan Timberland bir süre önce (2001’den itibaren toplamda) 10 milyon ağaç dikme ve markanın tesislerinin enerji gereksiniminin yarısını yenilenebilir kaynaklardan temin etme sözü verdi.</st></p>
			<p><st c="18198">Deneysel ve belirli yaşam biçimlerini temsil eden markalar da müşterilere çekici gelebilir. </st><st c="18291">Bu markaların geleneksel olmayan bir iş yapma yöntemleri vardır ve bu nedenle havalı ve şık markalar olarak algılanırlar. </st><st c="18413">Destansı misyonları hakkında harika hikâyeler anlatarak müşterileri etkilerler. </st><st c="18493">Örneğin, yatak markası Casper insanların yatak alma yöntemini yeniden tanımlıyor ve daha iyi uyumalarına yardımcı oluyor. </st><st c="18615">Sektörde pek görülmemiş iş uygulamaları gerçekleştiriyor. </st><st c="18673">Diğerleri birçok yatak türü sunarken o sadece tek bir “mükemmel” yatak tipi satıyor, en kaliteli uykuyu vermek için tasarlanmış yatağı. </st><st c="18809">Online satış yapıyor ve orta boy çift kişilik yatakları 21x21x42 inçlik nakliye dostu bir kutuya sığdırıyor. </st><st c="18918">Hepsi bu kadar da değil. </st><st c="18943">Ücretsiz nakliye ve iade garantili 100 gecelik deneme süresi veriyor. </st><st c="19013">Bu uygulamalar doğru modeli seçmeye ve yatağı taşımaya zamanı olmayan müşteriler için çok elverişli ve risksiz. </st><st c="19125">Bununla birlikte Casper’ın uzun vadede çekici kalmayı başarıp başaramayacağını ise bekleyip görmek gerekiyor.</st></p>
			<p><st c="19234">Önemli miktarda bir çekiciliği olan yaşam tarzı markasına bir diğer örnek de Tesla. </st><st c="19319">Müşteriler Tesla’larını almak için birkaç yıl sıra bekliyorlar. </st><st c="19383">Elon Musk’ın Steve Jobs benzeri kişiliğiyle Tesla, otomobillerin geleceği ve sürdürülebilir enerji hareketi hakkında etkileyici hikâyeler anlatıyor. </st><st c="19532">Tesla gibi bir marka, müşterilere, kendilerini ifade edebilecekleri bir platform sağlar. </st><st c="19621">Bir Tesla sahibi olmak, müşteriler için hem harika bir sürüş deneyimi yaşamaktır hem de kendi kimliklerinin bir ifadesi.</st></p>
			<p><st c="19741">Müşterilerin gerçek gereksinimlerini karşılamak için ürün ve hizmetlerine kişilik kazandırmayı başaran markalar da müşterilere çekici gelebiliyor. </st><st c="19889">Talebin parçacıklara ayrıldığı ve pazarın heterojenleştiği bir dünyada yaşıyoruz. </st><st c="19971">1970’lerin ortalarında Burger King “Nasıl İsterseniz Öyle Olsun”  kampanyasını başlatarak, basit bir şekilde, kişiselleştirme trendini başlattı.</st></p>
			<p><st c="20114">Onlarca yıl sonra kişiselleştirme trendi hâlâ güçlü bir şekilde devam ediyor. </st><st c="20193">Teknoloji de markalara kitlesel kişiselleştirme olanağı vermiş durumda. </st><st c="20265">Markalar bireysel bir müşterinin davranış ve tercihlerini anlamak için büyük veri analitiğini kullanabiliyor. </st><st c="20375">Bu yolla, markalar müşterilere istedikleri şeyi, istedikleri zaman ve istedikleri yerde verebiliyorlar. </st><st c="20479">Müşterilere kendi ayakkabı ve spor kıyafetlerini tasarlama olanağı veren NIKEiD, kitlesel kişiselleştirme alanındaki en başarılı markalardan biri.</st></p>
			<p><st c="20625">Güçlü bir çekicilik sağlayan sahici bir farklılaşmaya sahip olmak, bir marka için önemli. </st><st c="20716">Bu farklılaşma ne kadar cesur, ne kadar atılgan ve ne kadar alışılmışın dışında olursa markanın çekiciliği de o kadar büyük oluyor.</st></p>
			<p id="_idParaDest-39"><span><st c="20847">2: Merakı En Uygun Hale Getirmek</st></span></p>
			<p><st c="20880">Carnegie Mellon Üniversitesinden George Loewenstein merakın en basit tanımını şöyle yapıyor: Bildiklerimiz ile bilmek istediklerimiz arasındaki bilgi eksikliğinden kaynaklanan yoksunluk duygusu.</st></p>
			<p><st c="21075">Ayrıca psikologlar Jean Piaget ve Daniel Berlyne, şaşkınlık ya da sürpriz ile merak arasında bir ilgileşim saptamıştır. </st><st c="21196">Piaget’ye göre, merak ters çevrilmiş u biçimli bir eğri oluşturmaktadır; yani beklediğimiz şey ile gerçekte karşılaştığımız şey arasında optimum sapma olduğu an, en çok meraklı olduğumuz andır. </st><st c="21390">Beklentimiz azsa ya da hiç yoksa meraklı olmamız için hiçbir neden yoktur. </st><st c="21465">Çok güçlü bir beklentimiz varsa “gerçek” ile karşılaşmaktan sakınma eğilimi gösteririz, dolayısıyla merak düzeyimiz yine düşük olur. </st><st c="21598">Berlyne de insanların sürprizlerle karşılaştıklarında uyarıldıklarını ve daha fazla araştırma yapmaya başladıklarını ileri sürmüştür.</st></p>
			<p><st c="21731">Pazarlamada merakın kaynağı, müşterilere, fazlaya kaçmaksızın çekici bilgiler verilmesidir. </st><st c="21824">Dolayısıyla merak yaratmak, </st><span><st c="21852">içerik</st></span> <span><st c="21858">pazarlaması</st></span><st c="21870"> olarak bilinen bir yaklaşım gerektirir. </st><st c="21911">İçerik pazarlaması, müşterilerin yaşamlarıyla ilintili ama aynı zamanda belirli bir markayla güçlü bir şekilde ilişkilendirilmiş içerikler yaratıp dağıtmaya yönelik bir etkinlikler dizisidir.</st></p>
			<p><st c="22102">Bazı durumlarda marka açıkça belirgindir ve trafiği içeriklere kendisi yönlendirir. </st><st c="22187">Bilimle ilgili içerikler sunan General Electric ve internet sitelerinde finansal planlama ve yaşam tarzlarına odaklanan ilginç içerikler sunan Chase buna örnek olarak verilebilir.</st></p>
			<p><st c="22366">Bazı durumlarda ise müşteriler çoğu zaman internette gezerken ve araştırma yaparken ilginç buldukları bir içerikle karşılaşırlar. </st><st c="22497">İçeriği biraz daha derinlemesine inceleyince bu ilgi çekici içeriğin arkasında bir markanın yattığını görüp en sonunda markayı takdir edebilirler. </st><st c="22644">GE’nin hazırladığı </st><span><st c="22663">The Message</st></span><st c="22674"> adlı bilimkurgu podcast ve yine GE’nin online dergisi </st><span><st c="22729">Txchnologist</st></span><st c="22741"> buna örnek gösterilebilir. </st><st c="22769">Diğer bir örnek de seyahat, moda, alışveriş, yaşam tarzı, sanat ve kültür konularını kapsayan </st><span><st c="22863">Departures</st></span><st c="22873"> dergisidir. </st><st c="22886">Bu online dergiyi inceleyen okurlar çoğu zaman sadece American Express müşterilerinin erişebileceği özel içeriklerle karşılaşıyordu. </st><st c="23019">Dergi, en sonunda, American Express tarafından 2013’te </st><span><st c="23074">Time</st></span><st c="23078"> Inc. </st><st c="23084">şirketinden satın alındı.</st></p>
			<p><st c="23109">İçerik pazarlamasının yarısı, içerik tasarlama ve yaratma sürecidir. </st><st c="23179">Bu süreç, müşterilerle ilintili ve markalarla bağlantılı benzersiz konular saptamayı gerektirir. </st><st c="23276">İçerik çeşitli formatlarda olabilir; yazılı formatlarda (makaleler, tanıtım bültenleri, örnek olay incelemeleri, basın duyuruları ve hatta kitaplar) ya da grafik formatlarda (infografikler, karikatürler, interaktif grafikler, oyunlar, videolar ve hatta filmler).</st></p>
			<p><st c="23538">İçerik pazarlamasının diğer yarısını ise içeriğin dağıtımı ve güçlendirilmesi oluşturur. </st><st c="23628">Reklamlar gibi, bu içerikler de doğru yerlere yerleştirilmelidir. </st><st c="23694">İçerik dağıtımının en basit yolu şirketin kendi medya kanalını, yani kurumsal internet sitelerini ve sosyal medya hesaplarını kullanmaktır. </st><st c="23834">Eğer ek bir bütçe varsa ücretli bir medya kanalı aracılığıyla doğal reklam şeklinde dağıtmak da bir alternatiftir. </st><st c="23949">Doğal reklam, temel olarak, söz konusu içeriğin ünlü yayıncılar aracılığıyla ve bulunduğu platformun okur ve takipçilerine yabancı gelmeyecek şekilde yayınlanarak dağıtılmasıdır. </st><st c="24128">Bu içerik gerçekten sahici bir içerik olursa ağızdan ağıza ve sosyal medya paylaşımlarıyla viral hale gelerek kendi kendini dağıtan bir içeriğe dönüşebilir. </st><st c="24285">Buna kazanılmış bir medya kanalı diyoruz. </st><st c="24327">Bunun için markaların etkin bir şekilde sosyal medya pazarlaması kadar topluluk pazarlaması da yapmaları gerekmektedir.</st></p>
			<p><st c="24446">İyi pazarlama uzmanları merak duygusundan yararlanmak için müşterilerin her aradıklarında kolayca bulabilecekleri içerikler hazırlarlar. </st><st c="24584">İçerikler “arama yaparak bulunabilir” ve “paylaşılabilir” olmalıdır. </st><st c="24653">Google’ın tanıttığı ve müşterilerin merakla daha fazla bilgi arayıp bu bilgileri değerlendirdiği, satın alma öncesindeki aşamayı ifade eden Zero Moment of Truth (ZMOT) [Sıfır Karar Anı] adını verdiği bir aşama var. </st><st c="24868">Bu aşama bir markayla ilk etkileşimden ya da Google’ın First Moment of Truth (Birinci Karar Anı) adını verdiği aşamadan önce gelmektedir. </st><st c="25006">Google tarafından yapılan bir araştırmaya göre, ZMOT’un en önemli iki kaynağı “internet araştırması” ve “arkadaşlarla ve aile bireyleriyle konuşmak”tır. </st><st c="25159">Müşteriler internette arama yaptığında ya da arkadaşlarına ve aile bireylerine sorduklarında markalarının ikna edici bir şekilde öne çıkmasını sağlamak, pazarlama uzmanlarının görevidir.</st></p>
			<p id="_idParaDest-40"><span><st c="25345">3: Yükümlülüğü Artırmak</st></span></p>
			<p><st c="25369">Müşterilere çekici gelmek ve onları ikna etmek sadık marka savunucuları yaratmaya giden önemli adımlardır. </st><st c="25477">Yine de bunlarla iş bitmiş olmaz. </st><st c="25511">Pazarlama uzmanları, müşterilerin kendi markalarını satın almalarını ve kullanmalarını sağlamak zorundadır. </st><st c="25619">Düşünün ki bir müşteri bir markayı televizyonda görüp internette markayla ilgili biraz daha bilgi edinmek istiyor. </st><st c="25734">Markayı iyice tanıdıktan sonra kendisi için doğru seçim olduğuna karar veriyor. </st><st c="25814">En sonunda internetten onu satın almaya çalışıyor ama sadece uzak bir yerdeki bir mağazadan satın alabileceğini görüyor. </st><st c="25935">Bu durumda, müşteri oraya gidip o markayı almak için o kadar zaman harcamaya değmeyeceğine karar verebilir. </st><st c="26043">Bu senaryoda müşteri yolu birdenbire tıkanır çünkü marka bulunabilirliği sağlamada başarısız olmuştur. </st><st c="26146">Mağaza deneyimi (fiziksel kanıt, satış süreci ve satış personeli) müşterinin beklentilerini karşılamadığında da müşteri yolunda tıkanma olur. </st><st c="26288">Bu nedenle müşteri yükümlülüğüne odaklanma becerisi, kanal bulunabilirliğine ve daha üstün bir deneyim sunma becerisine bağlıdır.</st></p>
			<p><st c="26417">Müşteri yükümlülüğünü artırmak, temas noktalarına bakılmaksızın müşterilere tümleşik bir online/offline deneyim sunan omnichannel pazarlamayı gerektirir. </st><st c="26572">Müşterinin fiziksel bir mağazanın içinde yaşadığı deneyimi kapsayabildiği gibi, internet sitesi, mobil uygulama, çağrı merkezi ya da başka bir kanaldaki deneyimlerini de kapsayabilir. </st><st c="26756">Önemli olan, sadece birçok temas noktasıyla müşterilerin çevresini kuşatmak değil müşteriler bir kanaldan diğerine geçtiklerinde pürüzsüzce devam eden bir deneyim sunmaktır. </st><st c="26930">Şunu belirtmekte de yarar var: Müşteriler aslında kanal bağımlısı değildir. </st><st c="27006">Kanal bağlamında düşünen bir yapıları yoktur ama satın almaya giden yol boyunca tutarlı ve pürüzsüz bir deneyim yaşamayı beklerler.</st></p>
			<p><st c="27137">Farklı temas noktaları, aynı şirketin içinde yer alan ama farklı bütçeleri ve farklı amaçları olan farklı insanlar tarafından yönetildiği için pürüzsüz bir deneyim sunmanın önündeki en büyük engel kurumsal hantallıktır ve bu hantallık genellikle kanal çatışmasına yol açar. </st><st c="27412">Pazarlama uzmanlarının bu hantallığı kırmaları ve kendilerini müşterilerin yerine koymaları gerekir. </st><st c="27513">En eksiksiz senaryoyu kullanarak müşteri yolunu haritalandırmaları ve her bir kanalın rolünü, müşterileri satın alma yükümlülüğüne girmeye sevk edecek şekilde tanımlamaları gerekir. </st><st c="27695">Bu durumda, kanallar, pazar uzmanlığı (belirli pazar kesimlerine hizmet etmek) ve ürün uzmanlığı (belirli ürün kategorilerini satmak) yerine etkinlik uzmanlığına (müşteri yolu boyunca özel roller oynamaya) dönüştürülmelidir. </st><st c="27920">Belirli etkinliklerde uzmanlıklara sahip olsa da çoğu zaman her bir kanala satışı kapatma izni de verilir.</st></p>
			<p><st c="28026">Macy’s mağazaları buna harika bir örnektir. </st><st c="28071">Macy’s birkaç yıl önce online işleri ile fiziksel işleri arasında bir ilişki fark etti. </st><st c="28159">Arama motoru optimizasyonuna harcanan her bir dolar, mağaza içi satışlara altı dolarlık bir katkı sağlıyordu. </st><st c="28269">Macy’s o günden bu yana offline ve online operasyonlarını tümleşik halde yürütüyor. </st><st c="28353">Müşteriler cep telefonlarıyla bir ürün hakkında araştırma yapabiliyor ve yakındaki bir mağazada satışta olup olmadığını görebiliyor. </st><st c="28486">Ayrıca müşterilere o ürünü doğrudan mağazanın e-ticaret sitesinden ya da yakındaki fiziksel bir Macy’s şubesinden satın alma seçeneği de sunuluyor.</st></p>
			<p><st c="28633">Macy’s mağazaları kanallar arasında ayrım yapmıyor ve ürünlerinin internetten ya da mağazadan satın alınması arasında da bir fark görmüyor. </st><st c="28774">Kendilerine ürünü istedikleri anda satın alma olanağı verildiğinde müşterilerin yükümlülük altına girme düzeyleri daha yüksek oluyor. </st><st c="28908">Macy’s iki silo bütçesini bir tek pazarlama bütçesi halinde bütünleştirmiş durumda. </st><st c="28992">Böylece satışları en çok destekleyen en iyi müşteri deneyimini sunmaya yönelik ortak hedef doğrultusunda, harcamalarını en uygun şekilde değerlendirebiliyor.</st></p>
			<p><st c="29149">Bir başka örnek de Walgreens. </st><st c="29180">ABD’nin her yerine yayılmış mağaza ağıyla ve kullandığı mobil uygulama aracılığıyla yakınlardaki müşterilere kişiselleştirilmiş teklifler sunabiliyor. </st><st c="29331">Zamanında yapılan uygun teklifler, müşterileri yükümlülük altına girmeye ve alım yapmak için yakındaki mağazalara gitmeye teşvik ediyor. </st><st c="29468">Walgreens’in mobil uygulaması haftada 5 milyonun üzerinde mağaza ziyareti yapılmasını sağlamıştır. </st><st c="29567">Uygulamayı kullanan insanlar sadece mağazayı kullanan ortalama müşterilerden altı kat daha fazla harcama yapmaktadır.</st></p>
			<p id="_idParaDest-41"><span><st c="29684">4: Duygusal Yakınlığı Artırmak</st></span></p>
			<p><st c="29715">Uzun vadeli bir yönelimi olan pazarlama uzmanları, bir satışı kapatmayı daha fazla meyve verme potansiyeli olan bir ilişkinin başlangıcı olarak görürler. </st><st c="29870">Ayrıca marka savunuculuğu yaratmanın önemli kader anlarından biri de budur. </st><st c="29946">Çoğu müşteri için, kullanım ve satış sonrası hizmetleri kapsayan satın alma sonrası deneyim, çoğu zaman, gerçek ürün ya da hizmet kalitesinin, pazarlama sırasında sunulan iddialarla tutarlılık gösterip göstermediğini değerlendirme fırsatıdır. </st><st c="30189">Gerçek deneyim beklentileri karşılıyor hatta aşıyorsa müşteriler bir duygusal yakınlık geliştirecek ve markanın sadık savunucuları haline gelme olasılıkları artacaktır. </st><st c="30358">Sonuç olarak pazarlama uzmanları uzun bir müşteri ömrü ve tavsiye değeri elde edebilirler.</st></p>
			<p><st c="30448">Pazarlama uzmanları, satış sonrası deneyimini geliştirmek için temas noktalarının erimini uzatmalı ve müşterilerle  düzenli etkileşimlerin ötesine geçen etkileşimlere olanak sağlamalıdır. </st><st c="30636">Örneğin satın alınan üründen alınan zevk ve hizmet deneyimine, müşteri katılım programları ekleyebilirler.</st></p>
			<p><st c="30742">Markalar insansı özellikler kazandıkça müşteri katılımı konusu da gerçekten önem kazanıyor. </st><st c="30835">Şirketlerle müşteriler arasındaki engelleri ortadan kaldırıyor ve birer arkadaş gibi etkileşim kurmalarına olanak veriyor. </st><st c="30958">Dijital çağda, pazarlama uzmanlarının müşterilerin karakterlerine bağlı olarak ileri düzeyde insani temaslı ve ileri teknolojili katılım arasındaki dengeyi belirlemeleri gerekiyor. </st><st c="31139">Çeşitli türlerdeki müşteri hizmetleri arayüzleri, sosyal medya etkileşimleri ve oyunlaştırma dahil mevcut birçok alternatif etkileşim türü arasından seçim yapılabilir.</st></p>
			<p><st c="31306">Ritz-Carlton otel zinciri, müşterilerinin katılımını sağlamak için yararlandığı insani dokunuşuyla ünlüdür. </st><st c="31415">Zincirin, personelini konuklara şaşırtıcı hazlar sunmakla yetkilendirdiği biliniyor. </st><st c="31500">Otelde kalan bir ailenin küçük çocuğunun oyuncak zürafasını kaybetmesi üzerine yaşananlar buna iyi bir örnektir. </st><st c="31613">Çocuğun anne ve babası evlerine döndükten sonra çocuğa zürafanın oteldeki tatiline devam ettiği şeklinde bir beyaz yalan söylemek zorunda kalırlar. </st><st c="31761">Ritz-Carlton ise bu öyküyü desteklemede o kadar ileri gider ki zürafayla birlikte zürafanın oteldeki tatilini belgeleyen birçok fotoğrafı da kanıt olarak gönderir.</st></p>
			<p><st c="31924">Online ayakkabı perakendecisi Zappos ise etkileyici çağrı merkezi operasyonlarıyla ünlüdür. </st><st c="32017">Birçok tıbbi müdahaleden dolayı zarar görmüş ayakları için ayakkabı bulmaya çalışan bir kadın ücretsiz iadeleriyle ünlü Zappos’tan altı çift ayakkabı sipariş eder. </st><st c="32181">İkisini alıp diğerlerini iade etmeye karar verir. </st><st c="32231">Bir Zappos temsilcisi, dostça geçen ilk telefon görüşmesinin ardından, kadının duygularını anladığını göstermek için ona çiçek gönderir.</st></p>
			<p><st c="32367">Müşteri katılımını sağlama konusunda sosyal medya da güçlü bir araçtır. </st><st c="32440">Rilling, Sanfey, Aronson, Nystrom ve Cohen tarafından yapılan bir araştırma, sosyal medyanın neden bu kadar popüler hale geldiğini göstermiştir. </st><st c="32585">Araştırmaya göre, insanlar için yüz yüze etkileşim, insan ile makine arasındaki etkileşimin gerektirdiğinden daha fazla duygusal ilgi gerektirmektedir. </st><st c="32737">Bu nedenle anlık mesajlaşma ve sosyal medya araçlarıyla iletişim kurma insanlara daha kolay gelmektedir. </st><st c="32842">Müşteriler duygusal olarak zorlanacakları bir etkileşimden kaçınmak istediklerinde (örneğin yetersiz hizmetten yakınacakları zaman) çoğunlukla elektronik arayüzleri yeğliyorlar. </st><st c="33020">J.D. </st><st c="33025">Power tarafından yapılan bir araştırma, ABD’de müşterilerin yüzde 67’sinin hizmetle ilgili konularda şirketin sosyal medya hesaplarını kullandığını göstermiştir.</st></p>
			<p><st c="33186">Müşteri katılımını sağlama konusunda müşterilerin zevk alacağı diğer bir yaklaşım da </st><span><st c="33272">oyunlaştırma</st></span><st c="33284"> yaklaşımıdır. </st><st c="33299">Bu, müşterilerin markayla ilişkisini artırmak için oyun tekniklerinin kullanıldığı bir yöntemdir. </st><st c="33397">Oyunlar eğlenceli, bağımlılık yapıcı ve rekabeti tetikleyici özellikleri nedeniyle bilinçaltından belirli müşteri davranışlarını teşvik ederler.</st></p>
			<p><st c="33541">Örneğin Starbucks Rewards programı, bu kahve zinciri markasının müşterileriyle güçlü bir ilişki kurmak için kullandığı bir yöntemdir. </st><st c="33676">Program, farklı düzeylerde ve önemli dönüm noktalarında müşterileri her bir işlem için farklı ikram ve yararlarla ödüllendiriyor. </st><st c="33806">Bu şekilde, müşterileri, yaptıkları işlem sayısını artırarak statülerini yükseltmeye teşvik etmek amaçlanıyor.</st></p>
			<p><st c="33916">Walgreens de müşterilerin katılımını, oyunlaştırma aracılığıyla sağlıyor. </st><st c="33991">Etkinlik izleyen programlarla entegre edilmiş olan Walgreens uygulaması, yürüyüş, koşu ya da bisiklet sürme gibi sağlıklı etkinliklerde bulunan müşterileri  ödüllendiriyor. </st><st c="34163">OCBC Bank ise PlayMoolah ile işbirliği yaparak oyunlar aracılığıyla çocuklara akıllıca finansal kararlar vermeyi öğretiyor. </st><st c="34287">Oyunlaştırma aracılığıyla çocuklar, bilinçaltından, verdikleri her kararın sonuçları olduğunu öğreniyor.</st></p>
			<h2 id="_idParaDest-42"><span><st c="34391">Özet: Satın Alma Eylemi Oranı ve Marka Savunuculuğu Oranı</st></span></h2>
			<p><st c="34449">Beş A’nın müşteri yoluyla uyumlu yeni bir dizi ölçüm birimi sunduk. </st><st c="34518">Satın alma eylemi oranı (PAR) ve marka savunuculuğu oranı</st><span> </span><st c="34575">(BAR) adlı bu ölçüm birimleri, pazarlama uzmanlarının müşterileri </st><span><st c="34642">farkındalık</st></span><st c="34653"> aşamasından eylem aşamasına ve en sonunda da </st><span><st c="34699">savunuculuk</st></span><st c="34710"> aşamasına geçirmede ne kadar etkili olduklarını daha iyi ölçebilecektir. </st><st c="34784">PAR ve BAR, temel olarak, pazarlama uzmanlarına, uyguladıkları pazarlama etkinliklerinin verimliliğini ölçme olanağı vermektedir.</st></p>
			<p><span><img src="image/cizgi3.png" alt="" /></span></p>
			<p><span><st c="34913">Üzerinde Düşünülecek Sorular</st></span></p>
			<p><st c="34942">• Şirketiniz pazarlama etkinliklerinin verimliliğini ölçmek için yeni PAR ve BAR ölçümlerini nasıl uygulayabilir?</st></p>
			<p><st c="35056">• Şirketiniz, pazarlama bütçesini fazla artırmadan farkındalığı artırmak için arzulanabilir niteliklerde müşteri sohbetleri tetiklemeyi nasıl başarabilir?</st></p>
			<p><span><img src="image/cizgi3.png" alt="" /></span></p>
		</div>
	<div id="charCountTotal" value="35211"></div></body>
</html>
