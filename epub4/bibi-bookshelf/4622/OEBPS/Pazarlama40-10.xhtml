<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Pazarlama40-10</title>
    <meta http-equiv="Content-Type" content="text/html; charset=utf-8" />
  

</head>
  <body id="Pazarlama40-10" lang="tr-TR" xml:lang="tr-TR">
		<div>
			<p><st c="0">Charlie Frost, 2012 yılında medeniyetin sonunun geleceğine inanan bir komplo teorisyeniydi. </st><st c="93">2009’da bir grup jeolog Frost’un bu inancının doğru olabileceğini saptadı. </st><st c="168">Dünyanın çekirdeğinin patlayıp büyük bir felakete yol açmak üzere olduğunu keşfetmişlerdi. </st><st c="259">Bu nedenle dünya liderleri bir çözüm bulmak üzere toplandı ve Nuh’un gemisine benzeyen dev gemiler yaparak dünya halkları arasından seçilecek insan gruplarını kurtarmaya karar verdiler. </st><st c="445">Bu gemilerle kurtarılan insanların yeni bir uygarlık kurması bekleniyordu.</st></p>
			<p><st c="519">Bu hikâye tamamen kurgu ve </st><span><st c="547">2012</st></span><st c="551"> adlı filmden alınma. </st><st c="573">Ama filmdeki sahnelerden birçoğu, bugün yaşadığımız değişimi sembolize ediyor. </st><st c="652">Film, medeniyetin eski standartlarının (politik, ekonomik, sosyo-kültürel ve dinsel standartların) nasıl yok edilip yerine daha yatay ve kapsayıcı sosyal standartlar getirildiğini gösteriyor. </st><st c="844">Batılı süpergüç ülkelerin liderlerinin nasıl egolarından sıyrılmak ve işbirliği yapmak zorunda bırakıldıklarını gösteriyor. </st><st c="968">Hatta bu liderler, o dev gemileri yapmak için Çin’e bel bağlamak zorunda kalıyorlardı. </st><st c="1055">Ayrıca bu gemiler farklı insanların herhangi bir coğrafi ve demografik sınırlar olmaksızın birbirine bağlandığı yeni bir dünyanın sembolleri olarak da işlev görüyordu.</st></p>
			<p><st c="1222">Bugün büsbütün yeni bir dünyada yaşıyoruz. </st><st c="1266">Bildiğimiz güç yapısı sert değişimler geçiriyor. </st><st c="1315">Bu güç değişimlerinden, büyük oranda, yaşamlarımıza bağlanabilirlik ve şeffaflık getiren internet sorumludur.</st></p>
			<p><st c="1424">Dışlayıcı güçlerin kapsayıcılığın gücüne nasıl teslim olduğuna tanıklık ediyoruz. </st><st c="1507">Güçlü ülkelerin oluşturduğu dışlayıcı bir grup olan G7 ülkeleri, küresel finansal krizi kendi başlarına çözemediler. </st><st c="1624">Çin, Hindistan ve Endonezya’yı da içeren G20 ülkelerini işin içine sokmak zorunda kaldılar. </st><st c="1716">Ekonomik güç artık daha kapsayıcı bir şekilde dağılmış durumda. </st><st c="1780">Büyük şirketler de inovasyonu kendi dışlayıcı örgüt yapıları içinde beslemenin zor olduğunu gördü. </st><st c="1879">En sonunda, Microsoft ve Amazon gibi şirketlerin, Skype ve Zappos gibi daha küçük ama daha inovasyon odaklı şirketleri satın almaları gerekti. </st><st c="2022">Bill Gates ve Mark Zuckerberg gibi milyarderler bile ekonomik kapsayıcılık ihtiyacının farkındaydı. </st><st c="2122">Bill ve Melinda Gates Vakfı ve şu anda Chan Zuckerberg Initiative adlı girişimin bir parçası olan Startup: Education adındaki eğitim vakfı aracılığıyla bu insanlar servetlerini yoksullara yardım etmeye adadılar.</st></p>
			<p><st c="2333">Ayrıca dikey güç yapısının etkisinin daha yatay bir güç tarafından nasıl azaltıldığına da tanık oluyoruz. </st><st c="2440">Örneğin, dünyanın en kalabalık nüfuslu ülkelerinin en tepesine, 1,65 milyarlık nüfusuyla “Facebook Birleşik Devletleri”nin nasıl yerleştiğini bir düşünün. </st><st c="2595">Aynı zamanda, insanların, son dakika haberlerini vatandaş muhabirlerden almak için nasıl Twitter’a koştuğunu da görüyoruz. </st><st c="2718">Oysa eskiden başvurulacak kanal CNN gibi büyük televizyon ağları olurdu. </st><st c="2791">YouTube bile Hollywood’u etkisi altına almış durumda. </st><span><st c="2845">Variety</st></span><st c="2852"> dergisinin yaptığı bir anket, YouTube starlarının 13-18 yaş arasındaki insanlar için Hollywood yıldızlarından bile daha popüler olduğunu gösterdi. </st><st c="3000">Eğlence sektörünün devi Sony, yatay güçlerin dikey güçler tarafından engellenemeyeceğini göstermek için YouTube ile işbirliği yaptı. </st><st c="3133">Sony’nin Kuzey Kore konulu komedi filmi </st><span><st c="3173">The Interview</st></span><st c="3186">, Kuzey Kore tarafından yapıldığı iddia edilen bir siber saldırıya karşılık olarak ilk kez YouTube aracılığıyla ticari olarak gösterime girdi.</st></p>
			<p><st c="3328">Güç değişimi insanları da etkiliyor. </st><st c="3366">Şimdi güç bireylerde değil sosyal gruplarda bulunuyor. </st><st c="3421">Diktatörler bilinmeyen liderler tarafından yönlendirilen insanlar tarafından devrildi. </st><st c="3508">Wall Street’i İşgal Et protesto hareketi, Wall Street finansörlerini sarstı. </st><st c="3585">2014’te, </st><span><st c="3594">Time</st></span><st c="3598"> dergisinin Yılın Kişisi olarak ABD başkanı Barack Obama ya da Hindistan başbakanı Narendra Modi değil Ebola savaşçıları seçildi.</st></p>
			<p><st c="3727">Bu değişimler dünyamızı kökünden değiştirmiş durumda. </st><st c="3782">Yatay, kapsayıcı ve sosyal güçlerin dikey, dışlayıcı ve bireysel güçleri gölgede bıraktığı bir dünyada müşteri toplulukları da şimdiye dek olduğundan daha güçlü hale geldi. </st><st c="3955">Artık sesleri daha çok çıkıyor. </st><st c="3987">Büyük şirketlerden ve büyük markalardan korkmuyorlar. </st><st c="4041">Markalar hakkındaki iyi ve kötü deneyimlerini paylaşmayı seviyorlar.</st></p>
			<p><st c="4109">Markalar hakkındaki gelişigüzel sohbetler artık belirli hedefleri olan reklam kampanyalarından daha güvenilir. </st><st c="4221">Sosyal çevreler ana etki kaynağı haline gelerek harici pazarlama iletişimlerini ve hatta kişisel tercihleri geride bıraktı. </st><st c="4345">Müşteriler, hangi markayı seçeceklerine karar verirken eşdüzeylerinin tavsiyeleri doğrultusunda hareket etme eğilimi gösteriyor. </st><st c="4474">Sanki müşteriler sosyal çevrelerini bir kale gibi kullanarak kendilerini markaların yanlış iddialarından ve kampanya hilelerinden koruyorlarmış gibi görünüyor.</st></p>
			<h2 id="_idParaDest-6"><span><st c="4633">Dışlayıcıdan Kapsayıcıya</st></span></h2>
			<p><st c="4658">Dışlayıcı (özel) olmanın hedeflendiği günler geride kaldı. </st><st c="4718">Oyunun yeni adı kapsayıcılık oldu. </st><st c="4753">Makro düzeyde, dünya bir hegemonyadan çok-taraflı bir güç yapısına geçiyor. </st><st c="4829">Süpergüçler, temel olarak Avrupa Birliği ve ABD, bazı ekonomik güçlerin dünyanın başka yerlerine, ağırlıklı olarak da son yıllarda istikrarlı bir büyüme yaşayan Asya’ya geçmekte olduğunun farkındalar. </st><st c="5030">Batılı süpergüçlerin hâlâ güçlü olacaklarını belirtmekte yarar var; değişen, sadece başka ülkelerin de zaman içinde daha fazla güç kazanıyor olmalarıdır. </st><st c="5184">Ekonomik güçler artık yoğunlaşmış olarak kalmayacak, daha eşit bir şekilde dağılacak.</st></p>
			<p><st c="5269">Bu ekonomik değişim, genellikle, gelişmekte olan pazarlardaki nüfusun demografik yapısına bağlanıyor: daha genç, daha üretken ve gelir düzeyi bakımından büyüyen bir yapı. </st><st c="5441">Bu durum, ürün ve hizmetlere güçlü bir talep yaratıyor ve dolayısıyla ekonomik büyümeyi artırıyor. </st><st c="5540">Bununla birlikte, son zamanlardaki veriler tek nedenin demografik yapı olmayabileceği izlenimini veriyor.</st></p>
			<p><st c="5645">Gelişmekte olan pazarlar inovasyon açısından da daha iyi bir yöne gidiyor. </st><st c="5721">Robert Litan tarafından elde edilen son veriler, ABD’de inovasyonun düşüşte olduğunu göstermekte. </st><st c="5819">Yeni girişimlerin sayısı toplam şirket sayısının sadece yüzde 8’ini oluşturuyor, oysa otuz yıl önce bu oran yüzde 15 civarındaydı. </st><st c="5950">Litan’ın verilerine göre, iflasların sayısı yeni girişimlerin sayısını aşmaktadır.</st></p>
			<p><st c="6032">Asya’daki manzara ise bunun tam tersi. </st><st c="6072">Ekonomik İşbirliği ve Kalkınma Örgütüne göre, Çin, 2019’a kadar inovasyon bağlantılı harcamalarda AB ve ABD’yi geride bırakmış olacak. </st><st c="6207">Güney Kore, 2012’de gayri safi yurtiçi hasılasının yüzde dördünü araştırma ve geliştirmeye harcayarak inovasyon açısından en gelişmiş ülke haline geldi.</st></p>
			<p><st c="6359">Batı dünyasının ekonomik etkisindeki düşüşün ardından politik etkisi de azalıyor. </st><st c="6442">Eskiden beri güçlü bir etki sağlayan askeri güçlerin yerini yavaş yavaş ekonomik destek ve diplomasiden oluşan yumuşak yaklaşım alıyor. </st><st c="6578">Örneğin Çin, daha iyi bir yönetim ve daha sürdürülebilir bir kalkınma konularındaki desteğinden dolayı Afrika’daki güçlü etkisini sürdürüyor.</st></p>
			<p><st c="6719">İşin kendisi de kapsayıcılığa doğru gidiyor. </st><st c="6765">Teknoloji hem otomasyonu hem de minyatürleştirmeyi mümkün hale getiriyor ve bu da ürün maliyetlerini düşürerek şirketlerin yeni yükselen pazarlara hizmet sunmalarına olanak veriyor. </st><st c="6947">İş dünyasının tüm sektörlerinde eskiyi bozucu inovasyonlar eskiden “pazar olmayan” şeklinde nitelendirilen yoksullara daha ucuz ve daha basit ürünler sunuyor. </st><st c="7106">Bir zamanlar dışlayıcı (özel) kabul edilen ürün ve hizmetler artık tüm dünyada kitlesel pazarlarda bulunabiliyor. </st><st c="7220">Tata Nano’nun 2000 dolarlık otomobili ve Aravind Göz Sağlığı Sistemlerinin 16 dolarlık katarakt cerrahisini bunlara örnek olarak verebiliriz.</st></p>
			<p><st c="7361">Bu durum tersine de işleyebiliyor. </st><st c="7397">Tersine inovasyonla, yeni ürünler, gelişmekte olan pazarlarda geliştirilip başka yerlerde satılmaya başlamadan önce oralarda satılabiliyor. </st><st c="7537">Ürün geliştirmedeki sadelik ve maliyet bilinçlilik yeni farklılaşma kaynakları haline geliyor. </st><st c="7632">Bunun en ünlü örneği, Hindistan’ın kırsal kesimlerinde kullanılmak üzere GE tarafından tasarlanan, pille çalışan, portatif elektrokardiyogram makinesi Mac 400’dür. </st><st c="7796">Bu alet, temel farklılık olarak portatifliği ön plana çıkarılarak başka yerlerde de pazara sunuldu.</st></p>
			<p><st c="7895">Ayrıca internetin getirdiği şeffaflık, gelişmekte olan ülkelerdeki girişimcilerin gelişmiş ülkelerdeki girişimcilerden esin almalarına olanak sağlıyor. </st><st c="8048">Böylece bu girişimciler, uygulamada yerel etkenlerden kaynaklanan farklılıkları olan klon işler kuruyorlar. </st><st c="8156">Örneğin, Hindistan’da Amazon’dan esinlenen Flipkart.com var, Endonezya’da Groupon’dan esinlenen Disdus, Çin’de Pay-Pal’dan esinlenen Alipay ve Malezya’da Uber’den esinlenen Grab. </st><st c="8335">Bu ülkelerdeki müşteriler Amerikan  şirketlerinin oraya gelmelerini beklemek zorunda kalmadan bu tür hizmetleri almaya başlıyorlar.</st></p>
			<p><st c="8465">Sektörler arasındaki sınırlar da silikleşmeye başladı. </st><st c="8521">İki ya da daha fazla sektörün yakınlaşması ve bütünleşmesi trend haline geliyor. </st><st c="8602">Sektörlerin karşısında aynı müşterilere ulaşmak için ya rekabet etme ya da sinerji oluşturma seçeneği var. </st><st c="8709">Çoğu durumda, sinerji oluşturmayı seçiyorlar.</st></p>
			<p><st c="8754">Artık birçok tıp merkezi turizm tesisleriyle bütünleşmiş durumda. </st><st c="8821">Böylece sağlık hizmeti ve tatil maliyetleri uygun hale getirilebiliyor. </st><st c="8893">Uluslararası hastalara yönelik rehberlik hizmeti veren İngiltere merkezli Patients Beyond Borders, 2013’te 11 milyon kadar tıp turistine hizmet verdiğini açıkladı. </st><st c="9057">Popüler tıbbi tedaviler ve uygulandıkları merkezler arasında Kosta Rika’da diş tedavilerini, Malezya’da kalp ameliyatlarını ve Brezilya’da plastik cerrahi hizmetlerini sayabiliriz.</st></p>
			<p><st c="9237">Ön ödemeli cep telefonu kullanımının yoğun olduğu bazı gelişmekte olan pazarlardaki telekomünikasyon sektörü, ürün ve hizmetler için ödeme kanalları sağlamak amacıyla finansal hizmet kurumlarıyla işbirliği yapıyor. </st><st c="9453">Bunun en ünlü örneği, mobil telefonlarla para transfer hizmeti veren Kenya merkezli M-Pesa firmasıdır.</st></p>
			<p><st c="9555">Yerleşik bir sektörde alt sektörlerin ayırt edilmesi de zor olabiliyor. </st><st c="9628">Finansal hizmetler sektöründe, şu anda bankacılık, finans, sigorta, fon yönetimi ve diğer alt sektörleri birbirinden ayıran çizgiler belirsizleşecek ve finansal kurumların kendilerini diğerlerinden ayrıştırmak için yeni yollar bulmaları zorunlu hale gelecektir. </st><st c="9890">Bir sektördeki dikey bütünleşme, malzeme tedarikinden üretim ve dağıtıma kadar birçok işlevi yerine getiren işletmeler yaratacak ve bu yüzden bir şirketin hangi işte olduğunu tanımlamak zorlaşacaktır.</st></p>
			<p><st c="10090">Daha mikro bir düzeyde bakarsak, insanlar şu anda toplumsal kapsayıcılığa yöneliyor. </st><st c="10176">Kapsayıcı olmak aynı olmak değildir; farklılıklara rağmen uyum içinde yaşamaktır. </st><st c="10258">İnternet dünyasında, sosyal medya, insanların coğrafi ve demografik engeller olmadan ilişkiler kurmalarına olanak vererek insanların birbirleriyle etkileşim içine girme yöntemini yeniden tanımladı. </st><st c="10456">Ama sosyal medyanın etkisi bu kadarla kalmıyor. </st><st c="10504">İnovasyon konusunda küresel işbirliklerini de kolaylaştırıyor. </st><st c="10567">Örneğin, sayısız insanın katkılarıyla oluşan Wikipedia ya da araştırma ve geliştirme sorunlarını yayınlayıp insanlardan en iyi çözümleri sunmalarını isteyen InnoCentive. </st><st c="10737">Aslında kitle kaynaklı bir yaklaşım izleyen tüm sosyal araçlar toplumsal kapsayıcılığa iyi birer örnektir. </st><st c="10844">Sosyal medya toplumsal kapsayıcılığı teşvik ediyor ve insanlara topluluklara ait olma duygusu veriyor.</st></p>
			<p><st c="10946">Toplumsal kapsayıcılık sadece internet üzerinde değil gerçek dünyada da gerçekleşiyor. </st><span><st c="11034">Kapsayıcı kentler</st></span><st c="11051"> (sakinlerinin çeşitliliğine kucak açan kentler) kavramı çoğu zaman sürdürülebilir kentler için iyi bir model olarak nitelendirilir. </st><st c="11184">Sosyal medya kavramına benzer bir şekilde, kapsayıcı kentler kavramı da kentlerin çoğu zaman geri planda bırakılan azınlıklara kucak açıp onlara bir kabul edilmişlik duygusu vermesinin, kentlere yarardan başka bir şey getirmeyeceğini savunur. </st><st c="11427">Toplumsal kapsayıcılık adil ticaret, istihdam çeşitliliği ve kadınların güçlendirilmesi şeklinde de kendini gösterebilir. </st><st c="11549">Bu uygulamalar cinsiyet, ırk ve ekonomik durum açısından insanlar arasındaki farklılıklara kucak açar. </st><st c="11652">Örneğin Body Shop gibi markalar, “topluluk ticaretini destekleme” gibi değerlerle ve “evde şiddeti önleme” gibi programlarla güçlü bir toplumsal kapsayıcılık yükümlülüğü geliştiriyor.</st></p>
			<h2 id="_idParaDest-7"><span><st c="11835">Dikeyden Yataya</st></span></h2>
			<p><st c="11851">Küreselleşme adil bir oyun sahası yaratmaktadır. </st><st c="11901">Artık şirketlerin rekabet gücünü, boyutları, hangi ülkede kuruldukları ya da geçmişten gelen avantajları belirlemeyecek. </st><st c="12022">Daha küçük, daha yeni ve yerel şirketler daha büyük, daha eski ve küresel şirketlerle rekabet etme şansına sahip olacak. </st><st c="12143">Son olarak, hiçbir şirket diğerlerini aşırı bir şekilde bastıramayacak. </st><st c="12215">Bunun yerine, müşteri topluluklarıyla bağ kurabilen, ortak yaratım için ortaklıklar kurabilen ve rakipleriyle  ortaklaşa rekabet içine girebilen bir şirket daha rekabetçi hale gelebilecektir.</st></p>
			<p><st c="12405">Bir zamanlar dikey yönde (şirketlerden pazara doğru) olan inovasyon akışı yatay hale geldi. </st><st c="12498">Eskiden şirketler inovasyonun içeriden gelmesi gerektiğine inanıyordu; bu nedenle güçlü bir araştırma ve geliştirme altyapısı oluşturdular. </st><st c="12638">En sonunda fark ettiler ki iç kaynaklı inovasyon hiçbir zaman sürekli değişen pazarda rekabetçi olabilmelerine yetecek kadar hızlı olmuyor. </st><st c="12778">Örneğin, Procter&amp;Gamble (P&amp;G) bunu 2000’lerin başında öğrendi. </st><st c="12841">O dönemde yeni ürünlerinin satışları tatsızlaşmıştı. </st><st c="12894">Bunun üzerine, şirketin araştırma ve geliştirme modeli, bağlan ve geliştir modeline dönüştürüldü. </st><st c="12992">Daha yatay olan bu model, fikirler için dış kaynaklara bel bağlıyor ve bu fikirler de P&amp;G’nin iç olanakları kullanılarak ticarileştiriliyor. </st><st c="13133">Rakibi Unilever de geniş dış inovasyon ekosisteminden yararlanarak aynı yönde ilerliyor. </st><st c="13222">Bugün inovasyon yataydır; pazar fikirleri sağlar ve şirketler de bu fikirleri ticarileştirir.</st></p>
			<p><st c="13315">Aynı şekilde rekabet kavramı da dikeyden yataya doğru dönüşüyor. </st><st c="13381">Temel neden, teknoloji. </st><st c="13405">Chris Anderson’ın uzun kuyruk hipotezinin doğruluğu bugün daha iyi anlaşılıyor. </st><st c="13485">Pazar, yüksek hacimli ana akım markalardan uzaklaşarak düşük hacimli niş markalara doğru kayıyor. </st><st c="13583">İnternet sayesinde daha küçük şirket ve markalar için fiziksel lojistik sınırlar artık ortadan kalkmış durumda.</st></p>
			<p><st c="13694">Bu kuşatıcılık, şimdi şirketlere geçmişte asla giremeyecekleri sektörlere girebilme olanağı veriyor. </st><st c="13796">Bu da şirketlere büyüme fırsatları sunuyor ama önemli rekabet tehditleri de oluşturuyor. </st><st c="13885">Sektörler arasındaki ayrımlar ortadan kalkmakta olduğu için şirketlerin rakiplerinin izlerini sürmeleri son derece zorlaşacaktır. </st><st c="14015">Gelecekte şirketlerin karşısına aynı sektörden rakipler çıkacağı gibi, ilintili ve bağlantılı diğer sektörlerden de rakipler çıkacaktır. </st><st c="14152">Birkaç yıl önce taksi şirketleri ve otel zincirleri, yolcular ve konuklar için rekabete gireceklerini hayal bile edemezdi ama özel ulaşım ve konaklama hizmetleri sunan Uber ve Airbnb gibi teknolojik girişimlerle şimdi bu oluyor. </st><st c="14381">Şirketler, gizli rakiplerini belirlemek için müşterilerin amaçlarından yola çıkıp bu amaçlarına ulaşmak için kabul edebilecekleri potansiyel alternatifleri göz önünde bulundurmak zorunda.</st></p>
			<p><st c="14568">Şirketlerin ayrıca kendi pazarlarının dışındaki rakipleri de izlemeleri gerekiyor. </st><st c="14652">Bu rakiplerin çokuluslu şirketler olması da gerekmiyor. </st><st c="14708">Son yıllarda, yükselen pazarlardan Xiaomi ve Oppo gibi harika şirketler çıktığına tanık olduk. </st><st c="14803">Gereksinimlerden yola çıkarak inovasyonlar yapan bu şirketler zorlu iç pazarlarda ortaya çıktı. </st><st c="14899">Büyük markaların kalitesiyle yarışabiliyorlar ama önemli ölçüde düşük fiyatlar sunuyorlar. </st><st c="14990">Bu, online pazara açılma stratejisi ile mümkün oluyor.  </st><st c="15045">Son derece inovasyon odaklı ve dayanıklı olan bu şirketlerde, pazarlarını küresel ölçekte büyütmek için gereken her özellik var.</st></p>
			<p><st c="15173">Müşteri güveni kavramı da artık dikey değil, yatay. </st><st c="15226">Eskiden müşteriler pazarlama kampanyalarından kolayca etkilenebiliyordu. </st><st c="15299">Ayrıca otorite ve uzmanlık arıyor ve onları dinliyorlardı. </st><st c="15358">Ama sektörler arası bir düzeyde yapılan son araştırmalar gösteriyor ki müşterilerin çoğu, pazarlama iletişiminden çok, f-faktörüne (arkadaşlar [friends], aile [families], Facebook fanları [Facebook fans], Twitter takipçileri [Twitter followers]) inanıyor. </st><st c="15614">Çoğu, sosyal medyada yabancılardan tavsiye istiyor ve reklamlardan ve uzman görüşlerinden çok, onlara güveniyor. </st><st c="15727">Bu eğilim, son yıllarda TripAdvisor ve Yelp gibi topluluk derecelendirme sistemlerinin büyümesine yol açtı.</st></p>
			<p><st c="15834">Böyle bir bağlamda, bir marka, artık müşterileri sadece birer hedef olarak görmemelidir. </st><st c="15924">Eskiden şirketlerin mesajlarını çeşitli reklam araçlarıyla yaymaları yaygın bir uygulamaydı. </st><st c="16017">Hatta bazı şirketler kalabalıkta öne çıkabilmek ve marka imajlarını desteklemek için o kadar da doğru olmayan bir farklılaşma bile icat etti. </st><st c="16159">Sonuç olarak, marka çoğu zaman, ürünün gerçek değerinin sahte bir sunumunu yapmaya olanak veren bir dış ambalaj muamelesi görmektedir. </st><st c="16294">Bu yaklaşım artık etkili olmayacaktır çünkü müşteriler ait oldukları toplulukların yardımıyla, kendilerini hedef alan kötü markalardan kendilerini koruyorlar.</st></p>
			<p><st c="16452">Markalar ile müşteriler arasındaki ilişki artık dikey olmamalı; bunun yerine yatay olmalı. </st><st c="16544">Müşteriler markanın eşdüzey ve arkadaşları olarak kabul edilmeli. </st><st c="16610">Marka gerçek karakterini açığa vurmalı ve gerçek değeri hakkında dürüst olmalı. </st><st c="16690">Ancak o zaman güvenilir olacaktır.</st></p>
			<h2 id="_idParaDest-8"><span><st c="16724">Bireyselden Sosyale</st></span></h2>
			<p><st c="16744">Müşteriler satın alma kararları verirken genellikle sosyal uyum arzusu kadar bireysel tercihlerle de hareket ederler. </st><st c="16863">Bu iki etkenin önem düzeyi kişiden kişiye değişir. </st><st c="16914">Ayrıca sektörlere ve kategorilere göre de değişiklik gösterir.</st></p>
			<p><st c="16976">Bugün yaşadığımız bağlantılılık dikkate alındığında, sosyal uyumun ağırlığı toplum genelinde artıyor. </st><st c="17079">Müşteriler başkalarının görüşlerine gittikçe daha fazla önem veriyorlar. </st><st c="17152">Ayrıca kendi görüşlerini de paylaşarak çok büyük bir görüş havuzu oluşturuyorlar. </st><st c="17234">Hep birlikte şirketler ve markalar hakkında kendilerinin çizdiği bir resim oluşturuyorlar ki bu resimler çoğu zaman şirket ve markaların çizmeye çalıştığı resimden çok farklı oluyor. </st><st c="17417">İnternet, özellikle de sosyal medya, bir platform ve araçlar sağlayarak bu büyük değişimi kolaylaştırmıştır.</st></p>
			<p><st c="17525">Bu eğilim devam edecektir. </st><st c="17553">Neredeyse yeryüzündeki herkes çok yakında birbirleriyle bağlantılı hale gelecek. </st><st c="17634">Öyle görünüyor ki interneti geç benimseyenleri kazanmak için doğru çözüm, ucuz dizüstü bilgisayarlar değil ucuz akıllı telefonlardı. </st><st c="17767">Aslında UMTS Forum (Evrensel Mobil Telekomünikasyon Hizmetleri Forumu), mobil veri trafiğinin 2010’dan 2020’ye kadar 33 katlık bir sıçrama yapacağını tahmin ediyor. </st><st c="17932">Böyle büyük çaplı bir bağlantılılık sayesinde pazar davranışı önemli ölçüde farklı olacaktır. </st><st c="18026">Örneğin, mağaza içinde mobil telefonları kullanarak fiyatları karşılaştırmak, görüş ve yorumları okumak için araştırmalar yapma davranışı  artıyor. </st><st c="18173">Mobil bağlantılılık müşterilere kalabalığın bilgeliğinden yararlanma ve daha iyi satın alma kararları verme olanağı sağlıyor.</st></p>
			<p><st c="18298">Böyle bir ortamda müşteriler sosyal görüşlere daha fazla uyum gösteriyor. </st><st c="18373">Aslında kişisel satın alma kararlarının çoğu temel olarak sosyal kararlar haline gelecek. </st><st c="18463">Müşteriler birbirleriyle iletişime geçip markalar ve şirketler hakkında konuşuyorlar. </st><st c="18549">Pazarlama iletişimleri bakış açısıyla, müşteriler artık pasif hedefler olmaktan çıkıp etkin birer iletişim aracı haline geliyorlar. </st><st c="18681">Bir güzellik ürünleri markası (Sephora) yeni bir medya varlıkları türü olarak toplulukları araştırıyor. </st><st c="18785">Sephora bir sosyal medya topluluğu oluşturdu. </st><st c="18831">Bu topluluğun ürettiği tüm içerik Beauty Talk platformunda toplanıyor. </st><st c="18902">Bu platform, topluluğun diğer üyelerine bir şeyler danışmak isteyen müşteriler için güvenilir bir araç haline gelmiş durumda.</st></p>
			<p><st c="19027">Ancak bu eğilime ayak uydurmak o kadar kolay değil. </st><st c="19080">Eskiden şirketler pazarlama iletişiminin kontrolünü ellerinde tutar ve müşteri şikâyetleriyle bizzat ilgilenirdi. </st><st c="19194">Topluluk kaynaklı içerikte ise şirketlerin bu iletişimler üzerinde herhangi bir kontrolü yok. </st><st c="19288">İçeriği sansürlemek güvenilirliği zedeleyecektir. </st><st c="19338">Ayrıca yanlış giden bir şey olursa şirketlerin yoğun bir sosyal tepkiye de hazır olmaları gerekir.</st></p>
			<p><st c="19436">Bu durumda, güçlü bir ünü, ürünleri hakkında dürüst iddiaları olan şirketlerin kaygılanmalarını gerektiren bir şey yok. </st><st c="19557">Ama yanlış şeyler iddia eden ve zayıf ürünleri olan şirketler ayakta kalamayacaktır. </st><st c="19642">Şeffaf, dijital bir dünyada, kusurları ya da müşteri şikâyetlerini gizlemek, pratikte olanaksızdır.</st></p>
			<h2 id="_idParaDest-9"><span><st c="19741">Özet: Yatay, Kapsayıcı ve Sosyal</st></span></h2>
			<p><st c="19774">Pazarlama uzmanlarının, daha yatay, daha kuşatıcı ve daha sosyal bir iş ortamını kucaklamaları gerekiyor. </st><st c="19881">Pazar daha kuşatıcı bir hale geliyor. </st><st c="19919">Sosyal medya, coğrafi ve demografik engelleri ortadan kaldırarak insanların bağlantı ve iletişim kurmalarına ve şirketlerin işbirliği içinde inovasyon yapmalarına olanak sağlıyor. </st><st c="20099">Müşteriler daha yatay bir yönelime sahip hale geliyor. </st><st c="20154">Markaların pazarlama iletişimine gittikçe daha da ihtiyatlı yaklaşıyor ve bunun yerine f-faktörüne güveniyor. </st><st c="20264">Son olarak, müşterilerin satın alma süreci, önceden olduğundan daha sosyal hale geliyor. </st><st c="20353">Müşteriler karar verirken sosyal çevrelerine daha fazla dikkat ediyor. </st><st c="20424">Hem internetteki hem de gerçek yaşamdaki tavsiye ve değerlendirmelere önem veriyorlar.</st></p>
			<p><span><img src="image/cizgi3.png" alt="" /></span></p>
			<p><span><st c="20510">Üzerinde Düşünülecek Sorular</st></span></p>
			<p><st c="20539">• Sizin sektörünüzde daha yatay, kapsayıcı ve sosyal bir iş ortamına dönüşümün göstergesi olan trendler nelerdir?</st></p>
			<p><st c="20653">• Pazardaki bu dönüşümlere ayak uydurmak için planlarınız nelerdir?</st></p>
			<p><span><img src="image/cizgi3.png" alt="" /></span></p>
		</div>
	<div id="charCountTotal" value="20721"></div></body>
</html>
