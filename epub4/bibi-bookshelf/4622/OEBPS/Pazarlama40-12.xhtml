<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Pazarlama40-12</title>
    <meta http-equiv="Content-Type" content="text/html; charset=utf-8" />
  

</head>
  <body id="Pazarlama40-12" lang="tr-TR" xml:lang="tr-TR">
		<div>
			<p><st c="0">Biz her zaman </st><span><st c="15">pazarlama</st></span><st c="24"> sözcüğünün </st><span><st c="36">pazar-lama</st></span><st c="46"> şeklinde yazılması gerektiğine inanmışızdır. </st><st c="92">Bu şekilde yazılması bize pazarlamanın pazarla ilgilenmek olduğunu ve pazarın da sürekli değişen bir şey olduğunu anımsatır. </st><st c="217">Böylece en son pazarlama tekniklerini anlamak için pazarlamanın son yıllarda ne yönde değiştiğini anlamamız gerektiğini de unutmayız.</st></p>
			<p><st c="350">İpuçları ve eğilimler, orada bizim kendilerini görmemizi bekliyor. </st><st c="418">Tüm dünyada yeni bir müşteri türü, yani yakın gelecekte çoğunluğu oluşturacak olan bir tür doğuyor; genç, kentli, güçlü bir hareketlilik (mobilite) ve bağlanırlığı olan orta sınıf bir müşteri türü. </st><st c="616">Olgun pazarlar yaşlanan bir nüfusla ilgilenirken yükselen pazar daha genç, daha üretken bir demografik kesimin tadını çıkarıyor. </st><st c="745">Bunlar sadece daha genç olmakla kalmıyor aynı zamanda hızla kentsel bölgelere göç ediyor ve büyük şehirlerdeki yaşam tarzını benimsiyor. </st><st c="882">Bunların çoğunluğu orta ya da daha üst sınıftan ve dolayısıyla harcamak için önemli miktarda gelirleri var. </st><st c="990">Daha düşük bir sosyoekonomik durumdan daha yukarılara çıktıkları için daha büyük hedefler peşinde koşuyorlar, daha incelikli şeyler deneyimliyorlar ve üst sınıflardaki insanların davranışlarına öykünüyorlar. </st><st c="1198">Bu özellikler, onları, pazarlama uzmanları için peşlerinde koşulması gereken çekici bir pazar haline getiriyor.</st></p>
			<p><st c="1309">Ancak bu yeni müşteri türünü daha önce gördüğümüz diğer pazarlardan ayıran şey, onların mobil olma eğilimleridir. </st><st c="1424">Çok geziyorlar, çoğu zaman ev iş arası gidip gelmek için. </st><st c="1482">Ve hayatı çok hızlı yaşıyorlar. </st><st c="1514">Her şey anında olmalı, zaman verimli kullanılmalı. </st><st c="1565">Televizyonda gördükleri bir şeyle ilgilendiklerinde hemen mobil cihazlarıyla onu araştırıyorlar. </st><st c="1662">Bir mağazada bir şeyi alıp almayacaklarına karar verirken hemen oracıkta internetten fiyat ve kalite araştırması yapıyorlar. </st><st c="1787">Dijital çağın yerlileri olarak çok çeşitli aletler kullanarak her zaman ve her yerde satın alma kararı verebiliyorlar. </st><st c="1906">İnternet meraklısı olmalarına karşın fiziksel olarak deneyimler yaşamayı da seviyorlar. </st><st c="1994">Markalarla etkileşime girerken müşteriyle kurulan bire bir temasa değer veriyorlar. </st><st c="2078">Ayrıca çok da sosyaller; birbirleriyle iletişime geçiyor, birbirlerine güveniyorlar. </st><st c="2163">Aslında şirketlere ve markalara güvendiklerinden çok, oluşturdukları arkadaş ve aile ağına güveniyorlar. </st><st c="2268">Kısacası, son derece bağlantılılar.</st></p>
			<h2 id="_idParaDest-11"><span><st c="2303">Bağlanabilirlik Efsanelerine Son Vermek</st></span></h2>
			<p><st c="2343">Bağlanabilirlik muhtemelen pazarlama tarihindeki en önemli oyun değiştirici etkendir. </st><st c="2430">Artık yeni moda bir sözcük olarak kabul edilemez belki ama pazarlamanın birçok özelliğini değiştirmeye devam ediyor ve yavaşlama sinyali de vermiyor.</st></p>
			<p><st c="2579">Müşteriler, ürünler ve marka yönetimi hakkında öğrendiğimiz pek çok ana akım kuramı ve birçok önemli varsayımı sorgulamamıza yol açmış olan bağlanabilirlik; şirketler, çalışanlar, kanal ortakları, müşteriler ve ilgili diğer taraflar arasındaki etkileşim maliyetlerini önemli ölçüde düşürüyor. </st><st c="2873">Bu da yeni pazarlara girmenin önündeki engelleri azaltıyor, ortaklaşa ürün geliştirme olanağı sağlıyor ve marka geliştirme süresini kısaltıyor.</st></p>
			<p><st c="3016">Bağlanabilirliğin, uzun zamandır yerleşik olan ve girişlerinde yüksek bariyerler varmış gibi görünen sektörleri nasıl çabucak altüst ettiğini gördüğümüz çeşitli olaylar yaşandı. </st><st c="3195">Amazon, önce fiziksel kitap mağazalarını, sonra da yayıncılık sektörünü altüst etti. </st><st c="3280">Aynı şekilde, online video hizmetleri sunan Hulu gibi diğer girişimlerle birlikte Netflix, fiziksel video kiralama mağazalarını rahatsız etti, uydu ve kablolu televizyon hizmetlerini sarstı. </st><st c="3471">Spotify ve Apple Music de benzer bir şekilde müzik dağıtım işinin çalışma şeklini değiştirdi.</st></p>
			<p><st c="3564">Bağlanabilirlik, rekabete ve müşterilere bakış şeklimizi de değiştirmektedir. </st><st c="3643">Bugün, rakiplerle işbirliği ve müşterilerle birlikte yaratım, merkezi bir konuma yerleşti. </st><st c="3734">Rekabet artık biri kazanırken diğerinin kaybettiği bir oyun değil. </st><st c="3801">Müşteriler de artık şirketlerin bölümlendirme, hedef belirleme ve konumlandırma hamlelerinin pasif muhatapları değil. </st><st c="3919">Bağlanabilirlik, pazar dinamiklerine öyle bir ivme kazandırıyor ki bu noktada bir şirketin tek başına olması ve kazanmak için iç kaynaklara bel bağlaması neredeyse olanaksız. </st><st c="4094">Şirketin, kazanmak için dış kaynaklarla işbirliği yapmak ve hatta müşterilerin bile katılımını sağlamak zorunda olduğu gerçeğiyle yüzleşmesi gerekiyor.</st></p>
			<p><st c="4245">Procter&amp;Gamble (P&amp;G) şirketinin Bağlan+Geliştir (Connect+Develop) programının başarısı bunun güzel bir örneği. </st><st c="4357">P&amp;G, Febreze’in marka değerini korumak yerine bu markayı yeni kategoriler için ticari marka olarak lisanslandırıyor. </st><st c="4474">Ortaklık kurduğu Kaz ve Bissell gibi şirketler, Febreze markasını taşıyan Honeywell kokulu fanlar ve koku giderici vakumlu torbalı filtreler üretti.</st></p>
			<p><st c="4622">Bağlanabilirlik, açıkça görünen etkisine karşın çoğu zaman pazarlama uzmanlarının ilgilenmesi gereken bir teknoloji uygulamasından ibaret gibi görülmektedir. </st><st c="4781">Bağlanabilirliğe sadece teknoloji açısından bakmak çoğu zaman aldatıcı olur. </st><st c="4858">Strateji bağlamında, pek çok pazarlama uzmanı, bağlanabilirliği sadece tüm gidişatı destekleyen etkinleştirici bir platform ve altyapı olarak görüyor. </st><st c="5009">Ama bağlanabilirliğe bakarken büyük resmi görerek bakmak, pazarlama alanında bu tuzağa düşülmesinin önüne geçer. </st><st c="5122">İtici gücünün teknoloji (yani “ekran teknolojisi ve internet”) olduğu doğru olsa da bağlanabilirliğin önemi strateji açısından çok daha büyüktür.</st></p>
			<p><st c="5267">Google tarafından yapılan bir anket, medyayla etkileşimlerimizin yüzde 90’ının artık ekranlar tarafından kolaylaştırıldığını göstermektedir: akıllı telefon, tablet, dizüstü bilgisayar ve televizyon ekranları. </st><st c="5477">Ekranlar yaşamımız için o kadar önemli hale geliyor ki günlük olarak boş zamanlarımızın dört saatinden fazlasını sırayla ya da aynı zamanda çeşitli ekranların karşısında geçiriyoruz. </st><st c="5660">Bu ekrana dayalı etkileşimlerin ardında ise belkemiği olarak internet yer alıyor. </st><st c="5742">Küresel internet trafiği 2000 ile 2014 arasında 30 kat büyüyerek on insandan dördünü dünyaya bağlar hale gelmiştir. </st><st c="5858">Cisco tarafından yapılan bir tahmine göre, 2019’a dek küresel internet trafiğinde on katlık sıçrama daha göreceğiz ve bunun nedeni de dünyaya bağlanacak olan 11 milyar mobil aygıt olacak.</st></p>
			<p><st c="6045">Bağlanabilirlik, böyle yoğun bir erişim sayesinde müşterilerin davranış biçimini dönüştürmektedir. </st><st c="6145">Pek çok müşteri bir mağazanın içindeyken fiyat karşılaştırması yapmak ve ürünler hakkındaki yorumları görmek için araştırma yapabiliyor. </st><st c="6282">Google tarafından yapılan bir araştırma da gösteriyor ki, ABD’deki on akıllı telefon kullanıcısından sekizi mağaza içindeyken mobil araştırma yapıyor. </st><st c="6433">Televizyonda reklam seyrederken bile Endonezyalı televizyon izleyicilerinin yarısından fazlası mobil arama yapıyor. </st><st c="6549">Bu trend tüm dünyadaki müşterileri etkiliyor.</st></p>
			<p><st c="6594">İnternetin türev ürünleri de şeffaflığa olanak veriyor. </st><st c="6651">Twitter ve Instagram gibi sosyal medya kanalları, kullanıcılara, yaşadıkları müşteri deneyimlerini gösterme ve paylaşma olanağı veriyor ki bu da aynı ya da daha düşük sınıftan diğer kullanıcılara esin vererek benzer bir müşteri deneyimi yaşamaya öykünmelerini ve benzer deneyimlerin peşine düşmelerini sağlayabiliyor. </st><st c="6969">TripAdvisor ve Yelp gibi topluluk tarafından yapılan değerlendirmelere yer veren derecelendirme siteleri ise müşterilere kalabalığın bilgeliğine dayalı bilgili seçimler yapma olanağı veriyor.</st></p>
			<p><st c="7160">Dolayısıyla, bağlanabilirliği tam olarak kavramak için onu bir bütün olarak görmemiz gerekiyor. </st><span><st c="7257">Mobil bağlanabilirlik</st></span><st c="7278"> (yani mobil aygıtlarla bağlanma) elbette önemli ama bu, bağlanabilirliğin en temel düzeyi ve internet burada sadece bir iletişim altyapısı olarak işlev görüyor. </st><st c="7440">Bir sonraki düzey olan </st><span><st c="7463">deneyimsel</st></span> <span><st c="7473">bağlanabilirlik</st></span><st c="7489"> düzeyinde ise internet, müşteriler ve markalar arasındaki temas noktalarında daha üstün bir müşteri deneyimi sunmak için kullanılıyor. </st><st c="7625">Bu aşamada artık bağlanabilirliğin sadece genişliği ile değil aynı zamanda derinliği ile de ilgileniriz. </st><st c="7730">Ve en son düzey olan </st><span><st c="7751">sosyal</st></span> <span><st c="7757">bağlanabilirlik</st></span><st c="7773">, müşteri topluluklarındaki bağlantının gücü hakkındadır.</st></p>
			<p><st c="7830">Bağlanabilirlik genç kesimle yakından bağlantılı olduğu için çoğu zaman bağlanabilirliğin sadece müşterilerin genç kuşağıyla ilgili olduğu düşünülür. </st><st c="7981">Sonuç olarak pek çok pazarlama uzmanı “bağlantılı” pazarlamayı ayrı bir gençlik stratejisi olarak uygular ve bu pazarlama türünün aslında pazarlama stratejisinin geneline ne kadar uygun düştüğünü tam olarak anlamaz. </st><st c="8197">Dijital çağın yerlileri olarak bağlanabilirliği ilk benimseyenlerin genç müşteriler olduğu doğru olsa da, bu gençler büyüklerin de bağlanabilirliği benimsemesinde esin kaynağı oluyorlar. </st><st c="8384">Üstelik dünya nüfusu zamanla yaşlandığı için dijital yerliler çoğunluk haline gelecek ve en sonunda bağlanabilirlik de yeni normal haline gelecektir.</st></p>
			<p><st c="8533">Bağlanabilirliğin önemi teknolojiyi ve demografik grupları aşacaktır. </st><st c="8604">Bağlanabilirlik pazarlamanın temelini, hatta pazarlamanın kendisini değiştirmektedir.</st></p>
			<p id="_idParaDest-12"><span><st c="8689">Çelişki 1: Online Etkileşim ve Offline Etkileşim</st></span></p>
			<p><st c="8738">Online ve offline işlerle ilgili olarak bağlanabilirliğin etkisi keskin hatları olan bir şey değildir, kolayca anlaşılmaz. </st><st c="8862">Online işler son yıllarda pazarda önemli bir paya sahip oldu ama biz bu işlerin tamamen offline işlerin yerini alacağına inanmıyoruz. </st><st c="8996">Aynı şekilde, online “yeni dalga” pazarlamanın en sonunda offline “geleneksel” pazarlamanın yerini alacağına da inanmıyoruz.</st></p>
			<p><st c="9120">İşte nedeni: Gittikçe ileri teknolojinin etkisine giren bir dünyada müşteriyle kurulan bire bir temasa dayalı etkileşim yeni farklılaşma haline geliyor. </st><st c="9274">Öncelikle online bir güzellik ürünleri perakendecisi olan Birchbox, mevcut e-ticaret işini tamamlamak için fiziksel mağazasını açtı. </st><st c="9407">Mağazada, online kişiselleştirme programının uygulanmasına olanak sağlayarak kişiselleştirme önerilerinin yapılabileceği iPad’ler sunuyor. </st><st c="9546">Online ayakkabı ve giyim perakendecisi Zappos ise kazanma formülü olarak, büyük oranda, son derece kişiselleştirilmiş çağrı merkezi etkileşimlerine bel bağlıyor. </st><st c="9708">İnternet üzerinden ayakkabı satın almak pek çok müşteriye ürkütücü gelebilir ama çağrı merkezindeki bir kişisel danışmanın dokunuşu bu psikolojik engelin etkisini azaltır. </st><st c="9880">Bir diğer örnek de Bank of America’nın Ekspres Finansal Merkezleri. </st><st c="9948">Müşteriler bu merkezlerdeki ATM’lerde işlem yaparken kişisel bir danışmanla video görüşmesi yaparak ondan yardım alabiliyorlar. </st><st c="10076">Bu hizmet ATM’nin kolaylığı ile kişiselleştirilmiş insan dokunuşlarını bir araya getirmektedir. </st><st c="10172">Amazon bile fiziksel bir kanal yaratma ihtiyacı hissetti ve Dash Button adlı aleti geliştirdi. </st><st c="10267">Müşteriler, kapı zili boyutlarındaki bu aletin sadece butonuna basarak kahve ve deterjan gibi ev ürünleri için otomatik olarak yenileme siparişi verebiliyorlar. </st><st c="10428">Bu, Amazon’un normalde kahve makinesi ve çamaşır makinesi gibi offline kalacak aletleri bağlantılı hale getirmek için yaptığı ilk “nesnelerin interneti” girişimidir.</st></p>
			<p><st c="10593">Diğer yandan ileri teknoloji kullanılan bir arayüz, ağırlıklı olarak müşteriyle bire bir temasa dayalı bir etkileşimi de zenginleştirip daha etkileyici hale getirebilir. </st><st c="10764">Örneğin, Macy’s mağazalarının shopBeacon projesi, mağazanın çeşitli yerlerine Apple’ın iBeacon vericilerinin yerleştirilmesiyle müşterilere mağaza içinde dolaşırken son derece hedeflenmiş özel teklifler sunulmasını sağlamaktadır. </st><st c="10994">Müşteriler mağazanın belirli bir reyonundan geçerken bir iPhone uygulaması aracılığıyla onlara kendi alışveriş listeleri anımsatılabiliyor, indirim bildirimleri ve hediye önerileri yapılabiliyor. </st><st c="11190">Zamanla işlem verileri biriktikçe teklifler müşterinin kendi profiline uygun olarak daha kişiselleştirilmiş hale gelebiliyor. </st><st c="11316">Diğer bir örnek de John Lewis mağazalarının kanepe stüdyosu. </st><st c="11377">Müşteriler bununla 3D baskılı minyatürlerden bir kanepe modeli seçebiliyorlar. </st><st c="11456">Müşteriler, bir bilgisayar ekranı önündeki kumaş örneklerinin yanına bir minyatür yerleştirerek kanepelerinin neye benzeyeceğini ekranda görebiliyorlar. </st><st c="11609">Bu uygulama, kanepe modelini ve kumaşı seçerken çok eğlenceli bir müşteri deneyimi yaşatıyor.</st></p>
			<p><st c="11702">Görünen o ki online ve offline dünya en sonunda bir arada var olacak ve birbirine yaklaşacak. </st><st c="11797">Teknoloji hem online dünyaya hem de offline fiziksel alana dokunuyor ve nihai online-offline yakınlaşmasını mümkün hale getiriyor. </st><st c="11928">Yakın alan iletişimi (NFC) ve konuma dayalı iBeacon gibi sensör teknolojileri çok daha etkileyici bir müşteri deneyimi sunuyor. </st><st c="12056">Bunların arkasındaki itici güç olan büyük veri analitiği, yeni müşterilerin özlem duyduğu kişiselleştirmeyi olanaklı kılıyor. </st><st c="12182">Tüm bunlar, internetten önce pazarlamanın belkemiği olan geleneksel insan arayüzünü tamamlıyor.</st></p>
			<p><st c="12277">Televizyon ve sosyal medya gibi geleneksel ve çağdaş pazarlama iletişim medyası da birbirini tamamlayacaktır. </st><st c="12388">Pek çok insan son dakika haberleri için Twitter’a bakıyor ama en sonunda televizyona dönüp daha güvenilir ve daha ayrıntılı haber için CNN’i izliyor. </st><st c="12538">Diğer yandan televizyon izlemek de çoğu zaman insanları akıllı telefonlarından online etkinlikleri izlemeye itiyor. </st><st c="12654">Bir televizyon reklamı da insanları online alışveriş için eyleme geçirebiliyor.</st></p>
			<p><st c="12733">Yeni müşterilerin karakterleri şunu fark etmemizi sağlıyor: Pazarlamacılığın geleceği, müşterilerin izledikleri yollarda kusursuz bir online ve offline deneyimler harmanı olarak şekillenecektir. </st><st c="12929">Marka farkındalığı ve çekiciliği, ilk başta, analitiğin güç verdiği pazarlama iletişimleri, geçmiş müşteri deneyimleri ve hem online hem de offline arkadaş ve aile tavsiyelerinin bir karışımıyla oluşacaktır. </st><st c="13137">Bunun ardından müşteriler daha ileri düzeyde bir dizi araştırma yapmak için diğer müşterilerin yorumlarından (yine hem online hem de offline) yararlanacaktır. </st><st c="13296">Eğer bir satın alma kararı verirlerse hem makine temelli hem de insani arayüzden kişiselleştirilmiş bir dokunuş deneyimi yaşayacaklardır. </st><st c="13434">Deneyimli müşteriler, bunun bir sonucu olarak, deneyimsiz müşteriler için birer rehber ya da marka savunucusu haline gelecektir. </st><st c="13563">Deneyimler bir bütün olarak kaydedilir ve bu da analitik motorunun doğruluk düzeyini daha da geliştirir.</st></p>
			<p><st c="13667">Son derece bağlı bir dünyada, markalar ve şirketlerin karşısındaki önemli bir zorluk, online ve offline öğelerin toplam müşteri deneyimine entegre edilmesidir.</st></p>
			<p id="_idParaDest-13"><span><st c="13827">Çelişki 2: Bilgilenmiş Müşteri ve Kafası Karışmış Müşteri</st></span></p>
			<p><st c="13885">Hepimiz bugünün müşterilerinin en güçlü müşteriler olduğunu düşünüyoruz. </st><st c="13959">Müşterilerin çoğunun markalar hakkında etkin bir şekilde bilgi araştırdığını söylemek yanlış olmaz. </st><st c="14059">Bu müşteriler daha bilinçli satın alma kararları veriyor. </st><st c="14117">Ama merak ve bilgi düzeyleri daha yüksek olmasına karşın ne satın almak istedikleri konusunda kontrolü ellerinde tutamıyorlar.</st></p>
			<p><st c="14243">Müşteriler, satın alma kararları verirken temel olarak üç faktörden etkilenir. </st><st c="14323">İlk olarak, televizyon reklamları, basılı reklamlar ve halkla ilişkiler gibi çeşitli araçlardaki pazarlama iletişimlerinden etkilenirler. </st><st c="14461">İkinci olarak, arkadaşlarının ve ailelerinin görüşlerinden etkilenirler. </st><st c="14534">Ve son olarak, belirli markalar hakkında kendilerinin de geçmiş deneyimlerine dayalı bilgileri ve bir tutumları vardır.</st></p>
			<p><st c="14653">Gerçek şu ki bugünün müşterileri başkalarının fikirlerine son derece bağımlı hale gelmiştir. </st><st c="14747">Çoğu durumda, başkalarının sözleri kişisel tercihlerinden ve pazarlama iletişimlerinden bile ağır basar. </st><st c="14852">Bunun nedeni bağlanabilirliğin ta kendisidir.</st></p>
			<p><st c="14897">Bunun iyi yanı, bağlanabilirliğin birçok koruma ve güven sağlamasıdır. </st><st c="14969">Müşterilerin aklında şu vardır: Arkadaşlarımdan ve ailemden oluşan yakın çevrem, kötü marka ve şirketlere karşı beni korur. </st><st c="15093">Ancak bağlanabilirlik, birçok aygıt ve ekranla birlikte, kafa karışıklıklarına da yol açar. </st><st c="15185">Müşterilerin odaklanma becerisini aksatır ve çoğu zaman karar verme yeteneğini kısıtlar. </st><st c="15274">Böylece pek çok müşteri karar verirken kalabalığın bilgeliğini izler. </st><st c="15344">Müşterilerin reklama düşük düzeyde güven duyması ve kalite-fiyat karşılaştırması yapmak için yeterli zaman bulamaması bu durumu daha da ileri düzeylere taşır. </st><st c="15503">Üstelik başkalarından tavsiye almak büyük rahatlık getirdiği için nihai satın alma kararında ağızdan ağıza pazarlamanın önemi artmaktadır.</st></p>
			<p><st c="15641">Geleceğin müşterilerinin portresi budur; bağlantılı ama kafası karışmış. </st><st c="15715">Ulusal Biyoteknolojik Enformasyon Merkezi tarafından yapılan bir araştırmaya göre insanların ortalama dikkat süresi 2000 yılındaki 12 saniyelik düzeyden 2013’te 8 saniyeye düşmüştür. </st><st c="15898">Bunun nedeni, bağlantı halindeki mobil aletlerimizi sürekli bombardımana tutan ve anlık dikkat gerektiren yığınlarca mesaj olarak yorumlanabilir.</st></p>
			<p><st c="16043">Pazarlama uzmanlarının ilerleme göstermeleri için önlerinde iki zorlu görev var: Birincisi, müşterilerin dikkatini çekmek. </st><st c="16167">Bir marka yöneticisi için bir müşteriyi 30 saniyelik bir reklamın karşısında oturtmak ve bir satış temsilcisi için 30 saniyelik bir asansör konuşmasıyla bir müşteriyi ikna etmek zordu. </st><st c="16352">Gelecekte ise bir marka mesajını iletmek daha da zor olacak. </st><st c="16413">Müşteri dikkati konusunda kıtlık olacak; bu nedenle sadece şaşırtıcı özellikleri olan markaların mesajları müşteriler için dinlenmeye ve savunuculuğu yapılmaya değer olacaktır. </st><st c="16590">İkincisi, pazarlama uzmanlarının, sonuç üzerinde çok kontrolleri olmayacak olsa da müşteri topluluklarında marka sohbetleri başlatmaları gerekiyor. </st><st c="16738">Ayrıca orada sadık marka savunucularının olmasını sağlamaları da gerekiyor; böylece müşteriler bir marka hakkında başkalarına sorular sorduğunda bu kişiler, kararı marka lehinde olacak şekilde yönlendirebilirler.</st></p>
			<p id="_idParaDest-14"><span><st c="16950">Çelişki 3: Olumsuz Savunuculuk ve Olumlu Savunuculuk</st></span></p>
			<p><st c="17003">Müşterilere, görüşlerini başkalarının da kulak verebileceği şekilde ifade etme olanağı veren bağlanabilirlik, müşterilerin düşünme biçimini değiştirir ve yabancılardan gelen tavsiyelerin, markaları destekleyen ünlülerin tavsiyelerinden daha güvenilir olabileceğini kabul etmelerini sağlar. </st><st c="17294">Böylece markalar açısından müşteri savunuculuğu için mükemmel bir ortam yaratır.</st></p>
			<p><st c="17374">Pazarlamada, savunuculuğun kendisi yeni bir kavram değildir. </st><st c="17436">Aynı zamanda “ağızdan ağıza” pazarlama olarak da bilinen bu kavram, geçen on yıl içinde “bağlılık” kavramının yeni tanımı haline gelmiştir. </st><st c="17576">Bir markaya bağlı kabul edilen müşteriler, markayı desteklemeye ve arkadaşlarına ve ailelerine tavsiye etmeye istekli olurlar.</st></p>
			<p><st c="17702">Marka savunuculuğunun en ünlü ölçütü muhtemelen Frederick Reichheld tarafından tasarlanan Net Destekçi Puanı’dır (Net Promoter Score). </st><st c="17838">Reichheld, müşterilerin bir markayla ilgili tutumları bakımından üç ana gruba ayrıldıklarını ileri sürer: </st><span><st c="17944">Destekçiler</st></span><st c="17955"> markayı tavsiye eden müşterilerdir; </st><span><st c="17992">pasifler</st></span><st c="18000"> tarafsız kalan müşterilerdir; </st><span><st c="18031">kötüleyenler</st></span><st c="18043"> ise markayı tavsiye etmeleri mümkün olmayan müşterilerdir. </st><st c="18103">Net Destekçi Puanı destekçilerin oranından kötüleyenlerin oranının çıkarılmasıyla elde edilir. </st><st c="18198">Buradaki en önemli sav, olumsuz sözlerin kötü etkisinin olumlu sözlerin iyi etkisini azaltıyor olmasıdır.</st></p>
			<p><st c="18303">Bu yöntem, bağlılığı izleme konusunda yararlı olduğunu kanıtlamış olsa da basit bir çıkarma işlemi bazı önemli noktaların içyüzünü kaçırmamıza yol açabilir. </st><st c="18461">Bir marka kendi DNA’sına sadık kaldığında ve hedeflediği müşteri kesiminin peşinden gitmeye devam ettiğinde pazarı kutuplaştırır. </st><st c="18591">Bazıları markayı sever, bazıları da ondan nefret eder. </st><st c="18646">Ama bağlanabilirlik ortamında olumsuz savunuculuk mutlaka kötü bir şey olacak diye bir kural yoktur. </st><st c="18747">Markalar, aslında diğerlerinin olumlu savunuculuğunu tetiklemek için olumsuz savunuculuğa gereksinim duyar. </st><st c="18855">Bizim düşüncemize göre, pek çok durumda, olumsuz savunuculuk olmazsa olumlu savunuculuk eylemsiz kalabilir.</st></p>
			<p><st c="18962">Marka farkındalığı gibi, marka savunuculuğu da kendiliğinden olabileceği gibi teşvik yoluyla da gerçekleştirilebilir. </st><st c="19081">Kendiliğinden olan marka savunuculuğu bir müşterinin teşvik edilmeden ya da kendisinden bunu yapması istenmeden markayı etkin bir şekilde tavsiye etmesidir. </st><st c="19238">Gerçekte bu tip savunuculuk nadirdir. </st><st c="19276">Etkin bir savunucu olması için insanın sıkı bir hayran olması gerekir. </st><st c="19347">Savunuculuğun diğer türü ise teşvik edilmiş savunuculuktur; yani başkaları tarafından yapılan bir tetikleme sonucu markanın tavsiye edilmesidir. </st><st c="19492">Bu tip savunuculuk çok yaygın olmasına karşın normalde eylemsizdir. </st><st c="19560">Bir markanın güçlü bir teşvik edilmiş savunuculuğu varsa bu savunuculuk ya müşterilerin soruları ile ya da olumsuz savunuculuk yüzünden etkin hale gelir.</st></p>
			<p><st c="19713">Markanın sevenleri ile nefret edenleri arasındaki dengenin yönetilmesi gerektiği doğrudur. </st><st c="19805">Ama büyük markaların sevenleri mutlaka nefret edenlerinden daha çok olur diye bir şey yoktur. </st><st c="19899">Aslında YouGov BrandIndex adlı izleme sitesi ilginç bir gerçeği ortaya çıkarmıştır. </st><st c="19983">Örneğin McDonald’s markası, yüzde 33’lük bir seven oranı ve yüzde 29’luk bir nefret eden oranı ile dengeli denilebilecek bir kutuplaşmaya sahiptir. </st><st c="20131">Starbucks’ın durumu da çok farklı sayılmaz: sevenlerin oranı yüzde 30, nefret edenlerin oranı ise yüzde 23. </st><st c="20239">Net Destekçi Puanı açısından bakacak olursak, çok fazla nefret eden müşteri olduğu için yiyecek ve içecek sektöründeki en büyük iki markanın puanları çok düşük çıkar. </st><st c="20406">Ama alternatif bir bakış açısıyla, nefret edenler grubu, eleştirilere karşı McDonald’s ve Starbucks’ı savunacak olan sevenler grubunu eyleme geçirmek için zorunlu olan bir kötülük etkenidir. </st><st c="20597">Hem olumlu hem de olumsuz savunuculukların ikisi birden var olmazsa marka sohbetleri sönük geçer ve daha az ilgi çekici olur.</st></p>
			<p><st c="20722">Güçlü bir karakter ve DNA’sı olan bir marka, pazarın belirli bir kesimi için muhtemelen popülerlikten yoksun olacaktır. </st><st c="20843">Ama böyle markaların, en etkili satış gücüne, yani dijital dünyada markalarını korumaya istekli bir sevenler ordusuna sahip olmayı amaçlamaları gerekir.</st></p>
			<h2 id="_idParaDest-15"><span><st c="20995">Özet: Çelişkilerin Ortasında Pazarlama</st></span></h2>
			<p><st c="21034">Pazarın değişen manzarası, pazarlama uzmanlarının üstesinden gelmesini gerektiren bir dizi çelişki yaratıyor. </st><st c="21145">Bunlardan biri online ve offline etkileşim. </st><st c="21189">Her ikisinin bir arada var olması, birbirini tamamlaması ve ortak amaçlarının, daha üstün bir müşteri deneyimi sunmak olması gerekiyor. </st><st c="21325">Ayrıca bir de bilgilenmiş ve kafası karışmış müşteri çelişkisi var. </st><st c="21393">Bağlanabilirlik, bilgi bolluğu ile müşterilere güç katıyor olsa bile, müşteriler çoğu zaman kendi kişisel tercihlerinin önüne geçecek şekilde başkalarının görüşlerine aşırı bağımlı bir hale de geliyorlar. </st><st c="21598">Son olarak, bağlanabilirlikle birlikte, markalar için olumlu savunucular kazanma konusunda büyük fırsatlar ortaya çıkıyor. </st><st c="21721">Yine de markaların olumsuz savunucuları üzerlerine çekme olasılıkları da var. </st><st c="21799">Bu her zaman kötü bir durum olmayabilir çünkü olumsuz savunuculuk çoğu zaman olumlu savunuculuğu etkin hale getirir.</st></p>
			<p><span><img src="image/cizgi3.png" alt="" /></span></p>
			<p><span><st c="21915">Üzerinde Düşünülecek Sorular</st></span></p>
			<p><st c="21944">• Sizin sektörünüzde bağlantılı müşterilerin çelişkili doğasını gösteren durumların bazıları nelerdir?</st></p>
			<p><st c="22047">• Bu çelişkilere nasıl uyum sağlamayı planlıyorsunuz?</st></p>
			<p><span><img src="image/cizgi3.png" alt="" /></span></p>
		</div>
	<div id="charCountTotal" value="22101"></div></body>
</html>
