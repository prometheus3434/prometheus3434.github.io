<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-45</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-22" xml:lang="tr-TR"><st c="0">XI. </st><st c="5">BEYİT</st></p>
			<p id="toc_marker-22-1" xml:lang="tr-TR"><st c="10">Ney Dostundan Ayrılmışların Arkadaşıdır Perdeleri, Perdelerimizi Açmıştır</st></p>
			<p><span><st c="84">Neyin üzerinde açılan yedi deliğe “perde” denir. </st><st c="134">Yani ney üzerinde yedi perde açılır ve bu perdeyle birlikte ezgiler, melodiler ortaya çıkar. </st><st c="227">Neyzen üflerken perdeleri açtıkça, aslında insandaki perdeler de açılır.</st></span></p>
			<p><span><st c="299">Yani ruhuna Yaradan’ın ruhundan üflenmiş olan insanoğlunun yedi nefis perdesi de ahenkle adım adım açılabilmektedir. </st><st c="417">Bunun için gerekli olan sükûnet, bilgi, kabul, sabır ve olgunlaşmaya adanabilmektir.</st></span></p>
			<p><span><st c="501">İlk nefis perdesi “Nefs-i emmare”dir, sonuncusu ise “Nefs-i kâmile”.</st></span></p>
			<p><span><st c="570">Yani kemale ermiş, olgunlaşmış nefis.</st></span></p>
			<p><span> </span></p>
			<p><span><st c="608">İnsanın nefis perdeleri açıldıkça benlik kaygısı, kibir, çokbilmişlik duyguları da körelir, yok olur, üzerine sinmez. </st><st c="727">Çünkü bütün bunlar korkudan kaynaklanır. </st><st c="768">Kendine, ilahi düzene ve yaşama güven duymayan insan korkuyla benlik alanını korumaya yönelir. </st><st c="863">Kibre, hırsa, benlik savaşına, kıskançlığa kapılır. </st><st c="915">Oysa kâmil insan güvende olduğundan emindir. </st><st c="960">İlahi düzene inancı tamdır, sorgusuzdur, koşulsuzdur. </st><st c="1014">Perdeler açıldıkça sonsuz bir güven ve bütünlük deneyimi başlar. </st><st c="1079">Güvenden uzaklaştıkça ayrılığa düşer insan. </st><st c="1123">Yaradan’dan uzaklaşmak, O’nun ilahi düzenine, adaletine güvenmemek ve bu yüzden hırsa, kibre, korkuya ve kıskançlığa düşmek ayrılık, uzaklık ve kaybolmuşluk deneyimi yaşatır insana.</st></span></p>
			<p><span><st c="1304">Ayrılığa düşmüş, kaybolmuş insana rehberlik edecek olanın yine ilahi ses olduğuna inanır Mevlana...</st></span></p>
			<p><span></span></p>
			<p><span><st c="1404">“Vedalar; gözleri ile sevenler içindir. </st><st c="1445">Çünkü gönülden sevenler hiç ayrılmazlar.”</st></span><span></span></p>
		</div>
	<div id="charCountTotal" value="1486"></div></body>
</html>
