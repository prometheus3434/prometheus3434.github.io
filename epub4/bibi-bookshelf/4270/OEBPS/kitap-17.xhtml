<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-17</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-9" xml:lang="tr-TR"><st c="0">Bir Ayrılıkla Başlar İnsanoğlunun Öyküsü</st></p>
			<p><span><st c="41">“Bir ayrılıkla başlar neyin yolculuğu...” diye devam etti ustam. </st><st c="107">Sesinde bir dinginlik, ciddiyet ve hüzün hâkim... </st><st c="157">Önceleri anlamadım, “Hüzün de niye ki şimdi?” diye düşündüm. </st><st c="218">Sonra anlayacaktım ney ile hüzün arasındaki ilişkiyi.</st></span></p>
			<p><span><st c="271">“Bir vazgeçişle yola çıkar ney...” dedi. </st><st c="313">“Unutma ki her seçim bir vazgeçiştir evlat ve insan bir yola çıkıyorsa, diğer bütün yollardan vazgeçmiştir. </st><st c="421">Dolayısıyla bir seçim yapmak, diğer sonsuz seçenekleri gözden çıkarmak sayılır bir yerde... </st><st c="513">Bu çok önemli bir sınavdır. </st><st c="541">Önce vazgeçmeyi bilmek gerekir...</st></span></p>
			<p><span><st c="574">Ben neyin hikâyesini anlatmaya devam ederken sen de kamışın kaderiyle kendi yaşamın arasındaki izdüşümlerini fark et ve kendinle özdeşleştir.</st></span></p>
			<p><span><st c="716">Neyin ilk yolculuğu ayrılıkla başlar. </st><st c="755">O yüzden Mevlana ilk beyitte ‘Dinle neyden duy neler söyler sana, derdi vardır ayrılıklardan yana’ der.</st></span></p>
			<p><span> </span></p>
			<p><span><st c="858">İnsan da inananlar açısından bakıldığında ruhlar âleminden koparak anne karnına varmıştır. </st><st c="950">Dokuz ay boyunca anne karnında gelişerek ve büyüyerek geçirdiği rahat, mutlu ve huzurlu deneyimin sonunda buradan da ayrılarak dünyaya gelir.</st></span></p>
			<p><span><st c="1091">Dünyaya gelen bir bebeğin ilk tepkisi nedir? </st><st c="1137">Ağlamaktır değil mi?</st></span></p>
			<p><span><st c="1157">Evet... </st><st c="1166">Hepimiz doğduğumuzda ağladık önce.</st></span></p>
			<p><span><st c="1200">Annemizin bize sağladığı o güvenli dünyadan koparıldığımız için üzülürüz, ağlarız hatta bilmediğimiz bir dünyaya gözlerimizi açtığımızdan korkarız... </st><st c="1351">Anneden ayrılışımız bizi çok daha geniş, çok daha büyük bir dünyaya, bambaşka bir deneyime maruz bırakmıştır.</st></span></p>
			<p><span><st c="1460">Bilmediğimiz ve öğrenerek içinde büyüyeceğimiz bu yeni âlem, Mevlana’nın da tarifiyle ‘dert’ diye çıkar karşımıza. </st><st c="1576">Bilinmezdir ne de olsa... </st><st c="1602">Ne vereceğini ne alacağını bugün bile bilmeyiz aslında. </st><st c="1658">Hiçbir şey kontrolümüz altında değildir neticede.</st></span></p>
			<p><span><st c="1707">“Dert” kelimesini burada doğru anlamak gerekir ama... </st><st c="1762">İşkence, zulüm ya da ıstırap değildir sözü edilen dert.</st></span></p>
			<p><span><st c="1817">Bu bir bilinmezliktir...</st></span></p>
			<p><span><st c="1842">Konfor alanını terk edip, rahatı gözden çıkarıp kemale ermek üzere uzunca bir yol yürümeye başlamaktır. </st><st c="1947">Yorulmaktır, terlemektir, gelişmek için emek vermektir, büyümek için çaba göstermektir, ustalaşmak için rahatı bozmaktır, uykuları azaltmaktır, çalışmaya adanmaktır, öğrenmeye meftun olmaktır, bilgiye aşktır, ilme sevdalanmaktır.</st></span></p>
			<p><span><st c="2176">Dolayısıyla bu dert, Mevlana’nın da dediği gibi insana daima yol gösterendir.</st></span></p>
			<p><span><st c="2254">İlk ayrılıkla başlayan dert, yaşam boyu sürer gider. </st><st c="2308">Hatta süreç boyunca derdini daha bile çok sever insan verenden ötürü... </st><st c="2380">Dert sayesinde büyüdükçe, geliştikçe, olgunlaştıkça, ‘olan’a vâkıf oldukça aldığı tat da değişir derdiyle, ilişkisi de.</st></span></p>
			<p><span><st c="2499">Ney de ilk ayrılıkla birlikte tanır derdin ne olduğunu. </st><st c="2556">Önceleri büyük bir belirsizlik hali hâkim olduğundan yola çıkmak için bekletilir bir süre. </st><st c="2647">Sazlıktan koparıldıktan sonra, bir zaman beklemeye bırakılır, hemen işlenmez.</st></span></p>
			<p><span><st c="2724">Böylece sabretmeyi de öğrenir.</st></span></p>
			<p><span><st c="2755">Bekler... </st><st c="2766">Bekler... </st><st c="2776">Bekler... </st><st c="2786">Beklemeyi öğrenir, sabretmeyi öğrenir.”</st></span></p>
			<p><span><st c="2825">Derken eline bir kamış daha aldı ustam. </st><st c="2866">Az önceki yeşil kamışla kıyaslanınca fazla bekletilmiş olduğu anlaşılıyordu hemen. </st><st c="2949">Rengi yeşilden dönmüştü... </st><st c="2976">Taze değildi artık...</st></span></p>
			<p><span><st c="2997">“Ama kamış için yol henüz bitmemiştir...” diye devam etti anlatmaya. </st><st c="3067">“Sonra sıra kamışın üzerindeki sert kabuklara gelir evlat. </st><st c="3126">Kamışı iyice sarmış olan kabuklar, ney ustası tarafından tek tek koparılır. </st><st c="3202">Bu işlemin insanoğlunun yaşamındaki karşılığı da, egolardan, başkaları ne der korkusundan ve benliklerden kurtulabilme bilincidir.”</st></span></p>
			<p><span> </span></p>
			<p><span><st c="3333">Bunun üzerine ustam elindeki kamışın kabuklarını soymaya başladı yavaş yavaş. </st><st c="3412">Ne kadar da yoğun bir kabuk vardı gövdesinde! </st><st c="3458">Ustam soydukça kamışın özü ortaya çıkıyordu adeta.</st></span></p>
			<p><span><st c="3508">“Ney kabuklarından kurtularak, içini açığa çıkarır evlat...” dedi ustam sanki aklımdan geçirdiklerimi duymuş gibi. </st><st c="3624">“Insan da tasavvuf yolculuğunda, yani kendi kemaline giden yolda öncelikle egosundan ve benliğinden kurtulduğunda yola çıkmış olur. </st><st c="3756">Ilk yolculuk egolardan sıyrılmaktır evlat. </st><st c="3799">Kendin olabilmektir. </st><st c="3820">Sen kendin gibi olamadığında, kendi özüne ulaşamadığında bu yolda ilerlemen mümkün değildir. </st><st c="3913">Yerinde sayar durursun, üstelik boşa da yorulmuş olursun. </st><st c="3971">O yüzden kurtulmalısın kabuklarından.</st></span></p>
			<p><span><st c="4008">Kamış, bu aşamadan sonra da bir süre daha beklemeye bırakılır. </st><st c="4072">Yine bekler, yine bekler ve sabrı öğrenmeye devam eder. </st><st c="4128">Sabır terbiyesinde iyice gelişir.</st></span></p>
			<p><span><st c="4161">Sonra diğer aşamaya geçilir. </st><st c="4191">Kamışların iç kısımları genelde doludur. </st><st c="4232">Ney ustası kızgın bir demirle kamışın içini delerek boşaltır. </st><st c="4294">Kamışın içi açılır. </st><st c="4314">Derin bir boşluk oluşur. </st><st c="4339">Yani hiçlik oluşur.”</st></span></p>
			<p><span><st c="4359">Ustam eline bir demir alıp, kamışın içini oymaya başlamıştı. </st><st c="4421">Batırdığı kızgın demir kamışın diğer ucundan çıkıyordu bir süre sonra.</st></span></p>
			<p><span><st c="4491">Böylece içi temizlenmiş oldu. </st><st c="4522">Boş kamışı bana göstererek, “Bak...” dedi. </st><st c="4565">“İşte bunun adı hiçliktir evlat. </st><st c="4598">Ney, artık tasavvuftaki hiçliği ifade etmeye başlamıştır.</st></span></p>
			<p><span> </span></p>
			<p><span><st c="4655">Neyin içinin boşaltılması, tasavvuftaki hiç olmak kavramına karşılık gelir.”</st></span></p>
			<p><span><st c="4732">Şems-i Tebrizi’nin bir sözünü hatırladık bunun üzerine:</st></span></p>
			<p><span></span></p>
			<p><span><st c="4788">“Şu dünyada herkes bir şey olmaya çalışırken sen hiç ol... </st><st c="4848">Menzilin daima yokluk olsun. </st><st c="4877">İnsanın bir çömlekten farkı olmamalı. </st><st c="4915">Çömleği sağlam tutan dışındaki şekil değil, içindeki boşluktur. </st><st c="4979">İşte tıpkı bunun gibi insanı da insan yapan şey, benlik zannı değil, hiçlik bilincidir.”</st></span><span></span></p>
			<p><span></span></p>
			<p><span><st c="5067">“İşte böyle evlat...” dedi ustam. </st><st c="5102">“Neyin içi delindikten sonra hiç olur ve yine bir süre daha beklemeye bırakılır.”</st></span></p>
			<p><span><st c="5183">Ustam elindekini bırakıp başka bir kamış daha aldı bunun üzerine. </st><st c="5250">Diğerlerine göre daha olgunlaşmış, daha sararmış bir kamıştı bu. </st><st c="5315">Bir kızgın demirle, kamışın gövdesinde delikler açmaya başladı.</st></span></p>
			<p><span><st c="5378">“İşte bu da yeni aşama...” dedi. </st><st c="5412">“Ney ustası yine kızgın demirler kullanarak kamışın gövdesine yedi tane delik açar. </st><st c="5496">Ancak bu deliklerden sonra neyden kalbe ilham veren nağmeler çıkabilir. </st><st c="5568">Ve son olarak da neyin olgunluğunu ve mürşitliğini işaret eden parazvane ve başpare takılır.</st></span></p>
			<p><span><st c="5660">Artık kabuklarından sıyrılmış, içi hiç olmuş, yedi delikli ney, nihayetinde son kıvamına gelmiş demektir.</st></span></p>
			<p><span> </span></p>
			<p><span><st c="5766">‘Öldüm, bittim, bu kadar acıyı neden çektim?’ diye düşünen kamış, bir neyzenin nefesiyle tatlı ve hoş nağmelerle inlemeye başladığında anlar ki, bunca acı, bunca ıstırap, bunca sıkıntı boşuna değilmiş. </st><st c="5969">Ney bile artık kendine şaşıyordur. </st><st c="6004">‘Yaşadığım hiçbir şey aslında beni kahretmek için değilmiş’ diye düşünür. </st><st c="6078">‘Her şey beni olgunlaştırmak ve kemale erdirmek içinmiş’ der.</st></span></p>
			<p><span><st c="6139">İşte insan da bu açıdan neye çok benzer. </st><st c="6181">Benlik zannından kurtulup egolarından arınarak hiçlik bilincine vardığında ve yedi nefis mertebesinden geçtiğinde tıpkı Kuran’daki ‘Biz ona kendi nefesimizden üfledik’ ayetinin anlattığı gibi neyzen de neye nefesinden üflediğinde kapılar açılmaya başlar.</st></span></p>
			<p><span><st c="6435">Ney nasıl hazır hale gelirse, kemale erip sonunda muhteşem nağmeler çıkarmaya başlarsa, işte insan da tıpkı ney gibi hazır olduğunda Yaradan’ın ona üflediği nefesle içinde uyuyan yetenekleri uyanmaya başlar. </st><st c="6644">Kendi içinde yerini bilmediği hüner kapıları açılır.</st></span></p>
			<p><span><st c="6696">Sufilere göre herkesin içinde Allah’ın bir esması gizlidir ve o esma uyandıkça, farkında olunmayan yetenekler tek tek açığa çıkmaya başlar.</st></span></p>
			<p><span><st c="6836">Sen herkeste olmayan farklı bir özelliğe sahipsin. </st><st c="6888">Bunu açığa çıkarabildiğinde ve kendinde olanı keşfedebildiğinde biricik olursun.</st></span></p>
			<p><span><st c="6968">Tıpkı her kamışın biricik olması gibi...</st></span></p>
			<p><span><st c="7009">Bir ney ustası ister yüz kamış açsın ister bin kamış açsın fark etmez. </st><st c="7081">Sonunda görülür ki her birinin sesi, duygusu, tınısı eşsizdir, bambaşkadır. </st><st c="7157">Her birinin kendine has özellikleri vardır.</st></span></p>
			<p><span><st c="7200">Bu yüzden insanın kendi gibi olabilmesi çok kıymetli. </st><st c="7255">Böylece kendine özgü olanı da keşfetmeye başlar.</st></span></p>
			<p><span><st c="7303">Evreni büyük bir yapboz gibi düşün. </st><st c="7340">Hepimiz bu yapbozun birer küçük parçasıyız sadece. </st><st c="7391">Hepimizin bir özelliği var. </st><st c="7419">Fakat birilerini taklit etmeye başladığımızda yapbozun içindeki doğru yerimizi kaybediyoruz, daha da kötüsü kendimizi koyacak yer bulamıyoruz.</st></span></p>
			<p><span><st c="7561">Ancak kendimiz gibi olabildiğimizde ait olduğumuz yerle buluşabiliyoruz.</st></span></p>
			<p><span><st c="7634">Işte o zaman ben biricik oluyorum, sen biricik oluyorsun.</st></span></p>
			<p><span><st c="7692">İşte o zaman Yaradan’ın sendeki esması açığa çıkıyor.”</st></span></p>
			<p><span><st c="7747">Ustamın sözleri beni çok etkiliyordu. </st><st c="7786">Neyin nasıl yapıldığını uzun uzadıya bana anlattıktan sonra, elleriyle yaptığı neyini aldı ve başladı üflemeye...</st></span></p>
			<p><span><st c="7899">Ben de bu sırada neyin kamışlıktan yola çıkış hikâyesini canlandırmaya başlamıştım gözümde.</st></span></p>
			<p><span><st c="7991">Bir ayrılıkla, bir vazgeçişle başlamıştı neyin hikâyesi. </st><st c="8049">İnsan ayrılık acısını bazen istemeden de olsa yaşar ve o ayrılık onu aslında kendi ruhaniyetine götürür. </st><st c="8154">Kamışın ayrılığı önceleri onu çok üzmüştü. </st><st c="8197">Fakat sonrasında sabrı öğrenmiş oldu.</st></span></p>
		</div>
	<div id="charCountTotal" value="8234"></div></body>
</html>
