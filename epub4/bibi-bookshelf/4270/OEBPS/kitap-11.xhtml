<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-11</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-6" xml:lang="tr-TR"><st c="0">“B” Harfinin Sırrı...</st></p>
			<p><span><st c="22">Hz. </st><st c="27">Mevlana Mesnevi’de henüz ilk sözüyle “Dinle!” derken bile bir “B” harfiyle dahi ne çok şey anlatır, ne çok sırra ışık tutar.</st></span></p>
			<p><span><st c="151">Sufiler, tasavvufun ilk ve en önemli unsurunun sohbet ve hizmet olduğu konusunda hemfikirdirler. </st><st c="249">Sohbet de ancak iyi bir dinleyiciyle mümkün olabilir. </st><st c="303">Duymakla dinlemek aynı şey değildir.</st></span></p>
			<p><span><st c="339">Sağlıklı bir kulak her şeyi duyar ama yine de dinlemeyi beceremeyebilir. </st><st c="413">Dinlemek, yalnızca kulakla değil, aynı zamanda beyinle, odakla, hisle, algıyla, hazır olmakla, gönülle, bilgelikle, sakinlikle, yavaşlıkla ve yine bilgiyle ilgilidir. </st><st c="580">Dolayısıyla tasavvufta dinleyicilik de bir tür ustalıktır. </st><st c="639">Öğrenmek ve gelişmek ister.</st></span></p>
			<p><span><st c="666">Hizmet ise dinlediklerinle ilgili cimriliğe sapmadan, bildiğini başkalarıyla cömertçe ve hiç zorlamadan paylaşabilmekle, esirgememekle mümkündür.</st></span></p>
			<p><span> </span></p>
			<p><span><st c="812">İşte tam da bu yüzden “Dinle!” derken Mevlana’nın öğütlediği şeyin hiç de amaçsız ve öylesine olduğu söylenemez. </st><st c="926">Mesnevi’nin her beytinde sır yüklüdür... </st><st c="967">Dinlemesini bilene... </st><st c="989">Neyi dinlemesi gerektiğini bilene...</st></span></p>
			<p><span><st c="1025">Kısacası tasavvufun özünde “dinleyişte ustalaşmak” vardır diyebiliriz.</st></span></p>
			<p><span><st c="1096">Kültürümüzde de dinlemenin önemine dikkat çeken deyişlere sahibizdir aslında:</st></span></p>
			<p><span></span></p>
			<p><span><st c="1174">“SÖZ gümüşse sükût altındır.” “Bin dinle bir konuş...”</st></span><span></span></p>
			<p><span></span></p>
			<p><span><st c="1229">Hepsi dinlemenin ne kadar önemli olduğuna dikkat çeken deyişlerimizdir. </st><st c="1302">Canlılar arasında zekâsıyla ve konuşma yeteneğiyle, daha doğrusu diller icat edebilme becerisiyle de üstün bir varlık olarak kabul edilen insanoğlu, konuşarak değil dinleyerek gelişir tekâmül yolunda. </st><st c="1503">Dinleyen insan öğrenir, dinleyen insan neyi yapıp neyi yapmaması gerektiğinin kararını alabilir, dinleyen insanın muhakeme gücü gelişir, dinleyen insan bilinçlenir, büyür, gelişir, dönüşür ve en önemlisi de düşünme sanatını kavrar. </st><st c="1735">Düşünmek de sadece zihnin bir hüneri değildir zira... </st><st c="1789">Kalbin de dinlemeye çekilip geleni anlama ve kabul etme süreci vardır. </st><st c="1860">Kalbin de bir karar alma yetisi vardır.</st></span></p>
			<p><span> </span></p>
			<p><span><st c="1899">Maharet iyi konuşan değil, iyi dinleyen olabilmektir. </st><st c="1954">Çünkü doğru ve etkili konuşabilenler, iyi dinleyici olabilenlerdir her zaman.</st></span></p>
			<p><span></span></p>
			<p><span><st c="2031">Dinlemeyenler öğrenemezler Öğrenemeyenler bilemezler Bilemeyenler olamazlar Olmanın yolu bilmekten geçer Bilmekse dinlemekle başlar.</st></span><span></span></p>
			<p><span></span></p>
			<p><span><st c="2164">Her açıdan büyük bir sabırsızlık ve acelecilik içinde yaşayan günümüz insanı, kolay öğrenmenin peşinde artık. </st><st c="2275">Dinlemeden öğrenmeye çalışıyor, anlamadan uygulamak istiyor, uygular uygulamaz hemen kazanabilmenin hayalini kuruyor. </st><st c="2393">Ne beyhude bir hayal, ne yersiz bir beklenti...</st></span></p>
			<p><span><st c="2440">Bağdatlı Ruhi’nin sabırsız insanlar hakkında sarf ettiği çok kıymetli bir beyti vardır:</st></span></p>
			<p><span></span></p>
			<p><span><st c="2528">“Gör ZAHİDİ kim sahib-i irşad olayım der Dün mektebe gitti bugün üstat olayım der...”</st></span><span></span></p>
			<p><span></span></p>
			<p><span><st c="2614">Dün ilim sahibi olmaya ve öğrenmeye bir adım atıp, bugün ustalığa soyunmaya kalkışmak, kulağa bile ne kadar komik geliyor halbuki değil mi?</st></span></p>
			<p><span><st c="2754">İnsan zihni ne yazık ki her olayda sonuç odaklı çalışıyor. </st><st c="2814">Sürecin hiç ama hiçbir önemi yok... </st><st c="2850">Oysa hayat bile sürece meftun bir yol... </st><st c="2891">Nasıl öleceğin bile yolu yürüyüş biçimine bağlı.</st></span></p>
			<p><span><st c="2939">Nasıl bir usta olacağın ya da bir usta olup olamayacağın bile yolda ne kadar yürüdüğünle ilgili değil, nasıl yürüdüğünle ilgili... </st><st c="3071">Yol boyunca akıl ve gönül haznene seni ustalaştıracak neler kattın ya da katamadın?</st></span></p>
			<p><span><st c="3154">Yaşam yolculuğunda kaç saat ders çalıştığının bir önemi yok!</st></span></p>
			<p><span><st c="3215">Dersi nasıl dinlediğinin ve ne kadar anladığının bir önemi var.</st></span></p>
			<p><span><st c="3279">Kaç adım yol gittiğinin bir önemi yok! </st><st c="3319">Terlemekten ne anladığının bir önemi var. </st><st c="3361">Kaç para kazandığının bir önemi yok!</st></span></p>
			<p><span><st c="3397">Kime ne kazandırdığının bir önemi var... </st><st c="3439">Ne zaman öleceğinin bir önemi yok!</st></span></p>
			<p><span><st c="3473">Hayatı nasıl yaşadığının bir önemi var.</st></span></p>
			<p><span><st c="3513">Sonuç odaklı yaşayan insanoğlu, ne yazık ki sürece verilen emeğin sonucu değiştireceğini ya unutmuş ya hatırlamak bile istemiyor.</st></span></p>
			<p><span><st c="3643">Çünkü yeni çağ, bir hız çağı... </st><st c="3676">Üstelik kısa süreli sonuçların çağı...</st></span></p>
			<p><span> </span></p>
			<p><span><st c="3714">Herkesin ve her şeyin bir yedeği var. </st><st c="3753">Sen değilsen başkası... </st><st c="3777">Oysa “sen” yoksan, başkası da yoktur.</st></span></p>
			<p><span><st c="3814">“Dem” durup beklemek demek değildir sadece... </st><st c="3861">Hiçbir şey yapmıyor gibi görünürken bile çok şey yapabiliyor olmak demektir ki bu da başka bir ustalık sanatıdır işte...</st></span></p>
			<p><span><st c="3981">Dem, sessizliğin içindeki sesi duymaktır, dem bilgiyi sınamaktır, sorgulamaktır, üzerine düşünmek, ölçüp tartmak, kullanmaya hazır olmayı beklemek hatta hazırlanmaktır.</st></span></p>
			<p><span><st c="4150">Dem, bir kitap okuyup üzerine de uyku uyumak değildir. </st><st c="4206">Hikâyeyi yaşamaya devam etmektir, sonsuz olasılıkları üzerine derin muhakemeler yapmaktır, hikâyeyi anlamaktır... </st><st c="4320">Üstelik onaylasan da onaylamasan da hiç yargılamadan anlayabilmektir. </st><st c="4390">Okuduğumuz kitapları çabuk unutuyor olmamızın sebebi de budur işte. </st><st c="4458">O kitabın üzerinde demlenilmemişse, düşünülmemişse, içsel muhakemesi yapılmamışsa, içeride fikir mesaisi harcanmamışsa, enine boyuna bir iç süzgeçten geçirilmemişse uçar gider. </st><st c="4635">İçselleşmeyen bilgi bir işe yaramaz. </st><st c="4672">Bu yüzden çok kitap okumak, “Haftada iki tane üç tane bitirdim!” diye övünmek sayı fetişizmine düşmekten başka bir şey değildir. </st><st c="4801">Ayda bir kitap okuyup üzerine demlenmek, haftada beş kitabı okuyup unutmaktan daha evladır.</st></span></p>
			<p><span><st c="4892">Ama acelecilik, sayı fetişizmi, sabırsızlık ve sonuç odaklılık sürecin sağlayacağı kalıcı katkıyı ne yazık ki zedeliyor.</st></span></p>
			<p><span> </span></p>
			<p><span><st c="5013">Kimse uzun süre bir kitap üzerinde demlenmeye razı değil... </st><st c="5074">“Haftada beş tane bitirdim!” demenin popülizmi çok daha tatlı, ayrıca daha hızlı getirileri var.</st></span></p>
			<p><span><st c="5170">Ben ney öğrencilerime yaptığım ilk konuşmada onlara her zaman hep şunu söylerim:</st></span></p>
			<p><span><st c="5251">“Ney en çabuk terk edilen enstrümandır. </st><st c="5292">Heveslisi çok olur, ama bırakıp gideni de çoktur...”</st></span></p>
			<p><span><st c="5344">Maalesef bu bir hakikat...</st></span></p>
			<p><span><st c="5371">Yıllardır ney hocalığı yapıyorum... </st><st c="5408">Türlü çeşitli öğrenciler gördüm, hepsinin kendine özgü bir başlama bahanesi ya da hevesi olabilir, bunları tartışamam, hüküm de veremem ama bırakanların neden bıraktığı konusunda net konuşabilirim.</st></span></p>
			<p><span><st c="5605">Çoğu öğrenmek konusunda aceleci davranıp istedikleri olmayınca neyi terk ettiler.</st></span></p>
			<p><span><st c="5687">Ellerine neyi alır almaz hemen bir parça çalmak beklentisi içindeydiler. </st><st c="5761">Kimsenin beklemeye sabrı yok. </st><st c="5791">Fakat bu acelecilikleri onları daha da geciktiriyordu ki bunun kesinlikle farkında bile değillerdi. </st><st c="5891">Çünkü dinlemiyorlardı.</st></span></p>
			<p><span><st c="5913">“Ney sabır sanatını öğretir önce” dediğim halde duymuyorlardı beni, daha doğrusu anlamıyorlardı... </st><st c="6013">Dinlemeye kapalıydı kulakları...</st></span></p>
			<p><span><st c="6045">Ney konusunda hepsinden önce temiz ses üfleyebilmek önemlidir. </st><st c="6109">Temiz sese ulaşmadan eser çalmaya çalışmak süreci bozguna uğratır. </st><st c="6176">Vakit ve enerji kaybından başka bir şey değildir. </st><st c="6226">Lüzumsuz bir heves kırıklığı...</st></span></p>
			<p><span> </span></p>
			<p><span><st c="6257">Eski Mevlevi dergâhlarında öğrencinin eser çalma hevesine kapılmasını önlemek için, neyin yedi deliğini de bir yıl boyunca delmezlermiş. </st><st c="6395">Böylece neyzen adayları bir sene boyunca sadece temiz ses üfleyebilmeye odaklanırlarmış. </st><st c="6484">Bunu başarabilenler ancak eser üflemeye geçmeyi hak ederlermiş.</st></span></p>
			<p><span><st c="6547">Bu ders tekniğini günümüz şartlarında uygulamak pek mümkün değil ama şunu bilmek çok kıymetli:</st></span></p>
			<p><span><st c="6642">“Sonuç” tek başına bir hedef olamaz... </st><st c="6682">“Süreç” de sonuca dahildir çünkü insan zaten yoldayken büyür, final çizgisinde birdenbire gelişmez. </st><st c="6782">O final ipini göğüsleyip ustalıklarıyla zirvelere çıkanlar da uzun yollar boyunca büyüyüp gelişerek geldiler. </st><st c="6892">Zirvede birden bire çiçek açmadılar.</st></span></p>
		</div>
	<div id="charCountTotal" value="6928"></div></body>
</html>
