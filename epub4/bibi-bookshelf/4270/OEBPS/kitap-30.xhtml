<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-30</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-15" xml:lang="tr-TR"><st c="0">V. </st><st c="4">BEYİT</st></p>
			<p><span><st c="9">Her Mecliste Hem Ağlayıp Hem de İnledim Huysuzu da Huyluyu da Kulak Verip Dinledim</st></span></p>
			<p><span></span></p>
			<p><span><st c="92">Mevlana’nın düşünce sisteminde ayrımcılık yoktur. </st><st c="143">Bazı zümrelerin insanlarını üstün görmek, bazılarınıysa aşağı ya da aşağılık görmek mümkün olamaz. </st><st c="242">Bu ayrımı ancak zihin, nefis, ego veya kontrolsüz benlik kaygısı yapabilir. </st><st c="318">İnsanoğlunun çıkarcılığı karşısında var ettiği ayrımcılık kabul edilemez. </st><st c="392">Kimse sahip olduklarından dolayı üstün sayılamaz. </st><st c="442">Buna karşılık kimse sahip olmadıkları yüzünden aşağılık görülemez.</st></span></p>
			<p><span><st c="508">İnsanın gelişmişliği ayrımcılık tuzağına düşmemekle de ilgilidir. </st><st c="575">Kimse dermanın nereden veya kimden geleceğini kestiremez. </st><st c="633">Ilahi sistem, hiçbir dert vermemiştir ki yanında dermanı da olmasın. </st><st c="702">Hangi sorunun, hangi arayışın ya da hangi hedefin lazım gelen çözümleri nerede gizlenir, nerede bulunur zihnen bunu saptayamayız. </st><st c="832">Dünya zengin olasılıklar âlemidir neticede. </st><st c="876">İlahi sistem, dermanı nereye neden saklayacağını bilir. </st><st c="932">Bütün bu süreç de yaşam yoluna dahildir zira. </st><st c="978">Kâmil insan olmak yolunda ayrımcılık yapmadan, tevazu içinde, ihtiyaç duyulan ilham ya da bilgi neyse en umulmadık insandan bile bunun alınabileceğinin bilgeliğine sahip olmak gerekir.</st></span></p>
			<p><span><st c="1162">Selam vermeye tenezzül etmediğin insan sana hayatının ilhamını getirmiş olabilir. </st><st c="1245">Bunu egon ya da kibrin yüzünden ıskalıyor olmak, hayat yolunda tökezlediğin, görünmeyen, sessiz imtihanlarındır.</st></span></p>
			<p><span><st c="1357">Dini, dili, kültürü yüzünden yanından uzaklaştırdığın ya da mesafe koyduğun hatta belki sözlerine kulaklarını tıkadığın insan tekâmülüne ivme kazandıracak bir dersle karşında duruyor olabilir. </st><st c="1551">Bilemezsin. </st><st c="1563">İnsanlara karşı kibirli olmaya hakkın yok. </st><st c="1606">Kimseyi kategorize etme... </st><st c="1633">Kendi doğrularına uymuyor diye başkalarının doğrularını yok sayma... </st><st c="1702">Çünkü kimse tesadüfen çıkmaz karşına. </st><st c="1740">Yaprağın hareketi bile ilahi düzenin matematiğinde hesaplanmışsa, seninki düzenin dışında işliyor olamaz. </st><st c="1846">Her an ilahi sistemin gözetimi altında tutulduğunun farkında ol... </st><st c="1913">Olanı nasıl karşıladığınla ya da karşılamadığınla tekâmülünü olumlu/olumsuz etkilemeye devam ettiğini bil.</st></span></p>
		</div>
	<div id="charCountTotal" value="2019"></div></body>
</html>
