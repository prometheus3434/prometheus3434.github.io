<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-15</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-8" xml:lang="tr-TR"><st c="0">Sazlıktan Dergâha Uzanan, Sınavlarla Dolu Bir Yolculuk</st></p>
			<p><span><st c="55">Hz. </st><st c="60">Mevlana, tasavvuf felsefesinin temelini anlatırken neye büyük önem vermiştir. </st><st c="138">Çünkü ney sadece çıkardığı ses itibariyle değil, sazlıktan itibaren oluşumu boyunca insanoğlunun yazgısına temsilcilik eder adeta.</st></span></p>
			<p><span><st c="268">Neyin oluşum hikâyesini ilk dinlediğimde henüz on beş yaşındaydım.</st></span></p>
			<p><span><st c="335">Canlı dinlediğim bir ney sesi beni kendine âşık etmişti. </st><st c="393">Sonra o neyzen hocam olmuştu. </st><st c="423">Bana teknik açıdan ney üflemeyi öğretmemişti belki ama felsefesini anlamak adına her şeyi anlatmıştı. </st><st c="525">O zamanlar ben Bursa’da yaşayan gelecek telaşı içinde bir gençtim. </st><st c="592">Ney üflemeye heves etmiştim, tıpkı diğer öğrenciler gibi bir an evvel ney üflemeyi öğrenmek istiyordum. </st><st c="696">Hocam bu telaşımı anlamış olacak ki bana ilkönce neyin felsefesini bilmem gerektiğini anlattı.</st></span></p>
			<p><span> </span></p>
			<p><span><st c="790">“Neyin kamışlıktan itibaren başlayan yolculuğunu bilir misin?” diye sordu bana. </st><st c="871">“Sazlıktaki kamışın hangi süreçlerden geçtiğini merak ettin mi hiç?”</st></span></p>
			<p><span><st c="939">Ustam, üflediği neyleri kendi elleriyle yapardı. </st><st c="989">Neyzenlerin deyimiyle kendi neyini açardı. </st><st c="1032">Neyzenler ney yapmak deyimini kullanmazlar, bunun yerine “ney açmak” derler. </st><st c="1109">Çünkü neyle birlikte hem sırları açarsın hem engelleri aşarsın.</st></span></p>
			<p><span><st c="1172">Ustam yerinden kalktı ve atölye olarak kullandığı küçük odaya geçti. </st><st c="1242">Ben de peşinden ayağa kalkıp onu izledim.</st></span></p>
			<p><span><st c="1283">“Şimdi sana neyin çilelerin yolundan nasıl geçtiğini anlatmanın zamanı geldi...” dedi. </st><st c="1371">“Şimdi beni iyi dinle evlat! </st><st c="1400">Çünkü bu hikâyede derin sırlar vardır. </st><st c="1439">Neyin hikâyesini dinlerken düşüneceksin ve yepyeni şeyler keşfedeceksin ama nasibin kadar.</st></span></p>
			<p><span><st c="1529">Neden Mevlana hem Mesnevi’de anlatmak için hem de tasavvufun temeli olarak neyi seçmiştir biliyor musun?</st></span></p>
			<p><span><st c="1634">Cevabını vereyim evlat:</st></span></p>
			<p><span><st c="1658">Çünkü ney, insana çok benzer.</st></span></p>
			<p><span><st c="1688">Neyin yolculuğu insanın yolculuğuna çok benzer.</st></span></p>
			<p><span><st c="1736">Neyin kâmile, yani kemale erişmesi, insanın kemale ulaşmasının hikâyesidir aslında.</st></span></p>
			<p><span><st c="1820">Ney, insanın olgunlaşma sürecine temsilcilik eder.</st></span></p>
			<p><span> </span></p>
			<p><span><st c="1871">Şimdi seni bir yolculuğa çıkaracağım evlat. </st><st c="1916">Zayıf bir kamışın, hangi yollardan geçerek içli bir neye dönüştüğünü öğreneceksin.”</st></span></p>
			<p><span><st c="1999">Ustam eline ham bir kamış alıp gösterdi bana. </st><st c="2046">Yeni koparılmış olduğu taptaze bir yeşil renge sahip olmasından belliydi.</st></span></p>
			<p><span><st c="2119">“Bak evlat...” dedi “Sulak yerlerde muhakkak buna benzer kamışlar görmüşsündür. </st><st c="2200">Kamışlar, özelliksiz bitkilerdir. </st><st c="2234">İşe yarar, kullanışlı hiçbir yönleri yoktur. </st><st c="2279">Yenmezler, içilmezler, ev yapımında kullanılmazlar... </st><st c="2333">Sulak yerlerde kendi başlarına büyürler, mevsimi gelince de ölüp giderler.</st></span></p>
			<p><span><st c="2407">Fakat bir ney ustası, özelliği olmayan kamışlardan birini eline aldığında artık o kamış için çok önemli ve çok değerli bir yolculuk başlar.</st></span></p>
			<p><span><st c="2547">Ney ustası, kamışı bulunduğu yerden aldığında, neyin de ilk ayrılığı orada başlamış olur. </st><st c="2638">Neyin yolculuğunun ilk adımı ayrılık acısıdır.”</st></span></p>
		</div>
	<div id="charCountTotal" value="2685"></div></body>
</html>
