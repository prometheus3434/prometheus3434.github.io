<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-54</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-27" xml:lang="tr-TR"><st c="0">XV. </st><st c="5">BEYİT</st></p>
			<p id="toc_marker-27-1" xml:lang="tr-TR"><st c="10">Derdimizden Gün Zamansız Dolmada Her Yanış Bir Günle Yoldaş Olmada</st></p>
			<p><span><st c="77">Her insan eşsizdir, her insanın özel bir tekâmül süreci vardır. </st><st c="142">Yeryüzündeki görevi, varlığının anlamı özgündür. </st><st c="191">Tıpkı parmak izi gibi... </st><st c="216">Dolayısıyla herkesin yolculuğu da başkadır bu yüzden. </st><st c="270">Birinin yolu diğerinin ideal yolu olmayabilir. </st><st c="317">Her deneyim, her insanda başka bir sınava dönüşebilir. </st><st c="372">Kimi hayata yeniden başlar bir sınavla, kimi geciktirir kendini, içine kapanır. </st><st c="452">İkisi de başka ödevler almışlardır ama aynı durumdan. </st><st c="506">Ne iyi ne kötü, ne doğru ne yanlış... </st><st c="544">İkisi de ihtiyacı olanla buluşmuştur nihayetinde.</st></span></p>
			<p><span><st c="593">Mevlana da her insanın başka bir yanma zamanı olduğunu anlatır. </st><st c="658">Bunun tekâmül seviyesiyle ilgisi vardır muhakkak. </st><st c="708">Kimi çok sevdiğini kaybeder yanmaz, kimi parasını kaybeder yanıp kül olur. </st><st c="783">Biri doğru diğeri yanlış diyemeyiz. </st><st c="819">Her ruh, kendi gelişmişliğinin kaderini yaşar. </st><st c="866">Tepkisi de bu yüzden farklı olur. </st><st c="900">Kimseye “Çok sevdiğini kaybettin de neden yanmıyorsun?” diyemeyiz. </st><st c="967">Hangi küllerden kaç defa nasıl doğdu bilemeyiz. </st><st c="1015">Bunu sorgulamak da yargılamak da bize düşmez. </st><st c="1061">Yaradan’la arasındaki ilişkisi özeldir. </st><st c="1101">Kimseye “İki kuruş para kaybettin diye neden böyle çok yanıp yok oldun?” da diyemeyiz. </st><st c="1188">Onun da hangi korkularla nasıl sınandığını bilemeyiz. </st><st c="1242">Sorgulaması da yargılaması da bize düşmez.</st></span></p>
			<p><span><st c="1284">Mevlana’nın yanması da Şems’in gidişiyle olmuştur. </st><st c="1336">“Sen koskoca Mevlana, bir dost seni terk etti diye neden bu kadar yanıp kavruldun?” demek de haddimizi aşar. </st><st c="1445">Kimsenin yangını, ötekiyle aynı değildir. </st><st c="1487">Hatta yangından ne anladığı bile insanın tekâmül seviyesine göre farklılık gösterir. </st><st c="1572">Kimileri için ölüm de sadece ölüm değildir çünkü... </st><st c="1624">Hem Şems’in yokluğuyla neye mal olduğunu bilmek o ruh seviyesine erişmeden mümkün olabilir mi ki?</st></span></p>
			<p><span><st c="1721">Hayır...</st></span></p>
			<p><span><st c="1730">Nasıl ki ney kamışı sazlıktan koparıldıktan sonra işlenmeye hazır hale gelmesi için bir yıl bekletilmeye alınırsa, Mevlana da olgunlaşmak yolunda bekleyip durmuştur Şems’i...</st></span></p>
			<p><span><st c="1905">Mevlana’nın yanıp kavrulurken Şems’e yazdığı şiirlerde de hissedilir çektiği acı:</st></span></p>
			<p><span> </span></p>
			<p><span></span></p>
			<p><st c="1987">“Kusuruma bakmayın benim, dostlar, bağışlayın beni.</st></p>
			<p><st c="2039">Ben davullara, bayraklara aldırmayan bir padişahın yoluna düşmüşüm, deli divane olmuşum.</st></p>
			<p><st c="2128">Çok uzaklardan yürüyen bir adam gibiyim ben, çok uzaklardan geçen bir hayal gibi.</st></p>
			<p><st c="2210">Ama yok da sayılmam hani, var olan bir şeyim ben. </st><st c="2261">Haydi ben bensiz geleyim, sen sensiz gel.</st></p>
			<p><st c="2302">Ne varsa şu ırmağın içinde var, soyunalım iki can, dalalım şu ırmağa, hadi.</st></p>
			<p><st c="2378">Bu kupkuru yerde yakınmadan gayri ne gördük, bu kupkuru yerde ne gördük zulümden gayri?</st></p>
			<p><st c="2466">Bu ırmakta ne ölmek var bize, bu ırmakta ne gam var, ne keder var, ne dert.</st></p>
			<p><st c="2542">Bu ırmak alabildiğine yaşamaktan, bu ırmak iyilikten, cömertlikten ibaret.</st></p>
			<p><st c="2617">Durma, çabuk gel, gelmem deme.</st></p>
			<p><st c="2648">Ne evet demek yaraşır sana, ne hayır, dostum, senin şanına sadece gelmek yaraşır.”</st></p>
		</div>
	<div id="charCountTotal" value="2731"></div></body>
</html>
