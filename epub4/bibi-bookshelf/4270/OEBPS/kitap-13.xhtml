<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-13</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-7" xml:lang="tr-TR"><st c="0">Ustalık Yolunda Acelecilik, En Büyük Düşmandır...</st></p>
			<p><span><st c="50">Uzak diyarlardan bir genç, meşhur bir sufinin peşine düşer ve kalkıp yanına gelir. </st><st c="134">Kendisinin öğrencisi olmak istediğini söyler. </st><st c="180">Sufi de “Kapımız her gelen kişiye açıktır” diyerek kabul eder onu.</st></span></p>
			<p><span><st c="246">Genç, heyecanlanmıştır, mutludur. </st><st c="281">Meşhur sufinin öğrencisidir artık. </st><st c="316">“Ne kadar zaman sonra sizin gibi bir sufi olabilirim?” diye sorar.</st></span></p>
			<p><span><st c="382">“Eğer beni gerçekten layıkıyla dinlersen ve dediklerimi yaparsan iki yılda olursun” diye karşılık verir sufi...</st></span></p>
			<p><span><st c="494">Öğrenci biraz düşünür ve zamanı hayli uzun bulur.</st></span></p>
			<p><span><st c="544">“Peki daha çok çalışırsam ne kadar sürer?” diye sorar.</st></span></p>
			<p><span><st c="599">Sufi gülümser. </st><st c="615">Sükûnetle, tatlı bir dille cevap verir: “O zaman en az dört yıl sürer.”</st></span></p>
			<p><span> </span></p>
			<p><span><st c="686">Öğrencinin aklı karışır. </st><st c="712">Bu işte bir yanlışlık var gibi gelir. </st><st c="750">Biraz gerilmiştir.</st></span></p>
			<p><span><st c="768">“Ben gece gündüz çalışmaktan bahsediyorum!” diye hiddetlenir biraz. </st><st c="837">“Uykumdan bile feragat edeceğim, gerekirse yemeyeceğim içmeyeceğim, gece gündüz çalışacağım. </st><st c="930">İşte o zaman ne kadar sürer sizin gibi bir sufi olmam onu söyleyin siz bana...”</st></span></p>
			<p><span><st c="1009">Sufi hâlâ sakindir. </st><st c="1030">Tatlı sesiyle ve gayet ciddi bir ifadeyle “Hımmm... </st><st c="1082">Yani sen gece gündüz hiç uyumadan çalışacaksın öyle mi?” der.</st></span></p>
			<p><span><st c="1143">Öğrenci şevke gelmiştir nihayet. </st><st c="1177">“Evet, evet!” der. </st><st c="1196">“Hiç uyumadan çalışacağım, gece gündüz... </st><st c="1238">Ne gerekiyorsa yapacağım. </st><st c="1264">Kimsenin yapamadığını yapacağım...”</st></span></p>
			<p><span><st c="1299">Sufinin bakışları derinleşir. </st><st c="1330">Aklının içinde ciddi bir hesap yapıyor gibidir.</st></span></p>
			<p><span><st c="1377">“O zaman en az on yıl sürer” diye cevap verir.</st></span></p>
			<p><span><st c="1424">Demem o ki, ustalık yolunda acelecilik, en büyük handikaptır... </st><st c="1489">Hatta en büyük düşman... </st><st c="1514">Yürümediğiniz yolun seyyahı olamazsınız. </st><st c="1555">İçinde boğulmadığınız deniz hakkında konuşamazsınız. </st><st c="1608">Issızlığında kaybolmadığınız çölü kimseye anlatamazsınız. </st><st c="1666">Hem zaten anlattığınıza da kimse inanmaz...</st></span></p>
		</div>
	<div id="charCountTotal" value="1709"></div></body>
</html>
