<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-34</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-16" xml:lang="tr-TR"><st c="0">VI. </st><st c="5">BEYİT</st></p>
			<p id="toc_marker-16-1" xml:lang="tr-TR"><st c="10">Herkes Oldu Zannımca Dostum</st></p>
			<p id="toc_marker-16-2" xml:lang="tr-TR"><st c="38">Ama Kimseler Bilmedi Neydi Kastım</st></p>
			<p><span><st c="72">Mesnevi’de insanoğlunun temsilcisi olarak yer alan ney, dinlemekten ve anlamaktan yana bir feryat içindedir altıncı beyitte.</st></span></p>
			<p><span><st c="197">Herkesin ona yakınlaştığını, ona dostluk ettiğini söylüyor ama buna rağmen kimsenin onu anlamayı başaramadığını, söylediğinde ya da yaptığında kastının ne olduğunu bilemediğini döküyor dile.</st></span></p>
			<p><span><st c="388">“Sadece güzel bir ses” deyip geçtiler belki de ney için. </st><st c="446">Oysa sadece güzel bir sesten ibaret değildir ney...</st></span></p>
			<p><span><st c="497">Sesiyle, varlığıyla, oluşuyla kastının yani amacının ne olduğunu anlayamadıktan sonra bu ilişkinin adı dostluk olabilir mi?</st></span></p>
			<p><span><st c="621">Sufilerde “eşyanın hakikatini görmek” üzerinde durulan, düşünülen, tartışılan bir kavramdır. </st><st c="715">Yani bir şeyin sadece görüntüden ibaret olmadığını bilmek ve anlamak gerekir. </st><st c="793">Her nesnenin arkasındaki hakikati görebilmek kast edilir “eşyanın hakikati” deyişiyle.</st></span></p>
			<p><span><st c="879">Hiçbir şey ve hiç kimse göze göründüğü kadar değildir ya da göze göründüğünden ibaret değildir. </st><st c="976">Her şeyin ve herkesin özgün bir hakikati vardır.</st></span></p>
			<p><span><st c="1024">Sadece bir yaprağa bakarak bile Yaradan’a ulaşmak mümkündür.</st></span></p>
			<p><span><st c="1085">“Altı üstü bir yaprak işte, nereden bakarsan bak, nasıl bakarsan bak, ağacın dalından ayrılmış, kurumaya mahkûm bir yaprak işte...” diyenler olduğu gibi o yaprakla Yaradan’a ulaşan da vardır muhakkak. </st><st c="1287">İş ki bu gönül terbiyesinden geçmiş olsun...</st></span></p>
			<p><span><st c="1331">Dolayısıyla bakmak başka şeydir, görmek başka...</st></span></p>
			<p><span><st c="1380">Güneş de her gece batıyor gibi gözükür ama aslında dönen dünyadır. </st><st c="1448">Güneşin batıp çıktığı yoktur.</st></span></p>
			<p><span><st c="1477">Görünenin arkasındakini görmek bir sufinin geliştirmek uğruna büyük emekler verdiği bir disiplindir ki sufiler bu türlü görme şekline “Gözün beyazıyla görmek” derler...</st></span></p>
			<p><span><st c="1646">Gözün bebeğine yansıyan görüntü bir illüzyondur, aldatmacadır, eksiktir, yanıltır, köreltir... </st><st c="1742">Oysa gözün beyazıyla görmek, görünenin arkasındakini izleyebilmektir. </st><st c="1812">İşte orası hakikattir, saftır, özdür...</st></span></p>
		</div>
	<div id="charCountTotal" value="1851"></div></body>
</html>
