<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-41</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-19" xml:lang="tr-TR"><st c="0">IX. </st><st c="5">BEYİT</st></p>
			<p id="toc_marker-20" xml:lang="tr-TR"><st c="10">Ney’in Sesi Gönlü Yakan Bir Aşk Ateşi Kimde Yoksa Bu Ateş Yoktur Onun Neşesi</st></p>
			<p><span><st c="87">“Aşk ateşiyle pişmek” deyimi çok önemlidir. </st><st c="132">Doğru anlaşılmadığında karşılıksız bir sevdanın peşinde harcanıp giden zamanlar ve duygular gibi kalır akılda.</st></span></p>
			<p><span><st c="242">Oysa aşkın temelinde adanmışlık vardır. </st><st c="283">Aşk, iyiliğe, güzelliğe, doğruya, hakka, adalete, paylaşmaya, sevgiye adanmak ve bu yolda emek sarf etmeye, sadakatle üretmeye devam etmektir. </st><st c="426">Bütünün hayrına hizmet etmek insanlığın borcudur adeta. </st><st c="482">Koca bir ömür kimseye faydası dokunmamış, başkalarına destek olmamış, kimseye hakkı geçmemiş, hiçbir şey için iyilikte bulunmamış ya da iyilik üretmemiş, paylaşmamış, bedeli ne olursa olsun sevgi beslemeye devam etmemiş, yüreğine kuşku bulaşmasına izin vermeden hayat yolunu yürümeye çabalamamış bir ömrü ömürden saymak mümkün müdür?</st></span></p>
			<p><span><st c="815">Bencilce bir yaşam sürmenin kıymeti ne olabilir ki?</st></span></p>
			<p><span><st c="867">Üretmeden, paylaşmadan, hayrını başkalarına da yaşatmadan çalışıp durmanın adı “emek” olabilir mi?</st></span></p>
			<p><span><st c="966">Olamaz...</st></span></p>
			<p><span><st c="976">Dolayısıyla bir güzelliğe aşkla adanmak ve bu uğurda rahatını bozup seve seve emek vermek, eylemde olmak çok kıymetli... </st><st c="1098">İşte bu yolda yanmaya devam ettikçe büyür, gelişir, ustalaşır insan.</st></span></p>
			<p><span><st c="1166">Kendini bilme ve insanlığın hizmetine adamış bir biliminsanının yürüdüğü yol da aşk yoludur işte. </st><st c="1265">Bu yolda sarf ettiği çaba, göze aldığı zorluklar da aşk ateşinde yanmak ama yandıkça da pişmek, olgunlaşmak ve ustalaşmaktır nihayetinde.</st></span></p>
			<p><span><st c="1402">Uzaktaki sevgilinin arkasından insanın kendini kişisel buhranlara sürüklemesi aşkın ateşinde yanmak değil, aşk sanılan bir duygu yanlışlığına sürüklenmek sayılabilir ancak. </st><st c="1576">Mevlana’nın sözünü ettiği aşk ateşinde yanmak kutsallığıyla yan yana dahi koyamayız bu iki kavramı...</st></span></p>
			<p><span><st c="1677">Eğer can kulağıyla dinlersen, ney sesi seni yakacak, olgunlaştıracaktır kuşkusuz.</st></span></p>
			<p><span><st c="1759">Ney sesi Osmanlı zamanında Gevher Nesibe Şifaiyyesi, Manisa Bimarhanesi, Mimar Sinan’ın yaptığı Sultan II. </st><st c="1867">Bayezid Şifahanesi gibi birçok merkezde hastaları tedavi etmek amacıyla da kullanılıyordu.</st></span></p>
			<p><span> </span></p>
			<p><span><st c="1957">Aynı zamanda Kayseri’deki Selçuklu Uygarlığı Müzesi’nde de şifahaneleri görmek mümkün. </st><st c="2045">Müziğin iyileştirici gücünden uzun zaman nasıl da faydalanıldığına şahit oluyoruz tarih sahnesine baktığımızda.</st></span></p>
			<p><span><st c="2156">Ney’in gönlü yakarak iyileştiren bir aşk ateşi olduğunu söyleyen Mevlana’nın bu görüşü üzerinde uzun boylu düşünen tıp insanları, eski zamanlarda şifahanelerde yaptıkları müzikli terapilerden olumlu ve etkili sonuçlar elde etmeyi başardılar.</st></span></p>
			<p><span><st c="2398">Günümüzde de tıp alanında tedaviyi desteklemek amacıyla müzik terapisi konusunda olumlu gelişmeler ve adımlar atılmaktadır.</st></span></p>
			<p><span><st c="2522">Ayrıca ben de bu alanda ilerlemek için dünyanın en meşhur konservatuvarlarından Berklee College of Music’in “Music for Wellness” (“Sağlık İçin Müzik”) programına katıldım.</st></span></p>
			<p><span><st c="2694">Hem müzikte akademik eğitim almak hem de ney sesini daha geniş kitlelere duyurmak istiyorum. </st><st c="2788">Çünkü biliyorum ki ney sesi insanlığı ortak duygularda bir araya getirebiliyor ve kalplere dokunuyor. </st><st c="2890">Sadece bir tını bile bazen bir insanın hayatını değiştirmeye yetiyor.</st></span></p>
		</div>
	<div id="charCountTotal" value="2959"></div></body>
</html>
