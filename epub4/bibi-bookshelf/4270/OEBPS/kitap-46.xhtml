<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-46</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-23" xml:lang="tr-TR"><st c="0">XII. </st><st c="6">BEYİT</st></p>
			<p id="toc_marker-23-1" xml:lang="tr-TR"><st c="11">Kim Görmüş Ney Gibi Hem Zehir Hem Panzehir Ney Bir Bulunmaz Arkadaştır Hemfikir</st></p>
			<p><span><st c="91">Ney dinletilerimde mutlaka “Hissiniz nedir?” diye sorarım dinleyicilerime. </st><st c="167">Yıllardır aldığım cevaplar neredeyse hiç değişmedi şimdiye kadar:</st></span></p>
			<p><span></span></p>
			<p><span><st c="232">“Acı.”</st></span></p>
			<p><span><st c="239">“Hüzün.”</st></span></p>
			<p><span><st c="248">“Neşe.” “Dinginlik.” “Korku.”</st></span></p>
			<p><span><st c="278">“Huzur.”</st></span></p>
			<p><span></span></p>
			<p><span><st c="287">Çok garip değil midir sence, aynı ney sesinden hem acı aksın insana hem de huzur ve mutluluk?</st></span></p>
			<p><span> </span></p>
			<p><span><st c="381">Ney sesi bu açıdan da üzerinde durulması, çokça konuşulması gereken bir enstrüman. </st><st c="465">İnsan psikolojisinin ve yaratımının küçük bir prototipi adeta.</st></span></p>
			<p><span><st c="527">Mevlana’nın da hayatı ve insanoğlunu ney üzerinden tarif etmesi boşuna değildir.</st></span></p>
			<p><span><st c="608">Mevlana, Mesnevi’nin on ikinci beytinde ney sesinin ihtiyacı olana ihtiyacını verdiğini söyler. </st><st c="705">Kimine zehirdir belki, kimine panzehir...</st></span></p>
			<p><span><st c="746">Dertliyle de, kederliyle de, acı çekenle de, coşku içinde olanla da, mutluluk duyanla da hep hemfikirdir, hep arkadaştır.</st></span></p>
			<p><span><st c="868">Çünkü bütün bunların hepsi hayata dahildir. </st><st c="913">Mutsuzluk bir ceza değildir, deneyimdir. </st><st c="954">Coşku ve neşe de bir ödül değildir. </st><st c="990">O da bir deneyimdir. </st><st c="1011">Hepsi hayatın içindedir ve yine insan içindir.</st></span></p>
			<p><span><st c="1057">Hisler, insana yolunda giden ya da gitmeyen şeyler hakkında ipuçları verir. </st><st c="1134">Dikkat etmesi, odaklanması, emek vermesi, belki de koruması, sahip çıkması, desteklemesi gereken yerleri işaretler, gösterir.</st></span></p>
			<p><span><st c="1259">Her şey insanın hayrınadır, insan içindir.</st></span></p>
			<p><span><st c="1302">Dolayısıyla bazı duyguların adını olumsuz duygular, bazılarını olumlu duygular diye adlandırmak doğru değil...</st></span></p>
			<p><span><st c="1413">Her duygu bir şey anlatır insana...</st></span></p>
			<p><span><st c="1449">Mühim olan tabii ki duygunun ne dediğini dinlemektir. </st><st c="1504">Dinle!</st></span></p>
			<p><span> </span></p>
			<p><span></span></p>
			<p><span><st c="1510">Duyguların sana ne söylüyor duy!</st></span></p>
			<p><span><st c="1543">Her an mutlu olmak diye bir şey yok. </st><st c="1581">Mutluluk kadar sıkıntı da var hayatta. </st><st c="1620">Huzur kadar huzursuzluk da var. </st><st c="1652">Hepsini hissedeceğiz. </st><st c="1674">Gece olduğu için gündüz de var. </st><st c="1706">Siyah var ki beyaz da görünüyor. </st><st c="1739">Hayatın dengesini gör.</st></span></p>
			<p><span><st c="1761">Kesintisiz huzur ve mutluluk hali yoktur. </st><st c="1804">Yersiz bir hedeftir bu... </st><st c="1830">Mümkün değildir. </st><st c="1847">Ne yazık ki yeni çağın hız insanı, kesintisiz, sürekli bir mutluluk haline inandırıldı. </st><st c="1935">Üstelik zorlandı ve alıştırıldı da... </st><st c="1973">Kendini biraz mutsuz ya da huzursuz hissettiğinde endişeleniyor, ne yapacağını bilemiyor. </st><st c="2063">Kendini kısa süreli mutluluk halleriyle avutmak için ya sigara içiyor, ya uyuşturucu kullanıyor, alkol alıyor, yemek yiyor, televizyon izliyor, dizilere sarıyor. </st><st c="2225">Bir tür bağımlılık geliştiriyor. </st><st c="2258">Oysa acının doğal olduğunu kabullense ve yaşamayı seçse, acı zaten gelip geçecek. </st><st c="2340">Ancak acıdan kaçmaya çalıştıkça acının geçmesi de zorlaşıyor. </st><st c="2402">Acıya dayanıksızlık baş gösteriyor.</st></span></p>
			<p><span><st c="2437">Hastanelerde kalp atışlarını ölçen elektrokardiyografi cihazını görmüşsündür.</st></span></p>
			<p><span><st c="2515">Yaşayan insanın kalp atış çizgileri nasıldır?</st></span></p>
			<p><span></span></p>
			<p><span><st c="2561">Peki ya bir ölününki nasıl görünür bu cihazda?</st></span></p>
			<p><span></span></p>
			<p><span><st c="2608"> Yaşıyorsan iniş de vardır çıkışlar da vardır hayatta. </st><st c="2663">Sorunu olmayan korkmalıdır hatta. </st><st c="2697">Belki öldüğünün farkında bile değildir çünkü...</st></span></p>
			<p><span><st c="2744">Hayatın zıtlıklarla var olduğu bir dengedir burası... </st><st c="2799">Siyah olmadan beyazın olmayacağını algılamak, diken olmadan gülün olmayacağını bilmek...</st></span></p>
			<p><span><st c="2887">Bir tevekküldür bu seviye.</st></span></p>
		</div>
	<div id="charCountTotal" value="2914"></div></body>
</html>
