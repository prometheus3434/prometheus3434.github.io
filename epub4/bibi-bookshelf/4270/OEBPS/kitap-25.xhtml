<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-25</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-13" xml:lang="tr-TR"><st c="0">III. </st><st c="6">BEYİT</st></p>
			<p><span></span></p>
			<p id="toc_marker-13-1" xml:lang="tr-TR"><st c="11">Ayrılıktan Parçalanmış Bir Kalp İsterim Sırrımı Ancak Ona Söylerim</st></p>
			<p><span><st c="78">Unutmamalı ki ney insan seçer... </st><st c="112">Çünkü insan da insan seçer...</st></span></p>
			<p><span><st c="141">Mevlana’nın  “Bu  yollar  yalnız  yürünmez”  demesinde de insanın, insanla buluşmasının zaruriliği çıkar karşımıza.</st></span></p>
			<p><span><st c="252">Dostluğuna göre dost seçersin. </st><st c="284">Eşliğine göre eş seçersin.</st></span></p>
			<p><span><st c="310">Komşuluğuna göre komşu seçersin... </st><st c="346">Derdine göre derttaş seçersin.</st></span></p>
			<p><span><st c="376">Yoluna göre yoldaş seçersin. </st><st c="406">Gönlüne göre gönül dostu seçersin...</st></span></p>
			<p><span> </span></p>
			<p><span><st c="442">Peki o halde Mesnevi’de neden “Parçalanmış bir kalp isterim, sırrımı ancak ona söylerim” diye feryat eder bir ney?</st></span></p>
			<p><span><st c="557">Ne demek ister aslında? </st><st c="582">Feryadı neyedir, kimedir?</st></span></p>
			<p><span><st c="607">Tabii ki dertlinin halinden dertli anlar... </st><st c="652">Âşığın halinden yine ancak bir âşık anlar.</st></span></p>
			<p><span><st c="694">Yanmamış insana, ateşi nasıl tarif edersin?</st></span></p>
			<p><span><st c="738">Ömründe deniz görmemiş birine suda boğulmayı nasıl anlatırsın?</st></span></p>
			<p><span></span></p>
			<p><span><st c="801">“Âşıkların sözlerini alıp satan âşık mıdır</st></span></p>
			<p><span><st c="844">İçini görmez sarayın vasfeder duvarını” demiştir bir sufi...</st></span></p>
			<p><span></span></p>
			<p><span><st c="905">Aşkı yaşamadan aşkı yazan şairlere çatmaktadır. </st><st c="954">“Âşıkların sözlerini alıp sağda solda paylaşan kişi, gerçekten âşık mıdır?” diye sorgulamaktadır. </st><st c="1052">“O kişinin durumu öyledir ki, sarayın içini görmemiştir, sadece duvarını anlatmaktadır” diye tarif etmektedir yabancılığı... </st><st c="1177">Gerçek bir aşkı ancak gerçek bir âşık anlar muhakkak ki...</st></span></p>
			<p><span><st c="1235">Mevlana’ya “Aşk nedir?” diye sormuşlar. </st><st c="1276">“Nasıl anlatayım ki, ben ol ki bilesin” demiş...</st></span></p>
			<p><span><st c="1324">Ney de dertlidir. </st><st c="1343">Paramparçadır tıpkı dünya âlemine atılan ve ne yapacağını bilemez halde olan insan gibi...</st></span></p>
			<p><span> </span></p>
			<p><span><st c="1433">Yolunu buluncaya dek, sabırla sınanıp yaşam amacının ne olduğunu kavrayıncaya dek hep bu parçalanmışlık hissi içinde acı çekecektir. </st><st c="1567">Kendi gibi olana anlatabilecektir derdini sadece. </st><st c="1617">Derdin gelişmek için olduğunu öğreninceye dek derdiyle gelişmiş birinin rehberliğine sığınmayı tercih edecektir.</st></span></p>
			<p><span><st c="1729">Elbette ki aşktan kaçmamak gerektiğini de söylemektedir ney... </st><st c="1793">Aşktan kaçma ki, aşkın sırları açılsın sana...</st></span></p>
			<p><span><st c="1839">“Aşkolsun” sözü sufilerin birbirlerine söyledikleri bir sözdür.</st></span></p>
			<p><span><st c="1903">Günümüzde her ne kadar sitem etmek amacıyla kullanıyor olsak da, sufiler birbirlerine aşk dilerler. </st><st c="2004">“Hayatında aşk olsun” derler. </st><st c="2034">Zamanla kısaca “aşkolsun” demeye dönmüştür dilleri...</st></span></p>
			<p><span></span></p>
			<p><span><st c="2087">“Aşkı ede gör başına tac deme mecazi</st></span></p>
			<p><span><st c="2124">Âşık olanın gönlüne irfan gelir elbet” der Ahmed Kuddusi...</st></span></p>
			<p><span></span></p>
			<p><span><st c="2184">Yani mecazi aşk da olsa, dünyevi aşk da olsa aşkın kıvılcımını içine almaktan söz eder. </st><st c="2273">İrfan ancak ondan sonra gelir.</st></span></p>
			<p><span><st c="2303">Neden “ilim” yerine “irfan” demeyi seçmiştir peki?</st></span></p>
			<p><span><st c="2354">Çünkü ilim, bir şeyi bilmek anlamına gelir. </st><st c="2399">İrfan ise bildiğini yaşamaktır...</st></span></p>
			<p><span> </span></p>
			<p><span></span></p>
			<p><span><st c="2432">Bu da demektir ki bildiğin yaşamına sirayet etmemişse eğer irfan sahibi olamamışsındır. </st><st c="2521">Bu yüzden bilgi kıymetlidir, ama bilgiyi hakikate işlemek çok daha kıymetlidir.</st></span></p>
			<p><span><st c="2600">Büyük sufi Niyazi Mısri “Savm u salat u hac ile sanma biter zahit işin, insan‐ı kâmil olmaya lazım olan irfan imiş” derken “zahit” örneğini verir özellikle... </st><st c="2760">Zahit kendini yalnızca ibadetlere veren, başka hiçbir şeyle ilgilenmeyenleri tarif etmek için kullanılan bir ifadedir.</st></span></p>
			<p><span><st c="2878">Savm ve salat ise oruç ve namaz demektir. </st><st c="2921">Yani “Ey zahit...” der Niyazi Mısri. </st><st c="2958">“Dünyadan elini eteğini çekip sadece ibadetle işin biter mi sanıyorsun sen? </st><st c="3034">Eğer kâmil bir insan olmak istiyorsan ve ayrıca sırlara da vâkıf olmak istiyorsan irfan sahibi olman gerekir...”</st></span></p>
			<p><span><st c="3146">Bilgiyi ya da deneyimi yaşamış olan kişi irfan sahibidir.</st></span></p>
			<p><span><st c="3204">Aşkı, hatayı, günahı, pişmanlığı, başarıyı, bedeli, sınavı, yolu, cefayı, mücadeleyi bilmiş ve deneyimlemiş biriyle bunları işitmiş, okumuş, hikâyesine denk gelmiş insan bir olur mu hiç?</st></span></p>
			<p><span><st c="3391">Dolayısıyla Mesnevi’nin üçüncü beytinde insanoğlu adına kendini ortaya koyarak feryat eden ney de, irfan sahibiyle buluşmayı dilemektedir anlaşılabilmek için. </st><st c="3551">Çünkü onu ancak irfan sahibi biri dinleyebilecektir. </st><st c="3604">Başkaları sadece onu duymakla kalacaklardır, sırrını anlamaları mümkün olmayacaktır.</st></span></p>
		</div>
	<div id="charCountTotal" value="3688"></div></body>
</html>
