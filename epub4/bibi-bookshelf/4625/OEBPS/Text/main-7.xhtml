<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
  <title>Margaret Atwood - Penelopia</title>
  <link href="../Styles/main.css" rel="stylesheet" type="text/css"/>
</head>

<body>
<br/>
  <p style="text-align: center;" id="uq2uagsWcsFSfJcrwCL5PJ4">

    <img alt="Görüntü" src="../Images/ship.jpg"/>

  </p>

  <p style="text-align: center;"></p>

  <h3 style="text-align: center;" id="ulQUvTpi4Z3RP2zZTALTet2"><a id="bookmark0"></a><span style="font-weight:bold;font-style:italic;">Koro Şarkısı:</span></h3>

  <p style="text-align: center;"><span style="font-style:italic;">Odysseus’un Duruşması,</span></p>

  <p style="text-align: center;"><span style="font-style:italic;">Hizmetçilerin Bant Kaydından</span></p>
<br/>
  <p><span style="font-style:italic;">Savunma Avukatı:</span> Sayın Yargıç müvekkilimin, huzurunuzda çok sayıda adamın canına kıymak suçuyla duran, adı dillerde dolaşan efsanevi kahraman Odysseus’un suçsuzluğunu anlatmama izin veriniz. Onun izni olmaksızın sofrasında yiyen, karısını rahatsız eden, oğlunu öldürmeyi ve tahtını ele geçirmeyi tasarlayan, bir düzine eksik ya da fazlasıyla yüz yirmiyi aşkın iyi aile çocuğu genci ok ve kargılarla -toplu ölümler olduğuna ya da kullanılan silahlara itirazımız yok- öldürmekte haklı mıydı, değil miydi? Sayın meslektaşım Odysseus’un haksız olduğunu, çünkü bu gençlerin onun sarayında gönüllerince pisboğazlık etmelerine karşılık öldürülmelerinin fazla kanlı bir tepki olduğunu belirtti.</p>

  <p>Odysseus’a ve/veya mirasçılarına veya hak sahiplerine kaybolan gıda maddelerinin maddi olarak tazmin edileceğinin teklif edildiği ve bu tazminatı kabul etmeye rıza göstermeleri gerektiği iddia edilmektedir. Fakat tazminatı teklif eden, önceden iştahların kısılmasını veya Odysseus’un hakkının savunulmasını ve ailesinin korunmasını sağlaması için kendisine birçok kez rica edilmiş olmasına rağmen, hiçbir önlem almayan aynı gençti. Bilakis, yokluğunda Odysseus’a bağlılık göstermemişlerdi. Gerçek buyken, sözlerine nasıl güvenilebilir? Aklı başında bir adam söz verdikleri tazminattan bir tek öküzü bile ödemelerini bekleyebilir mi?</p>

  <p>Olasılıktan gözden geçirelim. Bir düzine eksik ya da fazlasıyla yüz yirmi kişiye karşı bir ya da dört kişi diyelim, ne de olsa meslektaşımın da ifade buyurduğu üzere Odysseus’un suç ortakları vardı; bunlarsa henüz yetişkin bile sayılamayacak bir akrabasıyla, savaş eğitimi almamış iki uşağıydı - sorarım, bu gençleri Odysseus’la uzlaşma yapmış gibi tavır takınmaktan, sonra da dalgın bir anını kollayarak gecenin karanlığında üzerine çullanıp onun işini bitirmekten ne alıkoyabilirdi? Bizim iddiamıza göre, Kaderin ona sunduğu tek fırsatı değerlendirerek genel saygı gören müvekkilimiz Odysseus yalnızca kendini savunmuştur. Buna dayanarak sizden davanın düşmesini talep ediyoruz.</p>
<br/>
  <p><span style="font-style:italic;">Yargıç:</span> Kabul edilebilir.</p>
<br/>
  <p><span style="font-style:italic;">Savunma Avukatı:</span> Teşekkürler, Sayın Yargıç.</p>
<br/>
  <p><span style="font-style:italic;">Yargıç:</span> Arkadaki kargaşa da neyin nesi? Sessizlik! Bayanlar, gösteri yapmaya son verin! Kılığınızı düzeltin! Çıkarın şu ipleri boynunuzdan! Yerinize oturun!</p>
<br/>
  <p><span style="font-style:italic;">Hizmetçiler:</span> Bizi unuttunuz? <span style="font-style:italic;">Bizim</span> davamız ne olacak? Onu serbest bırakamazsınız! Bizi soğukkanlılıkla ipe astı! On ikimizi birden! On iki genç kızı! Hem de hiç yüzünden!</p>
<br/>
  <p><span style="font-style:italic;">Yargıç (Savunma Avukatına dönerek):</span> Bu yeni bir suçlama. Açık konuşmak gerekirse, ayrı bir davada ele alınması gerek; fakat her iki dava konusu birbirleriyle yakından İlişkili göründüğünden, şimdi iddiaları dinlemeye hazırım. Müvekkiliniz adına ne diyeceksiniz?</p>
<br/>
  <p><span style="font-style:italic;">Savunma Avukatı:</span> Sahip olduğu haklar doğrultusunda hareket ediyordu. Sayın Yargıç. Bunlar onun köleleriydi.</p>
<br/>
  <p><span style="font-style:italic;">Yargıç:</span> Yine de bir gerekçesi olmalı. Köleler bile yok yere öldürülmemek. Bu kızlar ipe asılmayı hak edecek ne yaptılar?</p>
<br/>
  <p><span style="font-style:italic;">Savunma Avukatı.</span> İzinsiz cinsel ilişkide bulundular.</p>
<br/>
  <p><span style="font-style:italic;">Yargıç:</span> Anlıyorum. Peki kiminle cinsel ilişkide bulundular?</p>
<br/>
  <p><span style="font-style:italic;">Savunma Avukatı:</span> Müvekkilimin düşmanlarıyla, sayın Yargıç. Bırakın müvekkilimin canına, karısına göz koyan kimselerle.</p>
<br/>
  <p><span style="font-style:italic;">(Kıkırdamalar.)</span></p>
<br/>
  <p><span style="font-style:italic;">Yargıç:</span> Bunlar hizmetçilerin en gençleri galiba.</p>
<br/>
  <p><span style="font-style:italic;">Savunma Avukatı:</span> Şey, elbette. En güzelleri ve en baştan çıkarıcı oldukları da kesin. Neredeyse.</p>
<br/>
  <p><span style="font-style:italic;">Hizmetçiler acı acı güler.</span></p>
<br/>
  <p><span style="font-style:italic;">Yargıç:</span> (“Odysseia <span style="font-style:italic;">kitabına göz atarak):</span> Burada yazıyor, bu kitapta -bu konuda yetkili olduğu için başvurmamız gereken bir kitap- ahlak dışı eğilimler dile getirilmiş olsa da, seks ve şiddete fazla yer verildiyse de, kanımca -işte burada yazılı- 22’nci Bölümde hizmetçilerin ırzına geçildiğinden söz ediliyor. Talipler iğfal etmiş onları. Kimse onlara engel olmamış. Aynı zamanda, hizmetçilerin Talipler tarafından saçma sapan ve/veya pis emelleri için nasıl oradan oraya sürüklendikleri anlatılıyor. Müvekkiliniz bütün bunları biliyordu - bunları dile getiren sözlerinden alıntılar var. Demek ki hizmetçilere baskı yapılmıştı, ayrıca tamamen savunmasızdılar. Doğru mu bu?</p>
<br/>
  <p><span style="font-style:italic;">Savunma Avukatı:</span> Ben orada değildim. Sayın Yargıç Bu kitapta anlatılanların hepsi benim zamanımdan üç ya da dört bin yıl önce yaşanmış.</p>
<br/>
  <p><span style="font-style:italic;">Yargıç:</span> Sorunun ne olduğu belli… Tanık Penelope kürsüye gelsin.</p>
<br/>
  <p><span style="font-style:italic;">Penelope:</span> Uyuyordum, Sayın Yargıç. Çoğu zaman uykudaydım. Size bir tek sonradan söylenenleri anlatabilirim.</p>
<br/>
  <p><span style="font-style:italic;">Yargıç:</span> Söyleyenler kimler?</p>
<br/>
  <p><span style="font-style:italic;">Penelope:</span> Hizmetçiler, Sayın Yargıç.</p>
<br/>
  <p><span style="font-style:italic;">Yargıç:</span> Irzlarına geçildiğini mi söylediler?</p>
<br/>
  <p><span style="font-style:italic;">Penelope:</span> Şey,evet, Sayın Yargıç, öyle.</p>
<br/>
  <p><span style="font-style:italic;">Yargıç:</span> Peki sen onlara inandın mı?</p>
<br/>
  <p><span style="font-style:italic;">Penelope:</span> Evet, Sayın Yargıç. Yani, inanmak istedim.</p>
<br/>
  <p><span style="font-style:italic;">Yargıç:</span> Anladığım kadarıyla sık sık arsızlık ederlermiş.</p>
<br/>
  <p><span style="font-style:italic;">Penelope:</span> Evet, Sayın Yargıç, fakat…</p>
<br/>
  <p><span style="font-style:italic;">Yargıç:</span> Fakat sen onları cezalandırmadın ve sana hizmet etmeyi sürdürdüler?</p>

  <p><span style="font-style:italic;">Penelope:</span> Onları iyi tanırım, Sayın Yargıç. Severdim hepsini. Bazılarını ben büyüttüm, diyebilirsiniz. Hiç olmayan kızım gibiydi onlar. <span style="font-style:italic;">(Gözyaşlarını tutamaz.)</span> Onlar için üzülüyordum! Ama hizmetçilerin çoğunun ırzına geçildi, er ya da geç; içler acısı da olsa saray yaşamının yaygın görülen bir özelliği bu. Odysseus’un onların aleyhine dönmesine neden tecavüze uğramaları değildi. İzinsiz tecavüz edilmeleriydi.</p>
<br/>
  <p><span style="font-style:italic;">Yargıç: (gevrek gevrek güler)</span> Affedersiniz, Bayan, ama tecavüzün anlamı bu değil mi zaten? İzinsiz yapılması.</p>
<br/>
  <p><span style="font-style:italic;">Savunma Avukatı:</span> Sahiplerinin izni olmadan, Sayın Yargıç.</p>
<br/>
  <p><span style="font-style:italic;">Yargıç:</span> Ya. Anlıyorum. Ama sahipleri orada değildi. Bir anlamda, bu hizmetçiler Taliplerle yatmak zorundaydılar, çünkü karşı koysalardı, çok daha iğrenç bir biçimde tecavüz edileceklerdi, öyle mi?</p>
<br/>
  <p><span style="font-style:italic;">Savunma Avukatı:</span> Bunun davanın seyrini etkileyeceğini sanmıyorum.</p>
<br/>
  <p><span style="font-style:italic;">Yargıç:</span> Müvekkiliniz de düşünmemiş, belli. <span style="font-style:italic;">(Gülerek.}</span> öte yandan müvekkilinizin yaşadığı dönem bizimkiyle aynı değil. Davranış kalıpları farklıydı o zamanlar. Bu talihsiz ama önemsiz olayın, aslında epey saygın bir yaşam sürmüş birinin onuruna leke sürmesine izin vermek yazık olur. Tarih hatası yaptığımın düşünülmesini de istemem.</p>
<br/>
  <p><span style="font-style:italic;">Hizmetçiler:</span> Adalet istiyoruz! öcümüzün alınmasını talep ediyoruz! Kan kokusu yayıyoruz! öç Alıcıları çağırıyoruz!</p>
<br/>
  <p><span style="font-style:italic;">On iki Erinyes birliği görünür. Yılan saçlı, köpek başlı, yarasa kanatlıdırlar. Havayı koklarlar.</span></p>
<br/>
  <p><span style="font-style:italic;">Hizmetçiler:</span> Ah, öç Alıcılar, Ah, Periler, siz son umudumuzsunuz! Yalvarırız, bizim adımıza ceza uygulayın, öcümüzü alın! Hayatta gün yüzü görmemiş bizleri savunun! Nereye giderse gitsin Odysseus’un kokusunu sürün! Bir yerden başka bir yere, bir yaşamdan ötekine, hangi kılığa girerse girsin, hangi biçime bürünürse bürünsün, peşini bırakmayın! Ayak izlerinden gidin, ister yeryüzünde ister Hades’te, nereye sığınırsa sığınsın, ister şarkılara ya da piyeslere, ister kocaman ciltli kitaplara ya da araştırmalara, ister sayfa kenarlarına ya da ek bölümlere! Gözüne bizim kılığımıza görünün, perişan kılığımızda, acınacak haldeki cesetlerimizi görsün hep! Asla huzur bulmasın!</p>
<br/>
  <p><span style="font-style:italic;">Erinyes’ler Odysseus’a dönerler. Kan çanağı gözleri kıvılcım saçar.</span></p>
<br/>
  <p><span style="font-style:italic;">Savunma Avukatı:</span> Evin efendisinin mülkiyet haklarını ve erkeklik hakkını savunması, aynı zamanda müvekkilimin bulut olup gözden kaybolmasını sağlaması için Zeus’un ölümsüz kızı, gri gözlü Pallas Athena’yı kürsüye çağırıyorum.</p>
<br/>
  <p><span style="font-style:italic;">Yargıç:</span> Neler oluyor? Sessizlik! Sessizlik! Burası yirmi birinci yüzyıl adalet mahkemesi! Siz, oradakiler, inin tavandan aşağıya! Havlayıp tıslamayı kesin! Bayan, göğsünüzü örtün, kargınızı indirin! Şuradaki bulut da ne? Polis nerede? Sanık nerede? Herkes nereye gitti?</p>
<br/>
  <p style="text-align: center;" id="uT7dZWtmNEGgZ4l58BHAvHG">

    <img alt="Görüntü" src="../Images/ship.jpg"/>

  </p>

  <p style="text-align: center;"></p>

  <h3 style="text-align: center;" id="u9WptImA8sQpAobs8hUmWC7"><a id="bookmark1"></a><span style="font-weight:bold;font-style:italic;">Hades’te Ev Yaşantısı</span></h3>

  <p>Geçen gece esrime durumuna giren bir aracının gözünden dünyanıza bakıyordum. Müşterisi ondan, ölmüş erkek arkadaşıyla iletişim kurmasını, ortaklaşa aldıkları daireyi satıp satmama konusunda fikrini sormasını istemişti, ne var ki karşılarına ben çıkmıştım. Bir yerde bir boşluk sezdiğim zaman, hemen onu doldurmaya koşarım. Dilediğim kadar sık çıkamıyorum buradan.</p>

  <p>Beni ağırlayanları küçük görmek istemem, ama yine de yaşayanların ölüleri nasıl rahatsız ettiklerine tanık olmak şaşırtıcı gelir bana. Çağdan çağa bu durum pek değişmez, bir tek yöntemler değişir. Sibylla bilicilerini aradığımı söyleyemem -ne onları ne altın dallarını, geleceği bilmek isteyen sonradan görme zenginleri peşlerine takarak sağda solda dolaşıp Ruhların rahatını bozar onlar- fakat Sibylla’lar yol yordam bilirlerdi. Sonradan gelen büyücülerle sihirbazlar daha da kötüydüler, ne var ki her şeyi pek ciddiye alırlardı.</p>

  <p>Günümüzdekilerse ilgi gösterilmeyi hak etmeyecek kadar önemsiz. Borsadaki fiyatlar, dünya politikaları, kendi sağlık durumları gibi saçmalıktan öğrenmek isterler; bu da yetmezmiş gibi ölüler Ülkesinde tanımamız gerekmeyen ölmüş pek çok önemsiz kimselerle görüşmeye çalışırlar. Herkesin bunca meraklı olduğu bu “Marilyn” kim acaba? Ya şu “Adolf” kim ola? Bunlarla birlikte olmak boşa zaman harcamaktır, çileden çıkarır bizi.</p>

  <p>Yine de ancak böyle sınırlı anahtar deliklerinden bakarak bizim ülkenin dışında, başka kılığa girdiği zamanlarda Odysseus’un izini sürebiliyorum.</p>

  <p>Kuralları bildiğinizi varsayıyorum. Dilersek, yeniden doğabilir, yaşamı bir daha deneyebiliriz; fakat önce Unutkanlık Suyundan içmemiz gerekir, böylece geçmiş yaşamlarımız belleğimizden silinir. Bu bir varsayımdır; ne var ki bütün kuramlar gibi varsayılır. Unutkanlık Suyu her zaman istediğiniz sonucu vermez. Pek çok kimse her şeyi anımsar. Kimileri birkaç tür su olduğunu, Bellek Sularının da çeşmeden aktığını söylerler. Ben nereden bileyim.</p>

  <p>Helena birkaç gezi yaptı. Onlara “küçük gezintilerim” demesinin nedeni de bu. “öyle eğlendim ki,” diye başlar anlatmaya. Sonra da en son fethettiği gönülleri, modadaki son değişiklikleri bana ayrıntısıyla anlatır. Bugün yamaları, güneş gözlüklerini, jüponları, yüksek topuklu pabuçları, jartiyerleri, bikinileri, aerobik hareketlerini, delikli vücut süslemeleri, yağ aldırma uygulamalarını hep ondan öğrenmişimdir. Derken Helena hiç uslu durmadığını, ortalığı birbirine nasıl kattığını, kaç erkeği mahvettiğini özetleyen bir konuşma yapar. Onun yüzünden imparatorlukların çöktüğünü belirtmekten ayrı bir tat alır.</p>

  <p>“Anladığım kadarıyla Troya Savaşıyla ilgili olayların yorumu tümüyle değişmiş,” derim, şişinmeye son versin diye. “Artık seni yalnızca bir mit olarak görüyorlarmış. Olan biten ticaret yollarıyla bağlantılıymış. Bilim adamları böyle diyor.”</p>

  <p>“Ay, Penelope, hâlâ kıskançlık gösterebiliyorsun, demek,” diye sızlanır. “Bak, artık arkadaş olabiliriz! Bir dahaki gidişimde neden sen de benimle birlikte yukarı dünyaya gelmiyorsun? Las Vegas’a uzanırdık şöyle. Kızlar gecesi yapardık! Ha, unutmuşum, bu senin tarzın değil. Vefalı kadını oynarsın sen, iplik bükerek filan. Ne kötüyüm, ben hiç yapamadım, sıkıntıdan patlardım. Ama sen her zaman ev kuşuydun!”</p>

  <p>Haklı. Unutkanlık Suyundan hiç içmeyeceğim ben. Ne işe yaradığını anlayamıyorum. Yok, anlıyorum aslında, ama risk almak istemiyorum. Geçmiş yaşantımda onca zorluklarla boğuşmuştum, bundan sonrakinin daha kötü geçmeyeceğini kim söyleyebilir? Sınırlı erişimlerim sırasında bile dünyanın en az benim zamanımda olduğu kadar tehlikeli bir yer olduğunu görebiliyorum, ha, bir farkla, şimdiki sefalet ve acının boyutları daha geniş. İnsan doğasına gelince, her zamanki gibi iğrenç.</p>

  <p>Bunların hiçbiri Odysseus’u durdurmaz. Bir süreliğine buraya iner, beni gördüğüne sevinmiş gibi yapar, hangi tutkulu güzelin koynuna girerse girsin ya da nasıl serüvenlere atılırsa atılsın, tek istediğinin benimle birlikte aile yaşantısı sürmek olduğunu söyler. Huzur içinde yürüyüşe çıkarız, biraz çirişotu atıştırır, birbirimize eski masalları anlatırız; Telemakhos’tan haberler verir bana -şimdi Parlamento Üyesi olmuş, onunla gurur duyuyorum!- derken, henüz rahatlamaya başladığım, bana yaşattığı her şey için onu bağışlayabileceğim! düşündüğüm, onu hatalarıyla kabul etmeye niyetlendiğim, bu defa yürekten konuşuyor dediğim sırada, pat diye gider, yeniden doğmak üzere Lehte Irmağının unutkanlık sularına uzanır kestirme yoldan.</p>

  <p>Sözleri yürektendir. Gerçekten. Benimle olmak ister. Böyle derken gözyaşlarını tutamaz. Gel gör ki bir güç bizi birbirimizden koparır.</p>

  <p>Hizmetçiler bunlar. Bize doğru yaklaştıklarını görür uzaktan. Sinirlenir onları görünce. Huzursuz olur. Acısı depreşir. Başka bir yerde başka biri olma isteği uyandırırlar Odysseus’ta.</p>

  <p>Fransız general olmuştu bir aralar, Moğol istilacı, Amerika’da bir kodaman, Bomeo’da kelle avcısı. Sonra bir film yıldızı, mucit, reklamcı. Hepsi kötü sonlandı, ya intiharla ya kazayla, kâh savaşta çarpışırken kâh suikastta ölerek, her defasında buraya geri döndü.</p>

  <p>“Neden onu rahat bırakmıyorsunuz?” diye bağırırım hizmetçilere. Bağırmam gerek çünkü beni yanlarına yaklaştırmıyorlar. “Yetmedi mi daha! Cezasını çekti, yakarışlarını yaptı, arındı artık!”</p>

  <p>Seslenirler, “Yetmedi <span style="font-style:italic;">bizim</span> için.”</p>

  <p>“Daha başka ne istiyorsunuz ondan?” diye sorarım. Gözyaşlarını akıyordur o sırada. “Söyleyin bana!”</p>

  <p>Ama koşarak giderler.</p>

  <p><span style="font-style:italic;">Koşmak</span> yanlış bir terim. Bacakları kımıldamıyor ki. Hâlâ havada debelenen ayakları yere değmiyor.</p>
<br/>
  <p style="text-align: center;" id="uhkTKdiOwLZ8wYZfAClMwb3">

    <img alt="Görüntü" src="../Images/ship.jpg"/>

  </p>

  <p style="text-align: center;"></p>

  <h3 style="text-align: center;" id="uLKa8phxmkGLEAs8fCOuH4A"><span style="font-weight:bold;font-style:italic;">Koro Şarkısı:</span></h3>

  <p style="text-align: center;"><span style="font-style:italic;">Senin Arkandan Geliyoruz,</span></p>

  <p style="text-align: center;"><span style="font-style:italic;">Bir Aşk Şarkısı</span></p>
<br/>
  <p>Hey buraya bak! Bay Hiç Kimse! Bay Adsız! Bay Yalan Ustası! Hırsızlarla yalancıların torunu Bay El Çabukluğu Marifet!</p>

  <p>Biz de buradayız, adları olmayanlar. Adsız ötekiler. Başkalarının üstümüze sıçrattığı çamurla utanç içindekiler. İşaret edilenler, parmakla gösterilenler.</p>

  <p>Koro kızları, gül yanaklı kızlar, sulu kikirikler, ele avuca sığmaz arsız veletler, oynak kızlar.</p>

  <p>On ikimiz birden. On iki ay gibi popo, on iki ısıtılacak popo, yirmi dört kuştüyü meme, daha da iyisi, yirmi dört debelenen ayak.</p>

  <p>Tanıdın mı bizi? Elbette tanıdın! Ellerini yıkayasın diye sana su dökerdik, ayaklarını biz yıkardık, çamaşırlarını yunardık, omuzlarını yağla ovardık, şakalarına gülerdik, mısırını öğütürdük, sıcacık yatağını biz açardık.</p>

  <p>Bizi iple bağladın, havaya astın, ipe serili çamaşırlar gibi sallandırdın. Ne cümbüştü ama! Ne eğlence! Atınca kafandan pisliğe bulaşmış patavatsız kızları nasıl da erdemli bildin kendini, nasıl da dürüst, tertemiz!</p>

  <p>Bizi doğru dürüst gömmeliydin. Üzerimize şarap dökmeliydin. Bağışlanmamız için yakarmalıydın.</p>

  <p>Şimdi bizden kurtulamayacaksın, nereye gidersen git, fark etmez: hem bu dünyada hem öbür dünyada ne de diğer yaşamlarında.</p>

  <p>Girdiğin bütün kılıklarda tanırız biz seni: gündüz yolları. gece yolları, hangi yola gidersen git - hep senin arkandayız, duman gibi geliriz peşinden, kuyruk gibi, kızlardan oluşur bu kuyruk, anılar kadar ağırdır, hava kadar hafif: On iki suçlu, ayak parmakları değemez yere, sıyırır geçer, elleri arkada bağlı, dilleri dışarıda, gözleri pırtlamış, şarkılar düğümlenmiş boğazlarında.</p>

  <p>Neden kıydın bize? ölmemizi gerektirecek ne yaptık sana? Buna hiç yanıt vermedin.</p>

  <p>Öç almaydı bu, kin gütmeydi, öldürmek onurun olmuştu.</p>

  <p>Hey buraya bak! Bay Düşünceli, Bay İyilik, Bay Yüce Kişi, Bay Yargıç! Omzunun üzerinden bir bak! İşte buradayız, arkanda yürüyoruz, yakın, çok yakın, öpücük kadar, kendi tenin kadar yakınız.</p>

  <p>Hizmet eden kızlarız biz, hizmetinde olmak için buradayız. Sana doğru hizmet edebilmek için. Seni hiç bırakmayacağız, gölge gibi geleceğiz hep peşinden, yapışkan gibi hafif ama kaskatı. Sevimli hizmetçiler tek sıra olmuşlar.</p>


<br/>
    

  <p style="text-align: center;" id="u9KNvpkMpHNPYClgil5ewYG"><img alt="Görüntü" src="../Images/ship.jpg"/></p>

  <p style="text-align: center;"></p>

  <h3 style="text-align: center;" id="u7de9kFBfynWMaUjbgvAF93"><a id="bookmark2"></a><span style="font-weight:bold;font-style:italic;">Sonsöz</span></h3>

  <p>Çıkmazdı sesimiz</p>

  <p>Adımız yoktu</p>

  <p>Yoktu hiç seçeneğimiz</p>

  <p>Bir tek yüzümüz vardı</p>

  <p>Aynı yüz paylaşılırdı</p>
<br/>
  <p>Üstlendik suçu</p>

  <p>Haksızlıktı bu</p>

  <p>Ama şimdi buradayız</p>

  <p>Hem de hepimiz</p>

  <p>Sizden farksız</p>
<br/>
  <p>Şimdi de takipteyiz</p>

  <p>Sizi, buluruz biz</p>

  <p>Size sesleniriz</p>

  <p>Pek cingöz, pek açıkgöz</p>

  <p>Pek açıkgöz, pek cingöz</p>

  <p>Cingöz</p>

  <p>Açıkgöz</p>
<br/>
  <p><span style="font-style:italic;">Hizmetçiler tüylere bürünür, baykuş olarak uçup giderler.</span></p>
<br/>
  <h3 style="text-align: center;" id="uofXPmqqin4a4mpirtZ3JyE"><a id="bookmark3"></a><span style="font-weight:bold;font-style:italic;">Notlar:</span></h3>

  <p><span style="font-style:italic;">Penelopia</span> için yararlanılan başlıca kaynak Homeros’un <span style="font-style:italic;">Odyssey</span> destanının E. V. Rieu’nün çevirdiği ve D.C.H. Rieu’nün gözden geçirdiği Penguin Klasikleri arasından yayınlanan baskısıdır(1991).</p>

  <p>Robert Graves imzalı yine Penguin yayınlarından çıkan <span style="font-style:italic;">The Greek Myths</span> (Yunan Mitleri; Say <span style="font-style:italic;">Yayınları,</span> 2004) büyük önem taşımaktadır. Penelope’nin soyu, aile ilişkileriyle -Troyalı Helena’nın kuzeni olması- ve diğer konularla ilgili bilgiler, olası zinalarıyla ilgili öyküler de içinde olmak üzere bu kitapta bulunabilir. (Bkz: özellikle 160 ve 171 no.lı bölümler). Her ne kadar kendisi talihsiz hizmetçilerle ilişkili olarak on iki ve on üç sayılarının öneminden tuhaf bir biçimde söz etmese de Penelope’nin dişi-tanrıça kült simgesi olmasıyla ilgili kuramı Graves’e borçluyum. Graves anlattığı öykülerin ve başka çeşitlemeleri için pek çok kaynak sıralar. Bunların arasında Herodotos, Pausanias, Apollodoros ve Hyginos da yer almaktadır.</p>

  <p>Homerik övgüleri’nin, en çok da tanrı Hermes’le ilişkili olanların yardımını gördüm, ayrıca Lewis Hyde’ın <span style="font-style:italic;">Tricskter Makes This World</span> adlı çalışması Odysseus karakteri üzerine biraz ışık tuttu.</p>

  <p>Hizmetçiler Korosu böyle korolar kullanılan Yunan tiyatrolarının anısına düzenlendi. Yunan tiyatrosunda ciddi tiyatro oyunlarından önce ana temsilin yarı-insan yarı-keçilerin oyunlarında hicvedilmesi gelenekti.</p>
<br/>
  <h3 style="text-align: center;" id="u9sMJ5ubJMNCCpaRXnW7WVG"><a id="bookmark4"></a><span style="font-weight:bold;font-style:italic;">Teşekkür</span></h3>

  <p>Kitap daha yayına hazırlanmadan önce onu ilk okuyan Graeme Gibson, Jess Gibson, Ramsay ve Eleanor Cook, Phyllida Lloyd, Jennifer Osti-Fonseca, Surya Bhattacharya ve John Cullen’a; çalıştığım İngiliz ajansından Vivienne Schuster ile Diana McKay’e, Kuzey Amerika’daki ajansımdan Phoebe Larmore’a, kitabı canla başla düzelten Knopf Canada yayınevinden Louise Dennys’e; noktalı virgül ustası Heather Sangster ile uzaklardan düşünce demetlerini göndermeyi esirgemeyen Amulf Conradi’ye; verdikleri destek ve birlikte yediğimiz öğle yemekleri için Sarah Cooper ve Michael Bradley’e; beni formda tutan Coleen Ouinn’e; telefonda çok çabuk konuşmayı bilen Gene Goldberg’e; Eileen Ailen ve Melinde Dabaay’a; ve Arthur Gelgoot Associates çalışanlarına binlerce teşekkür ederim. Aynca, İskoçya’da bir katırtırnağı çalısının arkasından fırlayıp beni bu kitabı yazmaya ikna eden Canongate’den Jamie Byng’e teşekkürler.</p>
<br/>
  <h3 style="text-align: center;" id="un5H37n5RpIdpNOJlP65pJ5"><a id="bookmark5"></a><span style="font-weight:bold;font-style:italic;">Türkçe Baskıya Not</span></h3>

  <p>Bu kitabın çevirisinde Homeros’un <i>Odysseia</i> adıyla, Azra Erhat ve A. Kadir’in çevirisiyle Sander Yayınlarından çıkan üçüncü baskısı (1981) ile Azra Erhat’ın hazırladığı Remzi Kitabevi tarafından yayınlanan <span style="font-style:italic;">Mitoloji Sözlüğü,</span> ikinci basımından (1978) yararlanılmıştır.</p>



</body></html>