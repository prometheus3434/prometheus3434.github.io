<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre1">
      <h1 class="calibre13" id="calibre_pb_2"><a class="calibre14" id="bookmark2"></a><span class="font1"><i class="calibre17"><span class="calibre15">YEDİ</span></i></span></h1>

      <h1 class="calibre16 sigil_not_in_toc"><span class="font1"><span class="calibre15"><span> </span></span></span></h1>

      <h1 class="calibre16 sigil_not_in_toc"><span class="calibre15"><span> </span></span></h1>

      <p class="calibre10"><span class="font"><span>Bundan sonra Koca Lombardiah kendinden söz etmeye başladı. Böbrek rahatsızlığı yüzünden Messina’ya doktora görünmeye gitmişti, şimdi de Messina’dan trene binmiş Leonforte’ye dönüyordu. Val Demone’de Enna ile Nicosia’nın arasında kalan Leonforte’de oturuyormuş. Oralıymış. Üç güzel kız çocuğu olan bir toprak sahibiymiş. Kendisi böyle söylemişti: Üç güzel kız çocuğu, bir atı varmış, binip topraklarını dolaşırken kendini oraların kralı sanırmış, çünkü o kadar kurumlu ve iri bir atmış bu. Ama attan inince krallığını devam ettirecek bir neden bulamıyormuş, aslında onun sözleriyle -krallığını devam ettirebilmesi için, kendinde ve ruhunda birtakım yenilikler hissetmesi, değiştiğini anlatacak yeni duyarlıklar edinmesi gerekiyormuş. Varını yoğunu, atını ve toprağını bile elden çıkarmaya razıymış -yeter ki- kendi deyimiyle -insanlarla anlaşmış bir şekilde yaşayabilmek için, kendi kendisini suçlayacak bir şeyi bulunmasınmış.</span></span></p>

      <p class="calibre10"><span class="font"><span>“Aslında kendime karşı utanç duymamı gerektiren belli bir şey de yok,” dedi. “Hiçbir şey. İçimi dökmek için konuştuğumu da sanmayın. Ama insanlığı düşününce rahatım kaçıyor.”</span></span></p>

      <p class="calibre10"><span class="font"><span>Taptaze bir vicdanı olmasını istiyordu -kendisi böyle diyordu: Taptaze, öyle bir vicdan ki her zaman yerine getirmekte olduğu görevlerinin dışında başka sorumluluklar, insanlara karşı yeni, daha yüce ödevler yüklensin. Çünkü her zaman yerine getirilen ödevler insanın içini rahatlatmaz olmuştu, insan hiçbir şey başaramamış gibi oluyordu bu durumlarda. Kişi kendi kendisini hoşnutsuzluk ve hayâl kırıklığı içinde bırakıyordu.</span></span></p>

      <p class="calibre11"><span class="font"><span>"Ben, insanlığın yeni bir şeye hazır olduğuna inanıyorum,” dedi. "Yalnız hırsızlık etmemeye, adam öldürmemeye, iyi bir vatandaş olmaya değil... Bunun ötesinde başka bir. <span>şeye</span>. Yeni ve başka ödevleri yüklenmeye hazır olduğuna inanıyorum insanlığın. Bizim içimizde duyduğumuz da bu, sanıyorum, başka ödevler yüklenme isteği, yeni işler başarma isteği. Yeni bir duyarlıkla vicdanımızın bize gösterdiği yeni işler başarma isteği.”</span></span></p>

      <p class="calibre11"><span class="font"><span>Konuşmasını burada kesince Catanialı atıldı:</span></span></p>

      <p class="calibre11"><span class="font"><span>"Doğru,” dedi.</span></span></p>

      <p class="calibre11"><span class="font"><span>Sonra gözlerini kocaman ayak parmaklarına dikti. “Evet,” dedi. "Bence doğru söylüyorsunuz.”</span></span></p>

      <p class="calibre11"><span class="font"><span>Kunduralarına bakmaya devam ediyordu. Sağlıklı, kanlı canlı bir görünüşü olsa bile, güçlü ama evcilleştirilmiş bir hayvanın, bir at ya da bir öküz gibi bir hayvanın hüzünlü havası vardı onda. Yeniden, hastalığına bir ad bulunmuş gibi inanmış bir sesle, “Evet, doğru,” dedi. Gene de kendisiyle ilgili bir şey anlatmadan sormakla yetindi:</span></span></p>

      <p class="calibre11"><span class="font"><span>“Siz, profesör müsünüz?”</span></span></p>

      <p class="calibre11"><span class="font"><span>"Profesör mü? Ben mi?” diye hayret etti Koca Lombardialı.</span></span></p>

      <p class="calibre11"><span class="font"><span>Lombardialının yanında oturan ihtiyarcık da o kurumuş yaprağa benzeyen gövdesinden kopmuş sesiyle, “Heh,” deyip varlığını belli eti. Ağzından birtakım sözler çıkan kurumuş bir hasır parçasıydı sanki.</span></span></p>

      <p class="calibre11"><span class="font"><span>"Heh, heh,” diye güldü iki kere.</span></span></p>

      <p class="calibre11"><span class="font"><span>Kaplumbağanın dış kabuğunu andıran kara, derimsi yüzünde gülen gözleri pırıl pırıldı.</span></span></p>

      <p class="calibre11"><span class="font"><span>"Heh,” dedi ağzı kumbara deliği gibi aralanarak.</span></span></p>

      <p class="calibre11"><span class="font"><span>Koca Lombardialı ona dönerek, “Gülecek bir şey yok dedecik, gülecek bir şey yok,” dedi.</span></span></p>

      <p class="calibre11"><span class="font"><span>Yeniden, en baştan başlayarak hikâyesini anlatmaya koyuldu: Messina yolculuğu, Leonforte’nin üst taraflarına düşen toprakları, -kendi deyimiyle- biri öbüründen güzel üç kız çocuğu, heybetli ve kurumlu atı, insanlarla anlaşamayan, onlarla anlaşmak için yeni bir vicdanın ve yeni ödevlerin yüklenilmesi gerekliliğini duyan kendisi hakkında konuştu. Bu sözlerden çoğu, zaman zaman doğrudan doğruya Koca Lombardialıya bakıp ıslığa benzeyen o cılız sesiyle, “Heh,” deyip, gülen ufak ihtiyara söylenmişti.</span></span></p>

      <p class="calibre11"><span class="font"><span>“<span>Peki</span> ama neden?” dedi Koca Lombardialı birden ihtiyara. “Neden böyle rahatsız bir şekilde oturuyorsun? Şunu arkaya kaldırabiliriz.”</span></span></p>

      <p class="calibre11"><span class="font"><span>Böyle diyerek ihtiyarcığa tehlikeli bir şekilde tüneyip dururken arkasında destek olan tahta kol desteğini kaldırıverdi. “Bu kalkar,” dedi Koca Lombardialı.</span></span></p>

      <p class="calibre11"><span class="font"><span>İhtiyar dönüp yukarı kaldırılmış kol desteğine baktı ve birkaç kere, “Heh, heh,” dedi. Sonra yeniden kendine sıkıntı veren oturuş biçimini aldı. Küçük sert derili eliyle kendi boyundaki bir bastonun <span>yılan başı</span> biçiminde oyulmuş sapını kavramıştı.</span></span></p>

      <p class="calibre11"><span class="font"><span>İhtiyar kol desteğine bakmak için döndüğü zaman yılanın başını gördüm, sonra da sapın ağzında yeşil bir şeye gözüm takıldı, portakal dalının ucunda üç yeşil yaprakçık. İhtiyar da beni görmüştü, yeniden “Heh,” dedi. Dal parçasını yılanın ağzından alıp yılanınkinden pek de farklı olmayan kendi ince ağzının içine soktu.</span></span></p>

      <p class="calibre11"><span class="font"><span>Koca Lombardialı orada oturanların hepsine birden dönerek, “Bence asıl mesele şu,” dedi. “Artık ödevimizi, ödevlerimizi yerine getirmek bizi tatmin etmiyor. Onları yerine getirmek bir çeşit duygusuzluğa yol açmakta, ödevler yerine getirildikten sonra içimizde bir rahatlama olmuyor. Sebebi de bu ödevler artık çok eskimiş şeyler, çok eski ve çok kolaylaşmış sorumluluklar. Bunlar gerçek vicdanın ihtiyaçları değil artık...”</span></span></p>

      <p class="calibre11"><span class="font"><span>“Gerçekten hoca değil misiniz?” diye sordu Catanialı. Boğa gibi sağlıklı, boğa gibi hüzün dolu bir duruşu vardı; durmadan kunduralarına bakıyordu.</span></span></p>

      <p class="calibre11"><span class="font"><span>“Ben mi hocaymışım?” dedi Koca Lombardialı. “Bende profesöre benzer bir taraf var mı? Cahil değilim elbette. Canım isterse elime bir kitap alıp okuyabilirim, ama profesör değilim. Çocukluğumda Salesiano’ların okuluna göndermişlerdi, ama profesör değilim.</span></span></p>

      <p class="calibre10"><span class="font"><span>Böylece Catania’dan bir önceki istasyona varmış olduk. Kara taştan Catania şehrinin dış mahallelerine varmıştık bile. Kuru hasır parçası gibi, “Heh, heh,” diyen ihtiyarcık birden kalkıp trenden indi. Catania’ya girdiğimizde de tren yolunun aşağısında kalan kara taşlı binaların doldurduğu sokaklarda güneş parlıyordu. Catania istasyonunda durunca, Catanialı ile birlikte Koca Lombardialı da indi, ben de pencereden bakarken Bıyıklıyla Bıyıksız’ın da inmiş olduklarını gördüm.</span></span></p>

      <p class="calibre10"><span class="font"><span>Aslında herkes inmişti, yolculuğumuz bu sefer güneşin altında, boş vagonlarda yeniden başladı, ben de onlarla neden inmediğimi düşündüm.</span></span></p>

      <p class="calibre10"><span class="font"><span>Nasıl olsa biletim Siracusa’ya kadardı. Boş yaylanın bir ucundan öbür ucuna, güneş altında, boş kompartımanın içinde yolculuğuma devam edecektim. Koridordan kompartımana döndüğümde sarı benizli hasta genç adamı atkısına bürünmüş, kasketi başında, yerinde oturur buldum. Sessizce birbirimizle bakıştıktan sonra -birlikte olmamız beni sevindirmişti- güneşin kavurduğu boş yaylada yoluma devam ettim. Sonunda yeşil, sıtmalı bataklıklar çevrelemeye başladı yolumuzu. Lentini’ye varmıştık. Burası portakal bahçeleri ve bataklıklarla kaplı uzun yeşil yamaçların alt yakasında bir yerdi. Atkısına bürünen genç adam trenden indi ve boş, sıtmalı, istasyonda dururken güneşte titremeye başladı.</span></span></p>

      <p class="calibre10"><span class="font"><span>Şimdi, yapayalnızdım ve tren kayalık bir arazinin içinden denizi bir yanına almış hızla Siracusa’ya doğru ilerliyordu. Gözlerimi kaldırdım, karşımda koridorda Bıyıksız duruyordu.</span></span></p>

      <p class="calibre10"><span class="font"><span>Bana bakıyordu.</span></span></p>

      <p class="calibre10"><span class="font"><span><span> </span></span></span></p>

      <p class="calibre10"><span> </span></p>
    </div>
  </div>
</body>
</html>
