<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre1">
      <h1 class="calibre13" id="calibre_pb_9"><a class="calibre14" id="bookmark9"></a><span class="font1"><i class="calibre17"><span class="calibre15">ON ALTI</span></i></span></h1>

      <h1 class="calibre16 sigil_not_in_toc"><span class="font1"><i class="calibre17"><span class="calibre15"><span> </span></span></i></span></h1>

      <h1 class="calibre16 sigil_not_in_toc"><i class="calibre17"><span class="calibre15"><span> </span></span></i></h1>

      <p class="calibre12"><span class="font"><span>“<span>Peki</span> sonra?” dedim.</span></span></p>

      <p class="calibre12"><span class="font"><span>“Ne sonrası?” diye sordu annem.</span></span></p>

      <p class="calibre12"><span class="font"><span>“Evet, sonra,” dedim. “Babam ne oldu ondan sonra?”</span></span></p>

      <p class="calibre12"><span class="font"><span>Annem gene sıkılmış gibiydi.</span></span></p>

      <p class="calibre12"><span class="font"><span>“Konuşacağız da ne olacak?” diye mırıldandı. “Benim için o ha burada olmuş, ha olmamış. Onun için de, benimle birlikte olmakla olmamak aynı şeyse, beni ilgilendirmez.”</span></span></p>

      <p class="calibre12"><span class="font"><span>“Demek, başka bir kadınla kaçıp gittiği doğru,” dedim.</span></span></p>

      <p class="calibre12"><span class="font"><span>“Kaçıp gitmek mi?” dedi annem. “Kaçıp gitmek de ne demek! Onu ben gönderdim. <span>Burası benim evim değil mi!”</span></span></span></p>

      <p class="calibre12"><span class="font"><span>“Vay, vay, vay!” dedim. “Demek sen kendisinden bıktın, sonra da eşyalarını toplayıp adamı sokağa attın.”</span></span></p>

      <p class="calibre12"><span class="font"><span>“Eh,” dedi annem. “Kendisini yıllarca çektim. Ama artık fazla gelmeye başlamıştı. Bu yaşta âşık olunca dayanamadım...”</span></span></p>

      <p class="calibre12"><span class="font"><span>“Nasıl oldu da âşık oldu?” dedim.</span></span></p>

      <p class="calibre12"><span class="font"><span>Annem, “Zaten o kadınlarla hep öyleydi,” dedi. “Evimizde her zaman başka kadınlar olsun isterdi, o zaman horoz gibi kabarırdı. Bilirsin, şiir yazardı. O kadınlar için mısralar düzerdi.”</span></span></p>

      <p class="calibre12"><span class="font"><span>“Bunda bir kötülük yok ki,” dedim.</span></span></p>

      <p class="calibre12"><span class="font"><span>“Kötülük yokmuş. Şiirlerinde kendilerine kraliçe payesi verilen kadınların bana burun kıvırmalarını görmek -bunda kötülük yok mu?”</span></span></p>

      <p class="calibre26"><span class="font"><span>“Kraliçe mi derdi onlara?” dedim.</span></span></p>

      <p class="calibre26"><span class="font"><span>“Ya, öyle derdi. Arı kraliçeleri! O sersem demiryolcularının karıları, öğretmenler, istasyon şeflerinin karıları arı kraliçelermiş!”</span></span></p>

      <p class="calibre26"><span class="font"><span>“Peki, onları kastettiğini nerden anlarlardı?” dedim.</span></span></p>

      <p class="calibre26"><span class="font"><span>“Eh, bir kadın babanın kendisine kibar davrandığını görürse, yemeklerde kendisini seyrettiğini hissederse, en güzel kadına diye kendisine kadeh kaldırırsa, baban sonra da o şiirleri kollarım kadına doğru uzatıp okumaya başlarsa -daha ne beklesin kadın anlamak için?”</span></span></p>

      <p class="calibre26"><span class="font"><span>Bir kahkaha attım. “Ah, o yemekler, o toplantılar!”</span></span></p>

      <p class="calibre26"><span class="font"><span>“Ele avuca sığmaz bir adamdı," dedi annem. “Gürültü patırtı olmadan yaşayamazdı. Her altı, yedi günde bir yapılacak bir şey bulurdu. Hat boyunca çalışan bütün demiryolcuları bize çağırırdı, sonra da karılarına kızlarına fiyaka yapardı. Bazen her gece ya bizim evde, ya da başkalarında toplantılar olurdu. Dans edilir, <span>kağıt</span> oynanır, şiirler okunurdu. Baban da gözleri pırıl pırıl şenliğin ortasında olurdu.”</span></span></p>

      <p class="calibre26"><span class="font"><span>Sicilya dağlarının ıssızlığı içinde geçmiş çocukluğumda babamın parıldayan mavi gözleriyle sahnenin ortasında, annemi de gerçekten mutsuz olmayan, o toplantılarda ev sahibeliği yapan, şarabı dağıtan, güler yüzlü, etrafına ışık saçan ve öyle horoz bir kocası olduğu için hiç de mutsuz görünmeyen bir kadın olarak hatırlıyordum.</span></span></p>

      <p class="calibre26"><span class="font"><span>“Oralarda ne büyük bir adam olduğunu gösterirdi,” diye annem devam etti. “Dans etmekten hiç yorulmaz, tek bir dansı bile kaçırmazdı. Plak biter bitmez koşup bir yenisini koyardı. Sonra herhangi bir kadını yakalar, onunla dans etmeye başlardı. Kadrilleri, müziğin değişmesine göre her seferinde değişik bir figür yapmasını çok iyi bilirdi. Sonra akordeonla kaval çalmasını da bilirdi. Dağlarda onun kadar iyi kaval çalan kimse yoktu, gür sesi bütün bir vadiyi doldururdu. Ah, büyük adamdı kendisi. Eski zamanlardaki şövalyeler gibi... İnsan onu atı üstünde gördüğü zaman, kendisini kral gibi hissettiğini anlayıverirdi.</span></span></p>

      <p class="calibre2"><span class="font"><span>Alay köprünün üstüne vardığı zaman, bütün çanları ve fenerleriyle kendisi de en önde kral gibi geçerken hepimiz sevinç çığlıkları atardık, “Çok yaşa baba</span></span><span class="font"><span>,<sup class="calibre25">”</sup></span></span> <span class="font"><span>diye bağırırdık</span></span><span class="font"><span>...</span></span></p>

      <p class="calibre10"><span class="font"><span>“Kuzum, sen kimden bahsediyorsun?” diye sordum.</span></span></p>

      <p class="calibre10"><span class="font"><span>“Babamdan, senin büyükbabandan,” dedi annem. “Sen kimden bahsettiğimi sandın</span></span><span class="font"><span>?”</span></span></p>

      <p class="calibre10"><span class="font"><span>“Büyükbabamı mı anlatıyorsun?” dedim. “Gramofonu büyükbabam mı çalardı</span></span><span class="font"><span>?<sup class="calibre25">”</sup></span></span></p>

      <p class="calibre10"><span class="font"><span>“Hayır, hayır</span></span><span class="font"><span>,<sup class="calibre25">”</sup></span></span> <span class="font"><span>dedi annem. “Babandı. Gramofonu çalar, plakları değiştirirdi. Her dakika koşup plakları değiştirirdi. Durmadan dans ederdi. Çok iyi dans bilirdi, yaman bir salon adamıydı... Benimle dans etmek isteyince de, sanki yeniden küçücük bir çocukmuşum gibi kollarımdan tutup beni havada döndürürdü.”</span></span></p>

      <p class="calibre10"><span class="font"><span>“Babamla birlikteyken çocuk gibi mi hissederdin kendini?” diye sordum.</span></span></p>

      <p class="calibre10"><span class="font"><span>Annem, “Hayır, efendim!” dedi. “Babamla dedim, senin büyükbabanla. O kadar uzun boylu, öyle iri, öyle heybetli dururdu ki sarı saçları, <span>ak sakalıyla</span></span></span><span class="font"><span>!<sup class="calibre25">”</sup></span></span></p>

      <p class="calibre10"><span class="font"><span>“Öyleyse dans eden büyükbabaydı,” dedim.</span></span></p>

      <p class="calibre10"><span class="font"><span>“Baban da dans ederdi,” dedi annem. “Gramofonu çalıp dans ederdi, evime getirdiği bütün o kadınlarla. Gerektiğinden de çok dans ederdi. Her gece dans etmek isterdi. Bazen, eğer hat bekçilerinden birinin evi çok uzaktaysa, ben gitmek istemezdim. O zaman bana sanki hayatından bir yıl çalmışım gibi bakardı. Ama kendi gittiği bütün eğlencelere bizi de götürmek isterdi...”</span></span></p>

      <p class="calibre10"><span class="font"><span>“O mu? Hangisi?” dedim. “Babam mı, büyükbaba mı?”</span></span></p>

      <p class="calibre10"><span class="font"><span>“Büyükbaba, büyükbaba,” dedi annem.</span></span></p>

      <p class="calibre10"><span class="font"><span><span> </span></span></span></p>

      <p class="calibre10"><span> </span></p>
    </div>
  </div>
</body>
</html>
