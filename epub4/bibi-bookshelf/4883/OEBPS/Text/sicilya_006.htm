<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre1">
      <h1 class="calibre13" id="calibre_pb_4"><a class="calibre14" id="bookmark4"></a><span class="font1"><i class="calibre17"><span class="calibre15">DOKUZ</span></i></span></h1>

      <h1 class="calibre16 sigil_not_in_toc"></h1>

      <h1 class="calibre16 sigil_not_in_toc"></h1>

      <p class="calibre5"><span class="font"><span>O güneşli aralık gününde saat öğleden sonra üçtü. Görünmeyen denizin uğultusunun eşliğinde küçük tren, minik yeşil vagonlarıyla, önce kayalık bir yarın içinden geçti, sonra dar bir firavuninciri bahçesine girdi. Burası Siracusa’dan içerilere, dağlara giden demiryolu hatlarından biriydi. Yolumuz Sortino, Palazzolo, Monte Lauro, Vizzini, Grammichele’ye doğru uzanıyordu.</span></span></p>

      <p class="calibre5"><span class="font"><span>İstasyonları birer birer geçiyorduk, ahşap istasyon kulübeleri, güneşin altında pırıldayan kırmızı kasketleriyle istasyon şefleri, darağacını andıran firavuninciri ağaçları bir açılıp bir kapanıyordu yolumuzun üstünde. Çevremizi göz alabildiğine saran bu ağaçlar sanki mavi taştan oyulmuşlardı. Karşımıza çıkan tek canlı, demiryolunun yanı sıra yola düşmüş, taşlaşmış ağaçlardan diken taçlı kırmızı yemişleri toplamaya çalışan bir çocuk oldu. Tren yanından geçerken bir nara attı.</span></span></p>

      <p class="calibre5"><span class="font"><span>Ormanın içindeki mağaralarda rüzgâr bütün hızıyla esiyordu; tren durunca daha önce denizin uğultusuna benzeyen sesler geliyordu insanın kulağına, bir de belli belirsiz patlamalar duyuluyordu. Ufacık kırmızı bir bayrak sallanıyor, tren duruyor, sonra yeniden hareket ediyordu. Sık firavunincirlerinin arasından birtakım evler göze çarpıyordu; tren üst üste binmiş damların arasında bir köprünün üzerinde duruyor; bir tünelden geçiyor, sonra gene ağaçlar ve yerinden oynamış iri kaya parçalan arasında kaybolup gidiyordu. Ufak bir çocuktan başka canlı bir şeyle karşılaşmadık.</span></span></p>

      <p class="calibre12"><span class="font"><span>Çocuk aceleyle yol alan trene seslendi; güneş, çocuğun sesini, kırmızı bayrakçıkları, istasyon şeflerinin kırmızı kasketlerini kavururcasına parlatıyordu.</span></span></p>

      <p class="calibre12"><span class="font"><span>Sonra birden kırmızı kasket, kırmızı bayrak ve çocuğun sesi güneşi yitirdiler, firavunincirlerinin altında her şey karardı. Bir ışık huzmesi belirdi. Dibinde biraz su bulunan bir patikadan bir eşek, ayaklarını ıslatarak geçti. Tren yükselerek tünellere girip çıkmaya devam etti. Uzakta dağların sivri tepeleri ve yarları görülüyordu. Tren durduğu zaman aşağıdaki vadide köyler dörtlü, beşli ufak ışık kümeleri halinde seçiliyordu.</span></span></p>

      <p class="calibre12"><span class="font"><span>Bir çağlayanın gürültülü akışı duyuldu ve bir ses bağırdı: “Vizzini’ye geldik.” Şimdi çağlayan trenin yanı başında gürüldüyordu, tren durmuştu. Suyun yanına, karanlık geceye adımımızı attık, bir yanımızda dağ, öbür yanımızda gökyüzü vardı.</span></span></p>

      <p class="calibre12"><span class="font"><span>Burası Vizzini’ydi, geceyi orada keçiboynuzu kokan bir odada geçirdim. Bizim köye kalkan posta yoktu, son birkaç geceyi uykusuz geçirmiştim, ayrıca soğuktan donuyordum. Bir araba bulunmaması hiç canımı sıkmadı. Bütün istediğim yatıp uyumaktı. Onun için bütün o keçiboynuzu kokuları arasında hayatımın en derin uykusuna daldım. Keçiboynuzu çiçeğinin kokularıyla yıkanmış, kepenksiz bir pencereden içeri sızan gün ışığıyla uyandım. Vizzini’den henüz uykudan uyanmamış bir kafayla posta arabasına binip yola çıktım, üç vadiyi geçtik, çağlayanın yolunun yanı başından üç gece durmadan yükseldik, yükseldik; derken bir ses duyuldu: “Kara bakın!”</span></span></p>

      <p class="calibre2"></p>

      <p class="calibre2"></p>

      <h1 class="calibre2" id="sigil_toc_id_5"><span class="font"><b class="calibre3"><i class="calibre4"><span>ON</span></i></b></span></h1>

      <p class="calibre2"></p>

      <p class="calibre2"></p>

      <p class="calibre23"><span class="font"><span>Annemin köyünün daha yüksek mahallelerine çıkan uzun merdivenlerin başında posta arabasından inince kendi kendime, “Bak şu işe, annemin evindeyim!” dedim.</span></span></p>

      <p class="calibre23"><span class="font"><span>Köyün adı bir duvara, tıpkı her yıl anneme gönderdiğim tebrik kartına yazdığım gibi, kazılmıştı. Geri kalan her şeyin, çok eski evlerin arasında yükselen merdivenlerin, dağların, karla kaplı damların, birden, bir iki kere çocukluğumda da gözüme tıpkı bugünkü gibi göründüklerini hatırladım. Orada bulunmam bir umursamazlık sonucu değildi, geldiğim için sevinçliydim. Siracusa’da kalmadığım için sevinçliydim, trenle gerisin geri Kuzey İtalya’ya dönmediğim için sevinçliydim, yolculuğumun sonuna daha gelmemiş olduğum için sevinçliydim. En önemlisi, yolculuğun sonuna gelmemiş olmaktı -belki de en başındaydım yolculuğumun! Diyeceğim, yükselen merdivenlere, evlere, kubbelere, kayalık yarlara çakılmış evlere, aşağıdaki vadide görünen damlara, bir çatıdan yükselen dumana, karla kaplı topraklara, kuru otlara, güneşin altında dökme demir çeşmenin etrafına toplanmış çocuklara, çatlamış buz üstünde gezinen çıplak çocuk ayaklarına bakarken içimden bunlar geçiyordu.</span></span></p>

      <p class="calibre23"><span class="font"><span>Kendi kendime yeniden, “Bak şu işe, annemin evindeyim,” dedim. Orada bulunuşum bana beklenmedik bir olaymış gibi geldi, tıpkı insanın ansızın kendisini geçmişte beklemediği bir noktada hatırlayışında olduğu gibi - nerdeyse gerçekdışı bir durum. Dördüncü boyutta bir yolculuğa çıkıyormuşum gibi bir duyguya kapıldım. Burada oluşumla, Siracusa'da oluşum arasında hiçbir şey olmamış gibiydi, ya da bir düşten öte, ruhsal bir aradan başka hiçbir şey olmamıştı. Bundan başka, burada bulunmam yalnız kendimce verilmiş bir kararın sonucuydu, bedenimin değil belleğimin bir hareketiydi; sabah, serin dağ havası, burada bulunmamın verdiği sevinç de buna bağlanabilirdi. Bugün hâlâ dünmüş, aralığın dokuzu değil, sekiziymiş gibi, bir gün önce annemin doğum gününde burada olamayışıma da üzülmüyordum. Sanki dördüncü boyutta bir gündü bugün.</span></span></p>

      <p class="calibre9"><span class="font"><span>Annemin bulunduğum yerden daha yüksekte oturduğunu biliyordum, çünkü çocukken dedemleri görmeye geldiğimde bu merdivenlerden çıktığımı hatırlıyordum. Onun için tırmanmaya başladım. Merdivenlerden çıkarken bazı evlerin önünde yakacak odun yığınları, bir iki metrede bir de bir parça kar görünüyordu. Vakit öğleye yakın olduğu halde insanı üşüten kış güneşi altında merdivenlerin geniş dağlara ve karla lekelenmiş vadilere açılan tepesine vardım. Ortalıkta çıplak ayakları soğuktan yara olmuş çocuklardan başka kimseler yoktu. Evlerin arasında oraya buraya doğru yürüdüm gene, hayâl meyal hatırladığım büyük bir kilisenin kubbesinin çevresinde dolandım. Elimde doğum günü kartı dolanıyordum. Kartın üstünde annemin oturduğu sokağın adı ve evin numarası yazılıydı, postacı gibi elimdeki karta bakarak, biraz da hatırladıklarımla evi kolayca buldum. Ayrıca çuval ve fıçı satan bir dükkâna da danıştım. Böylece, annem Signora Concezione Ferrauto’nun kapısını, elimde doğum gününü kutlayan kart, dudaklarımda Concezione Ferrauto kelimeleri olan bir postacı gibi çaldım.</span></span></p>

      <p class="calibre9"><span class="font"><span>Küçücük bir bahçenin dibinde ön kapısına birkaç basamakla çıkılan ev, sokağın sonundaydı. Güneş ışınlarıyla yıkanmış basamakları çıkıp, bir kere daha elimdeki kartın adresine baktım. Annemin evine gelmiştim. Eşiği tanıdım, orada olmamı kayıtsızlıkla karşılayamıyordum, dördüncü boyutta yaptığım yolculuğumun doruk noktasıydı bu an.</span></span></p>

      <p class="calibre24"><span class="font"><span>Kapıyı itip içeri girince öbür odadan bir ses, “Kim var orda?” dedi. On beş yıldır unuttuğum sesi tanıdım. On beş yıl önceki o sesi şimdi hatırlıyordum. Tiz ve berrak bir sesti bu. Çocukluğumda annemin bir odadan öbür odaya nasıl seslenerek konuştuğunu hatırladım.</span></span></p>

      <p class="calibre24"><span class="font"><span>“Signora Concezione,” dedim.</span></span></p>

      <p class="calibre24"></p>

      <p class="calibre24"></p>
    </div>
  </div>
</body>
</html>
