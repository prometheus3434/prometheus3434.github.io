<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre1">
      <h1 class="calibre13" id="calibre_pb_7"><a class="calibre14" id="bookmark7"></a><span class="font1"><i class="calibre17"><span class="calibre15">ON ÜÇ</span></i></span></h1>

      <h1 class="calibre16 sigil_not_in_toc"><span class="font1"><span class="calibre15"><span>&#160;</span></span></span></h1>

      <h1 class="calibre16 sigil_not_in_toc"><span class="calibre15"><span>&#160;</span></span></h1>

      <p class="calibre10"><span class="font"><span>Bir iki dakika konuşmadan ringayı yedik. Sonra annem, karıma öğretmem için salyangozun daha başka kaç türlü pişirilebileceğini anlatmaya başladı. Bense ona karımın hiç salyangoz yemeği yapmadığını söyledim. O zaman annem karımın nasıl yemekler yaptığını sordu. Ben&#160;de daha çok haşlama yaptığını söyledim.</span></span></p>

      <p class="calibre10"><span class="font"><span>“Haşlama mı, ne haşlaması?” diye sordu annem.</span></span></p>

      <p class="calibre10"><span class="font"><span>“Haşlama et,” dedim.</span></span></p>

      <p class="calibre10"><span class="font"><span>“Et, ne eti?” dedi annem.</span></span></p>

      <p class="calibre10"><span class="font"><span>“Sığır,” dedim.</span></span></p>

      <p class="calibre10"><span class="font"><span>Annem yüzünü buruşturarak bana baktı. Sığır etinin tadının neye benzediğini sordu. Öyle pek belirgin bir tadı&#160;olmadığını, çorbayı da makarna ya da ona benzer bir şeyle yaptığını söyledim.</span></span></p>

      <p class="calibre10"><span class="font"><span>“Peki ya eti?” diye sordu annem.</span></span></p>

      <p class="calibre10"><span class="font"><span>Ben de aslında çorba yenilince geriye başka et kalmadığını söyledim. Konuyu şişirerek çorbayı nasıl havuç, kereviz ve et diye bir parça kemikle pişirdiğimizi anlattım. Yavaş yavaş anlattım ki, Kuzey İtalya’da, durumumuzun&#160;daha iyi olduğunu, hiç olmazsa şehirlerde Sicilya’dakinden&#160;daha iyi olduğunu ve genellikle daha iyi yenilip içildiğini&#160;anlasın.</span></span></p>

      <p class="calibre10"><span class="font"><span>Ama annem küçümseyen tavrını değiştirmemişti. “Ya!” dedi. “Her gün mü böyle yaparsınız?”</span></span></p>

      <p class="calibre10"><span class="font"><span>“Tabii,” dedim. “Tabii, yalnız pazarları değil. Hiç değilse, çalışıp para kazanabildiğin sürece...”</span></span></p>

      <p class="calibre9"><span class="font"><span>Annem şaşırmıştı. <span>"Her gün mü!</span> Peki, hiç bıkmıyor musunuz?”</span></span></p>

      <p class="calibre9"><span class="font"><span>“Ya sen, ringadan bıkıyor musun?”</span></span></p>

      <p class="calibre9"><span class="font"><span>"Ama ringa lezzetli bir şeydir,” dedi ve hayatı boyunca yediğini sandığı bütün ringa balıklarını anlatmaya başladı. Sayılmayacak kadar çok ringa yiyebilmek konusunda babasına yani benim büyükbabama çektiğini söyledi.</span></span></p>

      <p class="calibre9"><span class="font"><span>"Ringada insanın beynine yarayan bir şey vardır,” dedi. "Cildi de güzelleştirir.” Ringanın daha nelere yaradığını uzun uzun sıralayıp sonunda büyükbabamın büyüklüğünün bile yalnız yediği ringa balıklarından ileri geldiğini öne sürdü.</span></span></p>

      <p class="calibre9"><span class="font"><span>"Büyükbabam, çok esaslı bir adam mıydı?” diye sordum. En gerilerde kalmış çocukluk günlerimde büyük bir gölgenin altında büyüdüğümü belli belirsiz hatırlar gibiydim. Bu büyükbabamın büyüklüğünün gölgesi olmalıydı.&#160;Sordum: "Büyükbabam büyük bir adam mıydı?”</span></span></p>

      <p class="calibre9"><span class="font"><span>“Elbette! Kendin de bilmiyor muydun bunun böyle olduğunu?” diye sordu annem.</span></span></p>

      <p class="calibre9"><span class="font"><span>Anneme onu bildiğimi ama büyükbabamı büyük yapacak ne gibi işler yapmış olduğunu sordum. Annem bana bağırarak onun her bakımdan büyük bir adam olduğunu söyledi. Dünyaya kocaman ve güzel çocuklar getirdiğini, çocuklarının hepsinin kız olduğunu, bağırarak anlatmaya başladı. Şimdi içinde oturduğu evi de usta olmadığı halde elleriyle kendisi yapmıştı. “Çok büyük bir adamdı,” dedi. "Günde on sekiz saat çalışabilirdi, büyük bir&#160;sosyalist, iyi bir avcıydı, hele Hazreti Yusuf Yortusu’nda&#160;at üstünde geçit törenine katıldığında eşi benzeri olmayan&#160;bir adamdı.”</span></span></p>

      <p class="calibre9"><span class="font"><span>"Hazreti Yusuf Yortusu’nda geçit törenine mi katılırdı?” dedim.</span></span></p>

      <p class="calibre9"><span class="font"><span>"Tabii katılırdı. Köydeki en iyi binici oydu, Piazza Armerina’daki en iyi binici bile oydu,” dedi annem. “Onsuz tören mi yaparlardı sanıyorsun?”</span></span></p>

      <p class="calibre9"><span class="font"><span>"Ama sosyalistti diyorsun,” dedim.</span></span></p>

      <p class="calibre26"><span class="font"><span>"Evet, sosyalistti,” dedi annem. “Okuması yazması yoktu ama politikaya aklı ererdi, sosyalistti.”</span></span></p>

      <p class="calibre26"><span class="font"><span>“<span>Peki</span> sosyalistse Hazreti Yusuf Yortusu’nda yapılan törene nasıl katılırdı?” dedim. “Sosyalistler Hazreti Yusuf’a inanmazlar ki.”</span></span></p>

      <p class="calibre26"><span class="font"><span>“Ne kadar aptalsın,” dedi annem. “Büyükbaban öbür sosyalistler gibi sosyalist değildi ki. O büyük bir adamdı.&#160;Hem Hazreti Yusuf’a inanırdı, hem de sosyalistti. Bir anda bin türlü işi becerecek kafası vardı. Politikadan anladığı için sosyalistti. Ama Hazreti Yusuf’a da inanırdı. Hazreti Yusuf’a karşı ağzından tek söz çıktığını duymadım.”</span></span></p>

      <p class="calibre26"><span class="font"><span>“Ama herhalde papazlar kendisine asi gözüyle bakıyorlardı,” dedim.</span></span></p>

      <p class="calibre26"><span class="font"><span>“Sanki papazlar onun umurundaydı,” dedi annem.</span></span></p>

      <p class="calibre26"><span class="font"><span>“Ama tören papazların hazırladığı bir şey değil miydi?” dedim.</span></span></p>

      <p class="calibre26"><span class="font"><span>“Ne mankafasın!” diye çıkıştı annem. “Geçit törenine&#160;</span></span><span style="font-size: 1em;"><span class="font">atlılar</span></span> <span class="font" style="font-size: 1em;">katılırdı. Süvari alayı vardı.”</span></p>

      <p class="calibre2"><br /></p>

      <p class="calibre26"><span class="font"><span>Ayağa kalkıp pencereye gitti, benim de arkasından gitmem gerektiğini hissettim. “Bak,” dedi. Pencereden kış güneşinin altında yamaçtaki damlar, onların ardındaki vadiler, uğultuyla akıp giden çağlayanın suları, korular, en arkada&#160;da sivri tepeleri karla kaplı dağ görünüyordu. “Bak,” dedi&#160;annem. Ben de dumansız damları, çağlayanı, keçiboynuzu&#160;ağaçlıklarını, karla kaplı toprak parçalarını daha keskin bir&#160;gözle gördüm. Bütün bunları daha bir kesinlikle gördüm,&#160;ya da bir kat daha artmış gerçeklikleri kavramış oldum.</span></span></p>

      <p class="calibre26"><span class="font"><span>Annem anlatmaya devam etti: “Karşımızdaki telgraf direği var ya, atlılar alayı oradan yola çıkardı. Orada, dağda, buradan görünmeyen küçük bir kilise vardı. Onu içten&#160;dıştan aydınlatırlardı, tıpkı bir yıldız gibi parlardı o zaman.&#160;İşte, atlıların alayı, fenerler ve çan seslen eşliğinde o kiliseden yola çıkar ve dağdan aşağı inerdi. Tabii, tören her zaman gece yapılırdı. Fenerler her yerden görülürdü, ben de&#160;en öndeki kocaman atlının babam olduğunu bilirdim. Herkes ya aşağıdaki alanda ya da köprüde bekleşirdi. Sonra alay&#160;ağaçlıkların arasına dalardı; o zaman artık fenerler görünmez olurdu, ama çan sesleri duyulurdu. Uzun bir aradan&#160;sonra alay bütün çanlar çalarken, bütün fenerleriyle köprünün üstüne gelirdi, en önde bir kral gibi atına binmiş babam&#160;olurdu...”</span></span></p>

      <p class="calibre9"><span class="font"><span>“Hatırlıyor gibiyim,” dedim. Gerçekten de hiç olmazsa atların nal seslerine ve gecenin derinliklerinde dağı süsleyen çok büyük bir yıldıza benzer bir düş görmüş gibiydim.</span></span></p>

      <p class="calibre9"><span class="font"><span>Ama annem, “Saçmalama!” dedi. “Sen alayı bir defacık gördün, o zaman da üç yaşında ya vardın ya yoktun.”</span></span></p>

      <p class="calibre9"><span><span class="font"><span>Yeniden dışardaki Sicilya'ya, sonra da sarışın başından ayaklarına kadar, kırmızı şalına bürünmüş öylece duran anneme baktım; ayaklarında erkek kunduraları vardı, babamın hat bekçiliği yaparken giydiği eski kunduralardı&#160;bunlar, yüksek kenarlı, hatta tabanları kabaralı bile olabilirdi -evde rahat etmek için giydiği kunduralardan olduklarını hatırladım- şu ya da bu şekilde erkeğine yapışık olmak için, ya da kendisini bir parça erkek, erkeğin kaburga&#160;kemiği gibi hissetmesi için.</span></span></span></p>

      <p class="calibre11"><span class="font"><span>Masaya döndük. Annem susup kendisini öylece seyrettiğimi görünce, sordu:</span></span></p>

      <p class="calibre11"><span class="font"><span>“Neden bana öyle bakıyorsun?”</span></span></p>

      <p class="calibre11"><span class="font"><span>“Sana bakamaz mıyım?” dedim.</span></span></p>

      <p class="calibre11"><span class="font"><span>“Peki,” dedi annem, “beni seyretmek istiyorsan, seyret, ama önce yemeğini bitir.”</span></span></p>

      <p class="calibre11"><span class="font"><span>Pek pişkin değilmiş gibi beyaz sert bir kabuğu olan ekmekten bir dilim daha kestim <span>ve,</span> “Babama ne oldu peki?” dedim, “Bu yaşta başka bir kadınla başını alıp gitmesi ne demek oluyor?”</span></span></p>

      <p class="calibre11"><span class="font"><span>Annem şaşırmış hatta biraz kırılmış gibiydi; ne söylersem, bana karşı çıkmak istermiş gibi bir tavır takındı. “Bu konuda ne biliyorsun sen?” dedi.</span></span></p>

      <p class="calibre11"><span class="font"><span>“Bana yazdı,” dedim.</span></span></p>

      <p class="calibre11"><span class="font"><span>“Ah! Korkak!” diye bağırdı annem. “Sana başka birini bulduğunu, beni bırakıp onunla gittiğini mi yazdı?” Ben de, yazdıklarından öyle bir şey anlaşıldığını söyledim. Annem, “Korkaklığa bak!” diye yeniden bağırdı. “Neden?” dedim. “Doğru değil mi yoksa?” “Nasıl doğru olabilir?” dedi annem. Hatırlamıyor musun nasıl korkağın biri</span></span> <span class="font"><span>olduğunu?” ,</span></span></p>

      <p class="calibre11"><span class="font"><span>“Korkak mı?” dedim.</span></span></p>

      <p class="calibre11"><span class="font"><span>“Tabii,” diye bağırdı annem. “Beni dövmeye kalktığı zamanlar ağlamaya başlaması sonra da benden özür dilemesi...”</span></span></p>

      <p class="calibre11"><span class="font"><span>Hayretimi belirten bir ses çıktı ağzımdan. “Ya!” dedim. “Belli ki yaptığından hoşlanmıyordu.”</span></span></p>

      <p class="calibre11"><span class="font"><span>“Hoşlanmıyormuş!” diye bağırdı annem. “Sanki ben kendimi koruyamazmışım. Ben de ona veriştirirdim ya!&#160;Belki de asıl ondan hoşlanmazdı.”</span></span></p>

      <p class="calibre11"><span class="font"><span>“Hah, hah, ha,” diye yüksek sesle güldüm. Mavi gözleri, genç bir delikanlı gibi çevik gövdesiyle babamı, sonra ayağındaki kaba kunduralarıyla bir kat daha güçlü olan annemi, birbirlerine vahşice saldırışlarını hatırlıyordum; çevrelerindeki her şeye vurup kırarlar, iskemleler tekmelenir,&#160;pencerelerin pervazları parçalanır, masalar yumruklanır, biz&#160;çocuklar da keyfimizden gülüp, bağırıp çağırırdık. Güldüm.</span></span></p>

      <p class="calibre11"><span class="font"><span>Annem de, “Nasıl bir korkak olduğunu hatırlamıyor musun?” dedi. “Doğum sancılarım tuttuğu zaman da ağlardı. Sancıyı ben çektiğim halde ağlamazdım da o ağlardı.&#160;Ama eğer benim babam orada olmuş olsaydı!”</span></span></p>

      <p class="calibre11"><span class="font"><span>“Herhalde, senin acı çekmen ona dokunuyordu,” dedim.</span></span></p>

      <p class="calibre11"><span class="font"><span>“Dokunuyormuş!” diye bağırdı annem. “Neden dokunacakmış! Ölecek değildim ya. Ağlayacağına bana biraz yardım etseydi...”</span></span></p>

      <p class="calibre11"><span class="font"><span>“Nasıl yardım edebilirdi?” diye sordum.</span></span></p>

      <p class="calibre11"><span class="font"><span>“Nasıl mı yardım edebilirdi,” dedi annem. “Karın çocuk doğuruyor olsa, sen bir şey yapmaz mısın?</span></span></p>

      <p class="calibre11"><span class="font"><span>“Eh, onu tutardım,” dedim.</span></span></p>

      <p class="calibre11"><span class="font"><span>“Gördün mü?” dedi annem. “Ama o benim elimi bile tutmazdı. O ıssız yerlerde tek başımıza otururken, suyu&#160;ısıtmak filan gibi yapılacak o kadar iş olurdu ki ama onun&#160;oturup ağlamaktan başka yaptığı bir şey yoktu. Ya da&#160;komşu hat bekçilerinin kulübelerine koşup orada oturan&#160;kadınları getirmeye çalışırdı. Ona bayılırdı, evde başka kadınlar olmasına. Ama o kadınlar hiçbir zaman hemen koşup gelmezlerdi, benim de yardıma ihtiyacım olurdu, kendisini çağırırdım, beni tutsun, yürümeme yardım etsin diye, ama o sadece ağlardı. Bakmak bile istemezdi...”</span></span></p>

      <p class="calibre11"><span class="font"><span>“Ya!” dedim. “Bakamazdı demek!”</span></span></p>

      <p class="calibre11"><span class="font"><span>Annem gözlerini kısıp bir an bana baktı. “Hayır, bakmak istemezdi,” dedi ve ekledi: “Bence sizler onun gördüğünden daha çok şey görmüş olurdunuz. Odanızdan çıkıp...”</span></span></p>

      <p class="calibre9"><span class="font"><span>Annemin sözünü kestim. “Biz ondan daha çok şey mi gördük?”</span></span></p>

      <p class="calibre9"><span class="font"><span>“Evet, siz çocuklar her şeyi görmek isterdiniz. Odanızdan çıkıp sofaya gelir onun yanında dururdunuz. Ama o gözlerini yerden ayırmazdı, sizinkiler ise faltaşı gibi açık&#160;olurdu. Onu ağlarken, beni de masalara, iskemlelere tutunarak yürümeye çalışırken görürdünüz. Sonra kendisine&#160;bari sizi odanıza geri göndermesi için bağırırdım, ama onu&#160;bile beceremezdi... Eğer benim babam orada olsaydı!”</span></span></p>

      <p class="calibre9"><span class="font"><span>“Senin baban mı?” dedim.</span></span></p>

      <p class="calibre9"><span class="font"><span>“Tabii ya!” diye bağırdı annem. “Büyük adamdı o, büyük bir süvariydi, toprağı günde on sekiz saat işleyebilen bir köylüydü, hem de cesurdu, annem çocuk doğururken her şeyi yapardı. Babanızın yerinde keşke o olsa, derdim. Sizleri yerinize göndermesini söylerdim, ama o hiçbir&#160;şey yapmazdı. Anlamazdı bile, gözlerini yerden kaldırmazdı, bana bakmaktan korkardı. Ben de ona korkak der,&#160;bana yardım etmesini, sancılarım geldiği için beni tutmasını isterdim, ama o bana ne derdi biliyor musun? Ne olur&#160;onlar gelene kadar bekle!”</span></span></p>

      <p class="calibre9"><span class="font"><span>“Gelecek olanlar kimdi?” dedim.</span></span></p>

      <p class="calibre9"><span class="font"><span>“Gidip haber verdiği kadınlar,” dedi annem. “Ama kadınlar her zaman vaktinde gelmezlerdi ki. Bir keresinde, çocuğun başının dışarı fırladığını hissettim -üçüncü kardeşinizdi- kendimi yatağa atıp kendisine, <sup class="calibre25">“</sup>Koş, çocuk geldi, dedim.”</span></span></p>

      <p class="calibre9"><span class="font"><span>“Biz de bakıyor muyduk?” dedim.</span></span></p>

      <p class="calibre9"><span class="font"><span>“Tabii,” dedi annem. “Sizi odanıza göndermemişti ki. Ama sen de, Felice de çok küçüktünüz. Sen iki buçuktun,&#160;Felice de ancak yaşını doldurmuştu. Doğan çocuk da&#160;üçüncü kardeşinizdi. Başını gördüm çocuğun...”</span></span></p>

      <p class="calibre9"><span class="font"><span>“Biz de bakıyor muyduk?” dedim.</span></span></p>

      <p class="calibre9"><span class="font"><span>“Tabii canım!” dedi annem. “Bebek de bütün kafası dışarda gözlerini açmış bakıyordu. Çok güzel bir bebekti.</span></span></p>

      <p class="calibre2"><span class="font"><span>Ben de babanıza bağırıp acele etmesini, çocuğu çekip çıkarmasını söyledim. Ne yapsa beğenirsin? <span>Trajedilerini okurken yaptığı gibi kollarını kaldırıp Allah’ı yardıma çağırmaya başlamaz mı!”</span></span></span></p>

      <p class="calibre9"><span class="font"><span>“Ne diyorsun!” dedim.</span></span></p>

      <p class="calibre9"><span class="font"><span>“Evet, yapa yapa onu yaptı,” dedi annem. “Bebek de bana baktı, yüzü mosmor kesildi. Çok güzel bir bebekti,&#160;boğulmasını istemiyordum.</span></span></p>

      <p class="calibre9"><span class="font"><span>“Herhalde tam o sırada biri geldi,” dedim.</span></span></p>

      <p class="calibre9"><span class="font"><span>“Nerede!” dedi annem. “Saat sabahın ikisiydi, kimseler gelmedi. O kadar kızmıştım ki, komodinin üstünde duran sürahiyi kaptığım gibi babanızın başına fırlattım.”</span></span></p>

      <p class="calibre9"><span class="font"><span>“İsabet etti mi?” dedim.</span></span></p>

      <p class="calibre9"><span class="font"><span>“Çok şükür, gözüm keskindir,” dedi annem. “Sürahi kafasına vurunca kendine gelip bana yardım etmeye davrandı. Yardım etti de. Bebeği sağ salim çekti çıkardı; sanki o&#160;gitmiş yerine başka bir adam gelmişti. Ama gene de onun&#160;çekmesinden çok ben ittim. Yüzü gerçekten kan ter içindeydi...”</span></span></p>

      <p class="calibre9"><span class="font"><span>“Gördün mü, korkak değilmiş.” dedim. “Cesaretsiz değilmiş. Belki de cesaretten fazla bir şeyleri de vardı da&#160;başından kanlar akmaya başlayınca uçup gitti o duygular.”&#160;Annem, boşalmış tabağına bakarak, “Daha fazlası&#160;mı?” dedi. “Daha nesi olabilirdi? Babam gibi bir adam değildi ki!”</span></span></p>

      <p class="calibre9"><span class="font"><span>Masadan kalktı, mutfağın arkasındaki karanlık bir odaya girip kayboldu, belki de tavan arasına gitmişti. O hantal kunduraları içinde o kadar hafif yürümesi çok garipti.</span></span></p>

      <p class="calibre9"><span class="font"><span><span>&#160;</span></span></span></p>

      <p class="calibre9"><span>&#160;</span></p>
    </div>
  </div>
</body>
</html>
