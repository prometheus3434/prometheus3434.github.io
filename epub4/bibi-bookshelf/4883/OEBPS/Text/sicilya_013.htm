<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre1">
      <h1 class="calibre13" id="calibre_pb_11"><a class="calibre14" id="bookmark11"></a><span class="font1"><i class="calibre17"><span class="calibre15">ON SEKİZ</span></i></span></h1>

      <h1 class="calibre16 sigil_not_in_toc"><span class="font1"><span class="calibre15"><span> </span></span></span></h1>

      <h1 class="calibre16 sigil_not_in_toc"><span class="calibre15"><span> </span></span></h1>

      <p class="calibre10"><span class="font"><span>Daha sonra annem bulaşık yıkamaya başladı. <span>Akar su</span> olmadığı için toprak bir kaba doldurduğu sıcak suyun içinde yıkıyordu tabakları; arada bir de ıslık çalıyordu.</span></span></p>

      <p class="calibre10"><span class="font"><span>Birinci tabağı sıcak suyun içinden çıkarınca, “Bana biraz yardım eder misin?” dedi. Ayağa kalkıp yardıma hazırlandım. Tabağı bir parça külle ovaladı, sonra bana uzatırken orada duran bir kova dolusu soğuk suda çalkalayıp kurulamamı söyledi. Böylece öbür tabakları, çanakları yıkayıp kuruladık, annem şarkı söyleyip ıslık çalıyordu, ben de onu seyrediyordum.</span></span></p>

      <p class="calibre10"><span class="font"><span>Eski şarkıların melodilerini yavaş sesle, sözlerini söylemeden, bazen mırıldanarak, bazen ıslıkla, arada bir de sesini titreterek söylüyordu. Bu elli yaşlarında, ama yaşlı olmayan yüzüyle, yılların yıprattığı ama kocatamadığı, nerdeyse genç bile kalmış kadın, kestane ya da sarı saçları, omuzlarını örten kırmızı şal ve ayağında babamın kunduralarıyla garip bir manzaraydı karşımda. Yüzüyle hiçbir ilintisi olmayan iri, yıpranmış, sertleşmiş ellerine baktım, bu eller ağaç kesen ya da toprağı işleyen bir erkeğin elleri olabilirdi; yüzü ise bir odalığın yüzünü andırıyordu. “Bizim kadınlarımız,” diye düşündüm: Sicilyalı kadınlar değil bütün kadınlardı aklıma gelen, elleri geceleri yumuşaklıktan yoksun, belki de zaman zaman bu yüzden mutsuz, kıskanç, hatta vahşi; bir odalığın kalbine ve yüzüne sahip olup, erkeklerini kendilerine bağlayacak yumuşak elleri olmayan</span></span></p>

      <p class="calibre2"><span><span class="font"><span>kadınlar</span></span></span><span class="font"><span>. Babamı, kendimi, bütün erkekleri düşündüm, yumuşak ellerle okşanmak ihtiyacında olan <span>bizleri,</span> ve kadınlarla olan huzursuzluğumuzu biraz anlar gibi oldum, sert ve kemikli, nerdeyse erkeksi elleriyle kadınlarımızı ne kadar çabuk bırakmaya hazır olduğumuzu düşündüm. Geceleri o elleri kaskatı olan kadınlarımızı; bir de odalık kadınlar vardı, bir dokunuşlarıyla bizi kendilerine köle eden. Bolluk içinde yetişen insanları çekici yapan şeyin bu olduğunu düşündüm; toplumun bütün bürokratik-askeri yapısını, değişik rütbeli insanları, hanedanları, masal kitaplarındaki prensleri ve kralları; yumuşak ve bakımlı elleri olan kadın tipini. Bu kadınların var olduklarını bilmek, nasıl olduklarını düşünmemiz için yeterliydi: Atları, sancakları, harem ağalarıyla bu kadınlar bize ne kadar uzak ve erişilmez görünürlerdi. Borazanları ve bayraklarıyla sarayların ve panayırların onun için bu kadar sevildiğini düşündüm. Eğlencenin ortasında bakışlarımız kadınlarımızdan öbür kadınlara doğru kayardı; ben, babam, her erkek başka bir şey arardık o kadınlarda, bir an için bile olsa aradığımız şeyin yumuşak bir çift elin okşayışı olduğunu aklımıza getirmeden. Annemin şekilsiz ellerine, eski bir çift erkek kundurasının içindeki şekilsiz ayaklarına, sanki başka bir tabiatın sözünü edemediğimiz uzuvlarına bakar gibi bakıp ne kadar insafsız olduğumuzu düşündüm. Bütün bunlar olurken annem, bir kuş gibi şakıyor, mırıldanıyor, ıslık çalıyor, arada bir de sesini tizleştirip bir şeyler söylüyordu. Ellerinin ve ayaklarının hiç önemi yoktu, kaç yaşında olduğu bile önemli değildi. Önemli olan o şarkıları söylemesiydi, bir kuş gibi, havada uçan bir ana kuştu, yumurtalarının arasında, pırıl pırıl, ışık saçan bir ana kuştu.</span></span></p>

      <p class="calibre24"><span class="font"><span>“Eh,” dedim, “demek yalnızken vaktini böyle geçiriyorsun.”</span></span></p>

      <p class="calibre24"><span class="font"><span>“Nasıl böyle?” dedi annem.</span></span></p>

      <p class="calibre24"><span class="font"><span>“Böyle,” dedim, “şarkı söyleyerek.”</span></span></p>

      <p class="calibre24"><span class="font"><span>Annem omuz silkti, sanki şarkı söylediğinin farkında değildi.</span></span></p>

      <p class="calibre2"><span class="font"><span>Yalnız olmaya aldırmıyor musun?” diye ekledim. Gözlerini kısıp şaşırmış bakışlarla bana şöyle bir baktı, kaşları çatıldı ve "Eğer babanın yokluğunun acısını çektiğimi sanıyorsan, aldanıyorsun,” dedi. "Nereden çıkardın bunu? Bana biraz yardım ettiğin için mi aklına geldi?” "Neden?” dedim. "İyi bir can yoldaşı değil miydi? Bulaşığa da yardım ederdi sanıyorum.”</span></span></p>

      <p class="calibre11"><span class="font"><span>"Öyle olsa bile, bu benim yalnızlık duymamı gerektirmez ki,” dedi annem.</span></span></p>

      <p class="calibre2"><span class="font"><span>Ama iyi adamdı,” dedim.</span></span></p>

      <p class="calibre2"><span class="font"><span>Bu evde iyi bir adama ihtiyacım yok benim,” dedi annem. "Benim kara talihim onun iyi olmasıydı ya!”</span></span></p>

      <p class="calibre11"><span class="font"><span>“Ne demek istiyorsun? Daha açık konuş,” dedim.</span></span></p>

      <p class="calibre11"><span class="font"><span>“Mesela, büyükbaban iyi bir adam değildi,” dedi annem.</span></span></p>

      <p class="calibre11"><span class="font"><span>“Bütün kadınları kraliçem diye çağırmaz, onlara şiirler yazmazdı.”</span></span></p>

      <p class="calibre11"><span class="font"><span>“Herhalde kadınları sevmezdi,” dedim.</span></span></p>

      <p class="calibre11"><span class="font"><span>“Sevmez miydi?” dedi annem. “Babandan on kat daha çok severdi onları. Ama onlara kraliçem demezdi. Birini sevdi mi, alıp vadiye götürürdü. Bu köyde onu bugüne dek hatırlayan birçok kadın vardır. Piazza’da da öyle.”</span></span></p>

      <p class="calibre11"><span class="font"><span>“Sen de babamdan şikâyet ediyorsun,” dedim. “Senin gibi bir insan büyükbabanın karısı olsaydı durumu daha da kötü olurdu...”</span></span></p>

      <p class="calibre11"><span class="font"><span>“Daha kötü mü?” dedi annem. “Nasıl daha kötü olurmuş?”</span></span></p>

      <p class="calibre11"><span class="font"><span>“Şey yani,” dedim, “büyükbaba onları alıp vadiye götürürmüş, babamsa onlara şiir yazarmış. Bana kalırsa o vadiye yapılan kaçamaklar şiirden daha çok canını sıkardı.”</span></span></p>

      <p class="calibre11"><span class="font"><span>“Hiç de değil!” dedi annem. "Eğer onları sadece kaldırıp vadiye götürseydi, sesimi o kadar çıkarmazdım.”</span></span></p>

      <p class="calibre11"><span class="font"><span>“Ne?” dedim. “Hem onları vadiye götürür, hem de şiirler mi yazardı?”</span></span></p>

      <p class="calibre11"><span class="font"><span>“Tabii ya!” diye bağırdı annem. “Sonra onlara kraliçe der, kraliçeler gibi davranırdı kendilerine, iyi adamdı. Hele kadının birisinin güzel bir adı varsa -Manon gibi filan-aklı başından giderdi. O yaşta gülünç oluyor artık.” “Kimin adı Manon’du?” dedim.</span></span></p>

      <p class="calibre5"><span class="font"><span>“Sirkte çalışan binici kızın,” dedi annem. “O kadın yüzünden babam gönderdim zaten. Adı Manon’muş da. Ama hepsine kraliçeymişler gibi davranırdı. İyi adamdı.” Bir sessizlik oldu, ama ben bir şey söylemedim. Annem beni bekler gibiydi, onun için, “İyi adamdı,” dedim.</span></span></p>

      <p class="calibre5"><span class="font"><span>“İşin en kötü yanı da oydu zaten,” dedi annem. “Eğer sadece alıp vadiye götürseydi, o kadınlara bir şey demeyecektim. Onun yerine bana gelip, ‘Sevgilim, eğer genç bir kız olsaydın, adın Manon olabilirdi, derdi.”</span></span></p>

      <p class="calibre5"><span class="font"><span>“Ne kötülük var bunda?” dedim.</span></span></p>

      <p class="calibre5"><span class="font"><span>“Kötülüğü şurda ki, onlara pis domuzlar gibi davranacağı yerde kraliçeymişler gibi davranırdı. Allah bilir, ne masallar anlatırdı onlara. En kötüsü de oydu. Ben de onlara burun kıvıramazdım o yüzden.”</span></span></p>

      <p class="calibre5"><span class="font"><span>“Ya, onlara burun kıvıramazdın demek,” dedim. “Garip kadın!” diye düşündüm.</span></span></p>

      <p class="calibre5"><span class="font"><span>“Allah bilir, onlara neler söylerdi ki, onlar da bana kimbilir kendilerini ne sanarak bakarlardı. Evime de gelirlerdi, demiryolcuların karıları, köylü kadınlar. Sakin ve pişkin görünürlerdi. Gözlerini yere indirmezlerdi.”</span></span></p>

      <p class="calibre5"><span class="font"><span>Garip kadın, diye düşündüm.</span></span></p>

      <p class="calibre5"><span class="font"><span>Annem anlatmaya devam etti. “En kötüsü de oydu zaten. Babanın gözünde benden çok kendilerinin önemli olduklarına inandırırdı o kadınları. Onlara kraliçe derdi. Pis domuzlar olduklarını hissettirmezdi onlara. Ben de kendilerine burun kıvıramazdım...”</span></span></p>

      <p class="calibre5"><span class="font"><span>O bunları anlatıyor, ben de düşünüyordum. Garip kadın! Ne garip kadın! Nerdeyse kendi kendime bir kahkaha atacaktım. Erkeklerin, babam, kendim gibi erkeklerin belki de ne kadar iğrenç yaratıklar olduklarını biliyordum, ama kadınlarla birlikte olmak istemenin de, Allah bilir, onlara kendilerinin ne olduklarım inandırmanın da doğru olduğunu biliyordum. İçimden nerdeyse bir kahkaha atacaktım.</span></span></p>

      <p class="calibre5"><span class="font"><span><span> </span></span></span></p>

      <p class="calibre5"><span> </span></p>
    </div>
  </div>
</body>
</html>
