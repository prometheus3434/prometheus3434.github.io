<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre1">
      <h1 class="calibre13" id="calibre_pb_12"><a class="calibre14" id="bookmark12"></a><span class="font1"><i class="calibre17"><span class="calibre15">ON DOKUZ</span></i></span></h1>

      <h1 class="calibre16 sigil_not_in_toc"></h1>

      <h1 class="calibre16 sigil_not_in_toc"></h1>

      <p class="calibre12"><span class="font"><span>Annem eline süpürgeyi alıp ortalığı süpürmeye başladı. O, annelik ve kadınlık rolünün bol bol tadını çıkarırken ben de kendi kendime nerdeyse kahkahalar atarak annemin de, başka erkekler için, o pis domuz dediği kraliçelerden biri olabileceğini düşündüm; sertleşmiş ellerine rağmen, çekici, insanda birçok istekler uyandıran bir kraliçe. Neden olmasın, diye düşündüm kendi kendime. Onda kocasının başka kadınlara duyduğu isteğin sadece hesabını tutmaktan perişan olmuş zavallı bir kadın olmasını önleyecek zenginlikte bir analık duygusu vardı. Omuzlarında kırmızı şalı, o uzun boyuyla mutfakta oradan oraya gidip gelirken bile içinde o eski baldan daha epeyce olduğu belliydi. Çaresiz bir insan olamayacak kadar doluydu o eski balla. Kahkahalarımı tutmaya çalışarak, "Garip bir kadınsın sen,” dedim. "Demek pis domuzdan başka bir şey olmadıklarını bilmelerini isterdin.”</span></span></p>

      <p class="calibre12"><span class="font"><span>"İsterdim ya,” dedi annem. "Olanlara gülüp geçmek isterdim...”</span></span></p>

      <p class="calibre12"><span class="font"><span>"Garip bir kadınsın sen,” dedim. "Gülüp geçmek isterdin demek?”</span></span></p>

      <p class="calibre12"><span class="font"><span>"Elbette. Benim için hiç fark etmeyecekti. Gülüp geçecektim. Ama onlara pis domuzlar gibi davranmazdı ki...” "Neden öyle davransaydı, peki?” dedim. "Onların da senin gibi kocaları, çocukları yok muydu?”</span></span></p>

      <p class="calibre12"><span class="font"><span>"Olabilir,” dedi annem. "Kimse onları pis domuzlar gibi hareket etmeye zorlamıyordu ki.”</span></span></p>

      <p class="calibre26"><span class="font"><span>“Yaptıkları şey neden o kadar pis bir şey oluyormuş?” dedim. “Onunla senin yaptığını yapmıyorlar mıydı? Yoksa başka bir şey mi yapıyorlardı?”</span></span></p>

      <p class="calibre26"><span class="font"><span>“Başka bir şey mi?” diye bağırdı annem.</span></span></p>

      <p class="calibre26"><span class="font"><span>Bir an için süpürmeyi bıraktı.</span></span></p>

      <p class="calibre26"><span class="font"><span>“Ne demek istiyorsun, başka bir şey diyerek?” dedi. “Tabii ki aynı şeyi yaparlardı. Başka ne yapacaklardı ki...”</span></span></p>

      <p class="calibre26"><span class="font"><span>“İyi ya öyleyse,” dedim. “Onların da senin gibi kocaları vardı. Senin gibi çocukları vardı. Onunla birlikte yaptığınız şeyden daha pis bir şey yaptıkları yoktu. Neden onlara pis domuzlar gibi davransaydı?”</span></span></p>

      <p class="calibre26"><span class="font"><span>Annem de, “Ama o onların değil benim kocamdı,” dedi.</span></span></p>

      <p class="calibre26"><span class="font"><span>“Aradaki fark bu, öyle mi?” dedim. Kendi kendime</span></span></p>

      <p class="calibre2"><span><span class="font"><span>güldüm</span></span></span><span class="font"><span>. Elinde süpürge işini bırakmış, mutfağın ortasında şaşırmış bir halde duruyordu, kendi kendime güldüm. “Bu konuda neye dayanarak karar veriyorsun, anlamıyorum doğrusu,” dedim.</span></span></p>

      <p class="calibre26"><span class="font"><span>Gene içimden gülerek karşı hücuma geçmek için hazırlandım:</span></span></p>

      <p class="calibre26"><span class="font"><span>“Neden böyle düşünüyorsun anlamıyorum,” dedim yeniden. Sonra ekledim: “Aynı işi başka erkeklerle yaparken sen de pis domuzun biri miydin?”</span></span></p>

      <p class="calibre26"><span class="font"><span>Annemin yüzü kızarmadı. Gözlerinde bir kıvılcım çaktı, ağzı sertleşip kapandı. Gövdesi de sertleşti. İçindeki o yıllanmış bal dalgalandı. Yüzü hiç kızarmadı.</span></span></p>

      <p class="calibre26"><span class="font"><span>İçimden kahkahalar atarak, “Bana kalırsa senin de vadiye gitmişliğin var...” Annemin içindeki yıllanmış balı dalgalandırdığıma memnundum, bir yandan içimden kahkahalar atarken dilim de çözüldü:</span></span></p>

      <p class="calibre26"><span class="font"><span>“Sen de hayatım mutfakta geçirmedin ya,” dedim. “Sen de binleriyle vadiye gitmişsindir.”</span></span></p>

      <p class="calibre26"><span class="font"><span>“Ya!” dedi annem. Mutfağın ortasında bir heykel gibi duruyordu, içindeki yıllanmış bal dalgalanıyordu ama annemin ne yüzü kızardı, ne de utandı. “Ya!” dedi bana tepeden bakarak.</span></span></p>

      <p class="calibre27"><span><span class="font"><span>Bunu söylediği zaman yalnız annem değildi, bir ana kuş, bir arı beyi gibiydi, ama içindeki bal artık çok yıllanmış eskimişti, kendi kendine yatışıp kurnazca duruldu; ben de ne olsa onun yirmi dokuz, nerdeyse otuz yaşındaki oğluydum, hayatımın yarısı boyunca beni hiç görmemişti, yaşadığım son on beş yıllık hayatımla sokaktaki bir yabancıdan farksızdım annem için; böylece süpürgesine dönüp, “Eh, herhalde bir iki kere başka erkeklerle ben de vadiye gitmişsem, o da bunu hak etmiştir</span></span><span class="font"><span>,<sup class="calibre25">”</sup></span></span> <span class="font"><span>dedi.</span></span></span></p>

      <p class="calibre27"><span class="font"><span>İçimden gülerek, “Seni gidi geçkin domuz</span></span><span class="font"><span>!<sup class="calibre25">”</sup></span></span> <span class="font"><span>diye düşündüm.</span></span></p>

      <p class="calibre27"><span class="font"><span>“Tabii, hak etmiştir</span></span><span class="font"><span>!<sup class="calibre25">”</sup></span></span> <span class="font"><span>dedim. Sonra sordum. “Birçok kereler mi? Birçok kişiyle mi</span></span><span class="font"><span>?<sup class="calibre25">”</sup></span></span></p>

      <p class="calibre27"><span class="font"><span>“Aa!” dedi annem. “O erkeklere kendimi peşkeş çekeceğimi mi sandın</span></span><span class="font"><span>?<sup class="calibre25">”</sup></span></span></p>

      <p class="calibre27"><span class="font"><span>“<span>Hayır</span> canım</span></span><span class="font"><span>,<sup class="calibre25">”</sup></span></span> <span class="font"><span>dedim. “Bir ikisiyle gidip gitmediğini öğrenmek için sordum</span></span><span class="font"><span>.<sup class="calibre25">”</sup></span></span></p>

      <p class="calibre2"><span class="font"><span>Bir tane vardı! Bir tane!” dedi annem. “Öbürü sadece bir yanlışlıktı, o sayılmaz!</span></span></p>

      <div class="calibre20">
        <p class="calibre11"><span class="font"><span>“Yanlışlık mı?” dedim. “Nasıl bir yanlışlık?</span></span></p>

        <p class="calibre11"><span class="font"><span>“Messina’da otururken arkadaşlarımızdan biriydi,” dedi. “Depremden sonra... Aslında bir karışıklık yüzünden olmuş bir hikâyeydi. Ben de çok gençtim. Bir daha da sözü edilmedi.”</span></span></p>

        <p class="calibre11"><span class="font"><span>“Ya, öyle mi” dedim. “<span>Peki</span> öbür adam?”</span></span></p>

        <p class="calibre18"><span class="font"><span>Haa!” dedi annem. “Öbür adamla, bir rastlantı sonucu oldu.”</span></span></p>

        <p class="calibre11"><span class="font"><span>“O da dostumuz muydu?” diye sordum.</span></span></p>

        <p class="calibre11"><span class="font"><span>Annem, “Tanımadığım biriydi,” dedi.</span></span></p>

        <p class="calibre11"><span class="font"><span>“Tanımadığın biri miydi?” diye sordum.</span></span></p>

        <p class="calibre18"><span class="font"><span>Olmayacak şey mi?” dedi annem. “Başımdan geçen</span></span> <span class="font"><span>her şeyi bilemezsin ki!”</span></span></p>
      </div>

      <p class="calibre27"><span class="font"><span>“Herhalde ırzına geçmiş olmalı,” dedim.</span></span></p>

      <p class="calibre27"><span class="font"><span>“Irzıma mı?” dedi annem.</span></span></p>

      <p class="calibre27"><span class="font"><span>Annem bu kelimeyi öyle bir şekilde söylemişti ki, kendi kendime kahkahalarla gülmek istedim. Sonra kendisini memleketi Sicilya’nın bir köşesinden, kendi mutfağından değil de, dünyanın bambaşka bir köşesinden seyrediyormuşum gibi sordum: "Peki nerede oldu bu? Hat boyundaki bekçi evlerinde oturmaya başlamış mıydık o zamanlar?”</span></span></p>

      <p class="calibre27"></p>

      <p class="calibre2"></p>

      <h1 class="calibre2" id="sigil_toc_id_6"><b class="calibre3"><i class="calibre4"><span>YİRMİ</span></i></b></h1>

      <p class="calibre2"></p>

      <p class="calibre2"></p>

      <p class="calibre12"><span class="font"><span>“Acquaviva’daydık,” dedi annem. Annemi dünyanın başka bir köşesinden dinliyordum artık, Acquaviva’yı çok uzaklarda, dağlarda ıssız bir nokta olarak düşündüm. Ama anneme cevap olarak, "Acquaviva’dayken hepimiz kocaman çocuklardık. Savaş sonrasıydı,” dedim.</span></span></p>

      <p class="calibre12"><span class="font"><span>"Ne demek istiyorsun?” dedi annem. "Biraz büyüdünüz diye sizden izin isteyecek değildim ya. Sen on birindeydin. Okula gidiyor, bir sürü oyunlar oynuyordunuz...”</span></span></p>

      <p class="calibre12"><span class="font"><span>Demek o kimsesiz yerlerde, Acquaviva’da, San Cataldo’da, Serradifalco’da çocuklar yük trenine bindirilip gönderilmiş, ya da kırlıkta çukurların içinde oyun oynarlar, erkekler çapa çapalar, analar ya çamaşırda ya da başka bir işin başında, herkes o uçsuz bucaksız göğün altında kendi şartlarıyla güreşirken olmuştu bu iş.</span></span></p>

      <p class="calibre12"><span class="font"><span>Her şey ne kadar güzeldi -boşluğun içinde, o kadar uzakta. Annem o yazın çok kötü geçmiş olduğunu söyledi. Bu, doğudan batıya kadar en aşağı yüz kilometrelik bir alan içindeki sel yataklarında, bir damla bile suyun olmamasıydı, kuru ottan başka bir şey olmazdı ortalıkta. Hangi yöne baksan, birbirine yirmi otuz kilometreden daha yakın ev göremezdin. Sadece demiryolu boyunca yalnızlıkla çevrelenmiş hat bekçilerinin kulübeleri dizili dururdu. Kötü bir yaz dendi mi, insanın aklına o yüzlerce kilometrelik alanda avuç içi kadar bir gölgeliğin olmayışı, güneşin altında patlayan cırcırböcekleri, güneşin kuruttuğu salyangoz kabukları, her şeyin güneşin altında alev alev yanması gelirdi. “Çok kötü bir yazdı, o yaz,” dedi annem yeniden.</span></span></p>

      <p class="calibre11"><span class="font"><span>Süpürmesini bitirmiş, çanak çömleği yerlerine koyuyor, kendi kendine konuşmaya devam ediyordu, ama ben bir şey sorunca da cevap yetiştirmekten hoşlanıyordu.</span></span></p>

      <p class="calibre11"><span class="font"><span>“Sabah mıydı? Yoksa öğleden sonra mı?” diye sordum.</span></span></p>

      <p class="calibre11"><span class="font"><span>“Galiba öğleden sonraydı. Hiçbir böcek, hiçbir sinek, hiçbir şey yoktu ortalıkta... Öğleden sonraydı herhalde.”</span></span></p>

      <p class="calibre11"><span class="font"><span>“Sen ne yapıyordun?” diye sordum. “Ekmeği yapmıştım,” dedi.</span></span></p>

      <p class="calibre11"><span class="font"><span>Demek ki şöyle olmuştu: Kilometrelerce güneşin altında ölmüş yılan kokuları, derken, birdenbire tek başına duran bir evden gelen yeni pişmiş ekmek kokuları...</span></span></p>

      <p class="calibre11"><span class="font"><span>“Ekmeği yapmıştım,” dedi annem.</span></span></p>

      <p class="calibre11"><span class="font"><span>“Sonra?” diye sordum.</span></span></p>

      <p class="calibre11"><span class="font"><span>“Çamaşır yıkıyordum,” dedi. “Dışarda kuyunun yanında bir fıçımız vardı, öğleden sonra olmalı, çünkü sadece fıçının gölgesi olurdu... Öğleden sonraları çamaşır yıkamak âdetimdir.”</span></span></p>

      <p class="calibre11"><span class="font"><span>Demek ki öğleden sonraydı ve evin çevresinde taze pişmiş ekmek kokuyordu. Trenle getirilmiş suyla doldurulan bir kuyu vardı, bir de çamaşır yıkayan kadın. Annem hikâyesine devam ediyordu, ama sorularımı cevapsız bırakmıyordu. “Peki ya adam?” dedim.</span></span></p>

      <p class="calibre11"><span class="font"><span>“Yoldan geçen biriydi,” dedi annem.</span></span></p>

      <p class="calibre11"><span class="font"><span>“Yolcunun biri ha!” diye bağırdım.</span></span></p>

      <p class="calibre11"><span class="font"><span>“Evet, yürüyerek yolculuk eden adamın biri,” dedi annem.</span></span></p>

      <p class="calibre11"><span class="font"><span>“O kilometrelerce bir damla su bulunmayan, ortalıkta bir kulübe olsun görünmeyen yollarda...”</span></span></p>

      <p class="calibre11"><span class="font"><span>“Evet,” dedi annem. “Sırtında değişeceği elbiselerini taşıdığı bir asker çantası, üstünde rütbesi olmayan bir asker üniforması, başında eski bir ırgat kasketi vardı. Kunduralarını ayağından çıkarıp birbirine bağlayarak omuzuna atmıştı...”</span></span></p>

      <p class="calibre9"><span class="font"><span>“Epey uzaktan mı geliyordu?” diye sordum.</span></span></p>

      <p class="calibre9"><span class="font"><span>“Öyle sanıyorum,” dedi annem. “Pietraperzia’dan, Mazzarino’dan, Butera’dan, Terranova’dan, daha yüzlerce yerden geçtiğini söyledi bana. Ama tam savaşın bittiği yerden geliyormuş gibi bir hali vardı. Üstünde hâlâ asker üniforması vardı, ama nişanları yoktu.”</span></span></p>

      <p class="calibre9"><span class="font"><span>“Hep yürüyerek mi geçmiş buralardan?” dedim. “Terranova’dan, Butera, Mazzarino, Pietraperzia’dan?” “Evet, yürüyerek,” dedi annem. “O gün kırk sekiz saat oluyormuş ki ne bir köye rastlamış, ne bir canlıya.” “Kırk sekiz saattir de ağzına bir şey koymamış mı?” “Daha da çok olmuş bir şey yemeyeli,” dedi annem. “Son geçtiği yer hayvan yetiştirilen bir çiftlikmiş ama köpekler yabancıları çiftliğe yaklaştırmıyorlarmış. Bana bunları anlattı, bir yandan da bir kova dolusu su içti.”</span></span></p>

      <p class="calibre9"><span class="font"><span>Annem, başka anlatacağı bir şey yokmuş gibi sustu, onun için ben sordum:</span></span></p>

      <p class="calibre9"><span class="font"><span>“Yalnız su mu istedi senden?”</span></span></p>

      <p class="calibre9"><span class="font"><span>Annem, “Verebileceğim her şeyi istedi,” dedi. “Aslında kendisi bir şey istemedi, ama daha bir saatten az bir zaman önce pişirmiş olduğum ekmeklerden küçük bir somun verdim kendisine. Ekmeği verirken tuz, yağ ve mercanköşk otuyla bir güzel baharladım, o da havayı içine çekip ekmeği koklayarak, ‘Allah razı olsun dedi.”</span></span></p>

      <p class="calibre9"><span class="font"><span>Annem bir kere daha hikâyesini kesti, gene de benim sorularıma cevap veriyordu. Şimdi tam olarak hatırlamadığım bir şey sordum anneme, o da adamın hiçbir şekilde aç ve susuz kalmasını istemediğini söyledi; adamı doyurmak istediğini, onun için de her iyi yürekli Hıristiyan gibi cömert davranıp adama başka şeylere olan açlığını gidermesinde yardımcı olduğunu söyledi.</span></span></p>

      <p class="calibre9"><span class="font"><span>“Allah senden razı olsun geçkin domuz,” diye düşündüm kendi kendime.</span></span></p>

      <p class="calibre9"><span class="font"><span>“Ne olacak yani, adam yoluna giderken durmuş!” dedim.</span></span></p>

      <p class="calibre9"><span class="font"><span>“Yoo,” dedi annem. “Başka ikindilerde de geldi.”</span></span></p>

      <p class="calibre26"><span class="font"><span>“Demek buralardan bir yerdendi,” dedim, “gezginin biri değildi?”</span></span></p>

      <p class="calibre26"><span class="font"><span>“Gezginin biriydi, Palermo’ya gidiyordu, Sicilya’yı bir baştan bir başa kat etmişti.”</span></span></p>

      <p class="calibre26"><span class="font"><span>“Palermo’ya gidiyor muydu? Yoksa Palermo’ya gitti mi?” “Gidecekti, ama gitmedi. Bivona’ya kadar gitti, sonra orada kükürt madeninde iş bulup kalmış.”</span></span></p>

      <p class="calibre26"><span class="font"><span>“Bivona’da mı?” dedim. “Ama Bivona Acquaviva’dan uzaktır.”</span></span></p>

      <p class="calibre26"><span class="font"><span>“Dağların ardındadır Bivona, elli kilometre kadar ötede... Her yer aşağı yukarı elli kilometre uzaktır Acquaviva’dan.”</span></span></p>

      <p class="calibre26"><span class="font"><span>“Hayır,” dedim. “Casteltermini Acquaviva’ya elli kilometreden daha yakındır. Neden Casteltermini’de kalmadı?” “Belki Casteltermini’de iş yoktu. Belki de Palermo’ya gitmek istiyordu da, Bivona’ya gelince fikrini değiştirdi.” “Seni görmek için elli kilometre yol mu yürüdü?” dedim. “Elli geliş, elli de gidiş,” dedi annem. Gezginin biriydi. O ikindiden yedi gün sonra gene geldi.”</span></span></p>

      <p class="calibre2"><span class="font"><span>Birkaç kere geldi mi?” dedim.</span></span></p>

      <p class="calibre2"><span class="font"><span>Birkaç kere. Bana ufak hediyeler getirirdi. Bir keresinde bir bal peteği getirdiydi de bütün evi sarmıştı kokusu.” “Ya!” dedim. Sonra: “Nasıl oldu da bir daha gelmedi?” “İşte onu diyorum,” dedi annem. Devam edecek gibiydi ama yüzüme baktı ve “Neden, Koca Lombardialı mıydı, değil miydi diye sormuyorsun?” dedi.</span></span></p>

      <p class="calibre26"><span class="font"><span>“Ya!” dedim. “Neden? Ne ilgisi var o adamın bununla?” “Bana kalırsa Koca Lombardialı oydu,” dedi annem. “Öyle sanıyorum ki, öbür ödevlerini de düşünen bir adamdı. Koca Lombardialı öbür ödevlerini düşünen birisi demek değil mi?”</span></span></p>

      <p class="calibre26"><span class="font"><span>“Öbür ödevlerini mi düşünürdü?” dedim. “O adam, o gezgin mi?”</span></span></p>

      <p class="calibre26"><span class="font"><span>“Evet,” dedi annem. “Kışa doğru kükürt madeninde grev yaptılar, köylüler isyan ediyorlardı. Tren dolusu silahlı polis geçti buralardan.”</span></span></p>

      <p class="calibre12"><span class="font"><span>Annem artık rahatça konuşuyordu. Kendisini zorlamak gerekmiyordu.</span></span></p>

      <p class="calibre12"><span class="font"><span>“Demiryolcular greve katılmadılar,” diye devam etti. “Trenler dolusu silahlı polis geçiyordu her gün. Bivona’da yüzden fazla insan öldü. Silahlı polisten değil, onlardan...” “O da ölenlerin arasında mıydı sence,” dedim.</span></span></p>

      <p class="calibre12"><span class="font"><span>“Bence öyle,” dedi. “Yoksa geri gelmez miydi?” “Yazık!” dedim. Anneme bakıyordum. Mutfakta yapılacak başka işi kalmamıştı. Sessiz ve sakindi, eliyle elbisesinin bacağının üstüne gelen kısmım ütülüyordu. “Allah senden razı olsun, seni geçkin domuz,” diye düşündüm kendi kendime.</span></span></p>

      <p class="calibre12"></p>

      <p class="calibre12"></p>
    </div>
  </div>
</body>
</html>
