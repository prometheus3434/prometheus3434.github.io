<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre1">
      <h1 class="calibre13" id="calibre_pb_8"><a class="calibre14" id="bookmark8"></a><span class="font1"><i class="calibre17"><span class="calibre15">ON BEŞ</span></i></span></h1>

      <h1 class="calibre16 sigil_not_in_toc"><span class="font1"><span class="calibre15"><span> </span></span></span></h1>

      <h1 class="calibre16 sigil_not_in_toc"><span class="calibre15"><span> </span></span></h1>

      <p class="calibre9"><span class="font"><span>“Nereye gidiyorsun?” diye arkasından seslendim.</span></span></p>

      <p class="calibre9"><span class="font"><span>Tozdan bir örtünün altından gelen boğuk bir sesle cevap verdi: “Kavun getiriyorum!” Ben de annemin kullanılmayan, tavanı basık bir odada bulunduğundan emin oldum -tavan arasındaydı.</span></span></p>

      <p class="calibre9"><span class="font"><span>Bekledim. Tabaklarımızda ringa kalmamıştı, mutfaktan da balık kokusu kaybolmuştu. Annem elinde uzun bir kavunla döndü, “İyiye benziyor, değil mi?” dedi. “Kış kavunu!”</span></span></p>

      <p class="calibre9"><span class="font"><span>Gülümseyince bir hayalet gibi göründü annem, eski hali ve elindeki kavunla iki kat gerçeklik kazanmış, çocukluğumda hat boyundaki bekçi lojmanlarında olduğu gibiydi.</span></span></p>

      <p class="calibre9"><span class="font"><span>“Kışın da kavun yerdik,” dedim.</span></span></p>

      <p class="calibre9"><span class="font"><span>“Evet,” dedi annem. “Tavuk kümesinde samanların altına gömerdim. Şimdi burada tavan arasında tutuyorum. On tane kadar var.”</span></span></p>

      <p class="calibre9"><span class="font"><span>“Kümeste mi saklardın?” diye sordum. “Onları nerede sakladığın her zaman bir sırdı bizim için. Bir türlü orayı bulamazdık. Kendi içinde saklıyormuşsun gibi gelirdi bize. Sonra arada bir, bir pazar günü bir kavun çıkarırdın ortaya. Şimdi olduğu gibi önce kaybolur, sonra elinde kavunla dönerdin. Bir türlü bilemezdik.”</span></span></p>

      <p class="calibre9"><span class="font"><span>“Herhalde kavunları bulmak için her yeri arardınız,” dedi annem.</span></span></p>

      <p class="calibre9"><span class="font"><span>“Tabii,” dedim. “Kavunlar kümeste olsaydı bulur</span></span></p>

      <p class="calibre2"><span class="font"><span>duk.”</span></span></p>

      <p class="calibre9"><span class="font"><span>"Gene de oraya koyardım kavunları,” dedi annem. “Ama önce yere bir çukur kazar, kavunları içine kor, sonra da en üste saman serperdim.”</span></span></p>

      <p class="calibre9"><span class="font"><span>"Ya! Demek kavunlar ordaymış!” dedim. “Biz de nasılsa kendi içinde bir yere saklıyorsun sanırdık kavunları.”</span></span></p>

      <p class="calibre9"><span class="font"><span>Annem gülümsedi. "Onun için mi bana Kavun Anne derdiniz?” diye sordu.</span></span></p>

      <p class="calibre9"><span class="font"><span>"Sana Kavun Anne mi derdik?” dedim.</span></span></p>

      <p class="calibre9"><span class="font"><span>"Kavunların Anası belki de. Hatırlamıyor musun?”</span></span></p>

      <p class="calibre9"><span class="font"><span>“Kavunların Anası!” dedim.</span></span></p>

      <p class="calibre9"><span class="font"><span>Kavun masaya konulunca, bir iki kere yavaşça bana doğru yuvarlandı. Sert yeşil kabuğunun üstünde ince altın sarısı çizgiler vardı. Eğilip kavunu kokladım.</span></span></p>

      <p class="calibre9"><span class="font"><span>"Oh! Ta kendisi!” dedim. "Ta kendisi!”</span></span></p>

      <p class="calibre9"><span class="font"><span>Yalnız içime işleyen kavun kokusunu duymuyor, dağların kış yalnızlığında eski şarap kokusunu duyar gibi oluyordum, bekçi lojmanlarının alçak tavanlı küçücük yemek odalarının kokulan geliyordu kimseciklerin bulunmadığı demiryolu hatları boyunca.</span></span></p>

      <p class="calibre9"><span class="font"><span>Çevreme bir göz attım.</span></span></p>

      <p class="calibre9"><span class="font"><span>“Burada bizim eşyalarımızdan hiçbir şey yok mu?” dedim.</span></span></p>

      <p class="calibre9"><span class="font"><span>"Bir tanesi bile yok,” dedi annem. “Bir iki bardak çanakla mutfak eşyaları bizim... Battaniyeler, çarşaflar da. Buraya gelirken eşyaları sattık.”</span></span></p>

      <p class="calibre9"><span class="font"><span>“Buraya gelmek nerden aklınıza geldi?” diye sordum.</span></span></p>

      <p class="calibre9"><span class="font"><span>“Ben karar verdim. Burası kendi babamın evi, kirası yok. Kendisi yapmıştı, yavaş yavaş pazarları çalışırdı... Nereye gideceğimizi sanıyordun?”</span></span></p>

      <p class="calibre9"><span class="font"><span>“Bilmem...” dedim. “Ama demiryolundan çok uzak burası! Demiryolunu görmeden nasıl yaşayabiliyorsunuz?”</span></span></p>

      <p class="calibre9"><span class="font"><span>“Demiryolunu görmek isteyen de kim?” dedi annem.</span></span></p>

      <p class="calibre9"><span class="font"><span>“Ne bileyim... <span>Geçip giden hiçbir tren sesi duymadan.”</span></span></span></p>

      <p class="calibre9"><span class="font"><span>“Tren sesini duymak isteyen kim?” dedi annem.</span></span></p>

      <p class="calibre9"><span class="font"><span>“Senin için önemli bir şey gibi gelmişti bana... Tren geçerken eline bir bayrak alıp geçit yerine çıkıp beklerdin,” dedim.</span></span></p>

      <p class="calibre9"><span class="font"><span>“Evet, sizlerden birini göndermemişsem kendim çıkardım,” dedi annem.</span></span></p>

      <p class="calibre9"><span class="font"><span>“Ya, demek bazen birimizi gönderirdin?” dedim.</span></span></p>

      <p class="calibre9"><span class="font"><span>Annemin vereceği cevap önemli değildi. Trenlerle aramda özel bir bağ olduğunu hatırladım, sanki bir ilişki kurulmuştu aramızda, bir an için baktım ki trenlerin bana söylemiş olduğu şeyleri hatırlamaya çalışıyorum, sanki trenle olan konuşmalarımızdan öğrendiklerim dünyada gördüğüm her şeye ayrı bir ışık tutmuştu.</span></span></p>

      <p class="calibre9"><span class="font"><span>“istasyona çok yakın oturduğumuz bir yer vardı,” dedim. “Galiba, Serradifalco’ydu. <span>istasyonu</span> göremezdik, ama hat değiştiren yük vagonlarının birbirlerine çarptıkları zaman çıkardıkları gürültüyü duyardık.”</span></span></p>

      <p class="calibre9"><span class="font"><span>Kışları hatırladım, tek bir ağaç, tek bir yaprak olmadan, dalga dalga uzayan çevrenin geniş boşluğunu ve toprağın kavun gibi kış kokmasını, sonra o sesi.</span></span></p>

      <p class="calibre9"><span class="font"><span>“O gürültüyü duymak isterdim!” dedim.</span></span></p>

      <p class="calibre9"><span class="font"><span>“Kavunu kes!” diye bağırdı annem.</span></span></p>

      <p class="calibre9"><span class="font"><span>Sert kabuğa bastırınca bıçak hemencecik kavunun içine girdi. Bu arada annem şarap ve bardakları getirmişti. Şarap pek bir şeye benzemiyordu, ama kavun ikiye bölünmüş önümüzde duruyordu, kış kavununun kokusunu içimize çektik.</span></span></p>

      <p class="calibre9"><span class="font"><span><span> </span></span></span></p>

      <p class="calibre9"><span> </span></p>
    </div>
  </div>
</body>
</html>
