<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Odada Yalnız</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter12">
		<section>
			<figure>
				<img src="image/title-p93.png" alt="DÖNÜŞ" /><st c="0"></st>
				<span epub:type="pagebreak" title="93" id="page93"></span>
			</figure>
	<p><st c="7">Tamar, Kumkapı Meryemana Kilisesi’ndeki törenden dönerken iki şeyin farkına vardı: Mehmet’le birbirlerine duydukları yakınlık, sıradan bir arkadaşlıktan çok öteydi ve gelecekte bugüne dek hayal edebildiğinden çok uzak, asla tahmin edemeyeceği bir yaşamı olabilirdi. </st></p>
	<p><st c="273">Genç kız son günlerde evde, okulda, televizyonda duyduklarına inanamıyor; yaşananlara anlam vermekte zorlanıyordu. </st><st c="388">Aklından geçen düşüncelerin çıkardığı sesler bazen öyle yükseliyor, öyle irkiltici oluyordu ki, korkuyordu. </st><st c="496">Evde de huzur bulamıyordu. </st><st c="523">Aile arasında belli edil</st><span epub:type="pagebreak" title="94" id="page94"></span><st c="547">memeye çalışılan sessiz gerginlik, onu daha da beter allak bullak ediyordu. </st><st c="624">Tek sığınağı Mehmet’ti. </st><st c="648">Yalnızca onunla birlikteyken ayakta durabiliyordu. </st><st c="699">Bütün itirazlara karşın cenaze törenine ailesiyle ya da arkadaşlarıyla katılmak yerine Mehmet’le birlikte gitmesinin nedeni de buydu. </st></p>
	<p><st c="833">Tamar’ın örselenmiş direnci, uzun yürüyüşün ardından gelinen kilisede hepten tükendi. </st><st c="919">Düzenleme komitesinde görevli ağabeyine törenden ayrılacağını bildiren kısa bir SMS yolladı. </st><st c="1012">Genç kız, daha birkaç adım atmadan yanlarında bitiveren Rober’e, “Abi, ben dayanamıyorum, gidicem,” derken, Mehmet de bu akıl almaz kalabalıkta Rober’in onları nasıl bulabildiğine şaştı.</st></p>
	<p><st c="1198">Yüksek lisans için Londra’ya gitme hazırlıkları yapan ağabeyi, ciddi bir ifadeyle Tamar’a baktı, “Yalnız olmaz,” dedi. </st><st c="1318">Mehmet’in ona eşlik edeceğini öğrenince onayladı; geldiği gibi hızla yanlarından uzaklaşırken kısa komutlar vermekle yetindi. </st><st c="1444">“Annemlerle sizinkilere ben söylerim. </st><st c="1482">Dikkatli gidin, yollarda oyalanmayın.” Gözden kaybolmadan önce işaretparmağını kardeşine doğrultup, “Akşam evde ol,” dedi. </st></p>
	<p><st c="1605">İki genç, sahil yolundan Sirkeci’ye kadar yürümeye karar verdiler. </st><st c="1672">Ancak, törene katılan on binlerce insanın arasından sıyrılmak kolay olmadı. </st><st c="1748">Önden giden Mehmet yol açabilmek için yüzlerce kez izin istemek zorunda kaldı. </st><st c="1827">Arkasındaki Tamar ona sarılıp yüzünü gocuğuna gömmüş, çevreyle bütün iletişimini kesmişti. </st></p>
	<p><st c="1918">Genç kızın yeniden soluk alabilmesi için sahile ulaşması gerekti. </st><st c="1984">Ona boşuna “Yunus” demiyorlardı, deniz </st><span epub:type="pagebreak" title="95" id="page95"></span><st c="2023">onun vazgeçilmeziydi. </st><st c="2045">Gerçekten de, Marmara’dan beri yüzlerine çarpan serin esinti, ocak güneşinin etkisini azalttıkça Tamar’ın kendini daha iyi hissetmesini sağladı. </st><st c="2190">Adımları hızlanırken soluk alıp vermesi de düzene girdi. </st></p>
	<p><st c="2247">Mehmet iyice uyuştuğunu sandığı elini genç kızın artık daha az sıktığını fark edince, cesaret bulup sordu: “Mezarlığa gitmek istemediğinden emin misin? </st><st c="2399">Sonra pişman olursan... </st><st c="2423">Bak, hemen dönebiliriz istersen...” </st></p>
	<p><st c="2459">Genç kız, Mehmet’in koluna girdi ve bütün ağırlığını ona verdi. </st><st c="2523">“Gidelim, Mehmet, n’olur gidelim,” dedi yalvarırcasına. </st><st c="2579">Mehmet, çenesi düşüklüğüyle ünlü neşeli bir kız olan Tamar’ın nasıl bu denli değiştiğini, ona neler olduğunu anlamak için kendini zorluyordu. </st><st c="2721">Yine eskisi gibi birlikteydiler, ama bu olaydan beri Tamar’ın ağzını bıçak açmıyordu. </st></p>
	<p><st c="2807"> Şehir hatları vapurunda çok az yolcu vardı. </st><st c="2851">Sanki bütün İstanbul cenazeye gitmiş, kentin öteki alanlarında kimse kalmamıştı. </st><st c="2932">Ayakları ağrımış, üşümüşlerdi. </st><st c="2963">Mehmet’in iskeleden aldığı simitlerin yanında çay iyi gidecekti.  </st><st c="3028">Vapura binince, ikinci kata çıktılar. </st><st c="3066">Mehmet büfeden çayları aldı; elinde iki simitle pencereden dışarıya bakan Tamar’ın yanına oturdu. </st><st c="3164">Mehmet simidinin yarısını yedi, ama Tamar tek lokma koymadı ağzına. </st><st c="3232">Mehmet’e sokulmuş oturan kız, ancak vapur hareket ettiğinde az biraz kendine gelir gibi oldu; çayından iki yudum içti.</st></p>
	<p><st c="3350">Mehmet, Tamar’ın okul arkadaşı Demet’in ağabeyiydi. </st><st c="3403">Son yıllarda Demetler’le ailecek görüşmeye başlamışlar, anneler ve babalar birlikte zaman geçirmekten hoşla</st><span epub:type="pagebreak" title="96" id="page96"></span><st c="3510">nır olmuşlardı. </st><st c="3527">Rober’in yüksek lisans işi çıktığında bayram tatilini fırsat bilip birlikte Londra’ya bile gitmişlerdi. </st><st c="3631">Geçen yıl liseden iyi bir dereceyle mezun olan Mehmet hayallerinin mesleği olan çevre mühendisliğine girmişti. </st></p>
	<p><st c="3742">O yaz tatilinde üç gencin yaşamında bir şeyler değişmişti. </st><st c="3801">Mehmet, lise son sınıfa geçen kızlarla daha çok zaman geçirmekten hoşlanıyordu. </st><st c="3881">Demet’se her fırsatta, kursta tanıştığı Cem’le buluşmak için ikisini yalnız bırakmıştı. </st><st c="3969">Böylece Tamar’la Mehmet yaz tatilini neredeyse birlikte geçirmişlerdi. </st></p>
	<p><st c="4040">Mehmet kurtulduğu üniversite sınavı stresiyle baş etme konusunda Tamar’a ciddi destek veriyordu. </st><st c="4137">Birlikte yığınla test sorusu çözüyorlar, bazen oturup ciddi ciddi konuşuyor, bazen olur olmaz gülüp eğleniyor, bazen de kentte keşif gezileri yapıyorlardı. </st><st c="4293">Çevre mühendisliğini aklına taktığından beri “Doğal İstanbul” adını koyduğu özel bir proje düşleyen Mehmet, Tamar’la yaptıkları bu geziler sayesinde, kentin dertlerine birbirinden yaratıcı yeni çözümler geliştirmeyi oyun haline getirmişti. </st><st c="4533">Tamar’ın annesiyle babası birkaç kez bilmedikleri semtlere girip çıktıkları için endişe ettiklerini söyledilerse de, ikisi de onlara hiç kulak asmıyordu. </st></p>
	<p><st c="4687">Tamar elinde evirip çevirdiği yarısı boşalmış çay bardağını radyatörün üstündeki tabağına bıraktı ve dönüp Mehmet’in elini tuttu. </st><st c="4817">Günlerdir çektiği uykusuzluktan feri sönmüş gözlerini Mehmet’in kahve karası gözlerine dikti. </st><st c="4911">“Bundan sonra neler olacak, Mehmet? </st><st c="4947">Bundan daha kötüsü de olacak mı sence?” Genç kızın sesindeki boğuk </st><span epub:type="pagebreak" title="97" id="page97"></span><st c="5014">endişe duygusu, Mehmet’in sırtını ürpertti. </st><st c="5058">“Biz n’apıcaz, Mehmet? </st><st c="5081">Ya günün birinde görüşemez olursak?..”</st></p>
	<p><st c="5119">Mehmet, Tamar’ın tuttuğu elini sıkarken, diğer koluyla sıkı sıkı sarıldı ona. </st><st c="5198">“Bize de başkalarına da, bu ülkeye de bir şey olmayacak; korkma sen,” dedi heyecanla. </st><st c="5284">Bütün bedenine yayılan titremenin nedeni, vatansever bir gazetecinin katledilmesinden ve yaşananlardan duyduğu acı mıydı, yoksa sırılsıklam âşık olduğunu kendine bile yeni yeni itiraf edebildiği Tamar’la sarmaş dolaş olması mıydı, bilemedi. </st><st c="5525">Üstünde de durmadı. </st><st c="5545">Önemli olan, Tamar’ın gözlerine çöreklenen hüznün aralıklarında pırıldayan sevgiydi. </st><st c="5630">Bunu yakalamıştı bir kez, artık her şey olabilirdi. </st></p>
	<p><st c="5682">Bir anda peydahlanıp başını döndüren, bütün bedenini esir eden mutluluk duygusunun verdiği güvenle, “Her şey yoluna girecek, katiller yakalanacak, bak görürsün!” dedi. </st><st c="5850">Filmlerde insanlar birbirlerine sarılıp böyle söylediklerinde, gerçekten olumlu bir şeyler oluyordu sanki. </st><st c="5957">Belki gerçek hayat da böyleydi. </st><st c="5989">İnanmaları, istemeleri yetecekti.</st></p>
	<p><st c="6022">“Babam çok kötü şeyler söylüyor, Mehmet. </st><st c="6064">Abimle konuşurlarken duydum geçen gece. </st><st c="6104">Rober babama, ‘Gerekirse biz de gideriz,’ dedi. </st><st c="6152">Ne demek şimdi bu?”</st></p>
	<p><st c="6171">“Bizimkiler de çok üzgün... </st><st c="6200">Herkes çok üzgün, Tamar. </st><st c="6225">Herkes arkadan vurulmuş gibi sanki.” </st></p>
	<p><st c="6262">“Ama olan O’na oldu. </st><st c="6283">Bence kimseye bir şey olduğu yok!” Tamar’ın sesinde büyüyen öfke, alnında hissettiği dudakların yumuşacık sıcaklığıyla sönüverdi. </st><st c="6413">Mehmet sakinleştirmeyi başarıyordu belki ama, Tamar’ın karmakarışık duyguları ayaklanmıştı bir kez. </st><st c="6513">“Ya daha kötü şeyler </st><span epub:type="pagebreak" title="98" id="page98"></span><st c="6534">olursa, ya gitmek zorunda kalırsak, ya senden ayrılmak zorunda kalırsam... </st><st c="6609">Dayanamıyorum ben, Mehmet!.. </st><st c="6638">Sürekli düşünüyorum, sürekli düşünüyorum... </st><st c="6682">Başım çatlayacakmış gibi oluyor, kendimi hep daha kötü hissediyorum...”</st></p>
	<p><st c="6753">Mehmet, filmlerdeki gibi bir iyileşme beklememesi gerektiğine ikna olduğunda, vapur Haydarpaşa açıklarına varmıştı. </st><st c="6870">Tamar iyi değildi. </st><st c="6889">Konuşmak, öpmek, elini tutmak, belki biraz yatıştırıyordu genç kızı, ama iki dakika sonra eskisinden beter oluyordu. </st><st c="7006">Salondaki az sayıda yolcu dönüp dönüp ikisine baktıkça, çay ocağındakiler onaylamayan nazarlar attıkça, delikanlı da ne yapacağını şaşırıyordu.</st></p>
	<p><st c="7149">“İskeleden taksiye binelim, ister misin?”</st></p>
	<p><st c="7191">“Mühürdar’a kadar olmaz... </st><st c="7219">Yakın diye bir araba laf işitiriz şimdi. </st><st c="7260">İstemem taksi falan! </st><st c="7281">Yürürüz.”</st></p>
	<p><st c="7290">“Evde kimse var mı sizde?”</st></p>
	<p><st c="7317">“Yok herhalde. </st><st c="7333">Herkes törende.”</st></p>
	<p><st c="7349">“Bizde de öyle. </st><st c="7366">Demet de kurs tayfasıyla katılacaktı törene. </st><st c="7411">Haberleşmedim gün içinde, n’aptılar bilmiyorum.”</st></p>
	<p><st c="7459">“Beni aradı... </st><st c="7475">Ne çatlak kız şu Demet. </st><st c="7499">Cenazede dağıtılan maskelerden takıp kurs grubundan kaçmışlar Cem’le. </st><st c="7569">Bizim tarafa gelmeye çalışmışlar. </st><st c="7603">İki saat onu anlatıyor bana...”</st></p>
	<p><st c="7634">Sahne gözlerinin önünde canlanan Mehmet gülmemek için zor tuttu kendini. </st><st c="7708">Kardeşinin aklına koyduğunu yapan deli dolu halleri bazen gerçekten acayip sonuçlar doğurabiliyordu.</st></p>
	<p><st c="7808">İskeleye yanaşan vapurdan inen sakin kalabalıkta el </st><span epub:type="pagebreak" title="99" id="page99"></span><st c="7861">ele yürüdüler. </st><st c="7876">Çiçekçilerin önünden geçip Mühürdar yokuşunu tırmandılar. </st><st c="7934">Bir ara durup ağaçların arasından görünen denize ve uzaktaki sahile baktılar. </st><st c="8012">Sanki, cenaze töreninin taşıdığı bütün acı orada kalmış, onlarla bu yakaya geçmemişti. </st><st c="8099">Geldikleri ara vapuru, bütün sorunları onlardan uzaklaştırmak istercesine, tekrar karşı kıyıya doğru hareket etmişti.</st></p>
	<p><st c="8216">Mehmet denize karşı heykel gibi duran Tamar’a sımsıkı sarıldı. </st><st c="8280">Gülerek, “Bize neler olduğunun farkında mısın sen?” dedi. </st></p>
	<p><st c="8338">Bakışları karşı kıyıya kilitlenmiş Tamar hiç istifini bozmadı. </st><st c="8401">Ellerini Mehmet’in ellerinin üstüne koyarken, “Her şey değişecek artık,” diye mırıldandı. </st></p>
	<p><st c="8491">Kızın sesindeki keder Mehmet’in içini titretti. </st><st c="8539">“Evet, her şey değişecek ve çok daha güzel olacak!” dedi neşeli olmaya çalışan bir sesle. </st><st c="8629">Sonra daha da abartılı bir sesle devam etti. </st><st c="8674">“Mehmet’in ‘Doğal İstanbul’ planı insanların mutluluğu için gereken her ayrıntıyı düşünecek, merak etme sen!” </st></p>
	<p><st c="8784">Tamar gülümsedi. </st><st c="8801">Kim bilir, belki gerçekten de Mehmet günün birinde insanların yaşamlarını etkileyebilecek işler yapacaktı. </st><st c="8908">Peki, ya kendisi ne olacaktı? </st><st c="8938">Acaba Tamar’ı nasıl bir gelecek bekliyordu? </st><st c="8982">Artık hiçbir fikri yoktu...</st></p>
	</section>
 	<div id="charCountTotal" value="9009"></div></body>
</html>
