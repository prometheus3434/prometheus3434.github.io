<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Odada Yalnız</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter9">
		<section>
			<figure>
				<img src="image/title-p65.png" alt="İNTİKAM" /><st c="0"></st>
				<span epub:type="pagebreak" title="65" id="page65"></span>
			</figure>
	<p><st c="8">O gün, tıpkı önceki günler gibi başlamıştı. </st><st c="52">Ayça, alelacele iki lokma reçelli ekmek atıştırıp okul servisine koşturdu. </st><st c="127">O kapıdan çıkarken, Tolga suratsız bir halde mutfağa girdi. </st><st c="187">Onun okulu eve yakındı, yürüyerek gitmesi en fazla yirmi dakikasını alıyordu. </st><st c="265">Daha vakti vardı.</st></p>
	<p><st c="282">Ocakta ekmek kızartan annesi, “Günaydın, oğlum,” dedi. </st><st c="338">Kadın, bu ender karşılaşma anlarında oğlundan karşılık almamaya epeydir alışmıştı. </st><st c="421">Yine de, “Sabahları ‘günaydın’ denir, evladım. </st><st c="468">Bak, işin rast gitmez sonra,” diye takılmadan edemedi. </st><st c="523">Peynir tabağını tırtıklayan Tolga’nın </st><span epub:type="pagebreak" title="66" id="page66"></span><st c="561">sessizliğine aldırmadan kendi kendine konuşmayı sürdürdü. </st><st c="619">“Bugün çok işim var, oğlum. </st><st c="647">Ahmet Amcanlar’la yeni yere bakmaya gidiyoruz. </st><st c="694">Ay, dur bakalım!.. </st><st c="713">Bu sefer kırsak şu şeytanın bacağını. </st><st c="751">Kahvaltını bitir de toplayayım şuraları. </st><st c="792">Hemen çıkmam gerek benim de...” </st></p>
	<p><st c="824">Anneleri bir zamanlar iyi para kazanıyordu. </st><st c="868">Ama üst düzey yönetici olduğu şirketten yolsuzluğa karıştığı kuşkusuyla atılmış, olay duyulunca da bir daha iş bulamamıştı. </st><st c="992">Birkaç arkadaşıyla iş kurmaya karar verdiklerinden beri gözü bir şey görmez olmuş, varsa yoksa iş meseleleri, evden de çocuklarından da biraz uzaklaşmıştı sanki.</st></p>
	<p><st c="1153">Anneleri işsiz kalınca, babalarının maaşı ve az biraz birikmiş para, ancak lise üçe geçen Ayça’nın özel okul taksitlerini ödemeye izin vermiş, altıncı sınıfı bitiren Tolga da devlet okuluna verilmişti. </st><st c="1356">Arkadaşlarıyla kurduğu yedinci sınıf hayalleri bir anda tuzla buz olan delikanlı bu büyük değişikliğe sesini çıkarmamış gibi görünse de, gerçek öyle değildi. </st><st c="1514">Haksızlığa uğradığına inanan Tolga, bu adaletsiz seçim yüzünden ailesini yargılamış, suçlu bulmuş; zamanla içine kapanmış, sinirli ve çekilmez biri olup çıkmıştı. </st></p>
	<p><st c="1677">Yığınla sorundan bunalan babası ondaki bu değişimi ya gerçekten fark bile edemiyor ya da görmezden gelmeyi yeğliyordu. </st><st c="1796">Annesi, ondaki bu belirgin değişimi ergenliğin olağan dertlerine veriyor, üstünde fazla durmuyordu. </st><st c="1896">Ayça’ysa, kardeşindeki değişimin tek nedeninin ergenlik olmadığının, onun asıl derdinin kıskançlık olduğunun farkındaydı. </st><st c="2018">İki kardeş her fırsatta didişiyor, aralarında sonu gelmeyen kavgalar patlıyordu. </st></p>


	<p><span epub:type="pagebreak" title="67" id="page67"></span><st c="2099">Akşamüstü Tolga okuldan döndüğünde her şey normal gibiydi. </st><st c="2158">Yine de Ayça karnesini sorduğunda, kardeşinde bir tuhaflık olduğunu hissetti. </st></p>
	<p><st c="2236">“Benim sürprizim de akşama,” deyip geçiştirdi Tolga donuk bir sesle. </st></p>
	<p><st c="2305">Ayça oralı olmadı; beceriksizce yaptığı küçük sandviçini alıp, test kitabının başına oturdu. </st><st c="2398">Yaz tatilini test çözerek geçirecekti. </st><st c="2437">Üniversite sınavına sadece bir yıl kalmıştı.</st></p>
	<p><st c="2481">Arkadaşlarıyla yeni bir iş kurmaya çalışan girişimci anneleriyle, işinden hiç de memnun olmayan yorgun babaları eve geldiğinde saat sekizdi. </st><st c="2623">Daha eve girerlerken atışıyordu karı koca. </st><st c="2666">Evde tartışma daha da büyüdü. </st><st c="2696">Babaları, “Bir saat erken gelsen de, sofraya iki lokma sıcak yemek koysan n’olur sanki!” diyordu. </st><st c="2794">Anneleri de, “Oyun mu oynuyorum! </st><st c="2827">İş kurmak kolay mı sanıyorsun sen! </st><st c="2862">İşsiz kalan sen değilsin, nasıl bilebilirsin neler yaşadığımı!” diye vır vır ediyordu.</st></p>
	<p><st c="2948">Kapılar çarpıldı, yatak odalarından gelen bağırışmalar bir süre sonra kesildi. </st><st c="3028">Cacık, turşu ve salçalı makarnadan oluşan akşam yemeği sofrasına oturduklarında saat dokuza geliyordu. </st><st c="3131">Tolga bıyık altından gülümseyerek, “Karne aldım,” dediğinde, televizyondan salona dolan dizi film sesleri eşliğinde hiç konuşmadan yemeklerini yiyorlardı. </st></p>
	<p><st c="3286">Anneleri birden heyecana kapıldı, makineli tüfek gibi saydırdı. </st><st c="3350">“Ah, yavrum! </st><st c="3363">Kendi derdimize düştük, sizi unuttuk! </st><st c="3401">Ayol, n’aptınız? </st><st c="3418">Karneler nasıl? </st><st c="3434">Ay, gösterin, hadi çabuk çabuk!” </st></p>
	<p><span epub:type="pagebreak" title="68" id="page68"></span><st c="3467">Ayça, elindeki salatalık turşusunu ısırırken, “Bizimkileri gelecek cuma dağıtacaklar... </st><st c="3555">Her zamanki gibi,” dedi. </st></p>
	<p><st c="3580">Tolga’ysa şimşek gibi odasına gidip geldi ve karnesini babasına uzattı. </st></p>
	<p><st c="3652">Tabağındaki son makarna kırıntılarından vazgeçen adam, kısa bir an karneye baktı. </st><st c="3734">Yüzündeki gülümseme yerini dehşete bıraktı. </st><st c="3778">“N’aptın sen, Tolga!” dedi birden. </st></p>
	<p><st c="3813">Anneleri karneyi kocasının elinden kaptı. </st><st c="3855">Şöyle bir göz gezdirince, “Ay, oğlum, bu ne bu!” diye bağırdı o da. </st></p>
	<p><st c="3923">Tolga’nın yüzünde giderek yayılan gülümsemeye ürkütücü bir sinsilik karıştı. </st></p>
	<p><st c="4000">Ayça kulağına doğru eğildi kardeşinin. </st><st c="4039">“Bu muydu karneni bana göstermemenin nedeni? </st><st c="4084">Darbeni gölgelerim diye mi korktun?” </st></p>
	<p><st c="4121">Tolga eğleniyor gibiydi, cevap bile vermedi.</st></p>
	<p><st c="4165">“Bir açıklama bekliyoruz, oğlum!” Babasının sesi sert ve kararlıydı. </st><st c="4235">Annesi de sıkıntıyla saçlarını geriye doğru sıvazlıyor, kocasını onayladığını belli edercesine başını sallıyordu. </st></p>
	<p><st c="4349">“Hiiiç, açıklama falan yok,” dedi Tolga sakinlikle. </st><st c="4401">Gülümsermiş gibi görünen yüzündeki intikam ifadesi, sinir bozucu derecede belirgindi artık. </st><st c="4493">“Bunu verdiler bana o ‘okul’ dediğiniz yerden ‘karne’ diye. </st><st c="4553">Ben de aldım getir–” </st></p>
	<p><st c="4574">“Dalga geçme, TERBİYESİZ!” </st></p>
	<p><st c="4601">Babaları masaya vurarak ayağa fırlarken, sıçrayan çatal kaşık tabaklara çarptı. </st><st c="4681">Porselen ve metal çınlamaları salonun ağırlaşan havasına karıştı. </st></p>
	<p><st c="4747">Karısı koluna yapıştı adamcağızın. </st><st c="4782">“Sakin ol, Sabri. </st><span epub:type="pagebreak" title="69" id="page69"></span><st c="4800">Allah aşkına sakin ol! </st><st c="4823">Bak, tansiyonun fırlayacak yine... </st><st c="4858">Yapma, hatırım için yapma! </st><st c="4885">Çalışır, düzeltir o hepsini. </st><st c="4914">Tolga akıllı çocuktur, anlar hatasını. </st><st c="4953">Sen merak etme, n’olur!..”</st></p>
	<p><st c="4979">Kadının oğlunu bırakıp, sinirden kan beynine hücum ettiği için yüzüne al basan kocasının derdine düşmesi çok normaldi. </st><st c="5099">Sabri Bey’e yüksek tansiyon teşhisi konalı ve düzenli ilaç kullanmaya başlayalı daha iki ay bile olmamıştı. </st><st c="5207">Kolesterol, lipit derken sigarayı bırakması, göbeğini eritmesi ve özellikle de stresten uzak durması gerektiği söylenmişti. </st><st c="5331">Bir yandan sigarasızlık, bir yandan geçim derdi, bir yandan da karısının büsbütün uzaklaşması adamcağızı iyice germişti. </st><st c="5452">Cini tepesindeydi hep.</st></p>
	<p><st c="5474">Kardeşinin oynadığı oyunu fark eden Ayça çok hırslandı. </st><st c="5531">Hem annesini ve babasını bu halde gördüğü için üzülüyordu, hem de Tolga’nın oynadığı sözde intikam oyununun aslında doğrudan kendine yönelik açık bir tehdit olduğunu hissediyordu. </st><st c="5711">Kardeşinin bakışlarındaki soğuk ve keskin ifade ürkütücüydü. </st><st c="5772">Ne olmuştu da sessiz, sakin kardeşi bu hale gelmişti? </st><st c="5826">Anne ve babası ondaki bu değişimi nasıl anlayamamıştı? </st><st c="5881">Kendi dertlerine bu derece kapılıp gitmeseler, biraz da çocuklarıyla ilgilenseler, kötü mü olurdu? </st><st c="5980">Giderek artan karın ağrısının nedeninin makarnanın yağlı salça sosu olmadığını biliyordu Ayça.</st></p>
	<p><st c="6074">Kendi isteği dışında özel okuldan alınıp devlet okuluna verilen Tolga için yedinci sınıf, yaşamındaki en korkunç yıldı ve bunun tek sorumlusu ailesiydi. </st><st c="6228">Üniversite sınavına birkaç yıl kaldı diye Ayça’ya dokunmamışlar, ama Tolga’nın eğitimini yakmışlar, yaşamını bir karabasana çe</st><span epub:type="pagebreak" title="70" id="page70"></span><st c="6354">virmişlerdi. </st><st c="6368">Daha yılın başında, ona “Züppe” lakabını takan bir grup serserinin hışmına uğramıştı. </st><st c="6454">Öğrencilikten başka her şeyle ilgilenen serserilerin elinde oyuncak olmuş, yine de yaranamamıştı. </st><st c="6552">Okulun arkasındaki eski kömürlükte her ders arasında yapılan sigara partilerine gözcülük etmek, kızlara kurulan adi tuzaklarda oyuncu olmak, hatta işlemediği suçları bile üstlenmek zorunda bırakılmıştı. </st><st c="6755">Yine de aşağılanmaktan, itilip kakılmaktan kurtulamamıştı.  </st></p>
	<p><st c="6814">Tolga, çok zorlandığı ilk birkaç aydan sonra kararını vermiş; kötü talihinden karalar bağlamak yerine, ailesine günlerini göstermeyi seçmişti. </st><st c="6957">Bütün bir yıl okuldan gelen uyarıları bin bir dümen çevirip evden gizlemeyi başarmıştı. </st><st c="7045">Doğrusu, annesinin sonu gelmez iş arayışları ve bir türlü gerçekleşmeyen projeleriyle babasının çok çalışmak zorunda kalışı ve tırmanan sağlık sorunları eşi bulunmaz bahanelerdi. </st><st c="7224">Her birinden sırası geldikçe okula sunmak için, evirip çevirip mükemmel yeni bahaneler yaratmıştı. </st></p>
	<p><st c="7323">Delikanlı her defasında öyle ayrıntılar akıl etmişti ki, kendisi gibi yüzlerce öğrenciyle aynı anda uğraşmak zorunda kalan öğretmenlerini kandırmıştı. </st><st c="7474">Onun için, velisinin imzasını taklit ederek yazı hazırlamak artık çok kolaydı. </st><st c="7553">Birkaç ay önce, bir türlü ellerinden kurtulamadığı serseri takımıyla fazla birlikte görüldüğü için endişelenen müdür yardımcısı velisiyle konuşmak istemiş; ancak, peş peşe dinlediği kusursuz bahaneler karşısında kadıncağız şaşakalmış, böylesine ilgisiz bir ailesi olduğu için Tolga’ya acımıştı. </st></p>
	<p><st c="7848">Birinci yarıyıl karnesinde gelen kırıklar için ailesine sözler veren Tolga, herkesi okul ve eğitim sistemi değiştiği </st><span epub:type="pagebreak" title="71" id="page71"></span><st c="7965">için bu sonucun olağan olduğuna inandırabilmişti. </st><st c="8015">Böylelikle yıl sonu karnesini bomba etkisi yaratacak bir hale getirmeyi başarmıştı. </st><st c="8099">Karnesindeki en yüksek not beden eğitimindeki ikiydi. </st></p>
	<p><st c="8153">Sabri Bey’in öfke nöbeti gitgide şiddetleniyor; yüzü renkten renge giren adam tıkanıyor, soluksuz kalıyordu. </st><st c="8262">Annesi ve Ayça onu kanepeye oturtmuş, sakinleştirmeye çabalıyorlardı.</st></p>
	<p><st c="8331">Tolga sofradaki sandalyesinden ancak annesi, “112! </st><st c="8383">112’yi ara! </st><st c="8395">AMBULANS ÇAĞIR! </st><st c="8411">ÇABUK!!!” diye canhıraş bağırdığında fırlayabildi. </st><st c="8462">Acil servise kayıt verirken, yüzündeki gülümseme yerini şaşkınlıkla karışık korkuya bırakmıştı. </st></p>
	<p><st c="8558">Bu arada anneleri Sabri Bey’i kanepeye uzatmış, ayaklarını minderlerle yükseltmiş, bileklerini ve şakaklarını ovuyor, kulağına güzel sözler fısıldıyordu. </st><st c="8712">Ayça gözyaşlarını görmesin diye babasının yanından uzaklaştığında fark etti kardeşini. </st><st c="8799">Tolga elinde telefonla salonun kapısında donmuş gibi dikiliyordu. </st><st c="8865">Dehşetle büyümüş gözleri babasına kilitlenmiş, alt çenesi titriyor ve sürekli, “Ben istemedim... </st><st c="8962">Ben istemedim...” diye sayıklıyordu.</st></p>


	<p><st c="8998">O gece, gelen ambulansla hastaneye giden karı koca için de, evde tek başlarına kalakalan endişe içindeki iki kardeş için de öteki bütün gecelerden daha uzun, daha karanlıktı. </st></p>
	<p><st c="9174">Sabri Bey, acil servisin küçük bölmesindeki yatakta bir süredir sakin soluklar alıp vererek uyuyordu. </st><st c="9276">Karısı, </st><span epub:type="pagebreak" title="72" id="page72"></span><st c="9284">ayağında ev terlikleriyle, bir elinde telefonu, bir elinde mıncıkladığı bir tomar kâğıt mendille yanıbaşında oturuyordu. </st><st c="9405">Gece gözünü kırpmadan hep kocasını seyretmiş, şu son bir yılda yaşadıklarını düşünmüştü. </st><st c="9494">Başlarına gelenler, almak zorunda kaldıkları kararlar, günlük koşturmaca içinde farklı köşelere savrulmaları, birbirlerini bilmez, duymaz hale gelmeleri, evliliklerini gölgelemekle kalmamış, anlaşılan artık sağlıklarını da tehdit eder olmuştu. </st><st c="9738">Bütün gece sessizce akan gözyaşları günün ilk ışıklarıyla birlikte dinen kadın, bu gidişi değiştirmek zorunda olduğunu anlamıştı.</st></p>
	<p><st c="9867">Sabri Bey’in gece hastaneye koşturan ve liseden beri arkadaşı olan kendi doktoru da aynı fikirdeydi. </st><st c="9969">Nöbetçi doktorla kafa kafaya veren doktor tanışları, bütün bulguları inceleyip olanı biteni de öğrenince, Sabri Bey’in sinirsel bir atak geçirdiğine kanaat getirmişti. </st><st c="10137">Sakinleştiriciler etkisini gösterince kan basıncı da, soluk alıp vermesi de normale dönen adamcağıza bir hafta rapor verip evde yatarak dinlenme şartı koşuldu. </st></p>
	<p><st c="10297">Anneleri, çocuklara müjdeyi verdiğinde gece yarısını çoktan geçmişti. </st><st c="10367">Yaşadıklarından çok yorulan Ayça, sevinçli haberi duyunca gözyaşlarını koyuverdi. </st><st c="10449">Ambulansın peşinden eve doluşan konu komşuyu savuşturan, sonra da odasına kapanan kardeşiyle cebelleşip bütün gece akla karayı seçen Ayça, “Bizi merak etme sen, anne!” diye yineleyerek ağladı. </st><st c="10642">Telefonun öteki ucundaki annesinin güven veren sesini dinledikçe yavaş yavaş sakinleşti. </st><st c="10731">Ancak, yatağında büzülmüş sessizce yatan Tolga’nın, şoktan irileşmiş donuk gözlerini yeniden fark edince aklı başına geldi. </st><st c="10855">“An</st><span epub:type="pagebreak" title="73" id="page73"></span><st c="10858">ne, Tolga’ya da sen anlatsana,” diyerek telefonu zorla kardeşinin eline tutuşturdu. </st></p>
	<p><st c="10943">Tolga sessizliğini bozmadan dinledi annesini. </st><st c="10989">Annesi konuşurken Tolga’nın bakışlarındaki donakalmış ifade yerini gözpınarlarında biriken yaşlarla buğulanan derin bir kedere bıraktı. </st><st c="11125">Konuşması bitince telefonu elinden bıraktı. </st><st c="11169">Yattığı yerden çaresizce ablasına baktı. </st><st c="11210">Bütün bir yıl biriktirdiği intikam duygusu, tek bir kılıç darbesiyle bedenini ortadan ikiye bölmüştü sanki. </st><st c="11318">Hareket edip doğrulamıyor, zamanı geri almak istiyor, beceremiyor, giderek büyüyen pişmanlık duygusundan ölecekmiş gibi hissediyordu. </st></p>
	<p><st c="11452">Ayça, “Geçti, hepsi geçti, Togi’cim,” diyerek kardeşinin saçlarını okşadı. </st><st c="11527">Hem ev telefonunu, hem ikisinin cep telefonlarını başuçlarına bıraktı; yanına uzanıp sıkı sıkı sarıldı kardeşine. </st><st c="11641">“Göreceksin bak, eskisinden de iyi olacak bizim koca göbek... </st><st c="11703">Sen de öyle... </st><st c="11718">Derslerinde sana yardım ederim, halledersin bütün kırıklarını, merak etme sen... </st><st c="11799">Öğretmenlerinle konuşur bizimkiler, her şey hallolur, bi’tanem... </st><st c="11865">Yeter ki, sen üzme kendini böyle... </st><st c="11901">Hadi, canım, kendine gel artık, n’olur...”</st></p>


	<p><st c="11943">O sabah, öteki günlerden bütünüyle farklı başladı. </st><st c="11995">Kenti aydınlatan haziran güneşi, iki kardeşi aynı pikenin altında büzülmüş uyurken buldu. </st><st c="12085">İkisinin de elleri başuçlarında duran telefonların üstündeydi.</st></p>
	</section>
 	<div id="charCountTotal" value="12147"></div></body>
</html>
