<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Odada Yalnız</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter4">
	<section>
		<figure>
			<img src="image/title-p27.png" alt="İYİ YAPMIŞ" /><st c="0"></st>
			<span epub:type="pagebreak" title="27" id="page27"></span>
		</figure>
		<p><st c="12">Merve, halaları ve eniştesiyle birlikte Fethiye yakınlarındaki o çok sevdiği tatil köyüne gitmek için bu sefer ailesini çok zor ikna etti. </st><st c="151">Her yaz yaklaşırken, halalarıyla birlikte kurdukları tatil düşlerini gerçekleştirmek için özellikle babasına yalvar yakar olmaktan usanmıştı. </st><st c="293">Akşam evin olağan sessizliğini bozan bağırışmanın nedeni de aynıydı. </st></p>
		<p><st c="362">Merve babasına, “Beni anlamak istemiyorsun, çünkü keçi inadın tuttu yine! </st><st c="436">Ben halamlarla tatile gitmek istiyorum. </st><st c="476">Onlarla çok eğleniyorum. </st><st c="501">Ne kötülük var bunda?” diye bağırdı.</st></p>
		<p><span epub:type="pagebreak" title="28" id="page28"></span><st c="537">Hiddetlenen babası, “O bayıldığın halalarına benzemek marifet değil, kızım. </st><st c="614">Vaktini onlarla harcayacağına, gözünü aç da dünyaya bak biraz! </st><st c="677">Kiminki keçi inadı acaba?” diye karşılık verdi Merve’ye.</st></p>
		<p><st c="733">Annesi, “Ay, yeter! </st><st c="754">Her yaz aynı terane! </st><st c="775">Ben mecbur muyum bu evde ikinizin kavgalarını sürekli sineye çekmeye? </st><st c="845">Yeter artık!” diye hepsini bastıran sesiyle araya girdi. </st><st c="902">Sinirden kadının boynundaki damarlar şişti.</st></p>
		<p><st c="945">Merve o gece uzun yıllar sonra ilk kez ailesinin önünde hırsından ağladı. </st><st c="1020">Buna engel olamadığı için öyle kötü oldu ki, daha beter hırçınlaştı. </st><st c="1089">Kimi açtı ağzını, yumdu gözünü; kimi gözlerinden yaşlar fışkırarak hıçkıra hıçkıra ağladı. </st></p>
		<p><st c="1180">Geç de olsa, kızının duygularını denetleyemez hale geldiğinin farkına varan annesi, tartışmayı kesmesi için kocasına kaş göz işaretleri yaptı. </st><st c="1323">Karısının uyarısıyla sakinleşen adam kızının örselenmiş halini görünce dayanamadı, şefkatle kucakladı onu. </st><st c="1430">Bir şeyler düşüneceklerini, meseleyi bu kadar büyütmemesi gerektiğini söyleyerek Merve’yi yatıştırmaya çalıştı. </st><st c="1542">Bir yandan da, ne kızını ne karısını hiçbir şey için bu kadar üzmeye değmeyeceğini düşünüp kendine kızdı. </st></p>
		<p><st c="1648">Gece odalarına çekildiklerinde hepsi mutsuz ve yorgundu. </st><st c="1705">Yine de Merve, ışığını söndürme bahanesiyle odasına uğrayan babasına son darbeyi indirecek kadar toparlamıştı kendini. </st><st c="1824">O kısacık anda allem etti, kallem etti; tatlı dil yılanı deliğinden çıkarır misali, babasının ağzından, “halanlarla tatile gidebilirsin,” iznini aldı. </st></p>
		<p><span epub:type="pagebreak" title="29" id="page29"></span><st c="1975">Merve uzun süre uyuyamadı. </st><st c="2002">Kalkmaya üşendi; yattığı yerde birkaç arkadaşıyla SMS’leşti; ama arkası gelmedi. </st><st c="2083">Sonra pencereye doğru döndü. </st><st c="2112">Kollarını yastığının altına soktu, bacaklarını karnına topladı ve sokak lambasından süzülen ışığın odasının duvarında yarattığı tuhaf resimleri seyretti. </st><st c="2266">Karanlığı küçüklüğünden beri sevmezdi. </st><st c="2305">Ama bu gece karanlık tatlı bir dinginlik veriyordu ona. </st><st c="2361">Yeni keşfettiği bu duygunun keyfini çıkarırken düşüncelere daldı.</st></p>
		<p><st c="2426">Babasının halalarıyla tatile gitmemesi için ileri sürdüğü bahanelerin hiçbirinin gerçek neden olmadığını iyi biliyordu. </st><st c="2547">Mesele, çok daha eskiye dayanıyordu. </st><st c="2584">Annesiyle babasının hoşlanmadığı halaları değil, asıl Sıtkı Enişte’ydi. </st><st c="2656">Aslında, pek de haksız sayılmazlardı...</st></p>
		<p><st c="2695">Nagihan Halası, üniversiteye girdiği yıl tanışmış Sıtkı Bey’le. </st><st c="2760">Nagihan o zaman daha on yedi yaşında, çok güzel bir kızmış. </st><st c="2820">Adam fena tutulmuş; aradaki on altı yaş farkı unutup, genç kızın peşine düşmüş. </st><st c="2900">Nagihan da zamanla, “Sıtkı Abi” olarak yaşamına giren bu kelli felli yakışıklı adamın büyüsüne kapılmış. </st><st c="3005">Kira gelirleri sayesinde ekmek elden su gölden refah içinde yaşayan Sıtkı Bey’in her fırsatta onu armağanlara boğup şımartması çok hoşuna gidiyormuş. </st></p>
		<p><st c="3155">Ailesi bu durumdan endişe etmekle birlikte, gelip geçici bir flört olarak görmüş, önceleri pek üstünde durmamışlar. </st><st c="3271">Asıl kızılca kıyamet, Nagihan, Sıtkı Bey’in evlenme teklifini evdekilere söyleyince kopmuş. </st><st c="3363">Ağabeyleri Namık’la Nihat bir yandan, kardeşi Nesrin’le babası bir </st><span epub:type="pagebreak" title="30" id="page30"></span><st c="3430">yandan, “Mümkünü yok, bu evlilik olmaz!” demişler. </st></p>
		<p><st c="3481">Doğuştan kör olan Nesrin, o günlerde yaşananları herkesin tek tek taklidini yaparak bütün ayrıntılarıyla defalarca anlatmıştı Merve’ye. </st><st c="3617">Merve küçüklüğünden beri küçük halası Nesrin’in komik taklitleri eşliğinde dinlediği aile öykülerine bayılırdı. </st><st c="3729">Hepsi gerçek birer masal gibiydi...</st></p>
		<p><st c="3764">Ağabeyleri, Nagihan’ı karşılarına oturtup tatlılıkla dil dökmüşler. </st><st c="3833">Üniversite eğitimi almasının bir kadın olarak hayatını nasıl değiştireceğini, eline geçirdiği bu fırsatı tepmemesi gerektiğini anlatmışlar; dinletememişler. </st></p>
		<p><st c="3990">Babası iki gözü iki çeşme ağlamış kızının karşısında. </st><st c="4044">“Rahmetli anneciğin sütünü helal etmez sana, evladım. </st><st c="4098">Hem eğitimini, hem bütün hayatını yakarsın vallahi!” diye yalvar yakar olmuş; dinletememiş.</st></p>
		<p><st c="4189">Sonunda Nesrin Hala da şansını denemiş. </st><st c="4230">Aralarında yalnızca on bir ay olduğundan ikiz gibi büyüyen iki kız birbirlerine çok yakınlarmış. </st><st c="4327">Nesrin, herhangi bir konuda üste çıkmak istediğinde, “Gözlerim görmüyor olabilir, ama ben </st><em><st c="4417">kör</st></em><st c="4420"> değilim!” dermiş. </st><st c="4439">O böyle söylediğinde iki kız gülüşmeye başlar, konuştukları konuyu bile unuturlarmış. </st><st c="4525">Ama bu sefer öyle olmamış, ikisi de gülmemiş. </st><st c="4571">Ne yakınlıkları, ne Nesrin’in çizdiği trajik gelecek kurguları para etmiş. </st></p>
		<p><st c="4646">Nesrin, “Söylesene bana, Nagi; bu heyecan geçince, babamız yaşında bir adamla ne yapacaksın sen? </st><st c="4743">Ben bile neler olabileceğini hayal edebiliyorum da, sen nasıl göremiyorsun? </st><st c="4819">Hangimiz </st><em><st c="4828">körüz</st></em><st c="4833"> acaba?” diye çok üstüne gitmiş ablasının. </st><st c="4876">Ancak, öteki yine oralı olmamış. </st></p>
		<p><st c="4909">Nagihan Hala, üniversiteyi bırakıp Sıtkı Bey’le ev</st><span epub:type="pagebreak" title="31" id="page31"></span><st c="4959">lendiğinde, henüz on sekiz yaşını sürüyormuş. </st><st c="5006">İlk çocuğunu on dokuzunda doğurmuş. </st><st c="5042">Sonraki dört yılda üç doğum daha yapmış, ama biri yaşamamış. </st><st c="5103">Ailesi bu kez ona, kocasının ilerleyen yaşı yüzünden üst üste doğum yapmasının yaratacağı zararları anlatmaya çalışmış, ama yine bir şey değişmemiş. </st></p>
		<p><st c="5252">İşin komik yanı, olumsuz gibi görünen her koşula rağmen Nagihan mutluymuş. </st><st c="5327">Her fırsatta, “Keşke anneciğim de görseydi mutluluğumu; keşke anneciğim de torunlarını kucağına alabilseydi,” diyormuş. </st><st c="5447">Yine de Nagihan zamanından çok önce yaşlanmış. </st><st c="5494">Yirmi beş yaşındaki bu üç çocuklu kadını tanımayan biri, onu kolaylıkla otuzlarında sanırmış.</st></p>
		<p><st c="5587">Her şey bir yana, Nagihan’ı asıl üzen, iki ağabeyinin de kendisinden uzaklaşması olmuş. </st><st c="5676">Merve’nin babası Namık da, sonraları Kanada’ya yerleşen Nihat Amca da aynı yıllarda kendi hayallerinin peşine düşmüşler. </st><st c="5797">Zamansız evlendiği için kızdıkları kız kardeşleriyle yakınlaşmak için hiç çaba göstermemişler. </st><st c="5892">Parlak bir hukuk öğrencisi olan Namık’la, çektiği fotoğrafları sonunda yurtdışında da yayımlatmayı başaran Nihat’ın ilgisizliğini, peş peşe doğan yeğenleri bile değiştirememiş. </st><st c="6069">İki ağabeyi de, Nagihan’ın her koşulda Sıtkı Bey’i seçmesini bir türlü hazmedememişler. </st></p>
		<p><st c="6157">Oysa, Nesrin’le babaları farklı davranmışlar. </st><st c="6203">Torunları doğdukça çılgına dönen baba, kızının evinden çıkmaz olmuş. </st><st c="6272">Çocuklara ve koca evin işlerine yetişmekte zorlanan ablasına destek olmak zorunda kalan Nesrin de, bir süre sonra onlarla yaşamaya alışmış. </st><st c="6412">Evin odaları arasında, bah</st><span epub:type="pagebreak" title="32" id="page32"></span><st c="6438">çesinde, merdivenlerinde hareket ederken zorlanmasın diye eniştesinin Avrupa’dan getirttiği özel beyaz baston, Nesrin’in büsbütün yelkenleri indirmesini sağlamış. </st><st c="6602">Gözleri görmediği halde, alışık olmadığı bu koca evin her yerinde, hatta bahçede bile tek başına sekebiliyormuş artık. </st></p>
		<p><st c="6721">Nesrin’in âşık olup evlenmesine de vesile olan yine bu evmiş. </st><st c="6783">Evin sık sık gereken tesisat işlerini yapan firmanın teknisyeni İsmet Bey’in ziyaretleri, ilk önce babanın dikkatini çekmiş. </st><st c="6908">Günün birinde Nagihan’ı uyarmış, “Kızım, bu çocuk neden bu kadar sık geliyor senin evine? </st><st c="6998">Ne bitmez tesisat işiymiş bu böyle!” demiş. </st></p>
		<p><st c="7042">Sonunda, ardı kesilmeyen ziyaretlerinden birinde İsmet Bey, Nesrin Hala’yı yemeğe davet etmek için babasından izin isteyince niyeti açığa çıkmış. </st><st c="7188">Sıtkı Bey önce çok kızmışsa da, Nesrin rıza gösterince şaşırmış, kenara çekilmiş. </st><st c="7270">Bir yıla kalmadan evlenmişler. </st></p>
		<p><st c="7301">Nesrin Hala çok istediği halde hiç çocukları olmamış. </st><st c="7355">Sorun İsmet Enişte’deymiş. </st><st c="7382">Önce biraz niyetlenmişlerse de, sonra çok zahmetli ve pahalı tedavi yöntemleri onları yıldırmış. </st><st c="7479">Dört yaşında bir erkek çocuk evlat edinmişler. </st></p>
		<p><st c="7526">Çocuklar büyüyüp, üniversite, arkadaşlar, projeler falan derken kendi yaşamlarının derdine düşünce, Nagihan’la Nesrin yine zamanlarının çoğunu birlikte geçirmeye başlamışlar. </st><st c="7701">Mucit kafalı İsmet Enişte işinden başka şey düşünemediği için bu durumdan hiç şikâyetçi değilmiş. </st><st c="7799">Sıtkı Enişte de varsa gezmek yoksa alışveriş sevdiğinden, yanında iki güzel hanımla vakit geçirmekten pek memnunmuş. </st><st c="7916">Sıtkı Bey’in kız kardeşlerle eğlenceli tatil programları, işte böyle başlamış. </st></p>
		<p><span epub:type="pagebreak" title="33" id="page33"></span><st c="7995">Kız kardeşlerin, ağabeylerinden görüp görecekleri tek yeğen olan Merve, anne babasının kariyer telaşesi yüzünden aileye epey geç katılmıştı. </st><st c="8136">Belki de bu yüzden onun halalarının gönlündeki yeri bambaşkaydı. </st><st c="8201">İki kadının da Merve’yle daha çok zaman geçirmek için yaratıcı bahaneler bulmakta üstlerine yoktu. </st><st c="8300">Ancak ağabeyleri de yengeleri de her defasında bin dereden su getirir, çoğu programlarına köstek olurlardı.</st></p>
		<p><st c="8407">Sonunda halaları, Merve’yle dilediklerince zaman geçirebilmek için çareyi birlikte tatile gitmekte bulmuşlardı. </st><st c="8520">Ama bu sefer de anne babayı tatil fikrine ikna etmeleri için iki yıl dil dökmeleri gerekmiş, geçen zamanda Merve de ilkokula başlamıştı. </st><st c="8657">Böylece resmileşen, her yaz Temmuz ayında iki üç hafta süren bu unutulmaz tatillerde Merve el üstünde tutulur, bir dediği iki edilmez, sonsuzca şımarmasına izin verilirdi. </st><st c="8829">İşte, bütün bu nedenler yüzünden, halalarıyla tatile gidememenin düşüncesi bile Merve’nin deli olmasına yetiyordu.</st></p>
		<p><st c="8943">Odadaki lacivert sessizliğe köpek havlamaları ve uzaktan geçen katarların ritmik sesi eklendi. </st><st c="9039">Merve’nin gözkapakları ağırlaşmıştı, ama gidip gelip babasında düğümlenen düşünceleri, uyumasına bir türlü izin vermiyordu. </st></p>
		<p><st c="9163">Babası bazen halaları için de, kendisi için de çok ağır konuşuyor, kalbini kırıyordu. </st><st c="9249">“Zamanında aileni dinleme</st><span epub:type="pagebreak" title="34" id="page34"></span><st c="9274">yen, mutsuz eden insanlarla bu derece yakın olman doğru değil,” demişti bir keresinde. </st><st c="9362">“Bu haraketinin yaratacağı sonuçların, bizleri, beni yaralayacağını düşünemiyorsun sen! </st><st c="9450">Yine sadece istediğin şeyi elde etmeye odaklandın. </st><st c="9501">Ama şunu aklından çıkarma, Merve Hanım: Hayat böyle bir şey değil! </st><st c="9568">Birlikte yaşadığın insanları görmezden gelerek yürüyüp gidemezsin!” </st></p>
		<p><st c="9636">Bunlar fazla büyük laflardı. </st><st c="9665">Oysa, Merve’nin istediği bu kadar büyük, bu kadar karmaşık değildi. </st><st c="9733">O yalnızca eğlenceli halaları ve tonton eniştesiyle tatile gitmek istiyordu. </st><st c="9810">On dört yaşındaydı ve kimle, nerede, ne yapmak istediğini bilebilecek kadar büyümüştü. </st><st c="9897">Artık ailesinin sınırlarına katlanmak zorunda değildi. </st><st c="9952">Her konuda her zaman kendine destek olan ailesinin, iki yakın arkadaş gibi takılmaktan gurur duyduğu babasının, konu halalarına gelince böyle değişmesini hiç anlamıyordu. </st></p>
		<p><st c="10123">Geceki kavgadan sonra koca bir meyve tabağıyla odasına gelen annesi Merve’nin yatağına ilişmiş, onunla dertleşmişti. </st><st c="10240">“Sen artık bir genç kızsın, bi’tanem. </st><st c="10278">İnsanlar büyürken, sorunlar da büyür. </st><st c="10316">Buna alış. </st><st c="10327">Biraz rahat olmazsak, istediğimiz olmadığında kendimizi böyle hırpalarsak, vay halimize! </st><st c="10416">Bir de bizleri düşün, iş hayatımıza bak; her istediğimiz olabiliyor mu? </st><st c="10488">Nerdeee... </st><st c="10499">Senin gibi yapsak, yandığımızın resmidir, canikom,” demişti. </st><st c="10560">“Nagi de Nesrin de seni neden bu kadar çok seviyorlar, biliyor musun? </st><st c="10630">Çünkü, sen onlara çok benziyorsun. </st><st c="10665">Ah, kuzucuğum, biraz zaman ver babana... </st><st c="10706">Kim bilir, belki onun da düşündükleri vardır...” </st></p>
		<p><span epub:type="pagebreak" title="35" id="page35"></span><st c="10755">Annesi doğru söylemişti. </st><st c="10780">O gece evde uyumayan biri daha vardı.  </st></p>
		<p><st c="10818">Kızının bazı söyledikleri, Namık Bey’in bellek kayıtlarının en önünde takılı kalmış, keskin bir sarkaç gibi sallandıkça sallanıyor, gerideki her şeyi silip geçiyordu. </st></p>
		<p><st c="10985">“Halama da neyi yapıp neyi yapamayacağını siz söylemişsiniz; ama o sizi dinlememiş. </st><st c="11069">İyi ki öyle yapmış, bakın, şimdi ne kadar mutlu!” demişti Merve. </st><st c="11134">“Kuzenlerime bakın, hepsi neşeli, hepsi iyi insanlar... </st><st c="11190">Beğenmediğiniz o evde mutsuzluk yok!.. </st><st c="11229">Oysa, sizin işiniz gücünüz insanları yargılamak!” </st></p>
		<p><st c="11279">Namık Bey, aradan geçen onca yıl sanki bunlara kafa yormamış gibi, her şeyi sil baştan bir kez daha gözden geçirdi. </st><st c="11395">Yanında uyuyan karısını seyrederken, “Bana da Tülin’i sevme deselerdi ne yapardım?” diye sordu kendi kendine. </st><st c="11505">Sorunun biricik cevabından emindi. </st><st c="11540">“Hadi ordan!” der, kestirip atar, ciddiye bile almazdı. </st><st c="11596">Tülin’le evlenmeye karar verdiklerinde üniversite bitmek üzereydi. </st><st c="11663">Askerlik, kariyer, ev kurmak derken dört yıl beklemişler, sonunda evlendiklerinde çok mutlu olmuşlardı. </st><st c="11767">Merve’yi de çok istemişlerdi. </st><st c="11797">Onun ağzından çıkan her söz, onun yüreğinden taşan her duygu her şeyden daha önemliydi. </st><st c="11885">Zamanında babasının Nagihan’ın evinden neden çıkamadığını artık anlıyordu... </st></p>
		<p><st c="11962">Sabah uyandığında Namık Bey sersem gibiydi. </st><st c="12006">Bunun tek nedeni geç uyuması ve gördüğü karmakarışık rü</st><span epub:type="pagebreak" title="36" id="page36"></span><st c="12061">yalar değildi. </st><st c="12077">Beyninde sürekli, kızının sesiyle çınlayan </st><em><st c="12120">iyi yapmış</st></em><st c="12130"> sözcükleri yankılanıyordu. </st><st c="12158">Kim, neyi iyi yapmıştı? </st><st c="12182">Babası mı </st><em><st c="12192">iyi yapmıştı</st></em><st c="12204">, Nagihan mı, Merve mi, yoksa kendisi mi </st><em><st c="12245">iyi yapmıştı</st></em><st c="12257">? </st></p>
		<p><st c="12259">Duşta her zamankinden uzun kalan adam, beylik hukukçu kostümlerine bürünürken kararını verdi. </st><st c="12353">Tatil başladığından beri geç kalktığı için sabahları göremediği kızının odasına girdi. </st><st c="12440">Pikenin ucunu açıp kızının uyku sıcağı alnını öptü. </st><st c="12492">Merve’nin uykusu aralandı, gözlerini kırpıştırarak babasına baktı. </st></p>
		<p><st c="12559">“Kalk bakalım, tatil kuşu,” dedi Namık Bey, kızının karmakarışık saçlarını okşayarak. </st><st c="12645">“Düşündüm de... </st><st c="12661">Belki bu sefer seni almaya annenle ben geliriz. </st><st c="12709">Hafta sonu takılırız öylesine birkaç gün... </st><st c="12753">Bize değişiklik, halanlara sürpriz olur...”</st></p>
		<p><st c="12796">Merve gerindi, gülümsedi, “</st><em><st c="12824">İyi yapmışsın</st></em><st c="12838">,” dedi.  </st></p>
	</section>
<div id="charCountTotal" value="12847"></div></body>
</html>
