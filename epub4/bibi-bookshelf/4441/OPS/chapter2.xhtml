<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Odada Yalnız</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter2">
		<section>
			<figure>
				<img src="image/title-p13.png" alt="PEMBE ÇİLE" /><st c="0"></st>
				<span epub:type="pagebreak" title="13" id="page13"></span>
				</figure>
				<p><st c="12">Osman, bir türlü ödeyemediği borçlarına karşılık büyük kızı Pembe’yi kuma vermeyi kabul ettiğinde, Mahmut Ağa ayran bulaşmış bıyıklarını sıvazlamış, “Bak, şimdi oldu işte. </st><st c="184">Sildim gitti ulan bütün borçlarını!” diye gevrek gevrek gülmüştü. </st></p>
				<p><st c="250">Pembe ağaya satıldığında, daha on iki yaşındaydı. </st><st c="300">İki gözlü kerpiç damlarında yoksul ama mutlu bir çocukluk geçirmişti. </st><st c="370">Beş kız kardeşi vardı Pembe’nin. </st><st c="403">Yoldaki altıncı inşallah oğlan olacaktı. </st><st c="444">Kızlar beşinci sınıfa kadar güç bela okuyordu; ama oğlu olursa, uzaktaki yatılı okula bile </st><span epub:type="pagebreak" title="14" id="page14"></span><st c="535">göndereceğini söylüyordu Osman.  </st></p>
				<p><st c="567">Anası Zeliha, ılımaz solumaz sessiz bir kadındı. </st><st c="616">Karnı hiç boş kalmazdı. </st><st c="640">Her yıl doğum yapar; doğan ya inatçı çıkar yaşar, ya da baştan vazgeçer ölürdü. </st><st c="720">Zeliha, çocuklarını hırpalamaz, ağlatmaz, komşularıyla iyi geçinirdi. </st><st c="790">Arada sırada ağa evinden çağırdıklarında, avluda kurulan çamaşır işine katılır, üç beş kuruş kazanırdı. </st></p>
				<p><st c="894">Babası Osman, henüz otuzlarının başındaydı; ama bir soğuktan bir sıcaktan kavrulmuş yüzünü görenler onu en az kırk yaşında sanırdı. </st><st c="1026">Ne kızlarına ne karısına el kaldırır, sardığı tütünden başka masraf etmezdi. </st><st c="1103">Rençberlikten kazandığı para ne aş yapılacak kışlık buğdayı, ne giyilecek poturu almaya yetiyordu. </st><st c="1202">Boğaz arttıkça masraf da artıyor, aile büsbütün ağanın eline bakıyordu. </st></p>
				<p><st c="1274">Borç yükünü tutunca, Mahmut Ağa fırsatı yakalamıştı. </st><st c="1327">“Sende kız var, para yok; bende para var, çocuk yok. </st><st c="1380">Sen bana kız ver, ben sana para vereyim. </st><st c="1421">Ergenliğe erişince büyük kızını nikâhıma alayım, oğullar doğursun bana,” demişti. </st></p>
				<p><st c="1503">Osman o gün ağanın evinden uzaklaşana dek bir daha soluk alamayacak sanmıştı. </st><st c="1581">İlk göz ağrısı Pembe kızı daha şuncacık çocuktu, biliyordu ama, yaşadıkları da onu insanlığından bezdirmişti. </st><st c="1691">Sağ çıkan üçüncü çocuğu Döndü’nün gözü iltihaplandığında ebe kadın, “Sağlık ocağına götürmek gerek,” dediydi. </st><st c="1801">Kış vakti ilçeye indiremediydi kardan; Döndü’nün gözü kapandı, bir daha açılmadıydı. </st><st c="1886">Yaşayan beşinci çocuğu Yaşar damdan düştüğünde çıkıkçı Zehra’ya koşturmuşlardı. </st><st c="1966">Ama, kızının ayağının yanlış kayna</st><span epub:type="pagebreak" title="15" id="page15"></span><st c="2000">dığına mı, açgözlü Zehra’nın elindeki son bulguru da aldığına mı yansın, şaşmıştı. </st></p>
				<p><st c="2084">Osman iki gün düşündü. </st><st c="2107">Doluya koydu almadı, boşa koydu dolmadı. </st><st c="2148">Yattığı döşek diken tarlası, gece uykusu haram oldu. </st><st c="2201">Sonunda kararını verdi, ağayla anlaşmaya gitti. </st><st c="2249">Döndüğünde Zeliha’yı çekti karşısına, anlattı durumu. </st><st c="2303">Biçare kadın kocasının, her derdinin yoldaşı büyük kızını ağa evine kuma vereceğini öğrenince sustu, bir daha da tek laf etmedi. </st><st c="2432">Eve de sığamadı, Pembe’yi kattı yanına, birlikte dere boyuna indiler. </st><st c="2502">Kemerindeki tarağı çıkarıp dereye soktu, ıslattı. </st><st c="2552">Kızının uzun saçlarını taradı usul usul. </st><st c="2593">Ağladığını göstermedi, sakladı.</st></p>
				<p><st c="2624">Mahmut Ağa, Pembe’nin ergen olması için tam on sekiz ay bekledi. </st><st c="2690">Sonunda muradına ereceğinin haberini alınca pek sevindi. </st><st c="2747">Osman’a sırıttı, “Yaş kırkı aştı, ulan! </st><st c="2787">Az kalsın, toptan iş geçiyordu bizden,” diye takıldı. </st></p>
				<p><st c="2841">On dördüne yeni basan Pembe’yi küçük bohçasıyla birlikte ağa evine kuşluk vakti babası götürdü. </st><st c="2937">Evden çıkmadan önce anası Zeliha, kızını öptü, sarıldı. </st><st c="2993">Kulağına, “Güzel kızım, anasının sütü kızım, başın ağrır, canın yanarsa kop gel bana. </st><st c="3079">Sakın korkma, kızım,” diye fısıldadı. </st><st c="3117">Başına geleni az buçuk anlayan Pembe babasının ardında uzaklaşırken, üst üste iki düşük yapan yorgun Zeliha arkalarından ağlamaklı baktı. </st><st c="3255">Bir daha da kocasıyla konuşmadı. </st></p>
				<p><st c="3288">Osman, ağanın evine kadar nasıl yürüdü, bilemedi. </st><st c="3338">Bundan sonra ne Pembe’nin ne Zeliha’nın yüzüne bakamayacaktı. </st><st c="3400">Telli duvaklı gelin edemediği kızının lastik pabuçlarından çıkan adım sesleri kulaklarını acıttı, vicdan </st><span epub:type="pagebreak" title="16" id="page16"></span><st c="3505">azabı dağları aştı. </st><st c="3525">İmam gelip nikâhı kıydıktan sonra kızıyla vedalaşmadan kaçarcasına çıktı gitti. </st><st c="3605">Koca ağa konağında kimse ona nereye gidiyorsun demedi.</st></p>
				<p><st c="3659">Mahmut Ağa’nın imam nikâhlı karısı Emine gücü kuvveti yerinde bir kadındı. </st><st c="3735">Tombul bileklerinde sıralı sayısız altın halkayı, gerdanını süsleyen beşibiryerdeleri şıngırdatarak yürür, ağa karısı olduğunu yedi düvele hissettirirdi. </st><st c="3889">İkisi ikiz, yedi kızı vardı. </st><st c="3918">Sırf ikizler değil, kızların hepsi birbirinin kopyasıydı. </st><st c="3976">Büyük kız Asiye, Pembe’den üç yaş büyüktü. </st></p>
				<p><st c="4019">Mahmut Ağa’nın gülsuyu kokan zengin evinde, küçük kuma Pembe’nin ilk ayları çok zor geçti. </st><st c="4110">Mahmut Ağa sözde onu şımartıyordu ama, bir yandan da ille de oğlu olsun diye ordan burdan duyduğu hurafeleri uygulayıp kızcağızın canını yakıyordu. </st><st c="4258">Kuma Pembe, gerdeğe girdiği o günden dört ay sonra gebe kalabildi. </st><st c="4325">Haberi alan Ağa hemen ebe kadını çağırttı, küçük kızın karnındakinin erkek olup olmadığını öğrenmek istedi. </st><st c="4433">Pembe’nin çektiği eziyeti anlayan ebe kadın, zavallı kızın anası Zeliha’ya verdiği sözü tuttu; karnına bir iki bastırıp numaradan muayene ettikten sonra, “Oğlandır!” müjdesini verdi. </st></p>
				<p><st c="4616">İşte, o andan sonra Pembe, Mahmut Ağa’nın eziyetinden kurtuldu, ama bu sefer de Emine Kadın’ın kıskançlık krizlerinin tutsağı oldu. </st><st c="4748">Zavallı kızın, sabah akşam, nedenli nedensiz yediği dayaklara alışması hiç kolay olmadı. </st><st c="4837">Emine Kadın işini biliyordu. </st><st c="4866">Pembe’nin suratına, kollarına, bacaklarına değil, ille de karnına vuruyordu. </st><st c="4943">Küçük gebe </st><span epub:type="pagebreak" title="17" id="page17"></span><st c="4954">kız acıdan ve korkudan iki büklüm kıvranıyor, ne edeceğini bilemeden içinden hanımı yorulsun da vuramasın diye dua ediyordu.</st></p>
				<p><st c="5078">O sabah, Pembe’nin gözyaşları içinde yıldırım gibi evden fırlayıp gittiğine, avludaki karı küreyen genç Zülküf tanık oldu. </st><st c="5202">Yamağın oğlu, “Yenge, hayırdır?” diyecek oldu, ama sonra üzerinde durmadı, işine baktı. </st></p>
				<p><st c="5290">Mahmut Ağa sabah ezanından hemen sonra çıkmış, has adamlarıyla birlikte römork parkına dadanan ayıya tuzak kurmaya gitmişti. </st><st c="5415">Bunu fırsat bilen Emine Kadın, Pembe’yi bilinmez düşlere sığındığı yatağında bastı, tekme tokat uyandırdı. </st><st c="5522">“Ağan kalkmış, sen daha uyuyosun, ha!” diye kükredi. </st><st c="5575">“Sen bu evi saray mı sandın?” dedi, vurdu. </st><st c="5618">“Kalk, kalk da iş yap!” dedi, vurdu. </st><st c="5655">“Kalk, kalk da sütü sağ!” dedi vurdu. </st><st c="5693">Vurmaktan koca kadının kollarında derman kalmadı. </st></p>
				<p><st c="5743">Pembe karnına saplanan ağrıyı hissettiğinde can korkusuna kapıldı. </st><st c="5810">“Dur, ana! </st><st c="5821">Dur, vurma daha!” diye odaya dalan Asiye’nin çığlıkları bir yaklaştı bir uzaklaştı kulağına. </st><st c="5914">Derken, kasıklarına yayılan ağrı şiddetlenirken, içi çekildi, gözü karardı; döşeğe devriliverdi. </st><st c="6011">Ne kadar baygın yattı bilemedi; ama kendine geldiğinde odada yalnızdı. </st><st c="6082">Gözü dönmüş kadın gitmişti. </st><st c="6110">Bu seferlik de kurtulmuştu... </st></p>
				<p><st c="6140">Birden karnındaki ağrıyı hissetti yeniden. </st><st c="6183">Soğuk terler boşandı sırtından. </st><st c="6215">Bebesine bir şey olmuştu besbelli. </st><st c="6250">Bebesini öldürmüştü o kadın!</st></p>
				<p><em><st c="6278">Oğlan</st></em><st c="6284"> bebesi öldüyse, Ağa da onu öldürürdü. </st><st c="6323">Kesindi. </st><st c="6332">Pembe’nin beynini ele geçiren korku büyüdü de büyüdü yüreğinde. </st><st c="6396">Doğruldu, kararını verdi. </st><st c="6422">Her ne olursa </st><span epub:type="pagebreak" title="18" id="page18"></span><st c="6436">olsun canı tatlıydı, yaşayacaktı. </st><st c="6470">Ama bebesi öldüyse onu yaşatmazlardı. </st><st c="6508">Kaçacaktı!</st></p>
				<p><st c="6518">Hızla giyindi. </st><st c="6534">İki kat yün çorabı ihmal etmedi. </st><st c="6567">Entarisinin üstüne ilçeden alınan kumaş mantoyu değil, anasının ördüğü kalın hırkayı giydi. </st><st c="6659">Yün atkısını doladı başına, boynuna. </st><st c="6696">Bayramlık niyetine alınan yeni lastiklerini ayağına geçirdiği gibi avluya seğirtti. </st><st c="6780">Asiye yolunu kesmeseydi gittiydi.</st></p>
				<p><st c="6813">“Hayrola, kız! </st><st c="6829">Nereye böyle? </st><st c="6843">Ne bu telaş?” </st></p>
				<p><st c="6857">Asiye ucundan yakaladığı atkısını Pembe’nin başından sıyırıverdi.</st></p>
				<p><st c="6922">“Bırak beni, abla! </st><st c="6942">Bırak gideyim,” dedi karnında yine aynı sancıyı hisseden Pembe. </st><st c="7006">Karşısında dimdik durmuş, yarı alaycı yarı ciddi bakışlarını üzerine dikmiş Asiye’nin gözlerinin tam içine baktı. </st><st c="7120">Yalvarır gibi, “Ben fenayım, hem de çok!” diye inledi. </st><st c="7175">“Bende dayanacak hal, bebemde görecek gün kalmadı, abla! </st><st c="7232">Bırak beni, bırak gideyim!” dedi.</st></p>
				<p><st c="7265">“İyi, git, git de, nereye gidiyorsun, sen onu de bana.” </st></p>
				<p><st c="7322">“Anama gidiyorum, abla... </st><st c="7348">O der bana... </st><st c="7362">Bebeme bir şey olduysa... </st><st c="7388">Anam bilir!..”</st></p>
				<p><st c="7402">“İyi de, anam duyarsa daha çok kızar, ona göre. </st><st c="7451">Ağam gidişini ondan bilir diye daha da dellenir. </st><st c="7500">Bak, benden sana söylemesi.”</st></p>
				<p><st c="7528">Pembe, o güne kadar varlığından habersizmiş gibi davranan, bir kerecik halini hatırını sormayan Asiye’nin sanki ondan yanaymış gibi hissettiren tavrına şaşakaldı, duraladı. </st></p>
				<p><st c="7702">“Bak, kızım, ağa babamın işlerini ben bilmem. </st><st c="7748">Seni </st><span epub:type="pagebreak" title="19" id="page19"></span><st c="7753">tuttu getirdi, anam karalar bağladı. </st><st c="7790">Koskoca ağa babam! </st><st c="7809">Diyecek bir şey yok elbet. </st><st c="7836">Ağam ne isterse yapar. </st><st c="7859">Ama anamı böyle dellendirirsen, olmaz. </st><st c="7898">Evde dirlik kalmadı senin yüzünden!” Asiye’nin bakışları sivri birer kama gibi deldi geçti gözlerini Pembe’nin. </st><st c="8010">“Anam hep sinirli, hep kızgın. </st><st c="8041">Kardeşlerim de ben de senin yüzünden boyuna kötek yiyoruz. </st><st c="8100">Bayram ertesi beni everecekler; gidicem, kurtulucam dedim, sustum. </st><st c="8167">Ama yetti artık!” Yüzünü Pembe’nin yüzüne yaklaştırdı; sesini alçalttı, dişlerinin arasından konuştu. </st><st c="8269">“Kardeşlerime yazıktır! </st><st c="8293">Benden sonra anamı sakinleştirecek büyükleri de olmayacak yanlarında. </st><st c="8363">Anam sana kızar, onları da paralar. </st><st c="8399">Yok, olmaz öyle! </st><st c="8416">Ben anneme benzemem, ayağını denk al!” dedi.</st></p>
				<p><st c="8460">Bir an için Asiye’nin kendine arka çıkacağına inanıp yüreği ısınan Pembe, son duyduklarının yarattığı dehşet duygusuyla silkindi. </st><st c="8591">Atkısını Asiye’nin elinden kurtarıp yıldırım gibi avluya fırladı. </st><st c="8657">Ayağındaki lastikler, kürenen karın altında parıldayan buzda kaydı, sendeledi. </st><st c="8736">Durmadı, hemen toparlandı, koştu. </st><st c="8770">Birinin seslendiğini duydu, ama oralı olmadı. </st><st c="8816">Yoluna çıkarlar diye öylesine korkuyordu. </st><st c="8858">Ok gibi aştı avluyu, evden çıktı. </st><st c="8892">Köye giden yolu geçti, yamaçtaki kestirmeye saptı. </st><st c="8943">Patika kardan belli belirsizdi. </st><st c="8975">Karın sessiz beyazlığına gömülerek, bata çıka baba evine doğru yürümeye çalıştı. </st><st c="9056">Tir tir titreten soğuk, kemiklerine kadar işliyor, yine başı dönüyordu...</st></p>
				<p><st c="9129"> Gün ışıdığı için babasının evde olmadığından emindi. </st><st c="9183">Karın iki yanına yığıldığı kapıyı açıp, sessizce içeri süzüldü. </st><st c="9247">Küçük işlikte süt kaynatan annesinin şaşkın bakış</st><span epub:type="pagebreak" title="20" id="page20"></span><st c="9296">ları altında, odadaki döşeklerde koyun koyuna uyuyan kardeşlerine baktı. </st><st c="9370">Zeliha, kızının alı al moru mor yanaklarına, ellerine baktı, anladı. </st><st c="9439">Sütü kenara koydu, kızını ocağın yanına oturttu. </st><st c="9488">Sarıldı yavrusuna, koynunda salladı; saçlarını sıvazladı. </st><st c="9546">Anasının sıcak is kokusu Pembe’nin korkularını dağıttı, karnındaki sancıyı duymaz oldu, içi ısındı.</st></p>
				<p><st c="9645">Zeliha kızını dinledi dinlemesine ama, şikâyet etmesine izin vermedi. </st><st c="9716">“Hanım’a hizmette kusur etme. </st><st c="9746">Ne derse hemen yap. </st><st c="9766">Nasıl istiyorsa, tastamam öyle yap. </st><st c="9802">O vakit sana da bebene de bir şeycik olmaz, benim güzel kızım,” dedi. </st><st c="9872">“Karnının acısından da korkma, dinlenince geçer elbet. </st><st c="9927">Bak, ağa karısı oldun, kolay mı?” dedi. </st><st c="9967">Öptü okşadı, sakinleştirdi kızını. </st></p>
				<p><st c="10002">Kardeşleri birer ikişer uyandığında, Pembe onları bağrına bastırdı, hırkalarını giydirdi, saçlarını taradı. </st><st c="10110">Annelerinin ellerine tutuşturduğu sac ekmeğini ılık süte banıp yemelerini izledi. </st><st c="10192">Kendi başına gelenler keşke onların başına gelmeseydi. </st><st c="10247">Çilesi çekilir değildi. </st></p>
				<p><st c="10271">Vakit kuşluğa devriliyordu. </st><st c="10299">Kim bilir, yokluğunu anlayan Emine Kadın neler neler edecekti ona... </st><st c="10368">İçini çekti, ayağa kalktı. </st><st c="10395">“Ben gideyim, ana, beklerler,” dedi. </st></p>
				<p><st c="10432">“Kekik çayı kaynatırlarsa içme bu aralar, iyi gelmez bebene,” dedi Zeliha sadece.</st></p>
				<p><st c="10513">Pembe anasına baktı, belli belirsiz gülümsedi, sessizce dışarı çıktı. </st><st c="10584">Kar yeniden başlamıştı. </st><st c="10608">Bir an durup gökyüzüne baktı. </st><st c="10638">Savrularak süzülen kar taneleri yüzünü ıslattı. </st><st c="10686">Bu gördüğü en soğuk kıştı. </st><st c="10713">“Bu kışın baharı olur mu?” diye düşündü.</st></p>
			</section>
		<div id="charCountTotal" value="10753"></div></body>
	</html>
