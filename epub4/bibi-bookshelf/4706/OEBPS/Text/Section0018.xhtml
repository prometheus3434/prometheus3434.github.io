<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><br /></p>

  <h2><span style="font-weight:bold;">TABLO IV</span></h2>

  <p><span style="font-weight:bold;">[Otel holü... Aynı...]</span></p>

  <p><span style="font-style:italic;">(Otel Kâtibi gişede... Gişenin üstüne bir gazete sermiş ve ona abanmış, okumakla meşgul... Durak... Radyo hırıltısı...)</span></p>

  <p>RADYODA KADIN SPİKERİN SESİ - Şimdi, Baro Reisi büyük cezacımızın, «Tarihte Adlî Hatalar» isimli konuşmasını dinleyeceksiniz...</p>

  <p><span style="font-style:italic;">(Otel Kâtibi tavrını bozmaz.)</span></p>

  <p>RADYODA BİRİNCİ AVUKATIN SESİ - Muhterem dinleyicilerim!.. Umumî efkâra yıldırım gibi çarpan ve mektep çocuğundan yatalak ihtiyara kadar herkesin mevzuu haline gelmiş bulunan Nişantaşı cinayetindeki büyük adlî hatadan sonra, şimdi, tarihteki adlî hataların gözden geçirilmesine...</p>

  <p><span style="font-style:italic;">(Otel Kâtibi, radyoyu kapatarak konuşmayı keser. Yi</span><span style="font-style: italic;">ne gazeteye dalar. Durak. Açılan çıngıraklı kapı... Mübaşir gelir. Kapı açık. Mübaşir yürür.)</span></p>

  <p>OTEL KÂTİBİ - <span style="font-style:italic;">(Başını gazeten kaldırır.)</span> Hayrola, Mübaşir bey!</p>

  <p>MÜBAŞİR - Geldi.</p>

  <p>OTEL KÂTİBİ - Gazete yazıyor.</p>

  <p>MÜBAŞİR - Bize resmen geldi...</p>

  <p>OTEL KÂTİBİ - Tebliğ etmeniz mi lâzım?</p>

  <p>MÜBAŞİR - Evet; adalet dairesine kadar gelip bilgi edinmesi lâzım...</p>

  <p>OTEL KÂTİBİ - Uğradığı yok mu?</p>

  <p>MÜBAŞİR - Hiç!</p>

  <p>OTEL KÂTİBİ - Kim bakıyor yerine?</p>

  <p>MÜBAŞİR - Kıdemli âza...</p>

  <p>OTEL KÂTİBİ - Beş gündür otele de uğramıyor. Nasıl bildireceğiz?</p>

  <p>MÜBAŞİR - Demek mekânsızlar takımından oldu bizim Reis Bey!</p>

  <p>OTEL KÂTİBİ - Onun gibi birşey... Arada bir, iki büklüm, girip çıkıyor; sonra günlerce gözden siliniyor. Ne yaptığı, ne ettiği belli değil...</p>

  <p>MÜBAŞİR - Ona çok dokundu mesele... Gerçek kaatil bulunup da, çocuğun yok yere asıldığı anlaşılınca, can evinden vuruldu.</p>

  <p>OTEL KÂTİBİ - Vurulmayacak gibi mi?</p>

  <p>MÜBAŞİR - Öyle ama adliyede herkes ondan yana... Hiç de haksız değilken, emekliliğini istemekle kendi kendisini haksız çıkardı, diyorlar. Kaatil belli olur olmaz, hemen izin alıp işten uzaklaşmasını da mânâsız buluyorlar.</p>

  <p>OTEL KÂTİBİ - O çok azametli insandır; böyle birşeyi nefsine yedirebilir miydi?</p>

  <p>MÜBAŞİR - Şimdi azamet nerde kaldı?.. Göze bile görünemiyor!..</p>

  <p>OTEL KÂTİBİ - Halini bir görsen... Kasaptan af dileyen bir salhane koyunu sanırsın!..</p>

  <p>MÜBAŞİR - Her neyse... Gelince söylersiniz. Acele bekliyorlar. Emeklilik muamelesini kessin.. Ben gidiyorum.</p>

  <p>OTEL KÂTİBİ - Yok, yok, bir kahve içmeden bırakmam.</p>

  <p>MÜBAŞİR - Vakit öğleyi geçti. Daha yemek yemedim. Başka zaman... Allahaısmarladık!</p>

  <p>OTEL KÂTİBİ - Güle güle Mübaşir Bey; şöyle münasip bir zamanda gel de seninle dertleşelim!</p>

  <p>MÜBAŞİR - Olur, olur.</p>

  <p><span style="font-style:italic;">(Mübaşir eliyle bir temennah işareti yaparak yürür, açık kapıdan çıkar. Mübaşir daha kapıyı kapatmadan merdivenden Taşralı Müşteri görünür. Yavaş yavaş iniyor. Çıngırak... Kapı kapanır.)</span></p>

  <p>OTEL KÂTİBİ - <span style="font-style:italic;">(Hemen gördüğü Taşralı Müşteriye)</span> Sana bir haber var!</p>

  <p>TAŞRALI MÜŞTERİ - <span style="font-style:italic;">(İnerken)</span> Ne haberi?</p>

  <p>OTEL KÂTİBİ - <span style="font-style:italic;">(Gazetenin altından bir zarf çıkarıp gösterir.)</span> Bir mektup.</p>

  <p>TAŞRALI MÜŞTERİ - <span style="font-style:italic;">(Yaklaşırken)</span> Kimden?</p>

  <p>OTEL KÂTİBİ - Zarfta, gönderenin ismi yok... Ama İstanbul içinden geliyor.</p>

  <p>TAŞRALI MÜŞTERİ - <span style="font-style:italic;">(Gişenin önünde)</span> Ben İstanbul'da kimseyi tanımam.</p>

  <p>OTEL KÂTİBİ - <span style="font-style:italic;">(Zarfı uzatarak)</span> Bak da anla!</p>

  <p><span style="font-style:italic;">(Taşralı Müşteri zarfı kapar, yırtar, mektubu çıkarır, bakar, sonra Otel Kâtibine uzatır.)</span></p>

  <p>TAŞRALI MÜŞTERİ - Sen oku! El yazılarım sökemem ben. <span style="font-style:italic;">(Otel Kâtibi alıp bir göz atar.)</span></p>

  <p>TAŞRALI MÜŞTERİ - <span style="font-style:italic;">(Boş zarfı tuttuğu sol elini uzatarak.)</span> Çabuk oku!</p>

  <p>OTEL KÂTİBİ - <span style="font-style:italic;">(Gözleri mektupta)</span> Baba!.. Gazetelerde ilânı okudum. Boşuna uğraşıyorsun! Eve dönmiyeceğim! Sıhhatim iyi... Bu sana yeter! Memleketi dön, işine gücüne bak, beni unut! İnat edersen, hepimiz için fena olur. Elâleme karşı rezil olmayalım... Başka kafa taşıyanların senden uzaklaşmalarını mazur gör!.. Kaçak kızın...</p>

  <p>TAŞRALI MÜŞTERİ - Gördün mü haspayı? Kuş sütüyle besle, okut, büyüt; sonra sana bu işi yapsın!.. Başka kafa taşıdığını söylesin!</p>

  <p>OTEL KÂTİBİ - Ben kızının hesabını vereyim mi sana?.. O, ; dünyasını bulamıyor baba evinde... Açık hesap!..' Kabahat kimin, bilemem!</p>

  <p>TAŞRALI MÜŞTERİ - Sen kızımın hesabım bırakıp, bar kızlarına harcattığın paraların hesabını versene!..</p>

  <p>OTEL KÂTİBİ - Ne yapalım? Her tarafı aradılar, bulamadılar. Girmedikleri, çıkmadıkları delik kalmadı. Üç buçuk aydır oteldesin... Nasıl çalıştığımızı görmedin mi?</p>

  <p>TAŞRALI MÜŞTERİ - Hiçbir şey görmedim. Yalnız para verdim; nerelerde harcandığını bilmiyorum.</p>

  <p>OTEL KÂTİBİ - Üç aydır bütün mimli yerleri gözaltında tutuyoruz. Bedava mi oluyor?</p>

  <p>TAŞRALI MÜŞTERİ - Üç aydır tavşanın uğramadığı yılan deliklerini gûya kontrol ediyorsun; benden de boyuna para çekiyorsun! Mıhlanıp kaldım otel köşelerinde... İşim alt üst oldu.</p>

  <p>OTEL KÂTİBİ - Sen ver bakayım elindeki zarfı... Görelim, mektubu nereden atmış?..</p>

  <p><span style="font-style:italic;">(Taşralı Müşteri zarfı uzatır. Otel Kâtibi pulun üstündeki damgayı dikkatle inceler.)</span></p>

  <p>OTEL KÂTİBİ - Kadıköyü postahanesinden geliyor.</p>

  <p>TAŞRALI MÜŞTERİ - Kadıköyünde, sarı çizmeli Mehmet _ Ağa...</p>

  <p>OTEL KÂTİBİ - San çizmeli olsa, yine neyse!..</p>

  <p><span style="font-style:italic;">(Çıngırak sesi... Kapıdan Birinci ve İkinci Bar Kızları gelirler. Çıngırak... Kapı kapanır. Kızların sırtında bir tayyör... Halleri yorgun... Taşralı Müşteri onlara döner.)</span></p>

  <p>OTEL KÂTİBİ - <span style="font-style:italic;">(Gelenlere)</span> Nihayet gelebildiniz? Ne uzun şahitlik bu böyle? Üç saattir dışarıdasınız!</p>

  <p>BİRİNCİ BAR KIZI - Sorma Kâtipçiğim!.. Ancak saat 11’de sıra gelebildi. Sen, mahkeme kapılarında beklemek nedir, bilir misin?</p>

  <p>OTEL KÂTİBİ - Anlat bakalım, nasıl oldu?</p>

  <p><span style="font-style:italic;">(Bar Kızları orta yerdeki masanın iskemlelerine otururlar. Otel Kâtibi gişeden çıkıp sağ yanlarına gelir. Sol tarafta da Taşralı Müşteki...)</span></p>

  <p>BİRİNCİ BAR KIZI - Bittik, bittik. Ayağımıza kara su indi. Herkesin gözü bizde... Oturacak yer yok... Koridorda dolaş dur!</p>

  <p>OTEL KÂTİBİ - Ne olduğunu anlat!</p>

  <p>BİRİNCİ BAR KIZI - Reis sordu: Sana hediye edilen mücevherden şüphelenmediniz mi? Ne diye şüphelenecekmişim dedim... Hiçbir çeşmeye, bize uzatılan el kadar desti dizmezler. Ben, destilerin iyisini, kötüsünü, çatlağını, sağlamlığını ne bilirim! Bana gelen, hırsız mi, polis mi, sahtekâr mi, tüccar mi, kaatil mi memur mu, nasıl ayırdebilirim ben!..</p>

  <p>OTEL KÂTİBİ - Kıyak cevap!</p>

  <p>BİRİNCİ BAR KIZI - Reis, kaatil için, bara kaç kere gelip gitti, dedi; dört beş kere, dedik. Dört beş kere karşılaşmakla mücevher hediye edildiği görülmüş müdür, dedi; daha neler görülmüştür, sarhoşluk hali bu, çantamıza fındık faresi koyandan, elmas koyana kadar neler görülmüştür, dedim. Sonra verdiği şey de öyle ahım şahım bir şey değil ki... Eski zaman i modası bir iğne...</p>

  <p>OTEL KÂTİBİ - Hepsi bu kadar mi?...</p>

  <p>İKİNCİ BAR KIZI - Yok canım!.. Asıl can alıcı noktayı söylemiyor. Reis ona, mademki tutkundu, sana kalbini , açmıştır, demez mi? Peşinden yağmur gibi sualler: Kendi yerine asılan mâsumun lafını etti mi, Nişantaşı cinayetiyle alâkalı gördün mü, vicdan azabına benzer bir hali var mıydı?</p>

  <p>BİRİNCİ BAR KIZI - Reis Bey, dedim: Biz insanları dört beş kere görmekle değil, dört beş yıl beraber yaşamakla da tanıyamayız. Bilmemek, tanımamaktır bizim sanatımız... Kimse bize içini açmaz, biz de kimsenin içini kurcalamayız... Öbür türlüsü işimize gelmez. <span style="font-style:italic;">(İkinci Bar Kızını gösterir)</span> Öyle değil mi?</p>

  <p>OTEL KÂTİBİ - Mesleğini bu kadar güzel anlatabilene aşkolsun!... <span style="font-style:italic;">(İkinci Bar Kızını gösterir)</span> Hocandan öğrendiğin belli.</p>

  <p>İKİNCİ BAR KIZI - Bana da aynı müşteriye beraber konsumasyon yapıyoruz diye rolümü sormaz mi?</p>

  <p>OTEL KÂTİBİ - Aman, bu güzel! Ne dedin?</p>

  <p>İKİNCİ BAR KIZI - Bu kızın, yanından bir dakika ayrılmaz « koruyucusuyum, dedim. Kime karşı diye sordular. Erkeklere karşı diye cevap verdim.</p>

  <p>OTEL KÂTİBİ - Anladılar mi bari?</p>

  <p>İKİNCİ BAR KIZI - Erkek olurlar da anlamazlar mi?</p>

  <p>TAŞRALI MÜŞTERİ - <span style="font-style:italic;">(Afallamış)</span> Ben anlayamadım!..</p>

  <p>O TEL KÂTİBİ - <span style="font-style:italic;">(Taşralı Müşteriye, İkinci Bar Kızını işaret ederek)</span> Hanımefendi, tam bir erkek olduklarını anlatmak istiyorlar...</p>

  <p>BİRİNCİ BAR KIZI - Bir de, iri siyah kareli ceket hikâyesi çıktı. Bara gelişlerinde, böyle bir ceket geçirmiş mi hiç sırtına?.. Görmediğimi söyledim.</p>

  <p>İKİNCİ BAR KIZI - Sonra, ifadelerinden öğrendik. Kaatil, çocuğu, hiç belli etmeden uzaktan uzağa kollamış... Unutulan anahtarı kumar masasından alınca, eşini yaptırıp, eskisini kumarhanede bir köşeye atmış... Cinayet günü de apartmana girmiş, çocuğun annesini görmüş, beni oğlunuz gönderdi, siyah kareli ceketini istiyor, demiş, almış... Gerisi malûm...</p>

  <p>BİRİNCİ BAR KIZI - İşi meydana çıkaran savcı, bir el atışta bülbül gibi söyletmiş onu... Elmasları da olduğu gibi bulmuşlar... Döşeme tahtasının altında... Kaatil, yalnız bir tanesi eksik, filân bardaki artise verdim deyince, başımıza işte bu belâyı sardılar.</p>

  <p>OTEL KÂTİBİ - <span style="font-style:italic;">(Bar Kızlarına)</span> Ne belâsı, siz de!.. Resminiz gazetelere geçiyor. Daha ne istiyorsunuz?</p>

  <p>BİRİNCİ BAR KIZI - Aman istemem, aman istemem! Eksik olsun!..</p>

  <p><span style="font-style:italic;">(Çıngıraklı kapı... Yeldirmeli Kadın... İkinci çıngırak... Kapı kapanır... Herkes ona bakar. Yeldirmeli Kadın iki adım atıp durur.)</span></p>

  <p>OTEL KÂTİBİ - <span style="font-style:italic;">(Yeldirmeli Kadına)</span> Yine sen misin, hanım? Bu defa istediğin ne?...</p>

  <p>YELDİRMELİ KADIN - Yine Reis Bey! ..</p>

  <p>OTEL KÂTİBİ - Eski çamlar bardak oldu artık... Reis emekliye ayrıldı. İş yok!..</p>

  <p>YELDİRMELİ KADIN - Benim işim başka!..</p>

  <p>OTEL KÂTİBİ - Reis Beyin otele uğradığı da yok!..</p>

  <p>YELDİRMELİ KADIN - Beklerim!</p>

  <p>OTEL KÂTİBİ - Boşuna beklersin!</p>

  <p>YELDİRMELİ KADIN - <span style="font-style:italic;">(Kapı tarafında bir iskemleye yerleşir.)</span> Zaten boşuna bekliyorum.</p>

  <p><span style="font-style:italic;">(Çıngıraklı kapı. Felçli Kız ve onu kolundan tutak içeriye sokan Köylü Müşteri... İkinci çıngırak... Kapanan kapı.. Felçli Kız tam sıhhat içinde yürür. Gözler, üzerinde... Felçli Kızda, şehirliye özenen köy dilberi kılığı...)</span></p>

  <p>KÖYLÜ MÜŞTERİ <span style="font-style:italic;">-(OtelKâtibine)</span> Kızımı bugün taburcu ettiler. Hamdolsun hiçbir şeyi kalmadı.</p>

  <p>OTEL KÂTİBİ - <span style="font-style:italic;">(Köylü Müşteriye)</span> Tebrik ederim. Pek sevindik.</p>

  <p>TAŞRALI MÜŞTERİ - <span style="font-style:italic;">(Köylü Müşteriye)</span> Oh, oh... Şükürleri olsun!</p>

  <p>BİRİNCİ BAR KIZI - <span style="font-style:italic;">(Köylü Müşteriye)</span> Çok memnun oldum.. Ne de cici kız!</p>

  <p>İKİNCİ BAR KIZI - <span style="font-style:italic;">(Köylü Müşteriye)</span> Tam şafak vakti, kendin horul horul uyurken, bir daha mâsum kızı traktöre bindireyim deme!</p>

  <p>KÖYLÜ MÜŞTERİ - <span style="font-style:italic;">(İkinci Bar Kızına)</span> Ne yapalım, abla; bizde bu işi kadın görür. <span style="font-style:italic;">(Otel Kâtibine)</span> Bize bu akşam ikinci bir oda lâzım... Artık kız iyi oldu; yanında kalamam... Yarın bakalım ne olur; memlekete mi döneriz, ne yaparız?</p>

  <p>OTEL KÂTİBİ - İşte o zor! Bütün otelde, ayrı oda değil, tek boş yatak yok...</p>

  <p><span style="font-style:italic;">(Bütün başlan döndüren sert bir çıngırak sesi... Kapı açılır ve öylece kalır. Reis Bey... Kravatsız buruşuk elbiseli... Bir iki adım atar, kalabalığı görünce durur. Otel Kâtibi, ona doğru yürür, Yeldirmeli Kadın doğrulur. Köylü Müşteri, felçli kızı bir iskemleye oturtur.)</span></p>

  <p>OTEL KÂTİBİ - Hoşgeldiniz, Reis Bey!</p>

  <p>REİS BEY - Hoş bulduk... Beni arayan oldu mu?</p>

  <p>OTEL KÂTİBİ - Biraz evvel mübaşir geldi. Emeklilik muameleniz neticelenmiş... Sizi adliyeden istiyorlar. REİS BEY - Âlâ!..</p>

  <p>YELDİRMELİ KADIN - <span style="font-style:italic;">(Ayağa fırlar)</span> Reis Beyin vebalini şimdi emeklisi mi çekecek?</p>

  <p>REİS BEY - <span style="font-style:italic;">(Yeldirmeli Kadına)</span> Evet hanım, o çekecek... YELDİRMELİ KADIN - Yargıtay, oğluma verdiğiniz cezayı tasdik etti.</p>

  <p><span style="font-style:italic;">(Reis Bey cevap vermez. Nazarlar, Yeldirmeli Kadında...)</span></p>

  <p>YELDİRMELİ KADIN - Oğlumu da bu sabah tımarhaneye kaldırdılar... <span style="font-style:italic;">(Reis Bey donmuş... Herkes dehşette...)</span> YELDİRMELİ KADIN - Ya evimizin hali?...</p>

  <p>REİS BEY - Ne yapabilirim, hanım, bana bir yol göster! YELDİRMELİ KADIN - Yolu buraya kadar getiren kimse, o göstersin...</p>

  <p>REİS BEY - Beni niçin aramaya geldin?</p>

  <p>YELDİRMELİ KADIN - Vicdan azabı çektiğinizi duydum. Çektiklerinizde benim de bir payım vardır diye düşündüm.</p>

  <p>REİS BEY - Ne olacak?</p>

  <p>YELDİRMELİ KADIN - Zehir verdiğiniz gibi, panzehiri de vereceksiniz! <span style="font-style: italic;">Reis Bey</span></p>

  <p>REİS BEY - Yok ki vereyim... Olsa...</p>

  <p>YELDİRMELİ KADIN - Var... Göstereceğim!..</p>

  <p>REİS BEY - Göster!</p>

  <p><span style="font-style: italic;">(Yeldirmeli Kadın susar. Tereddüdü gözlerle etrafını süzer. Uzun durak...)</span></p>

  <p>REİS BEY - Anlıyorum! Yabancılar seni rahatsız ediyor, Eskiden güya dürüstlüğümü göstermek için seni herkesin yanında konuşmaya dâvet etmiştim. Şimdi dürüstlük iddiasında ne kadar sahtekâr olduğunu belirtmek için aynı şeyi istiyorum. Söyleyebilirseniz!</p>

  <p>YELDİRMELİ KADIN - Söyliyemem! Çok zor!..</p>

  <p>REİS BEY — Varsın, zor olsun... Ben istiyorum! Artık soyundum! İçimi herkes görebilir.</p>

  <p><span style="font-style:italic;">(Yeldirmeli Kadın, çantasından hızla bir kâğıt çıkarıp Reis Beye uzatır.)</span></p>

  <p>YELDİRMELİ KADIN - Bu kâğıdı, el yazınızla yazıp imzalayacaksınız! Oğlumun avukatı, onu Yargıtaya gönderip tashih-i karar isteyecek... Oğlum kurtulacak... Tıımarhaneden kurtulabilirse eğer...</p>

  <p><span style="font-style:italic;">(Reis Bey bir kapışta kâğıdı alır, göz atar başını kaldırır. )</span></p>

  <p>REİS BEY - <span style="font-style:italic;">(Yeldirmeli Kadına)</span> Beni suistimale dâvet ediyorsun! Ama bilmeden hakikate götürüyorsun! Beni bir dakika burada bekler misiniz?...</p>

  <p><span style="font-style:italic;">(Reis Bey merdivene doğru yürür. Çıkmaya başlar. Yeldirmeli Kadın yerine oturur.)</span></p>

  <p>KÖYLÜ MÜŞTERİ - <span style="font-style:italic;">(Otel Kâtibine)</span> Benim odama bitişik oda, Reis beyinki değil mi?</p>

  <p>OTEL KÂTİBİ - Evet...</p>

  <p><span style="font-style:italic;">(Reis Bey merdivende durur. Döner.)</span></p>

  <p>REİS BEY - <span style="font-style:italic;">(Otel Kâtibine)</span> Ne var?... Bir şey mi istiyorsunuz?</p>

  <p>OTEL KÂTİBİ - Kızı bugün taburcu olmuş da, odasına, yahut birbirine bitişik iki oda arıyor. Halbuki hiç yer yok...</p>

  <p>REİS BEY - Benim odamı verin! Ben gece yokum!</p>

  <p>KÖYLÜ MÜŞTERİ - Biz de yarın gitmeyi düşünüyoruz.</p>

  <p>REİS BEY - Mesele yok... Versinler.</p>

  <p>KÖYLÜ MÜŞTERİ - Allah sizden razı olsun!..</p>

  <p><span style="font-style:italic;">(Reis Bey çıkar. Herkes birbirine döner.)</span></p>

  <p>YELDİRMELİ KADIN - <span style="font-style:italic;">(Otel Kâtibine)</span> Reis Beyde bu ne değişiklik? Koyuna dönmüş...</p>

  <p>TAŞRALI MÜŞTERİ - <span style="font-style:italic;">(Felçli km gösterir.)</span> Otele indikleri akşam, bitişiğinde ağlıyor diye sokağa attırmayı kalkıştığı kıza şimdi odasını veriyor!</p>

  <p>OTEL KÂTİBİ - Bana da, merhamet idamlık suçtur, demişti.</p>

  <p>KÖYLÜ MÜŞTERİ - Ya, ya!.. Bana da, merhamet için, ağızların iğrenç sakızı, dedi.</p>

  <p>OTEL KÂTİBİ - <span style="font-style:italic;">(Yeldirmeli Kadına)</span> Ona imzalatmak istediğiniz kâğıtta ne var?</p>

  <p>YELDİRMELİ KADIN - Ben söyliyemem!</p>

  <p>TAŞRALI MÜŞTERİ - <span style="font-style:italic;">(Yeldirmeli Kadına dikkatle bakar.)</span> Siz kaç yaşlarında varsınız?..</p>

  <p>YELDİRMELİ KADIN - Altmış beşi geçkinim...</p>

  <p>BİRİNCİ BAR KIZI - <span style="font-style:italic;">(Yeldirmeli Kadına)</span> Galiba okur yazarsınız da... Konuşmanız mükemmel...</p>

  <p>YELDİRMELİ KADIN - Biraz söküyorum. Eskisini daha bilirim. Mahalle mektebinden...</p>

  <p>OTEL KÂTİBİ - <span style="font-style:italic;">(Yeldirmeli Kadına)</span> Reis Beye verdiğiniz kağıdı siz mi yazdınız?</p>

  <p>YELDİRMELİ KADIN - Avukat yazdı. Ben nasıl becerebilirim?</p>

  <p>İKİNCİ BAR KIZI - <span style="font-style:italic;">(Yeldirmeli Kadına)</span> Ama tuttuğunu koparan soydansınız!</p>

  <p>YELDİRMELİ KADIN - Benim marifetim değil... Çektiklerimin öğrettiği...</p>

  <p><span style="font-style:italic;">(Açık kapıda, siyah bir manto içinde, başı sarılı, ha mm tavırlı ve giyimli, dadı...)</span></p>

  <p>OTEL KÂTİBİ - <span style="font-style:italic;">(Dadıya)</span> Hanım bu kaçıncı geliş?.. Size, Reis Bey otele uğramıyor demedim mi?</p>

  <p><span style="font-style:italic;">(Bütün alâka, yeni gelenin üzerinde... Dadı kapıyı kapatır. Çıngırak...)</span></p>

  <p>DADI - <span style="font-style:italic;">(Otel Kâtibine)</span> Yalan söylüyorsunuz! Reis Beyi biraz evvel otele girerken gördüm.</p>

  <p>OTEL KÂTİBİ - Demek ki, köşe bucak gizlenip oteli dikiz ediyorsunuz!</p>

  <p>DADI - Kimbilir?</p>

  <p>OTEL KÂTİBİ - Yalan söyleyen yok! Reis Bey uzun zamandır görünmüyordu. Şimdi bir aralık göründü. Hep birden üstüne üşüşmeyin!..</p>

  <p>DADI - O, benim gözümün nuru, suçsuz evlâdımı assın, sonra da üstüne düşmeyelim, ha?</p>

  <p>BİRİNCİ BAR KIZI - <span style="font-style:italic;">(Dadıya)</span> Ay, siz suçsuz asılan Nişantaşı cinayeti sanığının?..</p>

  <p>DADI - Dadısıyım... Sütannesi...</p>

  <p>İKİNCİ BAR KIZI - <span style="font-style:italic;">(Dadıya bakarak)</span> Hiç de dadıya benzemiyor. Âdeta hanımefendi!...</p>

  <p>DADI - Kırk sene evvel, küçükken yanlarına alıp büyüttükleri, öğrettikleri, yetiştirdikleri ve oğullarını teslim ettikleri emektar...</p>

  <p>OTEL KÂTİBİ - <span style="font-style:italic;">(Dadıya)</span> Olanlar olmuş... Reis Beyden ne bekliyorsunuz?</p>

  <p>DADI - Yüzünü görmek istiyorum! Gün ışığına çıkarabildiği yüzünü görmek istiyorum! Yüzüne tükürmek istiyorum.</p>

  <p><span style="font-style:italic;">(Merdivende Reis Bey... Kimse dikkat etmez.)</span></p>

  <p>OTEL KÂTİBİ - <span style="font-style:italic;">(Dadının üstüne yürür gibi)</span> Hanım seni kim bırakır Reis Beyin yüzüne tükürmeğe?</p>

  <p>REİS BEY - <span style="font-style:italic;">(Merdivenden inmiş, gişeye kıvrılırken)</span> Bırakın! Tükürsün!</p>

  <p><span style="font-style:italic;">(Herkes Reis Beye döner. Yeldirmeli Kadın ve Bar Km ayağa kalkarlar. Oturan, yalnız Felçli Kız... Reis Bey, elinde, ortasından açık bir not defteri, uzakta bir noktada durur.)</span></p>

  <p>REİS BEY - <span style="font-style:italic;">(Dadıya)</span> Geldiğine iyi ettin! Ben de seni arıyordum!</p>

  <p>DADI - Ne yapacaktın?</p>

  <p>REİS BEY - Beni affetmeni isteyecektim.</p>

  <p>DADI- Eğer seni affedersem, yeryüzünde suçu bağışlanmadık insan kalmaz!</p>

  <p>REİS BEY - <span style="font-style:italic;">(Dadıya bir adım yaklaşır)</span> Yeryüzünde suçu bağışlanmadık insan kalmaması için beni affet!</p>

  <p>DADI - Gözlerime, kulaklarıma inanamıyorum! Sen o Reis misin?</p>

  <p>REİS BEY - O adamım, ama o Reis değilim!</p>

  <p>DADI - <span style="font-style:italic;">(Hayret ve nefret içinde)</span> Yoksa bu, kendini kurtarmak için düşündüğün bir numara mı?</p>

  <p>REİS BEY - Eğer böyle bir numara varsa bana öğret, kurtarayım!</p>

  <p>DADI - Allahaısmarladık! Hiçbir şey yapmadan, hiçbir şey söylemeden gidiyorum. Keşke gelmeseydim. Masum evlâdım için döktüğüm göz yaşlarını kirlettin. <span style="font-style:italic;">(Dadı döner, kapıya doğru yürür.)</span></p>

  <p>REİS BEY <span style="font-style:italic;">-(Dadının arkasından)</span> Dadı, dur! Sana bir sözü var!</p>

  <p><span style="font-style:italic;">(Dadı durur. Geriye dönmez.)</span></p>

  <p>REİS BEY - Beni affetmeden mi gidiyorsun?</p>

  <p>DADI — <span style="font-style:italic;">(Döner)</span> Allaha başvur!</p>

  <p>REİS BEY - Başvurdum. Onun affı seninkiyle belli olacak... !</p>

  <p>DADI - Bende böyle bir kuvvet yok!</p>

  <p>REİS BEY - Sende, astırdığım ve hergün beni ipe çeken mâsumun en yakını olmak gücü var... Beni, onun ruhu için bir dakika bekle... Kabul edersen beraber çıkarız. <span style="font-style:italic;">(Yeldirmeli Kadına döner, elindeki not defterini uzatır.)</span> İstediğin kâğıdı imzalamaya değmez! Onun yerine sana, hususî not defterimi veriyorum. Hüküm sırasında, oğlun hakkındaki mahrem fikirlerim burada yazılı... Bu defteri ele geçirmiş olun, yargıtaya gönderip tashih-i karar isteyin!.. Umarım ki, başarırsınız. <span style="font-style:italic;">(Ortasından açık not defterinin uzatır.)</span> Şu kıvrık sahifedeki not... Buyrun!</p>

  <p><span style="font-style:italic;">(Yeldirmeli Kadın atılıp not defterini alır, kıvrık sahifeye bir göz atıp kapatır</span> ve <span style="font-style:italic;">elinde tutar.)</span></p>

  <p>REİS BEY - <span style="font-style:italic;">(Yeldirmeli Kadına)</span> Orada diyorum id: Bu çocuğun esrar satıcısı olduğuna dair en küçük bir delil bulamadım. Aksine, onun her tavrından, hayret, dehşet ve mâsumiyet tüttüğüne şahidim. Fakat, ancak en merhametsiz ceza ölçülerinin kurtarabileceği çürük bir cemiyette, paltosunun astarında esrar bulunmuş bir insanı temize çıkaramam. Bu yüzden bütün karşı delilleri reddediyor ve onu mahkûm ediyorum.</p>

  <p>YELDİRMELİ KADIN - Aman Yarabbi; vicdanınız nasıl varmış?</p>

  <p>REİS BEY - Notta dahası da var; mahkûm ettiğim, o değil, mücerred fiildir. Ferde verdiğim ceza isabetsiz olabilir; Cemiyete aradığım deva, isabetlidir. Varsın, bir kötünün bürünmesi ihtimali olan mâsumluk maskesini kullanılmaz hale getirmek için bin mâsum feda edilsin...</p>

  <p>DADI - <span style="font-style:italic;">(Reis Beye)</span> Sen bir canavarsın!</p>

  <p>REİS BEY - <span style="font-style:italic;">(Dadıya aldırmadan Yeldirmeli Kadına)</span> Canavarın bu notunu gönderin yargıtaya!.. Hükmü bozmaları gerekir.</p>

  <p>YELDİRMELİ KADIN - Siz bir melek olmuşsunuz!</p>

  <p>REİS BEY - <span style="font-style:italic;">(Yeldirmeli Kadına)</span> Not defterinin son sahifesinde, şimdi size yazdığım bir pusula var,.. Onu okuyunuz!</p>

  <p><span style="font-style:italic;">(Yeldirmeli Kadın hızla not defterini açıp pusulayı çıkarır, bakar, sökmeğe çalışır.)</span></p>

  <p>YELDİRMELİ KADIN - <span style="font-style:italic;">(Birden başını kaldırıp haykırırcasına)</span> Bize yirmi beş bin lira mi veriyorsun? Emeklilik ikramiyenizi bize mi bırakıyorsunuz?</p>

  <p><span style="font-style:italic;">(Herkeste büyük hayret... Yeldirmeli Kadın, elinde defter, apışmış kalmış...)</span></p>

  <p>REİS BEY - Ben size, yüksek sesle okuyun, haber verin, demedim!</p>

  <p>YELDİRMELİ KADIN - Biz böylesine lâyık mıyız?</p>

  <p><span style="font-style:italic;">(Sükût... Durak... Dehşet... Dadı, boynu bükük, döner, kapıdan çıkmak üzere yürür.)</span></p>

  <p>REİS BEY - <span style="font-style:italic;">(Arkasından Dadıya)</span> Beni yanma almadan, dinlemeden mi gidiyorsun?</p>

  <p><span style="font-style:italic;">(Dadı cevap vermeden yürür. Çıngırak... Uzun durak... Kapı açık...)</span></p>

  <p>YELDİRMELİ KADIN - <span style="font-style:italic;">(Not defterini çantasına koyarak gayet mahçup ve rikkatli)</span> Allahaısmarladık, Reis Bey!</p>

  <p><span style="font-style:italic;">(Reis Bey, gözleri Dadının çıktığı noktada, cevap vermez. Açık kapıdan Yeldirmeli Kadın da çıkar ve kapıyı kapatır. Çıngırak... Uzun durak... Kimsede hareket yok...)</span></p>

  <p>BİRİNCİ BAR KIZI - <span style="font-style:italic;">(Reis Beye)</span> Hayret, şu taş yürekli dadıya!.. Siz benim, annemi, babamı, kardeşlerimi astırmış, soyumu sopumu kurutmuş olsaydınız da, şu son halinizi görseydim, yine herşeyi bağışlardım.</p>

  <p>REİS BEY - <span style="font-style:italic;">(Bitik)</span> Bağışla kızım, hiç olmazsa sen bağışla!.. BİRİNCİ BAR KIZI - Benim bağışlanacak bir hakkım yok ki...</p>

  <p>REİS BEY - Üzerimde hakkı olmayan tek insan göremiyorum bu dünyada... Hiç olmazsa sen bağışla!</p>

  <p>BİRİNCİ BAR KIZI - Ailem, benim suçumu bağışlamadığı için bu yola düştüm ben...</p>

  <p>REİS BEY - Onları da bağışla! <span style="font-style:italic;">(İkinci Bar Kızına)</span> Siz de bağışlayın!..</p>

  <p>İKİNCİ BAR KIZI - Ben, bütün insanlıktan tiksiniyorum! Ben de bu dünyada affedebileceğim tek insan göremiyorum!</p>

  <p>REİS BEY - Affı anlayınca, kendinizden başka her insanı mâzur göreceksiniz.</p>

  <p>İKİNCİ BAR KIZI - Hayır! Kimseyi mâzur göremem! Biz, hepimiz, bütün düşmüşler, evlerimizin, cemiyetimizin, dışımızdan gelen dürtüşlerin kurbanlarıyız! Sonra da onların hışmına uğruyoruz! <span style="font-style:italic;">(Kendisini gösterir)</span> Bakın, şu lise mezunu kıza! Onu böyle mi görmeliydiniz? <span style="font-style:italic;">(Hızla döner, Taşralı Müşteri ile Köylü Müşteri tiplerini gösterir.)</span> Bir de şu zavallılara bakın! Onlardan daha basit iki örnek bulabilir misiniz? Biri, evinden kaçan kızını, kâh lanet okuyarak, kâh gözyaşı dökerek arıyor; öbürü de traktörden düşüp felç geçiren kızma şifa bulduğu için seviniyor. Sormalı!.. <span style="font-style:italic;">(Taşralı Müşteriye)</span> Kızını hangi sebep yüzünden kaçırdığını düşündün mü hiç?.. <span style="font-style:italic;">(Köylü Müşteriye döner.)</span> Sen de ortalık ağarmadan, canavarlara, inlere, cinlere karşı traktörde mâsum bir <span style="font-style:italic;">kız,</span> çalıştırmanın dehşetini hiç duymadın mi? <span style="font-style:italic;">(Reis Beye döner)</span> Ya büyük şehirlerin çocukları, kızları, babaları, anneleri?.. Doğrusu ne, şimdi?.. Babalan mi çocuklarını bağışlamalı, çocuklar mi babalarını?.. Galiba en doğrusu, çocukların, babalarını asla affetmemesi.. <span style="font-style:italic;">(Doğrulur, gözlerini Reis Beye diker.)</span> Reis Bey! Beni fahişeliğe çeken her tesiri eliyle ittikten sonra, düştüğüm için, babam kovdu evden... Affedilmezlerden; onun için de affetmezlerden oldum. Affetmiyorum!</p>

  <p>REİS BEY - İşte bu halinizle affedebiliyor musunuz? Marifet onda!.. Aynı mârifet babanıza da düşüyor. Baş bir cemiyeti baş yukarı edecek kudret, her ta birbirini affetmesinde...</p>

  <p>İKİNCİ BAR KIZI - Öyle mıncıklandım ki, erkeklerin ellerinde kadınlığımı unuttum. Cinsiyet değiştirecek kadar kin ateşinde piştim.</p>

  <p>REİS BEY - Hep, affı bilmemenin açtığı mesafeler... Herkes bu hale birbiri getirdi. Herkes herkesi affetsin!..</p>

  <p>TAŞRALI MÜŞTERİ - <span style="font-style:italic;">(Reis Beye)</span> Ben de mi affetmeliyi Kızımın terbiyesinde benim hiçbir suçum yok. Kaçan o.</p>

  <p>REİS BEY — <span style="font-style:italic;">(Taşralı Müşteriye)</span> Sen de affetmelisin! Dönmesi için de affettiğini bildirmelisin... Aklı erince, o seni affetmeli... <span style="font-style:italic;">(Köylü Müşteriye)</span> Sana gelince, affetmeyeceğin yalnız kendin!.. Seni affedecek olanlar <span style="font-style:italic;">(Felçli Kızı gösterir)</span> affetmekten bile habersiz... Senin traktörden düşürdüğünü, geceleyin bir milyon gözlü şehir ejderhası, her ân pencerelerden atıyor. <span style="font-style:italic;">(ikinci Bar Kızına doğru)</span> Hepimiz birbirimizi affetmeliyiz. Dağlan kaydıran bir zelzele olurken, birbirine sarılmış çocukların haline dönmeli değil miyiz? Nedir bu zelzele arsasında birbirimizin saçını yolduğumuz, ciğerini söktüğümüz? <span style="font-style:italic;">(Sükût... Durak.,. Reis Bey herkesi süzer.)</span></p>

  <p>REİS BEY - Kalblerinizi değiştirin! Size hakikat gibi görünen şeylerin hemen değiştiğini görürsünüz.</p>

  <p>İKİNCİ BAR KIZI - Kalb değişir miymiş istenince?..</p>

  <p>REİS BEY - Dünyanın en sert ve en yumuşak madeni, kalb... Ateşini bulsun; hemen değişir.</p>

  <p><span style="font-style:italic;">(Çıngırak sesi... Kapıda Dadı... Edâsı gayet asil...)</span></p>

  <p>DADI - <span style="font-style:italic;">(Kapıdan)</span> Fikrimi değiştirdim. Reis Bey! Çıkalım! Yakınlarda bir tanıdığımın evi var... Orada konuşabiliriz.</p>

  <p><span style="font-style:italic;">(Herkes hayrette... Reis Bey, çarpılmış gibi...)</span></p>

  <p>REİS BEY - Geliyorum Dadı, teşekkür ederim!..</p>

  <p><span style="font-weight:bold;">Işıklar kararır</span></p>
</body>
</html>
