<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><br /></p>

  <h2><span style="font-weight:bold;">TABLO III</span></h2>

  <p><span style="font-weight:bold;">[Hapishane müdürünün odası... Sağda ve öne yakın, giriş kapısı... Cephede, mahkum avlusuna bakan, kalın parmaklıklı, büyük pencere... Solda müdür masası... Masada telefon... Masanın karşısında, duvara yaslı, deri kanepe ve masası... Sağ dip köşede, çapraz yerleştirilmiş kütüphanemsi bir dolap üzerinde bir yelkenli maketi-. Serpilmiş deri koltuklar ve sandalyeler...!</span></p>

  <p><span style="font-style:italic;">(Kanatları açık pencerede şafağın ilk söküntüleri... Tavanda lâmba yanıyor. Açık pencerenin önünde birinci ve ikinci gardiyanlar, avluya bakıyor. Durak... Avluda, acı çekiç sesleri...)</span></p>

  <p>BİRİNCİ GARDİYAN - <span style="font-style:italic;">(Döner.)</span> Haydi zindancıhk neyse, ama cellâtlık çok zor!..</p>

  <p><span style="font-style:italic;">(İkinci Gardiyan da döner. Ön tarafa doğru birkaç adım atarlar.)</span></p>

  <p>İKİNCİ GARDİYAN - İpi biz çekmiyoruz ki, cellât olalım...</p>

  <p>BİRİNCİ GARDİYAN - Hazırlıyoruz ya; yeter!</p>

  <p>İKİNCİ GARDİYAN - Yüzün de kireç gibi... Bu iş sana dokunmuş...</p>

  <p>BİRİNCİ GARDİYAN - Kolay mi; can alıyorlar?</p>

  <p>İKİNCİ GARDİYAN <span style="font-style:italic;">- (Müdür masasının karşısındaki deri kanepeye kurularak)</span> Çocuğu da severdin sen, korurdun!</p>

  <p>BİRİNCİ GARDİYAN - Oh... Ne de güzel yerleşiyorsun!</p>

  <p><span style="font-style:italic;">(Pencereyi gösterir.)</span> Müdür Bey, Savcıyla beraber, şuracıkta... Geliverirlerse?..</p>

  <p>İKİNCİ GARDİYAN - Gelsinler! Pencereden görürüz. <span style="font-style:italic;">(Yanındaki koltuğa işaret eder.)</span> Sen de, beş dakikacık oturuver! Bütün gece ayakta kaldın!</p>

  <p>BİRİNCİ GARDİYAN - Ben oturmam! <span style="font-style:italic;">(Uzaktan avluya göz atar.)</span> Sana gözcülük ederim.</p>

  <p>İKİNCİ GARDİYAN - <span style="font-style:italic;">(Ayak ayak üstüne atarak)</span> Müdürlük ne tatlı!..</p>

  <p>BİRİNCİ GARDİYAN - Neresi tatlı? O da mahkûmun biri... Serbest mahkûm...</p>

  <p>İKİNCİ GARDİYAN - Ama bayılır vazifesine...</p>

  <p>BİRİNCİ GARDİYAN - Doğan kuşu da esirdir ama, küçük kuşlar avlamaya bayılır.</p>

  <p>İKİNCİ GARDİYAN - Yaşa be!.. Sen gardiyan olacak adam değilmişsin! Avukat, yahut hâkim olmalıymışsın!..</p>

  <p>BİRİNCİ GARDİYAN - Ben hâlimden memnunum... Hâkim olup da Reis Beye mi benzemeliydim?</p>

  <p>İKİNCİ GARDİYAN - İşte bizim müdür de, kendi boyunca onun bir kopyası... Nasıl da dayadı, idam kararım? Hiç değilse müebbet ver, be yahu!..</p>

  <p>BİRİNCİ GARDİYAN - Hiç şakası yoktur! Yargıtay da, ne derse, hemencecik evet der.</p>

  <p>İKİNCİ GARDİYAN - <span style="font-style:italic;">(Kanepenin masasındaki sigara kutusundan bir sigara çekerek.)</span> İnanıyor musun sen, bu çocuğun, annesini öldürdüğüne? <span style="font-style:italic;">(Sigarasını yakarak cevap bekler.)</span> Ne dersin?</p>

  <p>BİRİNCİ GARDİYAN - Şahitlere, delillere bakarsan, hiç yolu yok, kaatil o... Kendisine bakarsan, böyle kaatil olamaz!</p>

  <p>İKİNCİ GARDİYAN - Kime kalacak şimdi, koca apartman, han, çiftlik, bunca para?</p>

  <p>BİRİNCİ GARDİYAN - Devlete... Akrabası yok ki... Bu kadar zamandır, ziyaretine, akrabasıyım diye tek kişi geldi mi?</p>

  <p>İKİNCİ GARDİYAN - Anne dediği bir kadın var ya, sık sık gelen, nesi <span style="font-style:italic;">ol..</span></p>

  <p>BİRİNCİ GARDİYAN - Süt ninesi... Mirasta payı yok...</p>

  <p>İKİNCİ GARDİYAN - Bak sen işlere!.. Bekle yahu, bir iki sene daha!.. Nasıl olsa ölecek moruk... Paraların üstüne kon, yan gel, otur!</p>

  <p>BİRİNCİ GARDİYAN - Onun kaatil olduğunu ne biliyorsun?</p>

  <p>İKİNCİ GARDİYAN - Ne bileyim ben?.. Kafam karışıyor. Bir bakıyorsun o; bir bakıyorsun, değil...</p>

  <p>BİRİNCİ GARDİYAN - <span style="font-style:italic;">(Pencereden bir göz atıp ilerler, bir ayağını iskemleye koyar.)</span> Bana bak sen; birgün eroin krizi geçirirken göğsünü jiletle paralayıp bayıldı, düştü, ya... İşte o zaman, onu revire ben götürdüm. Saatlerce, Allahım, hakikati sen biliyorsun, göster diye sayıkladı. Bir aralık gelip giden doktor da dedi ki: Bir adam yalan söyleyebilir; fakat yalan sayıklayamaz.</p>

  <p>İKİNCİ GARDİYAN - Vay canına! Çocuk pisi pisine gidiyor desene!..</p>

  <p>BİRİNCİ GARDİYAN - Bilmem! Söyledim! Sen de farkındasın ya... Kafa çatlatan bilmece...</p>

  <p><span style="font-style:italic;">(Sükût... Durak... Pencerede fecir başlangıcı biraz daha belirli... İkinci Gardiyan kalkar.)</span></p>

  <p>İKİNCİ GARDİYAN - İnfaza acaba hangi hâkim gelir? BİRİNCİ GARDİYAN - İster misin, Reis Bey, kendisi gelsin... İKİNCİ GARDİYAN - Mahkeme kimi seçerse o gelir. Verdiği hükümden sonra bir de içinden seyretmek gelirse, Reis Bey gelir.</p>

  <p><span style="font-style:italic;">(Kapı tarafından, ağır demir kapıların açılıp kapandığı hissini veren madenî gürültüler...)</span></p>

  <p>BİRİNCİ GARDİYAN - Sokağın müdüriyet kapısı açıldı, koş!</p>

  <p><span style="font-style:italic;">(İkinci Gardiyan sigarasını söndürüp telâşla ayağa fırlar. Birinci ve İkinci Gardiyanlar, sağdaki kapıyı açarak koridora fırlamak üzerelerken Reis Bey görünür. Gardiyanlar içeride kalır. Dimdik ve saygılı, dururlar. Reis Beyin şapkası elinde...)</span></p>

  <p>REİS BEY - <span style="font-style:italic;">(Gardiyanlara)</span> Nerdeler; Savcı, Müdür? BİRİNCİ GARDİYAN - Avludalar efendim, sehpanın yanındalar.</p>

  <p>İKİNCİ GARDİYAN - Çağıralım mi efendim?</p>

  <p>REİS BEY - Hayır! <span style="font-style:italic;">(Açık pencereye doğru yürüyerek)</span> Gelirler!</p>

  <p><span style="font-style:italic;">(Reis Bey, pencereden dikkatle, uzun uzun bakar. Gardiyanlar arkasından bakarlar. Reis Bey döner.)</span></p>

  <p>REİS BEY - <span style="font-style:italic;">(Birinci Gardiyana şapkasını uzatarak.)</span> Geliyorlar! <span style="font-style:italic;">(Birinci Gardiyan koşup şapkayı alır.)</span></p>

  <p>REİS BEY - <span style="font-style:italic;">(İkinci Gardiyana)</span> Mahkûm nerede?</p>

  <p>İKİNCİ GARDİYAN - Tecridde efendim.</p>

  <p>REİS BEY - Yanında kim var?<br /></p>

  <p>İKİNCİ GARDİYAN - Jandarmalarla, İmam Efendi...</p>

  <p>REİS BEY - Bizim kâtip, doktor, filân neredeler?</p>

  <p>İKİNCİ GARDİYAN - Kalemdeler efendim.</p>

  <p>REİS BEY - <span style="font-style:italic;">(Gardiyanlara)</span> Peki; siz çekilin!</p>

  <p><span style="font-style:italic;">(Gardiyanlar, Reis Beyi selâmlayıp çekilirken telefon çalar.)</span></p>

  <p>REİS BEY - <span style="font-style:italic;">(Gardiyanların arkasından.)</span> Telefona cevap verin!</p>

  <p><span style="font-style:italic;">(Birinci Gardiyan dönüp telefona koşar, ahizeyi alır. ikinci Gardiyan kapıda bekler.)</span></p>

  <p>BİRİNCİ GARDİYAN - Buyurun efendim! <span style="font-style:italic;">(Durak...)</span> Gardiyan... <span style="font-style:italic;">(Durak... Eliyle ahizeyi kapayarak Reis Beye.)</span> Gazete fotoğrafçıları, gelip gelemeyeceklerini soruyorlar.</p>

  <p>REİS BEY - <span style="font-style:italic;">(Birinci Gardiyana)</span> İnfaza, vazifeli şahıslardan başka, kimse kabul edilemez.</p>

  <p>BİRİNCİ GARDİYAN - <span style="font-style:italic;">(Telefona)</span> İnfaza, vazifeli şahıslardan başka, kimse kabul edilemez.</p>

  <p><span style="font-style:italic;">(Birinci Gardiyan ahizeyi yerine koyar. Açık kapıdan, önde Savcı, arkasında Müdür, girerler... Müdürün elinde, gazete sarılı bir paket... Savcı, Reis Beyi görünce, az hürmetkâr bir tavırla gidip elini sıkar. Müdür, uzaktan mübalağayla eğilir. Reis Bey, Savcı ve Müdüre yer gösterir, kendisi bir iskemleye oturur.)</span></p>

  <p>HAPİSHANE MÜDÜRÜ - <span style="font-style:italic;">(Reis Beye masasını göstererek.)</span> Şöyle buyurmaz mısınız efendim?</p>

  <p>REİS BEY - Bu iskemle iyi... Siz gardiyanları gönderin!</p>

  <p>HAPİSHANE MÜDÜRÜ - <span style="font-style:italic;">(Gardiyanlara)</span> Koridorda emir bekleyin! <span style="font-style:italic;">(Gardiyanlar çıkarken Reis Beye)</span> Herşey tamam efendim. <span style="font-style:italic;">(Gardiyanlar çıkıp kapıyı kapatırlar.)</span></p>

  <p>REİS BEY - <span style="font-style:italic;">(Müdüre)</span> Elinizdeki pakette ne var?</p>

  <p>HAPİSHANE MÜDÜRÜ - İdam gömleği...</p>

  <p>REİS BEY - Gösterin!..</p>

  <p><span style="font-style:italic;">(Müdür paketi açar</span>; <span style="font-style:italic;">idam gömleğini çıkarıp omuzlarından tutar ve gösterir. Sonra onu sanatkâr bir terzi zevkiyle orta yerdeki sökük iskemlenin arkalığına, upuzun serer. Savcı gömleğe bakmaz. Reis Beyin gözleri gömleğe mıhlı...)</span></p>

  <p>REİS BEY - <span style="font-style:italic;">(Gözleri gömlekte)</span> Seni doğru biçen makastara ne mutlu!.. <span style="font-style:italic;">(Müdüre doğru)</span> Ceza felsefesinde bir görüş vardır: Bir masuma kıymaktansa, bin cürümlüyü cezasız bırakmak yeğdir. Ben de diyorum ki, cemiyette bir ferdi korumak için, bin kişiye bu gömleği giydirmekten kaçınmamalıdır. O bir kişi, bütün bir cemiyettir.</p>

  <p>HAPİSHANE MÜDÜRÜ - Pek doğru efendim.</p>

  <p>SAVCI - Bence yanlış!..</p>

  <p>REİS BEY - <span style="font-style:italic;">(Müdüre)</span> Mahkûmu getiriniz!</p>

  <p>HAPİSHANE MÜDÜRÜ - <span style="font-style:italic;">(Fırlar, giriş kapısını açıp koridora doğru bağırır.)</span> Mahkûmu getirsinler!</p>

  <p>REİS BEY - <span style="font-style:italic;">(Müdüre)</span> Buhranlı bir hâli var mi?</p>

  <p>HAPİSHANE MÜDÜRÜ - Tam zıddı... Gayet sâkin... Belâya başkaları uğramış gibi, herkese karşı gayet şefkatli, biraz da alaycı... Bu zamana kadar onu hiç bu halde görmedim.</p>

  <p>REİS BEY - Ümit kalmayınca telaş da biter.</p>

  <p>HAPİSHANE MÜDÜRÜ - Fakat hiç korkmayışını, etrafına iltifatlar yağdırışını asla izah edemiyorum.</p>

  <p>REİS BEY - Son ânın, tabiî olmayan, ruhu tersine döndüren hallerinden biri... Bu bir izah değil ama, kabul edilince izah olur. <span style="font-style:italic;">(Savcıya)</span> Bu da mi yanlış Savcı Bey?</p>

  <p><span style="font-style:italic;">(Savcı, donuk tavrını bozmadan zorla gülümser.)</span></p>

  <p>REİS BEY - <span style="font-style:italic;">(Savcıya bakarak Müdüre)</span> Savcımız, acıklı vazifesinden biraz yılgın... Halbuki neşteriyle şifayı arayan bir operatör gibi, nefsinden emin, cesur olması lâzım...</p>

  <p><span style="font-style:italic;">(Savcı cevap vermek için kımıldar.)</span></p>

  <p>REİS BEY - <span style="font-style:italic;">(Keserek)</span> Biliyorum, biliyorum!... His meselesi diyeceksiniz; fikir ayrı, his ayrı. Ben ikisini bir sayarım. Hâkim fikirden başka bir şey kabul etmem! <span style="font-style:italic;">(Müdüre döner.)</span> Müdür Bey!...</p>

  <p>HAPİSHANE MÜDÜRÜ - Buyursunlar efendim!</p>

  <p>REİS BEY - Disiplin nasıl cezaevinde?</p>

  <p>HAPİSHANE MÜDÜRÜ - Cezaevi değil, kışla efendim! Bir seneden beri inzibat karakolu...</p>

  <p>REİS BEY - Yani, siz geldiniz geleli...</p>

  <p>HAPİSHANE MÜDÜRÜ - Lütfediyorsunuz efendim... Hakikat şu ki, vaktiyle cezaevi, eroin, esrar, bıçak, tabanca, haraç, efelik anbanydı; şimdi tertemiz pamuk deposu...</p>

  <p>REİS BEY - Ne sayede muvaffak oldunuz?</p>

  <p>HAPİSHANE MÜDÜRÜ - Zaafı, merhameti, yumuşaklığı kitaptan kazımak sayesinde...</p>

  <p>REİS BEY - Tebrik ederim! Yalnız yaparken nefsinizi de aynı rejime bağlamanız lâzım...</p>

  <p>HAPİSHANE MÜDÜRÜ - Şüphe mi var?.. Örneğimiz sizsiniz!..</p>

  <p><span style="font-style:italic;">(Açık kapıda Mahkûm... Elleri önden kelepçeli... Arkasında iki jandarma ve Birinci Gardiyan... Mahkûm gülümseyerek yürür. İdam gömleğini görünce, önünde durup başını sağa eğer ve gülümsemesini büsbütün derinleştirerek bir müddet kalır.)</span></p>

  <p>MAHKÛM - Ne güzel bayramlık elbisesi!.. Bunu giyip de öpeceğim annemin ellerinden... <span style="font-style:italic;">(Müdüre)</span> Müdür ;; Bey, giydirir misiniz?</p>

  <p><span style="font-style:italic;">(Müdür tereddüt ediyormuş gibi durur. Reis Bey eliyle giydirmesini ihtar eder.)</span></p>

  <p><span style="font-style:italic;">MAHKÛM</span> - <span style="font-style:italic;">(Reis Beye)</span> Günaydın Reis Beyefendi! Kaybolan siyah kareli ceketime karşılık biçtiğiniz gömleği sırtımda seyretmeğe mi geldiniz? Teşekkür ederim! Çok naziksiniz!</p>

  <p><span style="font-style:italic;">(Reis Bey somurtarak kalır. Müdür, Jandarmanın uzattığı anahtarı alarak mahkûmun bileğindeki kelepçeyi çözer, çıkarır, yırtık deri iskemlesinin üstüne atar. Sonra iskemleden idam gömleğini alıp açar, çocuğun uzanan kollarından geçirir, önlük gibi giydirir. Daha sonra, arkasına geçip gömleği ensesinden ve betinden ilikler. Mahkûmun kollarını arkaya çekerek iskemleden kelepçeyi alır, mahkûmu, yani başındaki derisi yırtık sandalyeye oturtur. Durak...)</span></p>

  <p>MAHKÛM - Reis Beyefendi! <span style="font-style:italic;">(Reis Bey cevap vermez.)</span></p>

  <p>MAHKÛM - Şu anda benim vaziyetimde bulunan bir adamın, ayrıca ceza görebileceği bir suç var mıdır?<br /></p>

  <p>REİS BEY - Yapamazsınız; kanun ellerinizi bağlamıştır.</p>

  <p>MAHKÛM - Ya, sözle, dille yaparsam?</p>

  <p>REİS BEY - Hiçbir değeri olmaz.</p>

  <p>MAHKÛM - Olsun, olmasın... Cezalandırılabilir miyim?</p>

  <p>REİS BEY - Hayır!</p>

  <p>MAHKÛM - Yani serbestim. Dilimi hiçbir kaygı düğümleyemez öyle mi?</p>

  <p>REİS BEY - Evet!</p>

  <p>MAHKÛM - Öyleyse kullanmıyacağım bu serbestliği!.. Size lâyık olduğunuz şeyi söylemiyeceğim!</p>

  <p>REİS BEY - Dilediğinizi söyleyin!</p>

  <p>MAHKÛM - Söylemiyeceğim! Beni yükselttiğiniz yerden aşağıya düşmeyeceğim! Yerimde kalmak istiyorum; yanınıza gelmek istemiyorum!</p>

  <p>HAPİSHANE MÜDÜRÜ - (<span style="font-style:italic;">Öfkeyle bir adım atar.)</span> Sus! Terbiyesiz! <span style="font-style:italic;">(İdam gömleğini gösterir)</span> Sırtına geçirdiğin zırha sığınıp Reis Beye hakaret etmeğe mi kalkıyorsun?</p>

  <p>MAHKÛM <span style="font-style:italic;">-(Gayetsakin ve ulvî)</span> İdam gömleği mi zırh?.. Size böyle bir sığmak temenni etmem.</p>

  <p>REİS BEY - <span style="font-style:italic;">(Müdüre elini uzatarak)</span> Yok, yok! O şimdi hiçbir mesuliyet sahibi değil... Onu susturmak, terbiyesiz diye paylamak küçüklüktür. Asıl sizin zırhınız âdi!..</p>

  <p>HAPİSHANE MÜDÜRÜ - Emredersiniz efendim!..</p>

  <p>MAHKÛM - <span style="font-style:italic;">(Reis Beye)</span> Ona hor bakmayın, Reis Bey!.. Müdür, kendi çapında sizin çırağınızdır, sizin doldurduğunuz silonun bekçisi... <span style="font-style:italic;">(Pencereden yavaş yavaş açılan güne bakar.)</span> Lütfen; biraz çabuk olmak mümkünse!.. Hiç olmazsa gün beni görmesin. Yahut ben onu görmiyeyim...</p>

  <p>REİS BEY - <span style="font-style:italic;">(Mahkûma)</span> Ölümü metanetle karşılaman güzel...</p>

  <p>MAHKÛM - Hayır Reis Bey, bu görüşünüz de yanlış!.. Korkumun fazlalığından bu hâldeyim. Biraz eksik ok saydı korkum, belki tepinirdim. Bana samimi olmaktan bahsetmiştiniz; hatırlıyor musunuz? Eğer nefsimin yeni bir hilesine karşı değilsem, galiba şu anda samimiliğe yakınım.</p>

  <p>REİS BEY - <span style="font-style:italic;">(Hayretle bakar.)</span> Sizden yeni bir adam peydahlanmış... Duruşmalardaki sanığa benzemiyorsunuz.</p>

  <p>MAHKÛM - Yeniden muhakeme edilemiyecek olduktan sonra değişmişim, ne çıkar?</p>

  <p>REİS BEY - Yazık, yazık!... Avrupa, felsefe tahsili, şu bu, derken, herşeyde yarım kalmak; sonra her türlü serserilik, kumar, eroin, nihayet anne kaatilliği; neticede ıstıraptan erimek... Ağlanacak hâl...</p>

  <p>MAHKÛM - Etmeyin Reis Bey, siz ağlayamazsınız! Ağlayabilseydiniz, anlayabilirdiniz!</p>

  <p>REİS BEY - Siz de benim hakkımda hüküm veriyorsunuz.</p>

  <p>MAHKÛM - Bir kere de ben vereyim Reis Bey; hem de sehpadan, tepeden, en yüksek kürsüden hüküm vereyim... Siz merhametten, acıma duygusundan yalnız kötülük doğacağına inanmışsınız. Yerinde haklısınız. Fakat ondan ne büyük iyilik doğacağını unuttuğunuz için, en büyük hakkı kaybediyorsunuz. Rahmet, kaldırılmış sizin kalbinizden... Buz çölünde yol alıyorsunuz!</p>

  <p>HAPİSHANE MÜDÜRÜ - <span style="font-style:italic;">(Mahkûma)</span> Bu kadar vaaz yeter!</p>

  <p><span style="font-style:italic;">(Reis Beye)</span> Müsaade buyurulursa işe başlayalım!</p>

  <p><span style="font-style:italic;">(Savcıya)</span> Emir buyurulur mu?</p>

  <p>SAVCI - <span style="font-style:italic;">(Küskün)</span> Bir mâni yok!</p>

  <p>REİS BEY - <span style="font-style:italic;">(Savcıya)</span> Bütün şahıslar ve formalite unsurları hazır ve kalemdeymiş; öyle mi?</p>

  <p>SAVCI - <span style="font-style:italic;">(Soğuk)</span> Evet!</p>

  <p>REİS BEY - <span style="font-style:italic;">(Müdüre)</span> Son arzusunu sorunuz!</p>

  <p>HAPİSHANE MÜDÜRÜ - <span style="font-style:italic;">(Mahkûma)</span> Son arzunuz nedir?..</p>

  <p>MAHKÛM - Hiç!... Mala benzer bir şeyim olsaydı, beni aylardır, her tarafta görmeğe gelen dadıma teslim ederdim. Hiçbir şeyim yok!.. Bu zindanda da en fakir Âdem Baba, benim! Fakat durun, hatırıma geldi: Yatağımı çarşaflarımı, şiltemi... Mübarek kadın... Onları koklar durur. Ben çocukken, ellerimi, saçlarımı koklardı. <span style="font-style:italic;">(Dalgın)</span> Belki kokumu almaktan mesut olur, bana dua eder. Ruhum serinlenir.</p>

  <p><span style="font-style:italic;">(Savcı başını ters tarafa çevirir, jandarmalardan biri eliyle gözyaşını siler. Birinci Gardiyan, jandarmaların arkasına gizlenir. Müdür ve Reis Bey kaskatı...)</span></p>

  <p>REİS BEY - <span style="font-style:italic;">(Ayağa kalkar, Savcıya)</span> Gidebiliriz!..</p>

  <p><span style="font-style:italic;">(Savcı kalkar. Kalkmak için sendeleyen mahkûmu jandarmalar kaldırır. Reis Bey ve Mahkûm, orta yerde, yüz yüze birbirlerine çok yakın mesafede...)</span></p>

  <p>MAHKÛM - Bir şey sormak istiyorum Reis Bey!</p>

  <p>REİS BEY - Sorunuz!</p>

  <p>MAHKÛM - Tam infaz ânında, suça bambaşka bir istikâmet verici bir ifşada, bir ihbarda bulunacak olursa mahkûm, infaz durdurulur mu?</p>

  <p>REİS BEY - Durdurulur!</p>

  <p>MAHKÛM - Bunu kim takdir eder; o ânda, o yerde?</p>

  <p>REİS BEY - Mahkemenin temsilcisi...</p>

  <p>MAHKÛM - İnfazı durdurucu sebebin nasıl olması lâzım?</p>

  <p>REİS BEY - Adaletin oyuna getirilmemesi için, evvelâ, aklı tatmin edici olması lâzım... Sonra, gözle görülür, elle tutulur bir keskinlik belirtmesi ve hükmün bütün temelini yıkan bir vesika değerinde veya vaadinde olması lâzım...</p>

  <p>MAHKÛM - En sonra da onun, böylece takdir edilmesi lazım...</p>

  <p>REİS BEY - Evet...</p>

  <p>MAHKÛM - <span style="font-style:italic;">(Düşünür)</span> Vazgeçtim!</p>

  <p>REİS BEY - Böyle bir ifşanız, ihbarınız mi var?</p>

  <p>MAHKÛM - Vazgeçtim.</p>

  <p><span style="font-style:italic;">(Savcı, Reis Beyin yanına gelip, kulağına bir şeyi fısıldar.)</span></p>

  <p>REİS BEY - <span style="font-style:italic;">(Mahkûma)</span> Savcı, mutlaka bildiğinizi söylemeniz ricasında.</p>

  <p>MAHKÛM - <span style="font-style:italic;">(Savcıya)</span> Değmez, Savcı Bey! Benimki bir vehim... Güvenemiyorum.</p>

  <p>REİS BEY - Takdire mi güvenemiyorsunuz, iddianıza mi?</p>

  <p>MAHKÛM - İddiama güvensizliğim, bir; takdirinize, bin!..</p>

  <p>REİS BEY - Size kanun ve adalet adına emrediyorum: Bildiklerinizi söyleyiniz! Oturunuz iskemleye!..</p>

  <p><span style="font-style:italic;">(Mahkûm oturur. Reis Bey, Müdür ve Savcı onun sağında ve solunda ve ay aktalar...)</span></p>

  <p>MAHKÛM - Bunu ben keşfetmedim, dadımın bir rüyası yol gösterdi bana...</p>

  <p>REİS BEY - İşimiz rüyaya mi kaldı?</p>

  <p>MAHKÛM - Devam edeyim mi, etmeyeyim mi?</p>

  <p>REİS BEY - Dinleyelim, buyurun!..</p>

  <p>MAHKÛM - Dadım, rüyasında, benim, bütün hayatımda üç dört kere rastladığım bir tanıdığımı görüyor. Onu dadım da bir kere görmüş... Bir akşam apartmana kadar bana arkadaşlık etmişti o; evimde, dadımın getirdiği kahveyi içmişti. Ben ona, rüyada, annemin iki avuç dolusu elmaslarını vermişim; o da bunları şeker gibi yemiş... Dadım, karar Temyizdeyken bana rüyasını anlattı.</p>

  <p>REİS BEY - Vesikanız bu mu?</p>

  <p>MAHKÛM - Hayır, Reis Bey, hayır! Çocuğu hemen tanıdım. Emlâk tellâllığı yapan silik bir adam... O da benim gibi kumar hastası... Bitirim yerine gelirdi. Fakat orada, oradakilerin arasında en az tanıdığım ve hepsi hepsi üç beş kelime konuştuğum bir kimse... Hatırda kalabilecek bir tip değil... Notu, pantolonumun sol cebindeki kâğıtta...</p>

  <p><span style="font-style:italic;">(Savcı, hemen atılıp idam gömleğini sıyırır ve elini mahkûmun pantolon cebine sokarak kâğıdı alır. Bir göz atıp cebine koyar.)</span></p>

  <p>REİS BEY - <span style="font-style:italic;">(Mahkûma)</span> Bu noktaya kadar rüyadan, vehimden başka bir şey yok!</p>

  <p>MAHKÛM - Evet, Reis Bey, rüya, vehim!...Fakat bırakın, bir vehimle bir tesadüf birleşince ne çıkacak? Evvelâ dadımın rüyasına hiç değer vermedim. Fakat, sonra sonra, annemi öldürenin kim olabileceği üzerindeki beyin törpülemelerine bir yenisi katıldı. Hâfızam zayıftır; o çocukla hâdise arasında hiçbir münasebet bulamadım. Hakkımdaki hüküm tasdik edilip de tecrid hücresine kaldırıldığım zaman, bu meseleyi o kadar düşündüm ki, aklımı kaçıracak hâle geldim. Nihayet birgün hücremin karanlığında sanki bir nur fışkırdı. Korkunç bir münasebet yakaladı hâfızam... Bakınız: O çocuğu son görüşüm, bitirim yerinde, anahtarımı kaybettiğim gündü. Ondan birkaç hafta evvel de, çocuk apartmana geldiği zaman, benim sırtımda, kaatilin giydiği iddia edilen, mahut iri siyah kareli ceket vardı. Bu cekete dikkatle baktığını ve nerede yaptırdın, diye sorduğunu hatırladım.</p>

  <p>REİS BEY - Müşahedeleriniz his bakımından alâkaya değ" olabilir. Fakat bütün bunlar, akıl yönünden neyi ispat eder?</p>

  <p>MAHKÛM - <span style="font-style:italic;">(Boynu bükük)</span> Doğru, takdir meselesi!.. Fakat ş verdiğim ipucu, küçük bir hakikat şüphesine olsu yol açmaz mi?..</p>

  <p>REİS BEY - Verdiğiniz ipucu, sizi dejenere olmaya kadar götüren zekânızın başvurduğu son tedbir olmak ihtimaline yol açar.</p>

  <p>MAHKÛM - Teşekkür ederim, Reis Bey! Mühürlü kalbinizin; bir gün açılmasını dilerim.</p>

  <p>REİS BEY - <span style="font-style:italic;">(Savcıya)</span> İnfazı emrediniz!</p>

  <p><span style="font-style:italic;">(Savcı yolu gösterir. Önde Mahkûm, arkasında iki</span>: <span style="font-style:italic;">jandarma, çıkarlar. Peşinden ve oldukça uzaktan Reis Bey çıkar. Müdürle Birinci Gardiyan kalır.)</span></p>

  <p>HAPİSHANE MÜDÜRÜ - <span style="font-style:italic;">(Birinci Gardiyana)</span> Sen kapı gardiyanına yardım et! Başvuran vurana... İş saatinden evvel kimse içeriye giremez. <span style="font-style:italic;">(Kapıya sokulup dışarıya seslenir)</span> Buraya gel! <span style="font-style:italic;">(İkinci Gardiyan gelir.)</span></p>

  <p>HAPİSHANE MÜDÜRÜ - <span style="font-style:italic;">(İkinci Gardiyana)</span> Sen de odama bak! Telefon gelirse cevap ver! Soranlara, bilgim yok, Müdür Bey koğuşları teftişte, dersin.</p>

  <p>İKİNCİ GARDİYAN - Başüstüne efendim!</p>

  <p><span style="font-style:italic;">(Müdür çıkar ve kapıyı örter. Pencerede kıpkızıl şafak başlangıcı... İki Gardiyan karşı karşıya...)</span></p>

  <p>İKİNCİ GARDİYAN - <span style="font-style:italic;">(Aptallaşmış gibi duran arkadaşına)</span> Lâmbayı söndür! Artık sabah...</p>

  <p><span style="font-style:italic;">(Birinci Gardiyan düğmeyi çevirir. Loşluk... Pırıldayan şafak kızıllığı... Uzun durak...)</span></p>

  <p>BİRİNCİ GARDİYAN - Bana, kapıya bak, dedi. Oraya gidecek kadar bile takatim yok... Dizlerimin bağı çözülüyor.</p>

  <p>İKİNCİ GARDİYAN - Ne var ki?.. Sen hiç çengelde koyun görmedin mi?.. İki lâmbayı da söndürdük. Bizi görmezler. Gel, pencereden seyredelim!..</p>

  <p>BİRİNCİ GARDİYAN - Hayır! Ben kapıya gidiyorum!</p>

  <p>İKİNCİ GARDİYAN - <span style="font-style:italic;">(Arkadaşı dönerken)</span> Dur! Bir dakikacık! .. Sallandırsınlar da öyle git!..</p>

  <p><span style="font-style:italic;">(İkinci Gardiyan, pencerenin önüne gidip ellerini dayar, bakar. Birinci Gardiyan, arkası pencereye gelecek şekilde, oracıktaki bir iskemleye çöker.)</span></p>

  <p>İKİNCİ GARDİYAN - <span style="font-style:italic;">(Yüzü avluya doğru, Birinci Gardiyana)</span> Daha gelen giden yok. Cellât, Kâtip, Doktor, bir iki gardiyan, birkaç jandarma; hepsi o kadar... Sehpanın altında uzun bir masa, yanında bir iskemle, bir de üstünde bir iskemle... Kıpti, masanın üstünde, ipi sabunluyor.</p>

  <p>BİRİNCİ GARDİYAN - <span style="font-style:italic;">(Daima arkası dönük)</span> Haydi, seyretmeğe ediyorsun! Bari kes sesini!</p>

  <p>İKİNCİ GARDİYAN - <span style="font-style:italic;">(Başım çevirir)</span> Ya sen ne diye kakılıp kaldın?</p>

  <p>BİRİNCİ GARDİYAN - Gidemedim, yürüyemedim!</p>

  <p>İKİNCİ GARDİYAN - Öyleyse dinle!... Bakmadan görmüş olursun! <span style="font-style:italic;">(Pencereye döner, heyecanlı)</span> İşte avluya çıktılar. Sehpaya doğru yürüyorlar. Önde Mahkûm, arkasında iki jandarma... Uzaktan Reis Bey geliyor. Amma da azametli ha!.. Savcıya da bak!.. Çok üzgün görünüyor. Müdüre bak, Müdüre! Koşarak yetişmeğe çalışıyor. Hayret; mahkûm iskemleye bastı, bir zıplayışta çıkıverdi masanın üstüne...</p>

  <p>BİRİNCİ GARDİYAN - <span style="font-style:italic;">(Arkasına bakmadan)</span> Kes sesini diyorum sana!..Beni asıyorsun!..</p>

  <p>İKİNCİ GARDİYAN - İp Mahkûmun boğazına geçiyor. Kâtip de elinde bir kâğıt tutuyor. İlâm mi nedir? Okuyor da... Ama lâfları duyulmuyor. Mahkûma bir şey sordu Reis Bey ve bir cevap aldı; kimbilir ne?.. <span style="font-style:italic;">(Durak... Uzun bakış)</span> Eyvah!.. <span style="font-style:italic;">(Durak... Gözleri hep aynı noktada, Birinci Gardiyana)</span> Ne var, diye sormuyor musun?..</p>

  <p>BİRİNCİ GARDİYAN - Sormuyorum!</p>

  <p>İKİNCİ GARDİYAN - Masanın üstündeki iskemleye çıkardılar onu... İşaret ettiler, o da kendi kendisine çıktı. Bir saniye kaldı! Kıpti, ipi geçirip ağaca bağlıyor. <span style="font-style:italic;">(Çok heyecanlı)</span> Sımsıkı bağladı. Saniye kaldı! Şimdi iskemleyi çekecek altından... Aman!..</p>

  <p><span style="font-style:italic;">(Uzaktan, taş zemin üzerine vurulmuş bir tahta iskemle sesi... Birinci Gardiyan elleriyle yüzünü kapar.)</span></p>

  <p>İKİNCİ GARDİYAN - <span style="font-style:italic;">(Deli gibi bağırır.)</span> İskemleyi kendisi tekmeledi! Havada dönüyor!</p>
</body>
</html>
