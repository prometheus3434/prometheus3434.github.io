<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><br /></p>

  <h2><span style="font-weight:bold;">TABLO I</span></h2>

  <p><span style="font-weight:bold;">[Mesudiye Oteli’nin holü... Cephede, holün sokağa bakan vitrini... Vitrinde, otelin ismi tersine okunuyor... Sol dip köşede, girinti şeklinde iki duvarlık bir dirsek... Dirseğin sağ duvara bakan uç tarafında da, yukarı kattan inen ve dirseğin ön ucundan bükülüp cephe istikâmeti bulunan merdiven... Sağda, sağ ön köşeye geçit bırakan müracaat gişesi... Gişenin arkasında ve duvarda, anahtar hücrelerinin çerçevesi... Merdiven kıvrığının sağ duvara bakan tarafında, vitrinin ortasında, giriş kapısıyla gişe arasında, ön planın sol ve orta yerinde, beyaz örtülü masalar ve iskemleler... Sağ ve sol köşelerde iki büyük koltuk... Göze çarpan herşey kenar semtte, orta halli bir otel manzarası gösteriyor.]</span></p>

  <p><span style="font-style:italic;">(Otelin holü loş... Vitrimle, hatan güneş altında, sokağın sıra binaları... Gişede, Otel Kâtibi... Vitrinin ortasındaki iskemlede, Anadolu tüccarı kılıklı, kravatsız, kasketli bir adam: Taşralı Müşteri... Merdiven kıvrımı önündeki iskemlede de Mübaşir... Mübaşir yanındaki masada kocaman bir evrak çantası ve resmî mübaşir kasketi... Otel Kâtibi, gişenin üstüne bir gazete sermiş ve ona eğilmiş vaziyette... Sükût...)</span></p>

  <p>OTEL KÂTİBİ <span style="font-style:italic;">- (Başını kaldırmadan Mübaşire)</span> Nişantaşı cinayetine ne dersin?</p>

  <p>MÜBAŞİR - Gazete okuyanlardan duydum.</p>

  <p>OTEL KÂTİBİ - Sen tut, yedi katı tıpış tıpış çık, çatı katındaki dairesinde oturan ihtiyar kadını boğ, elmaslarını al, sıvış!</p>

  <p>MÜBAŞİR - Sen dediğin kim?</p>

  <p>OTEL KÂTİBİ - Oğlu... Üstelik biricik mirasçısı...</p>

  <p>MÜBAŞİR - Bundan haberim yok!</p>

  <p>OTEL KÂTİBİ - Aynı gece, sabaha karşı yakalanmış... Tophânede, bitirim yerlerinden birinde...</p>

  <p>MÜBAŞİR - Ne biçim iş? Apartman sahibi kibar kadının oğlu, bitirim yerinde ne arar?</p>

  <p>OTEL KÂTİBİ - Belli olur mu? Kumara düşkünmüş... Eroine de alışmış... En âdi insanlarla, en kötü yerlerde düşüp kalkma illeti... Sosyete hastalığı...</p>

  <p><span style="font-style:italic;">(Vitrinde, bir gazete müvezziinin koşarak geçtiği görülür.)</span></p>

  <p>DIŞARDAN MÜVEZZİİNİN SESİ - Nişantaşı cinayetini yazıyor! Elmaslar kadının oğlunda çıktı!</p>

  <p><span style="font-style:italic;">(Sükût... Otel Kâtibi ve Mübaşir, karşılıklı bakışırlar. Vitrinin ortasındaki iskemlesinde, Taşralı Müşteri başını sokağa çevirir. Müvezziinin sesi uzaklardan geliyor!)</span></p>

  <p>DIŞARDAN MÜVEZZİİNİN SESİ - <span style="font-style:italic;">(Gittikçe kaybolarak.)</span> Cinayeti yazıyor! Bitirim yerinde kibar kaatil!..</p>

  <p>OTEL KÂTİBİ - <span style="font-style:italic;">(Mübaşire.)</span> Nasıl haberiniz olmaz? Bak, kenar mahallelere kadar bütün İstanbul çınlıyor!</p>

  <p>MÜBAŞİR - Biz işleri, mahkemeye geldikten sonra öğreniriz.</p>

  <p>OTEL KÂTİBİ - Bu işin muhâkemesi sizde mi görülür?</p>

  <p>MÜBAŞİR - Belki!.. <span style="font-style:italic;">(Vitrine bakar.)</span> Nerede kaldı bizim Reis Bey? <span style="font-style: italic;">(Vitrinde, karşı pencerelerde tek tük pırıldamaya başlayan ışıklara göz dikerek.)</span> Gece oldu! .</p>

  <p>OTEL KÂTİBİ - İstersen, çantayı bize bırak!.. Gelince verelim...</p>

  <p>MÜBAŞİR - Olmaz! Kendisine, eline teslim etmeliyim. Huyunu bilmez misin?</p>

  <p>OTEL KÂTİBİ - <span style="font-style:italic;">(Gazeteye eğilir.)</span> Nasıl bilmem! <span style="font-style:italic;">(Durak, gazeteye dikkat)</span> İşe bak sen! Hâdiseden iki saat sonra, İzmit'ten apartmana telefon edip annesini sormuş...</p>

  <p><span style="font-style:italic;">(Merdivenden, aşüfte tavırlarla, topuklarını şakırdatarak, gayet bayağı dekolteler içinde, sırtlarında birer âdi etol, Birinci</span> ve <span style="font-style:italic;">İkinci Bar Kızları inerler Birinci, İkincisine nisbetle, mübâlağalı şekilde oynak... İkincisinde, bir dikkat, vekâr ve birinciye karşı murakabe tavrı... Otel Kâtibi. Taşralı Müşteri ve Mübaşir onlara bakarlar.)</span></p>

  <p>BİRİNCİ BAR KIZI - <span style="font-style:italic;">(Gişenin önünden kapıya doğru bir kavis çevirirken, otel kâtibine)</span> Merhaba, Kâtip Bey!</p>

  <p>OTEL KÂTİBİ - Merhaba küçük hanım!</p>

  <p><span style="font-style:italic;">(Birinci Bar Kızı, uzaktan Amerikanvâri bir veda işareti çakıp kapıya yürür. İkincisi arkasında, Otel kâtibine gülümser. Kapıya yürürler. Çıngıraklı Kapı, çınlıyarak açılır. Kızlar, kalçalarını oynatarak kaybolurlar. Yine çınlayarak kapanan kapı...)</span></p>

  <p>MÜBAŞİR - <span style="font-style:italic;">(Otel Kâtibine)</span> Hoppala!.. Ben de bu oteli, koca Ağır Ceza Reisinin oturduğu temiz bir yer sanıyordum.</p>

  <p>OTEL KÂTİBİ - Yine öyledir. İstanbul'un en temiz otellerinden sayılır. Müşterileri hep Anadolulu...</p>

  <p>MÜBAŞİR - <span style="font-style:italic;">(Eliyle kapı tarafım gösterir.)</span> Ya bu yosmalar?..</p>

  <p>OTEL KÂTİBİ - Onlar her akşam bu vakit uyanıp çıkarlar. Sabaha karşı da gelirler. Başka bir suçlarını göremeyiz biz... Paralarını da tıkır tıkır öderler.</p>

  <p>MÜBAŞİR - Bu kadarı yeter mi?</p>

  <p>OTEL KÂTİBİ - Tabiiki yeter! Sizin Reis Bey de, gece başlayınca gelir, odasına kapanır, kimseyle lâf etmez, kimseyi yanına almaz; şafakta da çıkar, gider. Farkları ne?..</p>

  <p>MÜBAŞİR - Büyük bir fark değil, zahir... <span style="font-style:italic;">(Doğrulur.)</span> Öndeki çok cilveliydi kızlardan...</p>

  <p>OTEL KÂTİBİ - Elbette... O hanım...</p>

  <p>MÜBAŞİR - Ya arkadaki?...</p>

  <p>OTEL KÂTİBİ - O da bey... Ağabeysi diyelim... Hiç gözünü açtırmaz. Yan baktı mi, tokat hazır...</p>

  <p>MÜBAŞİR - Hımm!.. <span style="font-style:italic;">(Ayağa kalkar.)</span> Ortalık adamakıllı karardı. Yak şu lâmbaları!</p>

  <p><span style="font-style:italic;">(Sokağın pırıltıları büsbütün gelişmiştir. Otel Kâtibi, arkasındaki düğmeyi çevirir. Aydınlık... Vitrinin çerçevelediği sokak manzarası solar.)</span></p>

  <p>MÜBAŞİR - Sen kaç senedir otel kâtibisin?..</p>

  <p>OTEL KÂTİBİ - Bu otelde tam yedi senedir... Hepsi on seneyi geçer. Geldim geleli Ağır Ceza Reisi bizde... Otelin demirbaşı... Ya sen, kaç senedir onun yanındasın?</p>

  <p>MÜBAŞİR - Benimki yeni... Bir yılı geçmez.</p>

  <p>OTEL KÂTİBİ - Bir yılda seninle kaç kelime konuştu?</p>

  <p>MÜBAŞİR - Ne bileyim ben? Vazife dışı konuşmaz. Ne diye soruyorsun?</p>

  <p>OTEL KATİBİ - Yedi senedir benimle konuştuğu, yetmiş kelimeyi geçmez de...</p>

  <p>MÜBAŞİR - Huy dedik ya...</p>

  <p>OTEL KÂTİBİ - Öyle ama, bu kadar katisından, kapalısından da insan hoşlanmıyor.</p>

  <p>MÜBAŞİR - Sen onun mahkemede gör, katılığını!</p>

  <p>OTEL KÂTİBİ - Allah düşürmesin... <span style="font-style:italic;">(Mübaşirin, kendisini hayretle süzdüğüne dikkat ederek.)</span> Ne o? Ne bakıyorsun öyle?</p>

  <p>MÜBAŞİR - Haline bakıyorum; pişkinliğine!</p>

  <p>OTEL KÂTİBİ - Sanat icabı... <span style="font-style:italic;">(Elini gişeye vurur.)</span> Bu tezgâh insanı pişiriyor.</p>

  <p>MÜBAŞİR - Sen, bu tezgâhta insan sarrafı gibi bir şey olmuşsun!</p>

  <p><span style="font-style:italic;">(Birden, otelin görünmeyen dış kapısında bir otomobil durmuş gibi acı bir fren sesi...)</span></p>

  <p>MÜBAŞİR - <span style="font-style:italic;">(Giriş kapısına doğru)</span> Bizimki mi yoksa?</p>

  <p>OTEL KÂTİBİ - Ben onun taksiyle geldiğini hiç görmedim. Zaten, burası mahkemeye on dakikalık yol...</p>

  <p>MÜBAŞİR - <span style="font-style:italic;">(Otel Kâtibine döner.)</span> Daireden çıkalı çok oldu. Şimdi anlarız.</p>

  <p>OTEL KÂTİBİ - <span style="font-style:italic;">(Eliyle giriş kapıştın gösterir ve ortadan haşlayarak gişeye kadar havada bir kavis çizer.)</span> Şu geçit yok mu, şu geçit?.. Bilsen buradan kaç türlü insan gelip geçer?.. Gel de insan sarrafı olma!.. Gece gelen mi istersin, sabaha karşı düşen mi, gündüz damlayan mi?.. Meteliksiz, cepleri dopdolu, niyeti örtülü, eli açık, ağa, serseri, sevincinden uçan, derdinden sürünen, nüfus kâğıdından saklanan, sürü sürü insan... Bir bakışta kestiririz biz, müşteriyi...</p>

  <p>MÜBAŞİR - Tahsilin ne, senin?</p>

  <p>OTEL KÂTİBİ - Orta, ama yükseklerle boy ölçüşmeye hazırım. Kültürümüzü ilerletelim diye Reis Beyi kovalıyoruz da, ağzından, üçer kelimelik kuru vecizelerden başka bir şey alamıyoruz...</p>

  <p><span style="font-style:italic;">(Çıngıraklı kapı açılır. Sırtında felçli kız, Köylü Müşteri... Kapı açık kalmıştır. Felçli kızın başı, siyah sarılı... Köylü Müşteri, köy ağası kılıklı ve kasketli... Otel Kâtibi ve Mübaşir, dikkat kesilmişlerdir. Köylü Müşteri gişeye doğru yürür, Otel Kâtibinin önünde durur.)</span></p>

  <p>KÖYLÜ MÜŞTERİ - Burayı salık verdiler. Bir oda istiyoruz!..</p>

  <p>OTEL KÂTİBİ - <span style="font-style:italic;">(Gösterir.)</span> Kızın mi?</p>

  <p>KÖYLÜ MÜŞTERİ - Kızım...</p>

  <p>OTEL KÂTİBİ - Nesi var?..</p>

  <p>KÖYLÜ MÜŞTERİ - Felç dediler. Makineden düştü.</p>

  <p>OTEL KÂTİBİ - Ne makinesi,</p>

  <p>KÖYLÜ MÜŞTERİ - Traktör... Ondan düştü, bu hâle geldi.</p>

  <p>OTEL KÂTİBİ - Traktörde kız ne arar?</p>

  <p>KÖYLÜ MÜŞTERİ - Oldu işte!</p>

  <p>OTEL KÂTİBİ - Boş oda yok...</p>

  <p>KÖYLÜ MÜŞTERİ - Ne yaparız biz? Yarın doktora gideceğiz. Kız ameliyat olacak... Seni memnun ederdik.</p>

  <p>OTEL KÂTİBİ - Bir oda var ama, içinde hiç ses çıkarmadan oturmanız lâzım. Bitişiğinizde oturan, aksi, titiz bir adam.</p>

  <p>KÖYLÜ MÜŞTERİ - Bizim hiç sesimiz çıkmaz... Kızım arada bir bunalır, ağlar; onu da duyan olmaz.</p>

  <p>OTEL KÂTİBİ - Nüfusunuz, hüviyetiniz tamam mi?</p>

  <p>KÖYLÜ MÜŞTERİ - Hepsi tamam!..</p>

  <p>OTEL KÂTİBİ - Pekâlâ. Birinci katta 4 numara. <span style="font-style:italic;">(Arkasındaki hücreden anahtarı alıp uzatır, gösterir.)</span> Çıkın merdivenden, yerleşin! Ben geliyorum. Bir yatak daha atarız. Eşyanız var mi?</p>

  <p>KÖYLÜ MÜŞTERİ - Dış kapının içinde bir heybemiz var...</p>

  <p>OTEL KÂTİBİ - Getirirler. Siz çıkın!...</p>

  <p>KÖYLÜ MÜŞTERİ - <span style="font-style:italic;">(Anahtarı alırken.)</span> Allah razı olsun...</p>

  <p><span style="font-style:italic;">(Köylü Müşteri dönüp merdivene doğru yürür. Otel Kâtibi ve Mübaşir arkasından bakarlar. Taşralı Müşteri</span>, <span style="font-style:italic;">yerinden kalkmış, ağır ağır yaklaşıyor. Merdiven başına kadar gelir. Felçli kızın soluk yüzü, ıstırap dolu...</span></p>

  <p>KÖYLÜ MÜŞTERİ - <span style="font-style:italic;">(Çıkarken.)</span> Allah hiçbir babaya, evlâdını bu halde göstermesin...</p>

  <p><span style="font-style:italic;">(Köylü Müşteri merdiveni çıkıp kaybolur. Taşralı Müşteri, gözleriyle onu takip ediyor.)</span></p>

  <p>OTEL KÂTİBİ - <span style="font-style:italic;">(Mübaşire.)</span> Ne de güzel kız!.. İnci gibi bir şey... On yedisinde var, yok... <span style="font-style:italic;">(Taşralı Müşteriye.)</span> Hemşeri! Gördün mü beterin beterini?..</p>

  <p>TAŞRALI MÜŞTERİ - <span style="font-style:italic;">(Döner.)</span> Benim hâlim onunkinden bin kere beter!.. Razıyım, iki ayağı kopuk olsun, tek onu bulayım!.. Namusum kurtulsun!..</p>

  <p>MÜBAŞİR - <span style="font-style:italic;">(Gişeye doğru gelen Taşralı Müşteriye.)</span> Ne yaptı kızın sana? Namusuna ne olmuş?</p>

  <p>TAŞRALI MÜŞTERİ - Sorma, sorma!</p>

  <p><span style="font-style:italic;">(Açık kapıda, siyah başörtülü, ökçesiz bebe iskarpinli, Yeldirmeli Kadın... Çıngırak... Kadın, kapıyı kapatır, gözler üzerinde... Gişeye doğru yürür. Halinde, keskin bir enerji...)</span></p>

  <p>YELDİRMELİ KADIN - <span style="font-style:italic;">(Otel Kâtibine.)</span> Reis Bey bu otelde kalıyor, değil mi?</p>

  <p>OTEL KÂTİBİ - <span style="font-style:italic;">(Şüphe tavrı.)</span> Evet; ne istiyorsunuz?</p>

  <p>YELDİRMELİ KADIN - Görmek istiyorum, işim var!..</p>

  <p>MÜBAŞİR - <span style="font-style:italic;">(Yeldirmeli Kadına.)</span> Reis Beyi tanıyor musunuz?</p>

  <p>YELDİRMELİ KADIN - Hayır!</p>

  <p>OTEL KÂTİBİ - <span style="font-style:italic;">(Yeldirmeli Kadına.)</span> Henüz gelmediler.</p>

  <p>YELDİRMELİ KADIN - Bekliyeyim bir kenarda...</p>

  <p>OTEL KÂTİBİ - Olamaz; Reis Bey böyle rahatsızlıklara gelemez!</p>

  <p>YELDİRMELİ KADIN - Dışarıda bekliyeyim öyleyse...</p>

  <p>MÜBAŞİR - Hanım, olmaz dediler ya!.. Ben mahkemenin mübaşiriyim. Reis Beyin yolunu kesip ona asılmakta fayda yok!..</p>

  <p>YELDİRMELİ KADIN - Ben tâ Eyüp'den geliyorum. Gecekondulardan... Bir adım atmam bir yere... <span style="font-style:italic;">(Dirseğin başında</span> ve <span style="font-style:italic;">giriş kapısının yanındaki tek iskemleyi çeker.)</span> Şuraya ilişip bekliyeceğim! İsterseniz kolumdan tutup beni sokağa atın! Piştik artık... 'Acı yüzünden...</p>

  <p><span style="font-style:italic;">(Yeldirmeli Kadın iskemleye çöker. Otel Kâtibi, Mübaşir ve Taşralı Müşteri şaşkın...)</span></p>

  <p>YELDİRMELİ KADIN - Ayakta bir dakika durmaya mecalim kalmadı. Bütün gün, İstanbul kazan, ben kepçe... Derdine ilâç bulabilirsen bul!</p>

  <p>TAŞRALI MÜŞTERİ - <span style="font-style:italic;">(Yeldirmeli Kadına.)</span> Derdin ne hanım?</p>

  <p>YELDİRMELİ KADIN - Ne olacak!.. Evlât derdi...</p>

  <p>TAŞRALI MÜŞTERİ - Bir de benimkini bilsen...</p>

  <p>YELDİRMELİ KADIN - Neymiş seninki?</p>

  <p>TAŞRALI MÜŞTERİ - On sekiz yaşındaki kızım. Samsun'dan kaçıp İstanbul'a geldi. Hani İstanbul kazan, ben kepçe, dedin ya; ben de gece gündüz, deli pösteki sayar gibi İstanbul'u kapı kapı geziyorum. İzini bulana aşkolsun...</p>

  <p>YELDİRMELİ KADIN - Vah, vah! Acıdım sana... <span style="font-style:italic;">(İç geçirir.</span></p>

  <p><span style="font-style:italic;">öbürlerine döner.)</span> Evlât bu... Acısı dile kolay... Ciğerini söküp çıkarmış da, çocuk, annesinin, sevdiği karıya götürmek için; yolda ayağı bir taşa takılmış, kapaklanmış... Vah evlâdım, bir yerin acıdı mi, diye bağırmış ciğer... Söz temsili...</p>

  <p>OTEL KÂTİBİ - <span style="font-style:italic;">(Yeldirmeli Kadına.)</span> Seninki temsil ama, böyle anneleri şimdi zamane çocukları sahiden öldürüyor. Nişantaşı'ndaki zengin ve kibar anneyi duymadın mi? Oğlu, elmaslarını almak için onu boğmuş...</p>

  <p>YELDİRMELİ KADIN - Benim kendi derdimden başka hiçbir şeyden haberim yok!</p>

  <p><span style="font-style:italic;">(Çıngırak... Kapı açılır... Reis Bey... Çıngırak... Kapı kapanır... Reis Bey, şapkasını kaşlarına kadar indirmiş... Herkes doğrulur. Mübaşir hızla atılıp, masadan evrak çantasını ve kasketini alır. Reis Bey ilerler.)</span></p>

  <p>REİS BEY - <span style="font-style:italic;">(Mübaşire.)</span> Çantada mi evrak?</p>

  <p>MÜBAŞİR - Evet efendim!</p>

  <p>REİS BEY-Ver!</p>

  <p><span style="font-style:italic;">(Mübaşir atılıp çantayı Reis Beye verir. Yeldirmeli Kadın ayağa kalkar. Otel Kâtibi, gişeden çıkar.)</span></p>

  <p>REİS BEY - <span style="font-style:italic;">(Bir sözü varmış gibi duran Otel Kâtibine.)</span> Bir şey mi söyliyecektiniz?</p>

  <p>YELDİRMELİ KADIN - <span style="font-style:italic;">(Reis Beye.)</span> O değil, ben söyliyeceğim!</p>

  <p>REİS BEY - Ne söyliyeceksiniz?</p>

  <p>YELDİRMELİ KADIN - Herkesin yanında söyliyemem!</p>

  <p>REİS BEY - Herkesin yanında söyleyiniz!</p>

  <p>YELDİRMELİ KADIN - Söyliyemem!</p>

  <p>REİS BEY - Söyliyemesseniz daha iyi olur.</p>

  <p><span style="font-style:italic;">(Reis Bey, elinde çanta, döner; yürür; merdivenin iki basamağını çıkar. Herkes; tay gibi, ona seyrediyor. Yeldirmeli Kadın, Reis Beyin arkasından koyup, iki büklüm, ellerini uzatır.)</span></p>

  <p>YELDİRMELİ KADIN - Reis Bey, durun!</p>

  <p><span style="font-style:italic;">(Reis Bey, gayet sakin durur, döner; herkes dönmüş... Yeldirmeli Kadın aynı vaziyette...)</span></p>

  <p>REİS BEY - <span style="font-style:italic;">(Yeldirmeli kadına.)</span> Buraya tiyatro numarası yapmaya mi geldin?</p>

  <p>YELDİRMELİ KADIN - <span style="font-style:italic;">(Paralayın.)</span> Numara mi dedin? Torunlarım sokakta dileniyor! Gelinim orospuluk edemiyor! Ben yetmişine geldim. Elim ayağım tutmuyor! Hizmetçiliğe bile almıyorlar! Ne olacak bizim halimiz?</p>

  <p>REİS BEY - Anlamıyorum!</p>

  <p>YELDİRMELİ KADIN - Nasıl anlıyacaksınız? Merhamet nedir, bilmeden anlamak olur mu? İşi gücü zorla suç aramak olan insan, neden anlar?</p>

  <p>REİS BEY - <span style="font-style:italic;">(Mübaşir ve Otel Kâtibine.)</span> Çıkarın şu kadını dışarıya!</p>

  <p><span style="font-style:italic;">(Otel Kâtibi ve Mübaşir atılırlar, Yeldirmeli Kadını omuzlarından itip kapıya doğru sürmek isterler.)</span></p>

  <p>YELDİRMELİ KADIN - <span style="font-style:italic;">(İtilirken, Reis Beye.)</span> Gelinime göz koyanlar, oğluma iftira etti. Paltosuna esrar koyup polise haber verdiler. Benim oğlum namuslu bir işçidir. Ne alır, ne satar, o laneti... Tanımaz bile... Esrar satıcılığından ceza istiyorlar ona... <span style="font-style:italic;">(Tutanların ellerinden kurtulur. Bir iki adım atar, bir iki basamak çıkar. Reis Beyin dizlerine sarılır.)</span> Herşey karara kaldı; oğlum konuşmayı bilmez, oğluma acı, bana acı!</p>

  <p>REİS BEY - <span style="font-style:italic;">(Uzakta apışıp kalan Otel Kâtibi ve Mübaşire.)</span> Alın, kaldırın!</p>

  <p><span style="font-style:italic;">(Mübaşir kasketini giyer. Otel Kâtibi ve Mübaşir, Reis Beyin ayaklarına kapanmış, hıçkıra hıçkıra ağlayan Yeldirmeli Kadını zorla kaldırıp merdivenden indirirler, kapıya doğru sürerler. Çıngırak... Hep beraber dışarı çıkarlar: Kapı açık kalır.)</span></p>

  <p>KORİDORDAN YELDİRMELİ KADININ ÇIĞLIĞI - Dilerim Hak'tan en ağır, en olmaz iftiraya uğra, sen! O taş kalbinin havanında zehir ez, zehir ye! Evlâdın yoksa, senin başına getirsin Mevlâm...</p>

  <p><span style="font-style:italic;">(Reis Bey, merdivenin ilk basamaklarında, heykel gibi, Yeldirmeli Kadının gittikçe kısıklaşan haykırışlarını dinler. Sonra dönüp merdivenden çıkmağa başlar. Taşralı Müşteri, deli gibi ona bakıyor.)</span></p>

  <p>TAŞRALI MÜŞTERİ - <span style="font-style:italic;">(Alık bir saffet içinde.)</span> Reis Bey!</p>

  <p><span style="font-style:italic;">(Reis Bey, merdivenin dönemeç basamaklarında durur. Taşralı Müşteriye döner.)</span></p>

  <p>TAŞRALI MÜŞTERİ - Benim mahkemeyle işim yok! Ben buranın garibiyim! Kızım kaçtı da memleketten onu aramaya geldim.</p>

  <p>REİS BEY - Ne yapmamı istiyorsunuz?</p>

  <p>TAŞRALI MÜŞTERİ - Akıl, fikir, çare istiyorum.</p>

  <p>REİS BEY - Polise başvurun!</p>

  <p>TAŞRALI MÜŞTERİ - Başvurdum! Bir şey çıkmadı.</p>

  <p>REİS BEY - Savcıya da gittiniz mi?</p>

  <p>TAŞRALI MÜŞTERİ - Gittim. Muamele, tabiî yolunu takip eder dediler.</p>

  <p>REİS BEY - İyi demişler...</p>

  <p>TAŞRALI MÜŞTERİ - Ama kızımı bulan yok!</p>

  <p>REİS BEY - Bu işde hâkimleri vazifelendirmez, kanun... TAŞRALI MÜŞTERİ - Nasıl kanun, bu?</p>

  <p>REİS BEY - Kanun, gizli eşyayı bulmaya mahsus bir fal kitabı değildir. Olana, gördüğüne, bildiğine göre hükmeder.</p>

  <p><span style="font-style:italic;">(Kapıdan Otel Kâtibi... Kapanan kapı... Çıngırak... Otel Kâtibi yürür. Reis Beyi görünce merdivenin önünde kalır. Reis Bey ona döner.)</span></p>

  <p>TAŞRALI MÜŞTERİ - <span style="font-style:italic;">(Reis Beye.)</span> Ben bu lâfları değil, kızımı istiyorum!</p>

  <p>REİS BEY - <span style="font-style:italic;">(Tekrar. Taşralı Müşteriye dönerek.)</span> Kızını kanundan isteyemezsin! Arada bir suçlu varsa cezalandırılmasını kanundan isteyebilirsin! <span style="font-style:italic;">(Yine Otel Kâtibine döner.)</span> Gitti mi kadın?</p>

  <p>OTEL KÂTİBİ - Ağlaya ağlaya gitti...</p>

  <p>REİS BEY - Gözyaşı suçun rengini soldurmaz. <span style="font-style:italic;">(Durak.)</span> Ben odama çıkıyorum. Biraz sonra kahvemi gönderirsiniz. Hiçbir sebeple rahatsız etmesinler beni!..</p>

  <p>OTEL KÂTİBİ - Başüstüne efendim!</p>

  <p><span style="font-style:italic;">(Reis Bey merdivenden çıkar. Kaybolur... Otel Kâtibi. şaşkın bakman Taşralı Müşterinin yanına gelir.)</span></p>

  <p>TAŞRALI MÜŞTERİ - Ne acayip adam, bu Reis Bey!</p>

  <p>OTEL KÂTİBİ - Öyle acayip ki, bir benzerini bulamazsın. Bir kere emekli olmak üzere... Altmış beşlik... Hâlâ yeryüzünde kimsesi yok... Yarım asırlık bekâr... Ömrü, otel odalarında geçmiş...</p>

  <p>TAŞRALI MÜŞTERİ - Kendine bir ev açmıyor mu?</p>

  <p>OTEL KÂTİBİ - Ne gezer!.. Ev bark sahibi olmaktan anlamıyor. Hususi hayatı yok ki, evi olsun... İğreti yaşıyor. Kitapları, bir iki bavulu, o kadar... Bir yatağı bile yok dâr-ı dünyada...</p>

  <p>TAŞRALI MÜŞTERİ - Galiba en rahatı o... Ne ev, ne evlât, ne dert!.. <span style="font-style:italic;">(Birden, hatırlarmışçasına.)</span> Ne olacak benim kızım? Sen ondan bahset!..</p>

  <p>OTEL KÂTİBİ - Kızını ben bulacağım senin, daha doğrusu ben bulduracağım! <span style="font-style:italic;">(Ön kısmın ortasındaki masayla iskemleleri gösterir.)</span> Gel, şuraya geçelim de bu işi konuşalım!</p>

  <p><span style="font-style:italic;">(Taşralı Müşteri ve Otel Kâtibi masaya geçerler, mahrem konuşma edasıyle başbaşa verirler. Otel Kâtibi merdivene doğru...)</span></p>

  <p>OTEL KÂTİBİ - Kimlere bulduracağım, biliyor musunuz? Demin buradan çıkan bar artistlerine...</p>

  <p>TAŞRALI MÜŞTERİ - Buldurursan, sana tam on tane binlik...</p>

  <p>OTEL KÂTİBİ - Hiç merak etme! Bulduracağım! Deminki artistler, onu İstanbul'da ne kadar bar, kabare, gece kulübü, artist idarehanesi, çalgılı yer, gizli köşe varsa, arar, tarar, bulurlar.</p>

  <p>TAŞRALI MÜŞTERİ - Kızımın ne işi var, böyle yerlerde?..</p>

  <p>OTEL KÂTİBİ - Böylesi, mutlaka o yerlere düşer. Balık, denizden çıktı mi, balıkhanede bulunur. Reis Beyden öğrendik bu benzetişleri... <span style="font-style:italic;">(Taşralı Müşteriye döner.)</span> Sen cevap ver bakalım. Kızın, hangi kitapları, dergileri okurdu?</p>

  <p>TAŞRALI MÜŞTERİ - Sinema dergilerinden başını kaldırmazdı.</p>

  <p>OTEL KÂTİBİ - Gördün mü; tam olta balığı! Yalnız ilk masraflara dayanmak lâzım...</p>

  <p>TAŞRALI MÜŞTERİ - İstediğin kadar... Kaç para istersen...</p>

  <p>OTEL KÂTİBİ - Sen bana onun iki resmini ver ve başka bir şeye karışma!..</p>

  <p><span style="font-style:italic;">(Taşralı Müşteri, hemen elini cebine atıp şişkin bir cüzdan çıkarır, açar, içinden iki vesikalık fotoğraf çekip uzatır.)</span></p>

  <p>OTEL KÂTİBİ - <span style="font-style:italic;">(Fotoğraflara dikkatle bakarak)</span> Çok güzel kız, be!.. Saçları da son moda...</p>

  <p><span style="font-style:italic;">(Merdivende Köylü Müşteri... Pat pat iner.)</span></p>

  <p>OTEL KÂTİBİ - (<span style="font-style:italic;">Köylü Müşteriye.)</span> Ne o, dostum?</p>

  <p>KÖYLÜ MÜŞTERİ - Heybemi alayım, dedim.</p>

  <p>OTEL KÂTİBİ - Garson getirirdi. Neyse al!</p>

  <p>KÖYLÜ MÜŞTERİ - <span style="font-style:italic;">(İndiği merdivenin son basamaklarında.)</span></p>

  <p>Kıza yine fenalık geldi. İlaçları heybede...</p>

  <p>OTEL KÂTİBİ - Git, al!</p>

  <p><span style="font-style:italic;">(Köylü Müşteri giriş kapısından çıkar. Kapının açılış ve kapanış çıngırakları...)</span></p>

  <p>TAŞRALI MÜŞTERİ <span style="font-style:italic;">-(OtelKâtibine korkuyla eğilerek.)</span> Kızımı bir iğfal eden varsa, şu mahut Reis Beyin karşısına mi çıkarırlar?</p>

  <p>OTEL KÂTİBİ- Eh, işte o zaman herif yandı! Ama yok, bir şey olmamıştır! Evhama düşme!</p>

  <p>TAŞRALI MÜŞTERİ - Böyle bir şey olacağına ölüsünü bulsam daha iyi...</p>

  <p><span style="font-style:italic;">(Merdivenden Reis Bey... Pantolonu üstünde ropdöşambr... Yüzü o tarafa doğru olan Otel Kâtibi yerinden fırlar. Taşralı Müşteri de kalkar.)</span></p>

  <p>REİS BEY - <span style="font-style:italic;">(Merdivenin dönemecinde.)</span> Odamın bitişiğinden bir iniltidir, bir ağlamadır, gidiyor. Ne var?</p>

  <p>OTEL KÂTİBİ - Felçli bir kızla babası, efendim! Anadolu’dan bu akşam geldiler. Yarın, ameliyat için, doktora götürecekler...</p>

  <p><span style="font-style:italic;">(Çıngırak... Heybesi elinde, Köylü Müşteri... Çıngırak... Kapı kapanır. Köylü Müşteri merdivenin önünde...)</span></p>

  <p>REİS BEY - <span style="font-style:italic;">(Otel Kâtibine.)</span> Başka oda yok muydu koca otelde?</p>

  <p>OTEL KÂTİBİ - Son boş oda... Bitişiğinizi, son boş oda diye saklıyoruz. Otel dolunca vermeğe mecbur olduk.</p>

  <p>REİS BEY - Vermeseydiniz! Otele, hastahanelik hasta kabulü nizâma uygun mu?</p>

  <p>OTEL KÂTİBİ - Bulaşıcı hastalık değil... Sonra da acıdık!</p>

  <p>REİS BEY - Hastalığı değilse bile, rahatsızlığı bulaşıcı... Ona acıyacağınıza, istirahat hakkını kazanmış olanlara acısaydınız daha iyi olurdu.</p>

  <p>OTEL KÂTİBİ - Af buyurun efendim!</p>

  <p>REİS BEY - Çıkın, ihtar edin, kessinler seslerini!</p>

  <p>KÖYLÜ MÜŞTERİ - <span style="font-style:italic;">(Reis Beye.)</span> Ben şimdi sustururum onu...</p>

  <p>REİS BEY - <span style="font-style:italic;">(Köylü Müşteriye.)</span> Siz kimsiniz?</p>

  <p>KÖYLÜ MÜŞTERİ - Babasıyım!</p>

  <p>REİS BEY - Eğer hemen susturmazsanız, polise haber verir, geceden kaldırırım onu hastahaneye!..</p>

  <p>KÖYLÜ MÜŞTERİ - Merhamet edin efendim!</p>

  <p>REİS BEY - Sen de mi öğrendin bu lâfı? <span style="font-style:italic;">(Otel Kâtibiyle Taşralı Müşteriye doğru.)</span> Ne kelimeler, ne duygular . var; öğretemiyoruz da, sıra merhamete geldi mi, herkes ezbere biliyor. Ağızların iğrenç sakızı!</p>

  <p>OTEL KÂTİBİ - Merhamet suç mu efendim?</p>

  <p>REİS BEY - <span style="font-style:italic;">(Gayet sert)</span> Hem de idamlık...</p>

  <p><span style="font-style:italic;">(Reis Bey merdivenden çıkar. Arkasından Köylü Müşteri... Otel Kâtibi ve Taşralı Müşteri, merdivene doğru, dimdik... Çıkanlar kaybolur. Taşralı Müşteri Otel Kâtibine döner.)</span></p>

  <p>TAŞRALI MÜŞTERİ - Taştan mı, demirden mi bu adam?</p>

  <p>OTEL KÂTİBİ - Makine adam... Kanun makinesi... Tek yanlışsız çalışır.</p>

  <p>TAŞRALI MÜŞTERİ - Hiç acıdığı olmaz mi?</p>

  <p>OTEL KÂTİBİ - Acımak mi? Ne diyorsun sen? Bir gece otelde bir intihar vak'ası oldu. Reisin yattığı katta, genç bir üniversiteli kendini tavana astı. Bütün otel ayağa kalktı. Onun tüyü bile kıpırdamadı. Gelen polislere, odamda yazımı yazıyordum, dedi; on günlük uzaktaymışım gibi hiçbir şeyden haberim olmadı, dedi. Her gece olduğu gibi, üst üste kahvelerini içti, yazısını bitirdi, uykusunu uyudu. Sabahleyin Savcı, ölünün yüzünü açıp binbir rica ile ona gösterdiği zaman şu sözü söyledi; «Benden, merhametin öldürdüklerine merhamet beklemeyiniz!»... Bu sözü, kulağımdan hiç gitmez.</p>

  <p>TAŞRALI MÜŞTERİ - Merhametin öldürdükleri ne demek?</p>

  <p>OTEL KÂTİBİ - Yani, merhamet göre göre ona muhtaç, yaşayanlar... Merhametten doğan ihmal ve ona ihtiyaç yüzünden ölenler...</p>

  <p>TAŞRALI MÜŞTERİ - Başka neye muhtacız ki? Allahın rahmeti olmasa ne olur halimiz?</p>

  <p>OTEL KÂTİBİ - <span style="font-style:italic;">(Döner, gişeye doğru yürür.)</span> Gel de ona anlat! <span style="font-style:italic;">(Gişenin içinden.)</span> Bakalım, radyoda ne var?</p>

  <p><span style="font-style:italic;">(Otel Kâtibi, gişenin içinde, görünmeyen bir noktadaki radyonun düğmesini çevirir, sonra dirseklerini gişeye dayayarak Taşralı Müşteriyi süzmeğe başlar.)</span></p>

  <p>OTEL KÂTİBİ - On tane binliği unutmuyoruz, değil mi?</p>

  <p>TAŞRALI MÜŞTERİ - Şimdi getir, hemen al!</p>

  <p>RADYONUN SESİ - Nişantaşı cinayeti... Zengin ve ihtiyar annesinin katili hain evlât, tam dört saat içinde nasıl ele geçti? Katilin ceketinden kopup, ölünün sıkılmış avucunda bulunan esrarengiz kumaş parçası... Yarınki «Cemiyet» gazetesinde... «Cemiyet» gazetesi, hergün sekiz sahife...</p>

  <p>OTEL KÂTİBİ - <span style="font-style:italic;">(Radyonun düğmesini kapatarak.)</span> Ooof! Bir şey dile düşmesin bu memlekette!..</p>

  <p><span style="font-weight:bold;">Işıklar kararır</span></p>
</body>
</html>
