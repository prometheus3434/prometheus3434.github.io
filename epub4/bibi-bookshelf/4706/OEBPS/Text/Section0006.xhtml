<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><span style="font-weight:bold;"><br /></span></p>

  <h2><span style="font-weight:bold;">TABLO II</span></h2>

  <p><span style="font-weight:bold;">[Mahkeme salonu... Tam cephede, hafif kavis şeklinde, hâkimler kürsüsü... Kürsünün solunda, savcıya mahsus çıkıntı kürsü... Solda giriş kapısı... Sağda, büyük kemerli pencere ve önünde avukatlar masası... Kürsünün orta önünde zabıt kâtibi masasıyle savcı arasında ve hâkimlere doğru çapraz biçimde, şahit parmaklığı... Tam ortada hâkimler kürsüsüne karşı, parmaklıklı sanık yeri ve kürsüsü...]</span></p>

  <p><span style="font-style:italic;">(Kürsüde ve ortada Reis Bey... Sağında ve solunda birer âza... Soldaki çıkıntı kürsüde savcı... Reis, iki âza... Savcı, kırmızı yakalı cübbeleri içinde, Birinci ve İkinci Avukatlar... Kürsünün önünde ve merkezinde siyah önlüklü daktilo kız ve yanında bir genç stajyer... Solda savcı kürsüsüne yakın, ayakta Mübaşir... Şahit parmaklığında, apartman kapıcısı... Sanık yerinde, sıraya oturmuş, arkasından görülen mahkûm... Parmaklığın arkasında, sağ ve sol ön köşelere doğru çapraz durmuş, birer jandarma... Dinleyiciler geride kaldığı için görülmüyor. Kapının önünde otel tiplerinden birkaçı... Avukatlar not alıyor ve daktilo kız, son cümlesini bitiriyor... Bitirir.)</span></p>

  <p>REİS BEY - <span style="font-style:italic;">(Mahkûma.)</span> Şahidin sözlerine bir diyeceğiniz var mı?</p>

  <p><span style="font-style:italic;">(Mahkûm ayağa kalkar, hiçbir şey söylemeden durur.)</span></p>

  <p>REİS BEY - Cevap veriniz! <span style="font-style:italic;">(Sükût... Durak)</span></p>

  <p>REİS BEY - Diyor ki, apartman kapıcısı; gece yarısı abdest alıyordum. Sokak kapısının gayet yavaş, son derece yumuşak bir sesle kapatıldığını duydum. Ayaklarımı kurulayamadan kapıcı penceresinin önüne geldim. Bir göz attım. Yan karanlıkta, arkasından, otomatiği yakmadan merdivene doğru kıvrılan bir adam gördüm. Asansöre binmemişti. Merdivenin yol haltları üzerinde yürüyordu. Loşlukta, yalnız siyah noktalı ceketini tanıdım. Küçük Beyin ceketi... <span style="font-style:italic;">(Şahide.)</span> Öyle mi?.. <span style="font-style:italic;">(Apartman kapıcısı tasdik işareti yapar.)</span></p>

  <p>REİS BEY - <span style="font-style:italic;">(Mahkûma.)</span> Evet! Size ait olan bu ceket Londra malıdır. Tahsilinizi yarım bırakıp döndüğünüz yerin mali... Kupon kumaş... İstanbul'da kimsede bulunması ihtimali yok... Bir parçası da, boğuşma sırasında kadın tarafından koparılmış. <span style="font-style:italic;">(Sağ yumruğunu sıkar.)</span> Sımsıkı avucunda kalmıştır. <span style="font-style:italic;">(Sert)</span> Cevap verin!</p>

  <p>MAHKÛM - İnkâr etmiyorum, söyledim!</p>

  <p>REİS BEY- Neyi inkâr etmiyorsunuz?</p>

  <p>MAHKÛM - Böyle bir ceketim olduğunu...</p>

  <p>REİS BEY - O halde?..</p>

  <p>MAHKÛM - Giyen ben değildim.</p>

  <p>REİS BEY - Yani bir başkası, sizinle aynı boyda bosta bir adam, apartman kapısının anahtarını yaptırdı, ceketinizin eşini diktirdi de annenizi boğmaya, sonra da kadının elmaslarım, gizlendiği yerden almaya mi gitti? Bu kadar tesadüf üst üste gelebilir mi?</p>

  <p><span style="font-style:italic;">(Sükût... Durak... Karşılıklı bakışma... Birinci Avukat, sağ elindeki kalemi havaya kaldırıp söz ister.)</span></p>

  <p>REİS BEY - <span style="font-style:italic;">(Birinci Avukata.)</span> Buyurun!</p>

  <p>BİRİNCİ AVUKAT - <span style="font-style:italic;">(Ayakta.)</span> Muhterem Reisim!.. Apartman kapısının anahtarı, küçük bir detay gibi görünse de, bizce hayatî ehemmiyettedir. Anne katili zanlısından bu noktayı öğrenmeye çalıştık. Bir gece, bitirim yerinde, kumar masasında unuttuğunu, ertesi gece de kumarhane garsonundan aldığını söyledi. Bu nokta üzerinde durulmasını dileriz.</p>

  <p>REİS BEY - <span style="font-style:italic;">(Birinci Avukata.)</span> Sırası gelince düşünülür... <span style="font-style:italic;">(Şahide.)</span> Şahitliğiniz bitti, çekilebilirsiniz! <span style="font-style:italic;">(Mahkûma.)</span> Oturunuz!</p>

  <p><span style="font-style:italic;">(Şahit, Reisi selâmlıyarak çekilir. Mahkûm oturur. Birinci Avukat da oturur. Reis Bey, önündeki dosyayı karıştırır.)</span></p>

  <p>REİS BEY - <span style="font-style:italic;">(Başını dosyadan kaldırarak mahkûma.)</span> Polise ifadenizde şöyle demişsiniz; Ben vak’adan bir gece evvel, apartmandan, şimdi üzerimde gördüğünüz elbiseyle çıktım, şu âna kadar da eve uğramadım. İri siyah ceketim gardroptadır. Ararsanız bulursunuz.</p>

  <p>MAHKÛM - <span style="font-style:italic;">(Ayağa kalkar.)</span> Evet, evet!</p>

  <p>REİS BEY— Hemen aramışlar, bulamamışlar... Dokuz kat elbiseniz arasında, iri siyah kareli elbisenizi bulamamışlar... Ne dersiniz?</p>

  <p><span style="font-style:italic;">(Sükût... Durak...)</span></p>

  <p>REİS BEY - İşletin dilinizi; ellerinizi işlettiğiniz gibi...</p>

  <p>MAHKÛM - <span style="font-style:italic;">(Birden parlayarak.)</span> Dehşet içindeyim, Reis Bey, kriz içindeyim! <span style="font-style: italic;">(Ellerini sol taraftan uzatarak.)</span> Ben, ellerimi, annemi boğmak için işletmiş değilim!</p>

  <p>REİS BEY - Eroin krizi mi geçiriyorsunuz?</p>

  <p>MAHKÛM - <span style="font-style:italic;">(Büsbütün yırtınarak.)</span> Ben suçluyum, Reis Bey, biliyorum! Bu yüzden nefret ediyorsunuz benden. Onu da biliyorum! Ama benim suçum anne kaatilliği değil... Bitirim yerlerine düşmüş, eroine alışmış olmak, benim suçum... En yüksekten en aşağıya düşmüş olmak... Bu yüzden nefret ediyorsunuz benden... Belki belâmı da bu yüzden buluyorum! Ama ben, anne kaatili değilim!</p>

  <p>REİS BEY - Bunların hepsi edebiyat... Suç her zaman edebiyata muhtaçtır. Siz kupkuru hakikate cevap veriniz!</p>

  <p>MAHKÛM - Annemi ben öldürmedim!</p>

  <p>REİS BEY - Anneniz mezardan çıkmış da, beni oğlum öldürdü, diye ifade vermiş gibi, bütün deliller üzerinizde birleşiyor. Konuşmıyan kadının son sözü <span style="font-style:italic;">(Yine sağ yumruğunu sıkar.)</span> sıkılı avucundan çıkan ceketinizin kumaşı... Hüviyet varakanız gibi bir şey...</p>

  <p>BİRİNCİ AVUKAT - <span style="font-style:italic;">(Bir anda ayağa fırlar ve izin almadan konuşur.)</span> Cüretimi bağışlayın, muhterem reisim; fakat belirtmeme izin verin ki, hâkim itham etmez, ancak takdir eder.</p>

  <p>REİS BEY - <span style="font-style:italic;">(Birinci Avukata.)</span> Baro Reisi muhterem avukat da bilmelidir ki, hâkimin takdire varabilmesi için, kıymet hükümlerini belirtmesi ve ona göre cevap istemesi lâzımdır. Lütfen istirahat buyurun! <span style="font-style:italic;">(El işaretiyle Birinci Avukatı yerine oturturken, başını mahkûma çevirir.)</span> Cevabınız?..</p>

  <p>MAHKÛM - Annemi ben öldürmedim!</p>

  <p>REİS BEY - <span style="font-style:italic;">(Mahkûma.)</span> Oturun yerinize! <span style="font-style:italic;">(Mübaşire)</span> Şahit Veli Özbudak...</p>

  <p><span style="font-style:italic;">(Mübaşir, bir atılışta giriş kapısının dışına çıkar.)</span></p>

  <p>MÜBAŞİRİN SESİ - Şahit Veli Özbudak!!! Veli Özbudak!!!</p>

  <p><span style="font-style:italic;">(Salonda, kasketi elinde, kravatsız, ceketi ve pantolonu birbirini tutmaz renklerde, kumarhane garsonu girer. Peşinden içeriye iki gazete fotoğrafçısı da dalar. Mübaşir, şahidi, omuzlarından iterek şahit parmaklığına sürer.)</span></p>

  <p>REİS BEY - <span style="font-style:italic;">(Önündeki dosyaya bakarak şahide.)</span> Hüviyetinizi bildiriniz! <span style="font-style:italic;">(Daktilo kıza.)</span> Yazınız!</p>

  <p>KUMARHANE GARSONU - <span style="font-style:italic;">(Papağanvâri)</span> Galatalı, otuz sekiz yaşında, Ali oğlu Veli Özbudak...</p>

  <p><span style="font-style:italic;">(Daktilo Kız, konuşmaları, fasılalı şekilde, anlaşılmalarına mâni olmıyarak yazmaktadır.)</span></p>

  <p>REİS BEY - Ne iş yaparsınız?</p>

  <p>KUMARHANE GARSONU - Garsonum...</p>

  <p>REİS BEY-Nerede?</p>

  <p>KUMARHANE GARSONU - Oyun yerinde...</p>

  <p><span style="font-style:italic;">(Daktilo durur.)</span></p>

  <p>REİS BEY - Bitirim yerinde diyemiyorsunuz, değil mi? Başka ne iş yaparsın orada?</p>

  <p>KUMARHANE GARSONU - Şuna buna yardım ederim.</p>

  <p>REİS BEY - Ne yardımı?</p>

  <p>KUMARHANE GARSONU - Parası bitenlere para veririm. REİS BEY - Kıymetli eşya karşılığı... Birkaç günlüğüne yüzde yüz faizle...</p>

  <p>KUMARHANE GARSONU - O kadar çok almam!</p>

  <p>REİS BEY - Peki... <span style="font-style:italic;">(Mahkûmu gösterir.)</span> Sanığı tanıyor musunuz?</p>

  <p>KUMARHANE GARSONU - İyi tanırım. Her gece bize gelirdi. Bizde yakaladılar.</p>

  <p>REİS BEY — Kendisiyle akrabalığınız, yakınlığınız, düşmanlığınız, şahitliğe mâni bir haliniz var mi?&#160;</p>

  <p>KUMARHANE GARSONU - Yoktur!</p>

  <p><span style="font-style:italic;">(Reis Bey ayağa kalkar. Herkes de beraber.)</span></p>

  <p>RESİ BEY - Doğruyu söyliyeceğinize namus ve vicdanınız üzerine yemin eder misiniz?</p>

  <p>KUMARHANE GARSONU - Namus ve vicdanım üzerine yemin ederim.</p>

  <p><span style="font-style:italic;">(Reis Bey oturur Herkes de beraber...)</span></p>

  <p>REİS BEY - Şimdi anlatın bildiklerinizi!..</p>

  <p>KUMARHANE GARSONU - Cinayet gecesine kadar hemen her akşam bizdeydi. O akşam uğramadı. Nihayet sabaha karşı çıkageldi.</p>

  <p>REİS BEY - Sırtında nasıl bir elbise vardı?</p>

  <p>KUMARHANE GARSONU — <span style="font-style:italic;">(Mahkûma dönüp eliyle gösterir.)</span> İşte bu elbise!..</p>

  <p>REİS BEY - Devam edin!</p>

  <p>KUMARHANE GARSONU - İzmit'ten geliyormuş... Parası yokmuş... Cebinden pırlanta bir broş çıkarıp verdi. Bin lira istedi.</p>

  <p>REİS BEY-Ne verdiniz?</p>

  <p>KUMARHANE GARSONU - Altı yüz lira verdim.</p>

  <p>REİS BEY - Ne kadar faizle?..</p>

  <p>KUMARHANE GARSONU - Bin lira verip alacaktı.</p>

  <p>REİS BEY - Sonra?..</p>

  <p>KUMARHANE GARSONU - Oyuna oturdu.</p>

  <p>REİS BEY - Ne oyunu?</p>

  <p>KUMARHANE GARSONU - Barbut tabiî... Zar...</p>

  <p>REİS BEY - Kaybetti mi?</p>

  <p>KUMARHANE GARSONU - Vakit kalmadı. Baskına uğradık, polisler onu yakaladılar, bize ilişmediler. Yalnız üstümüzü aradılar. Bendeki broşu bulup sordular. Ondan aldığımı söyleyince, ikimizi de yaka paça götürdüler. Biraz sonra, broşün rehin verildiğini anladılar. Beni savdılar. Fakat mücevheri alıkoydular.</p>

  <p>REİS BEY - Eroini de sen mi satardın orada?</p>

  <p>KUMARHANE GARSONU - Yok, hâşâ, benim böyle bir şeyle alâkam yok!.. Üstümde çıkmadı.</p>

  <p>REİS BEY - Demek vardı da üstünde çıkmadı. Biz, seni burada eroin satıcılığından suçlandırmıyoruz. O ayrı iş... Bilgine, şahitliğine başvuruyoruz, muradımız, <span style="font-style:italic;">(Mahkûmu işaret eder.)</span> onu anlamak... Söyle!</p>

  <p>KUMARHANE GARSONU - Çekerdi, harman da olurdu, krize de düşerdi ama, benimle böyle bir alış verişi yoktu.</p>

  <p>REİS BEY - <span style="font-style:italic;">(Mahkûma.)</span> Her gece gittiğiniz yere o gece gitmeyişiniz, sabaha karşı İzmit’ten gelişiniz, annenizin çalınan elmaslarından birini rehine koyuşunuz... Bütün bunların izahı?..</p>

  <p><span style="font-style:italic;">(Mahkûm ayağa kalkar. Gazete fotoğrafçıları flaşlarını işletirler. Reis Beyi de alırlar. Birinci Avukat ayağa kalkar.)</span></p>

  <p>BİRİNCİ AVUKAT - Şahide sual rica ediyorum.</p>

  <p>REİS BEY - Evet, soralım! <span style="font-style:italic;">(Kumarhane Garsonuna.)</span> Siz kumarhanede sanığın kaybedilmiş bir anahtarını buldunuz mu?</p>

  <p>KUMARHANE GARSONU - Buldum.</p>

  <p>REİS BEY - Vak'adan ne kadar zaman evvel?...</p>

  <p>KUMARHANE GARSONU - Birkaç hafta evvel...</p>

  <p>REİS BEY - Nerede buldunuz?</p>

  <p>KUMARHANE GARSONU - Kumar masasının dibinde, yerde buldum.</p>

  <p>REİS BEY - Ne yaptınız?</p>

  <p>KUMARHANE GARSONU - O gece kendisine verdim.</p>

  <p>REİS BEY - <span style="font-style:italic;">(Birinci Avukata.)</span> Başka sorulacak bir nokta var mı?</p>

  <p>BİRİNCİ AVUKAT - <span style="font-style:italic;">(Daima ayakta.)</span> İade ettiğine göre şahidin niyeti açık... Fakat, acaba bu arada anahtarı biri bulup da kalıbını aldırdıktan sonra yine aynı yere bırakmış olamaz mi? Sanığın evini, vaziyetini, şartlarım bilen ve onu gizlice kollayan birisi?.. Bitirim yeri tiplerinden birisi... İşte bütün mesele!..</p>

  <p>REİS BEY - <span style="font-style:italic;">(Birinci Avukata.)</span> Düzlüklerin açık mânası dururken ille dolambaçlıyı aramak niçin?.. Adam, yerde buldum, verdim, diyor; bunu daha nereye kadar götürebiliriz?</p>

  <p>KUMARHANE GARSONU - Bize en yüksek insanlar gelir.</p>

  <p>Peynir tüccarları, celebler, fabrikatörler... Bizde harbi oyun oynanır. Bizden böyle adam çıkmaz.</p>

  <p>REİS BEY - <span style="font-style:italic;">(Kumarhane Garsonuna.)</span> Sus! Sana son \maya-na cevap verme! <span style="font-style:italic;">(Savcıya.)</span> Soracağınız bir tokta? <span style="font-style:italic;">(Savcının menfi işaretini görüp, Mübaşire...)</span> Çıkarın!</p>

  <p><span style="font-style:italic;">(Mübaşir, Kumarhane Garsonuna işaret ederek çıkarır. Birinci Avukat oturur. Mahkûm, ayakta bekliyor. Daktilo Kız bir iki kelime yazıp satırbaşı yapar ve bekler.)</span></p>

  <p>REİS BEY - <span style="font-style:italic;">(Daktilo Kıza.)</span> Ben özetlerim... Bekleyiniz! <span style="font-style:italic;">(Mahkûma.)</span> Diyeceğiniz?..</p>

  <p>MAHKÛM - Broşu, vak’adan bir gece evvel, annem kendi elleriyle verdi, ama... İstemiyerek, hattâ ağlayarak, beddua ederek verdi; ama elleriyle verdi. Israrlarıma dayanamadı.</p>

  <p>REİS BEY - Öyleyse niye mücevheri bir gece evvel çıkarmıyorsunuz da ortaya, vak'a gecesinin sabahı çıkarıyorsunuz?</p>

  <p>MAHKÛM - Biraz param vardı. Sabaha kadar beni idare etti. Oyun biterken de param tükendi.</p>

  <p>REİS BEY - Niçin o zaman rehine koymadınız?</p>

  <p>MAHKÛM - Kumar bitmişti. Kumar hastasının kumardan başka bir şey için paraya ihtiyacı yoktur.</p>

  <p>REİS BEY - Ne güzel tahlil ediyorsunuz kendinizi... Suçunuzu da öyle tahlil etsenize!..</p>

  <p>MAHKÛM - Suçumun, olduğu kadarını kabul ediyorum; fazlasını yükliyemezsiniz bana!.. <span style="font-style:italic;">(Nazik an... Fotoğraf makinaları hazırlanır.)</span></p>

  <p>REİS BEY - Bizim yüklediğimizi değil, kanunun yüklediğini çekeceksin!.. <span style="font-style:italic;">(Reis Bey ve Mahkûma doğru flaşlar yanar.)</span></p>

  <p>REİS BEY - <span style="font-style:italic;">(Mahkûma.)</span> İzmit'e niçin gittiniz?</p>

  <p>MAHKÛM - Dadımı görmeğe...</p>

  <p>REİS BEY - Dadınız?..</p>

  <p>MAHKÛM - Dadım İzmit’te oturur. Arada bir, kendi kendimden bezdiğim zaman onu görmeğe giderdim. Konuşmalarına bayılırdım. Dadımı anne gibi severim.</p>

  <p>REİS BEY - Ya annenizi ne gibi seversiniz?</p>

  <p>MAHKÛM - Annemden, büyük bir şefkat görmediğimi itiraf ederim.</p>

  <p><span style="font-style:italic;">(Avukatlar dikilir. Savcı ve herkes dikkat kesilir.)</span></p>

  <p>MAHKÛM - Eğer annemi öldürmüş olsaydım, bu sözü söyliyebilir miydim?</p>

  <p>REİS BEY - <span style="font-style:italic;">(Parmağını mahkûma uzatır.)</span> Fakat işte bu sözü söyliyebildiniz!</p>

  <p><span style="font-style:italic;">(Sükût... Durak... Umumî dikkat ve dehşet...)</span></p>

  <p>REİS BEY - <span style="font-style:italic;">(Mahkûma, tonunu değiştirerek)</span> Dadınız sizi gecenin, yahut sabahın bir buçuğunda görmüş... Halbuki annenizin kolundaki kırık ve durmuş saat, cinayeti, ânı ânına kaydetmiş bulunuyor; tam 12'yi 7 geçe... O saatte cinayeti işleyen gayet hızlı bir hareketle bir buçukta, İzmit'te olamaz mi?</p>

  <p>MAHKÛM - Ben İzmit’e akşam sekizde vardım.</p>

  <p>REİS BEY - İspati!..</p>

  <p>MAHKÛM - Posta treniyle gittiğim ve kimseyle konuşmadığım için ispatı yok...</p>

  <p>REİS BEY - Devam...</p>

  <p>MAHKÛM - Dadımın kenar mahalledeki ahşap evi ışıksızdı. Tokmağı vurmadan, bana öğrettiği usulle, kapıyı kaldırarak girdim. Dadım evde yoktu. Bir sedire uzanıp uykuya daldım. Dadım bir buçukta geldi. Komşudaymış...</p>

  <p>REİS BEY - Ya saat ikideki telefon...</p>

  <p>MAHKÛM -Dadımın ısrarıyle oldu. Postahaneye gidip ettim. Annemin dairesinde telefon olmadığı için, alt kattaki komşudan sorduk...</p>

  <p>REİS BEY - Neyi sordunuz?</p>

  <p>MAHKÛM - Annemin sıhhatini...</p>

  <p>REİS BEY - Ne dediler?</p>

  <p>MAHKÛM - Kapısını çaldık, hiç ses yok, galiba uykuda dediler.</p>

  <p>REİS BEY - Bütün bunların, tamamiyle aksine, plânla işlenmiş bir suçun gizlenmesi için ayrı bir plân olmak ihtimaline ne dersiniz? <span style="font-style: italic;">(Mahkûm susar, başım önüne eğer.)</span></p>

  <p>REİS BEY - Bu suale cevabınız yok mu?</p>

  <p><span style="font-style:italic;">(Sükût... Bütün gözler mahkûmda... Herkes yay gibi gergin...)</span></p>

  <p>REİS BEY - Yalnız şuna cevap verin: O akşam başınızı dinlemeye gittiğiniz süt ninenizin yanından hemen ayrılıp niçin İstanbul'a döndünüz? Huzur ararken, sabaha karşı bitirim yerine neden düştünüz?</p>

  <p>MAHKÛM - Annemi öldüren ben olmadığım için... <span style="font-style:italic;">(Durak.)&#160;</span>Hâdiseler, beni annemin katili görünmeğe mahkûm ettiği için... <span style="font-style: italic;">(Durak.)</span> Birden sefil nefsim geriye teptiği ve zehir beni çektiği için...</p>

  <p>REİS BEY - Zehirden kastınız, kumar mi, eroin mi?</p>

  <p>MAHKÛM - Hepsi bir arada...</p>

  <p>REİS BEY - Cinayet gecesi eroin almış mıydınız? <span style="font-style:italic;">(Sükût... Durak...)</span></p>

  <p>REİS BEY - Cevap?..</p>

  <p>MAHKÛM - Eğer o gece eroin almışsam, cinayeti benim yapmış olmam mi lâzım?</p>

  <p>REİS BEY - Onu düşünmek bizim işimiz...</p>

  <p>MAHKÛM - Bilmek ve kendimi savunmak da benim hakkım değil mi?</p>

  <p>REİS BEY - Cinayeti bir ân için sizin yaptığınız kabul edildikten sonra, eroin alıp almamış bulunduğunuz soruluyor.</p>

  <p>MAHKÛM - Yani, idam gömleği sırtıma geçirildikten sonra, kim olduğumun incelenmesine sıra geliyor!</p>

  <p>REİS BEY - Diliniz fena çözüldü! Mazinizde olduğu gibi, en ulvîsinden en süflisine kadar her fiili işlemeğe müsait yaratılışınızdaki tezaddan bir örnek de bu... Size yardımım olsun; inandırabilmek için tek bir yol tutun, hep o yol üzerinde gidin! Samimi olun!</p>

  <p>MAHKÛM - Demek samimi olmamı emrediyorsunuz!..</p>

  <p>REİS BEY - Evet...</p>

  <p>MAHKÛM - Öyleyse susuyorum, hiçbir sualinize cevap vermiyor, yerime oturuyorum. <span style="font-style:italic;">(Oturur.)</span> Kararınızı bekliyorum!</p>

  <p>REİS BEY - Ayağa kalkın ve sebebini izah edin!</p>

  <p>MAHKÛM - <span style="font-style:italic;">(Ayağa kalkar.)</span> Çünkü; size uymak zoruyla konuşuyorum. Bu yüzden samimiyetsiz görünüyorum. Beni asacağınızı biliyorum! Böyleyken peşin kararınıza kendinizi inandırmak içir habire dayanak aradığınızı biliyorum. Üstelik samimiyet ihtarını sizden alıyorum. <span style="font-style:italic;">(Ellerini iki yana açar, bağırır.)</span> Reis Bey, beni asacaksınız! Fakat, ruhum sizi bu dünyada ve ötelerde adım adım takip edecek!..</p>

  <p>REİS BEY - Bu romantik tarz kâfi...</p>

  <p>MAHKÛM - Ben nefsimden çok şey çektim. Reis Bey! Ben nefsimden razı değilim... Siz, nefsinizin baskısını hak sanıyorsunuz! Nefsinizle mağrursunuz! Bu dünya dört köşe değildir, Reis Bey!..</p>

  <p><span style="font-style:italic;">(Dışarıda müthiş bir çığlık kopar. Reis Bey vakarlı ve dimdik... Bütün mahkeme kadrosu dehşetle irkilir, sola bakar. Gazete fotoğrafçıları dışarı fırlar.)</span></p>

  <p>DADININ SESİ - <span style="font-style:italic;">(Avaz avaz.)</span> Bırakın, gireceğim! Reis Beyin yüzüne bağıracağım! Benim oğlum kendisini öldürür, sinek bile öldürmez! Onu ben büyüttüm, ona ben süt verdim! Kaatil olamaz benim oğlum! Yalan, yalan! Bırakın beni, tutmayın, Allahtan korkun!.. R<span style="font-style: italic;">eis Bey</span></p>

  <p>REİS BEY - <span style="font-style:italic;">(Mübaşire.)</span> Polis sustursun!</p>

  <p><span style="font-style:italic;">(Mübaşir, seğirterek dışarıya çıkar. Tıs yok... Mahkûm ayakta, yüzüne ellerim gömmüş, ağlıyor.)</span></p>

  <p>REİS BEY - <span style="font-style:italic;">(Daktilo Kıza.)</span> Aynıyle yazınız! <span style="font-style:italic;">(Daktilo Kız hazırlanır ve elleri tuşlarda, bekler.)</span></p>

  <p>REİS BEY - Sanık, Kumarhane Garsonu Veli Özbudak'tan evvelki şahitlerin...</p>

  <p><span style="font-style:italic;">(Yazı makinesi işliyor. Durak...)</span></p>

  <p>REİS BEY - <span style="font-style:italic;">(Dikte etmekte devam ederek)</span> ...Bitirim yerinde ele geçen broş, İzmit seyahat ve telefonu hakkındaki beyanlarına cevaben özetle dedi ki... Satırbaşı... Bir...</p>

  <p><span style="font-style:italic;">(Yazı makinesi işliyor...)</span></p>

  <p><span style="font-weight:bold;">Işıklar kararır</span></p>
</body>
</html>
