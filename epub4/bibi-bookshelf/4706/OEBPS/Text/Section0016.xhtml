<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><span style="font-weight:bold;"><br /></span></p>

  <h2><span style="font-weight:bold;">TABLO IX</span></h2>

  <p><span style="font-weight:bold;">[Otel holü... Aynı...]</span></p>

  <p><span style="font-style:italic;">(Sabah vakti... Otel Kâtibi, Birinciye İkinci Bar Kızları, Taşralı ve Köylü Müşteriler. Orta yerdeki masanın üstünde bir teyp dönüyor. Herkes teype doğru iki büklüm... Bar kızları gündüz elbiseli ve ciddi kılıklı...)</span></p>

  <p>TEYPTE REİS BEYİN SESİ - Göklerin merhamet dolu olduğuna inanıyorum. Bizse, umacı korkusuyla yorgan altına kaçan çocuk gibi, nefsimizin beton çatısını tepemize çekmiş, yaşamayı öldürüyoruz! Yağmurun yalnız suyunu toplayabiliyoruz; ruhundan uzağız! Halbuki ne güzel isim koymuşlar ona: Rahmet.</p>

  <p><span style="font-style:italic;">(Teypte kapı çıngırağı, kadın ökçelerinden çıkan sesler...)</span></p>

  <p>TEYPTE OTEL KÂTİBİNİN SESİ - Bizim Bar Kızları, Reis Bey; siz devam edin!..</p>

  <p>TEYPTE REİS BEYİN SESİ - O kadar geç mi oldu vakit?</p>

  <p>TEYPTE BİRİNCİ BAR KIZININ SESİ - Çok geç, Reis Bey; bizim dönüş vaktimiz. Sabah oluyor!</p>

  <p>TEYPTE REİS BEYİN SESİ - Bakın, çok geçin arkasından nasıl bir, çok erken başlıyor! Kâinat nizamı... Merhamet için de aynı şey... Kinin, zulmün de başında ve sonunda merhamet nöbet bekliyor. Otur kızım, otur ve beni dinle!.. Sen de kızım, ha, şöyle... Ne diyordum? Rahmet.. Âlem, bu temel üzerinde... Eğer toprağa, tohuma, hattâ kire, lekeye merhamet olmasaydı, su olur muydu? Rengi merhamet, sesi merhamet, pırıltılı, şırıltılı su... <span style="font-style:italic;">(Sesi coşar)</span> Ne duruyorsunuz? Sökün sahte su borularını, ev ev merhamet şebekesini kimin! Tepelerinizdeki çatılan da yıkın, göklerle temasa geçin!.. O zaman göreceksiniz ki, acı su borularından kendi kendisine tatlı su akacak ve başlar üstünde güneşe yol veren kubbeler yükselecek...</p>

  <p>TEYPTE İKİNCİ BAR KIZININ SESİ - Siz sabaha kadar uyumadınız mi Reis Bey?</p>

  <p>TEYPTE REİS BEYİN SESİ - Uyumadım, kızım! Suda kaynayan yengeç gibi sabaha kadar Kâtibin karşısında ıslık çaldım durdum. Merhamet bestesi... Ah bu besteyi bir tutturabilsek, yakan bir şarkı halinde gırtlak yivlerine bir kazıyabilsek!.. Benim istediğim, güneşin merkezindeki merhamet. Kuzulan da, yılanları da ısıtan merhamet. Isıtın, daha ısıtın! Görürsünüz; nasıl şimşek bir anda parça parça yere dökülür, sonra nasıl çizgi çizgi yumaklanıp bir kuzu olur! O ânı bulmaya bak! İş onda.</p>

  <p>TEYPTE OTEL KÂTİBİNİN SESİ - Reis Bey! Bu fikirlerinizi kitap halinde çıkarmayı düşünüyor musunuz?</p>

  <p>TEYPTE REİS BEYİN SESİ -Ben yazmayı değil, yaşamayı seviyorum. Çocuk bana, buz çölünde yol alıyorsunuz, dedi. İdam sehpası altında, perdesi düşen göz, görmez mi? Hepimiz, bütün insanlık, buz çölünde yol alıyoruz! Güneş şehri arkamızda, karanlık beldesi önümüzde. Git, gittiğin kadar! Aldığımız nefesler bile, hançerden, sipsivri kayalar şeklinde donuyor. Buz üstüne nakış nakış yonttuğumuz eserler, buzdan gururlan ile bizi büsbütün buzlaştırıyor. Bakarken gözle bıçaklıyoruz, dinlerken kulakla boğuyoruz, koklarken burunla zehirliyoruz. Damak kirletiyor, el solduruyor, düşünce de kalb halvetinde ırza geçiyor. Bütün bunların kanunlarını bilmiyoruz da, kanun çıkarmağa kalkıyoruz. Bir şey olmasın diye mi, olsun da yapılmasın diye mi? Sen kaplanı yetiştir, besle sonra pençe atıyor diye boynuna kement at, ipe çek! Yazıktır kaplana, günahtır kaplana! Kanunu, bir şey ortadan kalksın, yapılamaz olsun diye değil, bizim başka türlü yaptığımızı, bazıları bu türlü yapmasın diye çıkarıyoruz.</p>

  <p>TEYPTE OTEL KÂTİBİNİN SESİ - Bütün bunlar merhametle mi düzelecek?</p>

  <p>TEYPTE REİS BEYİN SESİ - Merhamet, hiçbir şeyin kendisi değil, su gibi, toprak gibi, hava gibi, ateş gibi, herşeyin temeli... Onu getirin, kuracağı iklimde iyinin ölü bitkileri dirilsin, kötünün de diri bitkileri ölsün... <span style="font-style:italic;">(Durak)</span> İşi fazla fikire kaptırmayalım... Savcı bey haklı... Merhametin ukalâsı olmak, merhametsiz olmaktan beter... Papazların yaptığı gibi, sadece edebiyatçısı olmak da, onu harcamak... Yalnız duyalım, duygusunu arayalım, hayatını yaşayalım!.. Çocuk bana, mühürlü kalbinizin birgün açılmasını dilerim, dedi. Kalbim bütün dikişlerinden yırtıldı; yine mühürü istediğim gibi açılmıyor. Beş dakika uyusam, merhametsiz uyanıyorum. Yediğim yemeğin ilk lokmasında merhametli, son lokmasında zalimim!.. Ne yapayım ki, bütün kin ve garez duygumu, kendime, bütün af ve merhamet hissimi dünyaya çevirebileyim?.. Ne etsem, nefsim arkamdan onu salyasiyle kendikine göre mayalandırıp yutuyor, besleniyor. Hem benim nefsimi kıracak, hem de rahmetinden hiçbir şey kaybetmiyecek sistem!.. Onu arıyorum! Büyük meydanına heykelimi dikmek yerine, leşimi katır iskeletlerinin yanına atacakları merhamet cumhuriyeti nerededir? Bütün sınıflara paydos! Dünyayı, hastalarla hastabakıcılarından ibaret iki sınıfa bölecek ve (1) numaralı odaya, Atom âlimlerini ve politikacıları yan yana yatıracak anlayışa yol var mıdır? Yalnız acıyanlar ve acınanlar sınıfı... İki, yahut iç içe tek sınıf... Gerisine paydos!.. Çocuk bana, ağlayabilseydiniz anlayabilirdiniz, dedi. Ağladıkça anlıyorum, ağladıkça anlıyorum. Çocuk bana, sizi ruhum bu dünyada ve ötelerde adım adım takip edecek, dedi. Ölülerin dilinden anlayan varsa yalvarsın: Aman, Reis Beyi bırakma, elini onun kolundan çekme, onu götür, onu erdir!.. <span style="font-style:italic;">(Otel Kâtibi teypin düğmesini çevirip onu durdurur.)</span></p>

  <p>OTEL KÂTİBİ - Böyle gidiyor, gecenin birinden sabahın altısına kadar...</p>

  <p>BİRİNCİ BAR KIZI <span style="font-style:italic;">-(OtelKâtibine)</span> Hiç de farkında olmadık. Nereye saklamıştın makineyi?..</p>

  <p>OTEL KÂTİBİ - Biz sanatımızı biliriz.</p>

  <p>İKİNCİ BAR KIZI - <span style="font-style:italic;">(Otel Kâtibine)</span> Reis Bey de farkında değil, öyle mi?..</p>

  <p>OTEL KÂTİBİ - Tabii değil...</p>

  <p>BİRİNCİ BAR KIZI <span style="font-style:italic;">-(OtelKâtibine)</span> Sen şimdi bu lâfları «Cemiyet» gazetesine satsan dünyayı alırsın! Arkasından koşuyorlar da, Reis Beyden kelime alamıyorlar!</p>

  <p>İKİNCİ BAR KIZI - <span style="font-style:italic;">(Birinci Bar Kızma)</span> O, sanatını bilir!</p>

  <p>OTEL KÂTİBİ - <span style="font-style:italic;">(Ortaya)</span> Siz bu lâflardan ne anladığınızı söyleyin!..</p>

  <p>TAŞRALI MÜŞTERİ - Bana çok dokundu!</p>

  <p>KÖYLÜ MÜŞTERİ - Ben merhamet lâfından başka bir şey anlamadım.</p>

  <p>İKİNCİ BAR KIZI - Zaten her şey o lâfın üstünde ayol!..</p>

  <p>BİRİNCİ BAR KIZI - Bana bir müzik gibi geldi sözleri...</p>

  <p>İKİNCİ BAR KIZI - <span style="font-style:italic;">(Ortaya)</span> Hârika adam!.. Cüceler memleketinde dev... Alışılmış lâfların, fikirlerin, birkaç gök tepesinden bakıyor. Yazık ki, özlediği besteyi, kendisinden başka kimseye ezberletemeycek!..</p>

  <p>BİRİNCİ BAR KIZI - <span style="font-style:italic;">(İkinci Bar Kızma)</span> Seni, bardan çıkarmaya kandırdı diye mi?.. Ne olacak halimiz?..</p>

  <p>İKİNCİ BAR KIZI - Şimdilik, otelde güzel güzel oturuyoruz. Kendimize geldik. Bekleyelim...</p>

  <p>OTEL KÂTİBİ <span style="font-style:italic;">-(Bar Kızlarına)</span> Üç gündür, hanım hanım, akşam yatıp sabah kalkmak, sizi âdeta değiştirdi...</p>

  <p>TAŞRALI MÜŞTERİ - Ah, ah!..</p>

  <p>OTEL KÂTİBİ - <span style="font-style:italic;">(Taşralı Müşteriye)</span> Ne diye ah çekiyorsun, hemşerim!..</p>

  <p>TAŞRALI MÜŞTERİ - Hâlâ bir haber yok!</p>

  <p>OTEL KÂTİBİ - <span style="font-style:italic;">(Taşralı Müşteriye)</span> Bu kadar bekledin; birkaç gün daha bekle!..</p>

  <p>TAŞRALI MÜŞTERİ - Reis Beyin tılsımlı ilânından bir şey çıkmadı. Gazetelerle, onu suçlu bulmadığımı ve bulmayacağımı ilân ediyorum da yine görünmüyor.</p>

  <p>İKİNCİ BAR KIZI - <span style="font-style:italic;">(Taşralı Müşteriye)</span> Gelir. Bekle!</p>

  <p>BİRİNCİ BAR KIZI - <span style="font-style:italic;">(Ortaya)</span> Ne tuhaf dünya bu!.. <span style="font-style:italic;">(Taşralı Müşteriyi gösterir.)</span> Bu, memleketine götürmek için, İstanbul'da kaybolan kızını arar; <span style="font-style:italic;">(Köylü Müşteriyi&#160;</span><span style="font-style: italic;">gösterir.)</span> Bu da, kızım iyi edip memleketine götürdükten sonra, İstanbul'da kaybolsun gibilerden, peşine takar, yine getirir, başı boş bırakır.</p>

  <p>KÖYLÜ MÜŞTERİ - Reis Bey, kız ne isterse yap, demeğe getirmedi mi?</p>

  <p>İKİNCİ BAR KIZI - <span style="font-style:italic;">(Köylü Müşteriye)</span> Böyle (temeğe getirdi ama kızını traktörden düşürüp iyi ettikten sonra, yine getir, şehirde düşür, demeğe getirmedi.</p>

  <p>KÖYLÜ MÜŞTERİ - Ne yapayım?.. Tutturdu, ille bir iki hafta İstanbul, diye... Keşke, İstanbul nedir, görmese bilmeseydi.</p>

  <p>OTEL KÂTİBİ - <span style="font-style:italic;">(Köylü Müşteriye)</span> Burada insani, daha fena etmek için iyi ederler.</p>

  <p>BİRİNCİ BAR KIZI - <span style="font-style:italic;">(Köylü Müşteriye)</span> Nerede şimdi; ne yapıyor?</p>

  <p>KÖYLÜ MÜŞTERİ - Sinema sinema geziyor!</p>

  <p>BİRİNCİ BAR KIZI - Sabah sabah?..</p>

  <p>KÖYLÜ MÜŞTERİ - Biraz dolaşayım, dedi.</p>

  <p>İKİNCİ BAR KIZI - <span style="font-style:italic;">(Köylü Müşteriye)</span> Niçin beraber gezmiyorsunuz?</p>

  <p>KÖYLÜ MÜŞTERİ - Beni istemiyor!</p>

  <p>İKİNCİ BAR KIZI - O saf, o masum tavırlı kız?..</p>

  <p>TAŞRALI MÜŞTERİ - Merhametin ilk neticesi...</p>

  <p>OTEL KÂTİBİ - Son neticesinde iş!..</p>

  <p>TAŞRALI MÜŞTERİ - İnanamıyorum! Kafam almıyor!...</p>

  <p><span style="font-style:italic;">(Çıngırak... Açılan kapıda, şık ve zarif, bir genç kız... Kaçak kız... Eli kapıda... Taşralı Müşteri donar. Herkes ona döner.)</span></p>

  <p>TAŞRALI MÜŞTERİ - <span style="font-style:italic;">(Kaçak kıza, heyecan içinde)</span> Kızım!..</p>

  <p><span style="font-style:italic;">(Kaçak kız hole ve oradakilere bir göz atıp dışarıya çıkar. Taşralı Müşteri kalakalmıştır.)</span></p>

  <p>OTEL KÂTİBİ - <span style="font-style:italic;">(Taşralı Müşteriye)</span> Koş arkasından. Buraya girmek istemedi!..</p>

  <p><span style="font-style:italic;">(Taşralı Müşteri koşarak kapıdan çıkar. Çıngırak... Kapanan kapı... Seyirciler birbirine döner. Otel Kâtibi teypi masadan kapıp gişeye götürür.)</span></p>

  <p>BİRİNCİ BAR KIZI - <span style="font-style:italic;">(İkinci Bar Kızına)</span> Benim, Reis Beyin bir sihirbaz olduğuna inanacağım geliyor.</p>

  <p>İKİNCİ BAR KIZI - Sadece inanmış adam... Onun için inandırıyor...</p>

  <p>BİRİNCİ BAR KIZI - O kadar ki, neredeyse, beni köye gönderip hamur yuğurtacak...</p>

  <p>İKİNCİ BAR KIZI - Kendisi de beraber gelsin; neresi olsa giderim. Ne iş olsa yaparım!</p>

  <p><span style="font-style:italic;">(Otel Kâtibi, teypi gişenin arkasına saklamış, dönmekte...)</span></p>

  <p>OTEL KÂTİBİ - O hiçbir yere gidemez. Gazeteler, ajanslar, radyolar hep onunla meşgul... Avrupa gazeteleri bile... Duyduğuma göre, Avrupa'dan davetler geliyormuş... Bakalım, baro ne yapacak. Dün toplantı halindelermiş...</p>

  <p>BİRİNCİ BAR KIZI - Olamaz! Bir kere emekliye ayrıldı. Zaten kendisi kabul etmez. <span style="font-style:italic;">(Gözü giriş kapısının buzlu camında)</span> Geliyor, gölgesinden tanıdım.</p>

  <p><span style="font-style:italic;">(Hepsi toplanır. Yüzler kapıya doğru... Kapı açılır... Çıngırak... Reis Bey... Kılığı düzgün... Çıngırak... Kapı kapanır.)</span></p>

  <p>REİS BEY - <span style="font-style:italic;">(Ortaya)</span> Sabahlar hayr olsun!..</p>

  <p>İKİNCİ BAR KIZI - Hayırlı sabahlar, Reis Bey!..</p>

  <p>REİS BEY - <span style="font-style:italic;">(Ortaya)</span> Kapının önünde, kızını arayan tüccarı, genç bir hanımla gördüm. Kızı mi?..</p>

  <p>OTEL KÂTİBİ - Evet efendim! Biraz evvel geldi. İçeriye girmedi.</p>

  <p>REİS BEY - <span style="font-style:italic;">(Ortaya)</span> Adamın halini görseniz... Kızı gökten düşmüş gibi... <span style="font-style:italic;">(Gişenin önündeki bir iskemleye çöker.)</span> İnsan, sahip olduğu nimeti, tam elinden çıkarken anlıyor. Nemiz varsa her ân gittiğini ve yeniden geldiğini farzedip ona göre davranamaz mıyız?.. İflasımızı anlar, ağlamaktan başka çare bulamazdık. <span style="font-style:italic;">(İkinci Bar Kızına)</span> Baban seni bekliyor, kızım!</p>

  <p>İKİNCİ BAR KIZI - <span style="font-style:italic;">(Heyecanlı)</span> Ne diyorsunuz Reis Bey; görüştünüz mü?</p>

  <p>REİS BEY - Oradan geliyorum.</p>

  <p>İKİNCİ BAR KIZI - Çok yorulmuş olacaksınız!</p>

  <p>REİS BEY - Evinizin yokuşu biraz sert....</p>

  <p>İKİNCİ BAR KIZI - Ya anlayışı?..</p>

  <p><span style="font-style:italic;">REİS</span> BEY - Gayet yumuşak... Baban, Reis Bey, bunu siz mi söylüyorsunuz, dedi. Evet, dedim. Gelsin, dedi.</p>

  <p>BİRİNCİ BAR KIZI - <span style="font-style:italic;">(Reis Beye)</span> Ben ne olacağım, Reis Bey?</p>

  <p>İKİNCİ BAR KIZI - <span style="font-style:italic;">(Birinci Bar Kızma)</span> Sen benim yanımda kalacaksın! Ailen dağıldı. Bakacak kimsen yok!</p>

  <p>REİS BEY - <span style="font-style:italic;">(İkinci Bar kızma)</span> Ona acıyacak mısın?</p>

  <p>İKİNCİ BAR KIZI - Elbette acıyacağım! Acımıyor muyum?</p>

  <p>REİS BEY - Acımıyorsun! Acımak annelerin ilmi... Biribirine acımanız veya acımayı öğretmeniz için, ikiniz de anne olmaya bakın! <span style="font-style:italic;">(Kızların hayretine bakıp coşar)</span> Size, anne olmaya bakın diyorum, beni anlıyor musunuz?</p>

  <p>İKİNCİ BAR KIZI - <span style="font-style:italic;">(Başı hafif önünde)</span> Evet, Reis Bey!</p>

  <p>REİS BEY - <span style="font-style:italic;">(Köylü Müşteriye)</span> Sen de kızını al, köyüne dön! Yoksa, onu felçten kurtardığına pişman olabilirsin; bir polisle, mahalle karakoluna girerken gördüm onu... Git, bak!..</p>

  <p><span style="font-style:italic;">(Köylü Müşteri hızla çıkıp gider. İki çıngırak sesi...)</span></p>

  <p>OTEL KÂTİBİ - <span style="font-style:italic;">(Reis Beye)</span> Ne olmuş Reis Bey; kızın başına bir şey mi gelmiş?</p>

  <p>REİS BEY-Mühim değil. Manzara kartpostalları kadar malûm şekil... Biri onu sürüklemek istemiş, o da bağırmış...</p>

  <p>OTEL KÂTİBİ - Reis Bey! Herkes sizden bir pay alıyor! Yedi senelik kapıcınıza göstereceğiniz yol?..</p>

  <p>REİS BEY - Senin nasibin, kiremitlerinde merhamet kumrularının dem çektiği, <span style="font-style:italic;">(işaret eder)</span> otel ismi verilen bu insanlık sergisinde gözcülük... Daha ne istiyorsun. Gelene, geçene bak, düşün, ağla!..</p>

  <p>OTEL KÂTİBİ - Ya siz Reis Bey? Beraber değil miyiz?</p>

  <p>REİS BEY - <span style="font-style:italic;">(Ortaya)</span> Değiliz galiba!.. Ben, ömrümün sonunda meczupların hayatına özeniyorum. Her köyün, kasabanın bir meczubu vardır ya; ham, hamamı, pazarı gibi, o yere mahsus... Böyle bir şey olmak istiyorum. Meydanlarda trafik polislerinin yanına geçip, boynumda bir yafta, dikilmek istiyorum: İnsanlar, durun! Acımayı bilmeyen geçemez; <span style="font-style:italic;">(Otel Kâtibine)</span> Beraber olabilir miyiz?</p>

  <p><span style="font-style:italic;">(Kapı açılır. Çıngırak... Yeldirmeli Kadın... Kapı açık kalır. Karşısında Reis Beyi görür görmez, saldırırcasına üstüne yürür. Otel Kâtibi ve Bar Kızları dikilirler.)</span></p>

  <p>YELDİRMELİ KADIN - Reis Beyciğim, Reis Beyciğim!</p>

  <p>REİS BEY - Bir şey mi var?</p>

  <p>YELDİRMELİ KADIN - Oğlum kurtuldu! Biraz evvel... Tahliye karan geldi!</p>

  <p>REİS BEY - Çok sevindim!</p>

  <p>YELDİRMELİ KADIN - Oğlum, gelinim, torunlarım eve gittiler. Ben doğru size koştum.</p>

  <p>REİS BEY - Çok sevindim!</p>

  <p>YELDİRMELİ KADIN - Gözünüzdeki yaştan belli. O para ile bir marangoz atölyesi açacak oğlum... Tezgâhını kurar kurmaz ilk işini size yapmak istiyor. Ne istersiniz?</p>

  <p>REİS BEY - Çok sevindim!</p>

  <p>YELDİRMELİ KADIN — Bizi kırmayın! Boynumuzu bükmeyin!</p>

  <p>REİS BEY - Bir kutu yapsın... Erlerin, tahta, kırmızı vernikli bavullarından...</p>

  <p>YELDİRMELİ KADIN - <span style="font-style:italic;">(Mahzun)</span> Ne yapacaksınız onu?</p>

  <p>REİS BEY - Çamaşırlarımı koyacağım! Artık bir yerde oturmak istemiyorum! Varılamaz bir sıla var gözümde... Onu arayacağım!..</p>

  <p>YELDİRMELİ KADIN - Neresi orası?</p>

  <p>REİS BEY - Ağlayanlara vatanı...</p>

  <p><span style="font-style:italic;">(Açık kapıda Dadı... Reis Bey ona bakarak irkilir</span>; <span style="font-style:italic;">heybetle ayağa kalkar. Uzun bakışma... Bar kızları, gözleri Dadıda, Reis Beyin karşısında ve merdivenin dönemeç tarafındaki sandalyelere ilişirler. Otel Kâtibi ve Yeldirmeli Kadın, ayaktalar... Bakışma devam ediyor, çıngırak... Kapı kapanır. Dadı yaklaşıp durur.)</span></p>

  <p>REİS BEY - Ne haber, Dadı?</p>

  <p>DADI - İzmit'ten geliyorum! Evi hazırladım!</p>

  <p>REİS BEY - Artık ben yersiz, yurtsuz takımındanım. Zaten ömrüm boyunca bir evim olmadı...</p>

  <p>DADI - Bundan sonra olur. Sana oğlumun odasını hazırladım.</p>

  <p>REİS BEY - Gelemem, Dadı! Saadetin bu kadar büyüğünü kaldıramam! Bırak, tek kardeş, çocuk, dost sesi duymaz bir taş ocağında geçen ömrüm, yine orada tükensin!</p>

  <p>DADI - Kardeşin olurdum, yemeğini pişirir, çamaşırlarını yıkardım. Seni hiç rahatsız etmeden bir gölge gibi girip çıkardım. Ağladığın zamanlar, ben de bir kenarda, sessizce sana uyardım.</p>

  <p>REİS BEY - <span style="font-style:italic;">(Hıçkırıklarla patlar)</span> Altmış beş senenin ördüğü buz kozasından çıkıp güneşine kavuşabilmem için, oğlunu astırmam mi lâzımdı? <span style="font-style:italic;">(Durak)</span> Bana sahiden acıyor musun, Dadı?</p>

  <p><span style="font-style:italic;">(Dadı cevap vermez.)</span></p>

  <p>REİS BEY - Acıyorsan bırak çekeyim! Benim halimi değiştirmeğe çalışmak, bana acımaktır! Bana acıyın, yani acımayın! Bana acımayarak acıyın!</p>

  <p>DADI - Dinlenmeye, kendini bulmaya muhtaçsın! Benimle gel! Bu defa ben istiyorum!</p>

  <p>REİS BEY - Kendimi bulmak mi?.. Oğlunu mezardan çıkarıp bir daha astırmam için mi?..</p>

  <p>DADI - Evham içindesin! Seni İzmit'teki evin odasında, yatağına oturmuş, oğlum bekliyor. Bir de böyle farzet! Onu kırar mısın? Ona acımaz mısın?</p>

  <p>REİS BEY - <span style="font-style:italic;">(Deli gibi)</span> O beni bağışlar mi? Bana acır mi oğlun?. Ne biliyorsun?...</p>

  <p><span style="font-style:italic;">(Yıkılacak gibi açılan kapı</span>,<sub>v</sub> <span style="font-style:italic;">Çığlık basan çıngırak... Hızla giren Kaatil... Koşarak Reis Beyin yanına gelir, bileğine yapışır. Kapı açık kalmıştır.)</span></p>

  <p>KAATİL - Yürü, baba gideceğiz!</p>

  <p>REİS BEY - Nereye?</p>

  <p>KAATİL - Hapishaneye!</p>

  <p><span style="font-style:italic;">(Sükût... Durak... Reis Beyin bileği Kaatilin elinde...)</span></p>

  <p>OTEL KÂTİBİ - <span style="font-style:italic;">(Kaatile)</span> Söylesenize ne olduğunu! Reis Bey bekliyor!..</p>

  <p>KAATİL - <span style="font-style:italic;">(Bileğini bırakarak Reis Beye)</span> Mahkûmlar ayaklandı! Âdem Baba korkusundan öldü! Ölüsünü avludaki ping - pong masasının, hani şu idamda kullanılan masanın üstüne uzatıp, merhamet, merhamet diye bağırıyorlar. Reis Bey gelsin, derdimizden o anlar, diyorlar. Bir merhamet lâfı çıkıyor ağızlarından; bir Reis Bey, nârası... Jandarma havaya ateş edip duruyor. Savcı orada... Beni ziyaret yerinde gördü, seni alıp getirmemi söyledi. Koş, zavallılara anlat! Bu ayaklanmaya sebep şenmişsin!</p>

  <p>REİS BEY - Zorla istenir, alınır mi merhamet? Aldıkları merhamet mi olur? Gidi, merhamet dâvası!.. Sana da mi acımıyorlar? Sen de mi bana acımıyorsun? <span style="font-style:italic;">(Durak)</span> Demek sebep benmişim?</p>

  <p>KAATİL - Gidelim baba, biz onlara acıyalım!</p>

  <p>REİS BEY - Haydi oğlum, gidelim!...</p>

  <p><span style="font-style:italic;">(Açık kapıdan giren bir sürü insan... Önde, Baro Reisi Birinci Avukat, arkasında ikinci Avukat... Daha arkada iki baro âzası... Gazete fotoğrafçıları... Çıngırak... Kapı kapanır... Birinci Avukatın elinde, ince, uzun, bir paket... Ayaktakilei"açılarak gelenlere yol verir. Bar Kızları kalkıp, yan yan merdiven tarafına geçerler. Birinci Avukat, elinde paket, Reis Beye yaklaşır. Gazete fotoğrafçıları sağ ve sol taraflarda mevzi almışlardır. Kalabalık, Reis Beyle kapı arasında</span>&#160;<span style="font-style: italic;">ince bir yol bırakacak şekilde sıralı... Dadı ve Kaatil, arkaları vitrine doğru, cephede ve ön sırada... Birinci Avukat elindeki paketi açıp, meydana ince uzun bir mahfaza çıkarır.)</span></p>

  <p>BİRİNCİ AVUKAT <span style="font-style:italic;">-(Reis Beye, hitap edâsıyle)</span> Muhterem Reisim! Adalet anlayışına, fikirleriniz ve hayatınızla getirdiğiniz yeni mâna, memleketimizden başlayarak, dünya çapında bir hâdise olmuştur. İnsanlığa baş döndürücü bir yükseklik getirdiniz! Bu hâdiseyi değerlendirmek borcunu yüklenen baromuz, günlerdir süren müzakereler ve münakaşalar sonunda sizi fahrî başkanlığa seçmiş bulunuyor. <span style="font-style:italic;">(Elindeki mahfazayı açıp içinden madenî, dala benzer bir şey çıkar.)</span> Bir kitap üzerinde defne dah şeklinde, adaletle merhametin sarmaş dolaş ahengini belirten bu altından sembolü de dâvanıza ve muzaffer çilenize bir karşılık olmak üzere takdim ediyorum. Baro Başkanı, aynı zamanda avukatınız ve dostunuz olarak, bu vazifeden, mesleğimin en büyük şerefini duyduğumu bildiririm!</p>

  <p><span style="font-style:italic;">(İşleyen flâşlar... Reis Bey, başı yukarıda, hissiz, kıpırdamıyor. Birinci Avukat, altın sembolü, muhafazasız olarak Reis Beye uzatır. Reis Bey, donuk bir hareketle onu alır. Mahfaza Birinci avukatın elinde...)</span></p>

  <p>REİS BEY - <span style="font-style:italic;">(Birinci Avukata)</span> Muhterem efendim! Ben bir zaferin değil, bir bozgunun temsilcisiyim! Eğer bir yükseklik gösterdim ise, bu çıkış hissi veren bir inişten geliyor. Uçurum dibinde biten bozgun!.. Uçurumlar dağ, dağlar uçurum olmalı ki, ben kahraman olabileyim... Böyle bir zafer armağanına lâyık değilim ben... Onu alamam!.. Sonra inişimi, inişimde bulduğumu kaybederim. Beni affediniz! Ararsanız, lâyık olanını da bulursunuz...</p>

  <p>BİRİNCİ AVUKAT - Onun kime lâyık olduğunu tesbit iktidarı da, bizden ziyade sizde... Biz, sizin örnekleştirdiğiniz mânaya veriyoruz bu armağanı... Eğer sizden başka bir lâyık olanı varsa siz bulunuz! O her türlü sizin...</p>

  <p><span style="font-style:italic;">(Uzun durak... İşleyen flâşlar... Reis Bey, elinde altından kitap</span> ve <span style="font-style:italic;">dal, öylece kalmış... Gözleri aranıyor. Vitrin tarafındaki ön sırada Kaatili görür.)</span></p>

  <p>REİS BEY - Kaatil, oğlum!</p>

  <p>KAATİL - Efendim, baba?</p>

  <p>REİS BEY — <span style="font-style:italic;">(Elindeki dalı uzatarak) M,</span> bu sana yakışır! KAATİL - Hiç alabilir miyim? Nasıl olur?..</p>

  <p>REİS BEY - Hani sen benim hiçbir sözüme karşı gelmezdin? KAATİL - <span style="font-style:italic;">(Ağlar gibi)</span> Bu öylesi mi?</p>

  <p>REİS BEY - <span style="font-style:italic;">(Birinci Avukata Kaatili gösterir.)</span> Onun yolu, benimkinin aksine, merhamet dâvasının lâfazanı değil, kendisi!..</p>

  <p><span style="font-style:italic;">(Kaatile döner, elindeki dah uzatır.)</span> Sana yakışır al!</p>

  <p><span style="font-style:italic;">(Kaatil hayret içinde, korka korka dah alır. Herkes çarpılmış... Çıt yok...)</span></p>

  <p>REİS BEY - <span style="font-style:italic;">(Dadıya)</span> Gelemiyorum, Dadı!.. Gözyaşlarını kurur diye korkuyorum! İndiğim kuyunun dibinde yaşamak istiyorum! Arada bir, kuyunun ağzına gelip bana seslensen daha ne isterim!..</p>

  <p><span style="font-style:italic;">(Durak... Dadı ağlar. Reis Bey bakar.)</span></p>

  <p>REİS BEY <span style="font-style:italic;">- (Birden Kaatile dönerek.)</span> Haydi evlâdım, merhamet isteyenleri susturmaya gidelim! Sonra bir kenara çekilip, biz de susar... Yalnız ağlarız!</p>

  <p><span style="font-style:italic;">(Reis Bey yürür, önündekiler yolu genişletir. Elinde altın sembol, Kaatil arkasında... Herkes yüzünü kapıya dönmüş... Açılan kapı... Çıngırak... Kapı açık... Kaatil de çıkar... Kapanan kapı... Çıngırak...)</span></p>

  <p><span style="font-weight:bold;">PERDE</span></p>
</body>
</html>
