<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><span style="font-weight:bold;"><br /></span></p>

  <h2><span style="font-weight:bold;">TABLO VIII</span></h2>

  <p><span style="font-weight:bold;">[Mahkeme şatonu... Önde ve ortada, cepheye doğru sanık parmaklığı ve oturma yeri... Biraz daha önde ve sağda, küçük, şahit parmaklığı... Şahit parmaklığının sağ ilerisinde ve en önde iki basamakla çıkılan savcı kürsüsü... Savcı kürsüsünün kesik noktasından başlaması gereken hâkimler kürsüsü, sahnenin dışında kaldığı için görünmüyor. Giriş kapısı sağda... Solda, büyük pencere önünde avukat masası... Cephede, bir parmaklıkla ayrılmış anfi şeklinde, dinleyiciler yeri...]</span></p>

  <p><span style="font-style:italic;">(Sanık parmaklığı içinde ve ayakta. Reis Bey... Kravatlı... Gerisinde, sağlı, sollu iki jandarma... Solda, avukat masalarında, Birinci ve ikinci Avukatlar... Kapıda Mübaşir... Sağda, kürsüsünde, Savcı... Dinleyiciler yeri tıklım tıklım dolu... Ön sıralarda, Dadı, Kaatil, Kumarhane Garsonu, Hapishane Müdürü, Yeldirmeli Kadın, Taşralı Müşteri, Köylü, bitirim yeli tipleri, Sivil Komiser ve her sınıf ve her kılıktan renk renk insan... Ön plânın sağ ve sol uçlarında ga</span><span style="font-style: italic;">zete fotoğrafçıları... Görünmeyen bir yerde çalışan daktilo makinasının sesi... Daktilo makinası durur. Reis Bey, cepheye görünmeyen hâkimlere karşı...)</span></p>

  <p>GÖRÜNMEYEN HÂKİMİN SESİ - Bu tezi izah ediniz!</p>

  <p>REİS BEY - Merhamet!.. Lügat kitabında bir kelime! Onu öğretmek... İnsanlara acımayı belletmek. Acımanın usullerini, ana mektebi programına eş yürütmek... Bütün cemiyeti mahşer arsasına benzer, bir acıma ve bağışlama zemininde toplamak, oradaki bir milyon bacalı, bilmem kaç milyon çarklı merhamet kombinasında çalıştırmak... <span style="font-style:italic;">(Durak)</span> İnsanda kötülük iktidarını döve döve pekleştirmek yerine, hohlaya hohlaya yumuşatmak, insanı kötülüğe iktidarsız kılmak...</p>

  <p>GÖRÜNMEYEN HÂKİMİN SESİ - Buna bir hayal mi, hezeyan mi, ne gözle bakıyorsunuz?</p>

  <p>REİS BEY - Kaskatı bir gerçek gözüyle bakıyorum! Boyuna fedakârlık, durmadan fire isteyen, hattâ sermayeyi tehlikeye atan bir gerçek... Fakat uğrunda kaybedildikçe, kazancıma büyüklüğünü gösteren, yalanı meydana çıktıkça doğruluğu sağlamlaşan bir gerçek... Ben, bu gerçeğe kurbanım!..</p>

  <p>GÖRÜNMEYEN HÂKİMİN SESİ - Şu halde kanun, ceza ölçüsü, hak ve adalet tevzii lüzumsuz. Öyle mi?</p>

  <p>REİS BEY -Öyle değil!... Bunlar, doktorun, cerrahın çare kalmayınca bütün bir uzvu budamaya mecbur olması gibi, iç tedavi üstünde tedbirler... Böyle bilerek, ona göre kanun, ona göre mahkeme, ona göre ceza ölçüsü, hak ve adalet tevzii... <span style="font-style:italic;">(Durak)</span> Hususiyle...</p>

  <p>GÖRÜNMEYEN HÂKİMİN SESİ - Evet?.. Devam ediniz?</p>

  <p>REİS BEY - Ona göre aile ve cemiyet terbiyesi... Masallarda, karıncalan ezmemek için, ayağına çıngıraklı nalin giyen adam yerine, incecik mânaları ezmiyeyim diye, toprakta basacak yer bulamayan çilekeş insanların topluluğu... İçtiği suyu, olduğu gibi gözyaşına çeviren insanların cemiyeti...</p>

  <p><span style="font-style:italic;">(Savcı öfkeyle ayağa kalkar. Yüzü, hayalî hâkimlerde... Sağ ve sol ön kısımlarda yanan flâşlar...)</span></p>

  <p>GÖRÜNMEYEN HÂKİMİN SESİ - Söz Savcıda!.. Buyurun!</p>

  <p>SAVCI - <span style="font-style:italic;">(Görünmeyen mahkeme reisine doğru)</span> Efendim! Sanık bir zamanlar yüksek makamınızı işgal etmiş ve kanun ölçülerindeki şiddetiyle tanınmış bir insandır. Bu ulvî makam ve şahsiyetten, bitirim yerlerinde, ipten, kazıktan kurtulma kimseler arasında eroin çetesi kurmağa kadar düşen bir insanın, şimdi karşınızda, kurtarıcı edâsıyle felsefe dersi vermeğe kalkışması, ayrı bir şenaattir. Mahkemeye kanaat gelmesi bakımından, bu kadarının yeter görülmesini ve esasa geçilmesini dilerim.</p>

  <p><span style="font-style:italic;">(Durak... Birinci Avukat ayağa kalkar. Savcı oturur.)</span></p>

  <p>BİRİNCİ AVUKAT - <span style="font-style:italic;">(Görünmeyen mahkeme heyetine)</span> Şiddetle reddederiz! Savcı, mahkemenin hak ve salâhiyetini tasarruf etmek istercesine davranıyor. Eğer mahkeme, sanığın; sanık sanılan büyük şahsiyetin fikirlerini, inanışlarını, bu inanışlardaki samimîlik derecesini sonuna kadar inceleyecek ve bu türlü kanaat getirecek olursa, onun bitirim yerinde ne aradığını, neye çalıştığını ve bu yolda neleri göze aldığını anlayacaktır. <span style="font-style:italic;">(Heyecan)</span> Bütün dünya; kanunun ve hâkim kürsüsünün hakkını tam verdikten sonra, insandaki gizli ruh maktalarına, iç hakikate eğilen, onu arayan, onu aramanın işkenceli hayatını yaşayan bir kahraman karşısındadır. Yepyeni bir fikir ve kahraman... Başkam bulunduğum baro, şu ânda bu yepyeni adalet kahramanını azizleştirmek için formül ararken, <span style="font-style: italic;">(gösterir)</span> o, yükselişini, <span style="font-style: italic;">(gösterir)</span> Ağır Ceza Reisliği makamından yuvarlanıp en hakir <span style="font-style: italic;">(gösterir)</span> sanık iskemlesine düşmekle belirtiyor. Bu nokta, dâvamızda, hâkimdeki hakkaniyet duygusunu en derin mikyasta cezb ve dâvet edici, başlıca incelik mihrakıdır. <span style="font-style: italic;">(Savaya döner.)</span> Âmme müdafiiliği makamına, dikkat ve dirayet tavsiye ederim.</p>

  <p>SAVCI - <span style="font-style:italic;">(Yarı doğrulur, ellerini kürsüsüne dayar.)</span> Muhterem Avukata, müvekkilinin Ağır Ceza Reisliği zamanındaki bir cümlesiyle karşılık vereceğim: Hakikatin açık ve kaba tecellisi hakkını ararken, gözlerimizi gizlilikler ve incelikler âlemine çekmek, bir mevhum uğrunda bir malûma kıymaktır ki, en şeni fikir cinayetidir. <span style="font-style:italic;">(Sertleşen ton)</span> Bizi daima, işlenen korkunç suçun cüzzamlı suratına bakmaktan kaçıran bu edebiyat esnaflığını bir yana bıraksınlar ve görünürdeki suçun, görülmesi mümkün bir izahı varsa onu ortaya döksünler!..</p>

  <p>GÖRÜNMEYEN HÂKİMİN SESİ - Söz sanıkta!..</p>

  <p>REİS BEY - Savcıya hak veririm! Benim dış manzaramı çevrelemek için şenaatten başka kelime bulunamaz. Mâzurdur! Eğer mahkeme de böyle görürse, aynı özrü kendisine de tanırım. Bir zamanlar işgal ettiğim <span style="font-style:italic;">(gösterir)</span> hâkim kürsüsü karşısında konuşmaya ve sorulanlara dosdoğru cevap vermeğe kendimi mecbur tuttuğum için, dilimi döndürüyorum. Aslında, içimdeki saiklerin, dışarıya çıkmaya, dile gelmeye ve kendisine hak istemeye mecâli yoktur. Bitirim yerine gidişim ve orada, cebimde birtakım silâhlar ve seksen gram eroinle tutuluşum, kanuna güven verici şekilde izah edilemez. Kimseyi de, cebime eroin indirmiş olmakla suçlandıramam. Gayet mahçup ve ümitsiz bir şiveyle söyliyeceğim tek şey, benim bu hareketi, ne nispette yapabilmeme imkân bulunduğunun takdirini istemekten ibaret... <span style="font-style:italic;">(Durak)</span> Dünyada gelmiş ve gelecek cinayetlerin en büyüğü halinde, azametli hak fermanıyle haksız yere astırdığım çocuğun arkasından...</p>

  <p><span style="font-style:italic;">(Arkada Dadı hıçkırmağa başlar. Dinleyiciler ve herkes, Reis ve jandarmalar müstesna, başlarını ona çevirirler.)</span></p>

  <p>GÖRÜNMEYEN HÂKİMİN SESİ - Devam ediniz! <span style="font-style:italic;">(Dadı, hıçkırıklarını mendiliyle gömerek susar.)</span></p>

  <p>REİS BEY - Üzerime çullanan vicdan azabı, tesellimi kurbanımın muhitinde arayışım, bitirim yerine dadanışım, en vahşi kalbleri eşeleyip oralarda gömülü gizli kıvılcımları bulmaya davranışım, merhamet tezim, af görüşüm, dağlan eritecek kudrette olsa da kanunun kılını kıpırdatamaz. Takdir ederim. <span style="font-style:italic;">(Savcıya bakar.)</span> Başta Savcı, takdir edenleri de bağrıma basarım. <span style="font-style:italic;">(Görünmeyen Hâkimlere)</span> Eğer dinlenen bitirim yeri şahitleri, dilleri döndüğü kadar, af ve merhamet dâvasının ortaya çıkmasına sebep olmasalardı, onu ben açmıyacak, bu noktadan özür aradığım hissini vermeyecektim. Olan oldu; ve Savcının ifadesiyle, bütün bu edebiyat esnaflığına yol açıldı. Yalnız kendilerine tek bir karşılıkta bulunmak isterim: Benim vaziyetime karşı benden naklettikleri söz, kelimesi kelimesine benimdir ama, bugünkü sanığın değil, dünkü Reis Beyin sözüdür. Eğer beni, benim eski anlayış ve usulümle mahkûm ettireceklerse, ben zaten onun mahkûmuyum, ayrıca hükme değmez; yok eğer, beni bugünkü halim içinde gördüklerini iddia ediyorlarsa, ona da taşıdıkları göz yetmez! Masum çocuk bana, mahkemede, «Bu dünya dört köşe değildir Reis Bey.» demişti. Ne tecellidir ki, şimdi de Savcı, beni, benim o günkü gözümle, dört köşe bir yavanlık içinde görüyor! Ne söyleyebilirim?.. Benim, en kalpsiz ölçülerle çocuğu adım adım darağacına sürüklediğim demlerde, hattâ idam sehpasının dibinde, <span style="font-style:italic;">(Elini Savaya uzatır.)</span> yine bu Savcı, benim merhametsizliğimden tiksinti ve çocuğa karşı merhametle doluydu. Şimdi bana merhamet duymamakta haklıdır. İşin, esas hakkında savcılık mütalâsına ve benim müdafaama kaldığı şu ânda, bütün söyleyeceklerimi tamamlamış bulunuyorum. Artık, sizin işiniz hükmetmek, benimki de affetmek olacak...</p>

  <p>SAVCI - <span style="font-style:italic;">(Yerinde zıplarcasına</span> Mahkemeyi mi affediyor?</p>

  <p>REİS BEY - Böyle bir şey söylemedim. Sadece işim bu olacak, dedim. İşimi yasak mi edecekler? Hem... Affedilmekten korkuları mi var?.. Ben affedilmemekten korkuyorum! Onun için kendime, sonsuz bir af vazifesinden başka iş tanımıyorum!</p>

  <p>SAVCI - <span style="font-style:italic;">(Ayakta Mahkeme Heyetine)</span> Şu af masalını nihayete erdirmek için küçük bir sualim var: Lütfen sorulsun! Bitirim yerinde, sanığın cebine, eroini bir başkası atmış olsa yapan da adaletin eline geçse kendi hesabına bağışlar mi suçunu?</p>

  <p>REİS BEY - Hemen bağışlarım! Hem de suçu kendime yakıştırarak... Benim ciğerim eroin deposu; cebime birkaç gram atmışlar, ne çıkar?</p>

  <p><span style="font-style:italic;">(Birinci Avukat, hâkimlere doğru parmağını kaldırıp müsaade verilmeden ayağa kalkar. Savcı oturur.)</span></p>

  <p>BİRİNCİ AVUKAT — <span style="font-style:italic;">(Görünmeyen Hâkimlere)</span> Şimdi de, &#160;mücerred &#160;&#160;&#160;hak bakımından, sanığın kendi aleyhindeki beyanım reddetmek zorundayız! Ben eminim ki, <span style="font-style: italic;">(Sol eliyle dinleyiciler tarafını gösterir.)</span> demin, teker teker huzura çıkıp şahitlik eden ve şu ânda karşınızda sıralı bulunan bitirim tipleri arasındadır, suçlu!.. Bıçaklan ve tabancayı, Reis Beyin, bitirim yerinde, doğru yolu göstermek maksadıyla topladığını, kendi şahıslarını ortaya koymaksızın söylediler ama, eroine ait hiçbir ip ucu vermediler, bilmiyoruz dediler. Bu tiplerin yalancı şahitlikten ve izinsiz silâh taşımaktan haklarında takibat açılmasını ve bu vesileyle eroin işinden sorguya çekilmelerini talep ederim. Müvekkilimin, tahkikatın genişletilmesine lüzum olmadığı yolundaki isteği de bu bakımdan reddedilmelidir. <span style="font-style: italic;">(Avukat oturur.)</span></p>

  <p>GÖRÜNMEYEN HÂKİMİN SESİ - Sanık! İsteğinize aykırı olan bu görüşe ne dersiniz?</p>

  <p>REİS BEY - Aslâ, derim! Asla bu zavallılar hakkında takibata lüzum yoktur! Ortada ne yalancı şahit var, ne de izinsiz silâh taşıyan... Benim, fert fert, silâhlan onlardan topladığıma dair bir ifadem olmadı. Kimseye suç yükliyemem; ve benim hesabıma yüklenmesine razı olamam. Hâkimlikteki görüşüme zıd olarak, nice şeyle beraber bugün anlıyorum ki, boş bir toprakta aranırcasına suç aranmaz; ancak meydana çıkarsa görülür. Hâkim, suç alıp satan ve cirosu ile öğünen bir borsa simsarı değildir. Belki, ideal bir cemiyette, işsiz bir fener bekçisi... Zaten silâh işinin ne değeri var ki, şahitlik edenlerin bu noktada kıstırılmaları isteniyor? Bütün mesele eroinde... Onu da hiç kimse bilmiyor. Ben de bilmediğimi söylüyorum ama, cebim biliyor. Bu vaziyette, cebimle aynı bilgiye sahip olarak beni dinlerken vicdanı tutuşan bilgisizliğime acıyan biri varsa, benim hesabıma mutlaka bağışlanacağını, fakat kanun hesabına muhakkak kıstıralacağını bilerek kendi kendisine ortaya çıksın...</p>

  <p>SAVCI- <span style="font-style:italic;">(İzinsiz doğrulur.)</span> İşte, af ve merhamet rejiminin, insandaki kötülük iktidarını ortadan kaldıracağı tezine ne güzel fırsat!.. Göstersinler marifetlerini ve temize çıkarsınlar!.. Mahkeme bir tecrübe laboratuvarı değildir ama, bu noktada, tecrübeyle kanunî takdir hakkının icabı birleşiyor. Buyursunlar! Yapamazlarsa, hem tezleri masal, hem kendileri sahtekâr, hem de suçları sabittir!</p>

  <p>REİS BEY - <span style="font-style:italic;">(Gözleri, daima Görünmeyen Hâkimde)</span> Bu ne acındırıcı mantık!.. Beni bir ân mâsum farzedebilir misiniz? Farz etmek de ne demek? Her sanığı, suçu sabit oluncaya kadar mâsum kabul etmeğe mecbur değil misiniz? Hangi mâsum, mâsumluğunu ispat için suçluyu bulmakla mükellef tutulabilir? Hangi cinayet zanlısına «Kaatil sen değilsin, olanı bul ve kurtul!» denilebilmiştir? Ya suçluyu doğrudan doğruya bulmakla mükellef Savcı Beyin vaziyeti?.. <span style="font-style:italic;">(Durak)</span> Sonra en acıklısı: Benim af ve merhamet tezimin, suçluyu bulmak veya bulmamakla ne ilgisi var?.. Af ve merhamet bir dedektif kaidesi midir, suçluyu tutmak için, bir ökse mi; yoksa başta yine Savcı bey bulunmak üzere, her suçlunun arkasından gelen, sıcacık bir anne kucağı mi, bir örtü mü?</p>

  <p>SAVCI - <span style="font-style:italic;">(Hâkimlere doğru sert)</span> Artık, kelime oyunu ve mantık hokkabazlığında, mahkemeye bir sirk havası üflendiğini söyleyebiliriz. Biz, ona durduğu yerde suç yüklemiyoruz ki, «Git gerçek suçluyu bul, yoksa suçlu sensin!» demiş olalım!.. Suçunu, gözle görülür, elle tutulur şekilde, şerefli hâkim cübbesinin altına giydiği öz ceketinin cebinde bulduk. Ondan sonra, başkasını aramaya lüzum yokken, kendisine bir fırsat veriyor ve o kadar güvendiği tezine bir tecrübe meydanı açıyoruz.</p>

  <p>REİS BEY - Benim af ve merhamet tezim, olur olmaz tecrübelerden affedilecek kadar merhamete lâyıktır. Beni istedikleri gibi çürütebilirler. Yardımcılarıyım! Fakat tezimi çürütmeye kalkmalarını, anneden aziz bir mânaya karşı cinayet sayarım!</p>

  <p>SAVCI - <span style="font-style:italic;">(Gözleri hâkimlerde, eli sanıkta, öfke ve heyecanın son haddinde)</span> Şimdi beni, mânevî anne kaatilliğiyle suçlandıran bu korkunç seciyenin... Evet vaktiyle yine savcısı olarak yanında çalıştığım bu korkunç seciyenin, yine anne kaatili zanlısı mâsum çocuğu sehpaya gönderirken, demin işaret ettiği gibi, kanuna, vicdana, herşeye zıd tavrını hatırlıyorum da, karşınızda oynanan rolü vasıflandıracak kelime bulamıyorum! Merhametten bahsediyor, öyle mi?.. Merhamet ekmek olsa da bütün aç insanlığa dilim dilim dağıtılsa, payına hiçbir şey düşmeyecek olan lânetli budur!</p>

  <p><span style="font-style:italic;">(Savcı ateş saçan gözleriyle sanığa bakıyor. Reis Bey, gözleri, görünmeyen Hâkimlerde, dimdik bir vekar içinde.)</span></p>

  <p>GÖRÜNMEYEN HÂKİMİN SESİ - Oturunuz efendim! <span style="font-style:italic;">(Savcı oturur.)</span></p>

  <p>GÖRÜNMEYEN HÂKİMİN SESİ - Sanık! Cevap veriniz!</p>

  <p>REİS BEY - <span style="font-style:italic;">(Tonu rikkat ve şefkat dolu)</span> İşte bu noktada muhterem Savcı ile aramızda hiçbir görüş ve anlayış farkı yok!.. Dosdoğru görüyorlar! Nefsimi hırpalamakta, ben bile bu sözlerden daha parlağını bulamazdım. Lütfettiler! Herkesin, nefsini lânetlemesi ve dışarıdan gelecek lânetlemelere katlanması hesabına da, benim af ve merhamet görüşüme uygun konuştular. Âdeta, tezimi ispat eden bir yardımcı unsur, nefsimin vekili vazifesini gördüler. Ben herkesi bağışlamaya, herşeyi merhamete lâyık görmeğe ne kadar hazırsam, kendimi bu kanunun tek istisnası kabul etmeğe aynı nisbetle bağlıyım. İnandığım dâvanın yanında, biraz evvel şahsımı da temize çıkarır gibi göründüğüm için af dilerim! Benim anlayışıma göre her fert, baş ucuna, «suçlu benim, herkes suçsuz!!!» levhasını aşmalıdır ama, kendisi dururken, başka kimsede bu levhayı aramamalıdır. Yoksa kendi levhasını düşürmüş, tepelemiş olur. Hele bende, herkesin katiyen suçsuz olduğu ve nefsini katiyen suçsuz bilmesi gerektiği kanaati, şahsıma ne yapsalar değişmez. Ben, acınma liyakatinin bu türlü dışına çıkmış bir lanetliyim!.. İçime sorarsanız <span style="font-style:italic;">(Savaya döner.)</span> Savcı adam öldürürken okşar; bense okşarken öldürürüm. İnsanın, kendisinde temiz, başkasında pis gördüğü her iş bende tersine dönmüştür. Gözümde, başkalarının bütün pisleri temiz, benim bütün temizlerim pis oldu. Düşünün; acınamaz olmakta nerelere ulaştım ben!.. Benim böyle olmam, acımanın değerini düşürmez; yalnız bana acımanın değerini düşürür. <span style="font-style:italic;">(Acı acı)</span> Bana kimse acımasın!.. Sonra ona acımazlar, hâli ne olur?..</p>

  <p><span style="font-style:italic;">(Gerilerde hıçkırık şenleri... Dadı ve Kaatil, ağlıyorlar. Uzun durak... Bütün salon donmuş...)</span></p>

  <p>REİS BEY - Bir hâle geldim ki, bütün mantık ve nisbet hesaplarım kaybettim. Hapishanede, Berduş diye anılan bir Âdem Baba, hocalık etti bana... Evet, Amerika'da bir cinayet işlense dünya çapında bir ses bütün insanlığa sorsa: Kaatil kim?... Benim diye bağırabilirim... Soğuk kış geceleri, köprü altında yatan çıplakların vebali benim boynumda, gömleğimin yakasında... İsterseniz çareme Âdlî Tıp baksın; fakat bir hastahaneye girsem de, kan kanseri çeken sapsan hastalar görsem, onları bu hale ben mi getirdim, diye düşünüyorum. Ben ne yaptım; uykuda, baygınlıkta, annemin kamında, babamın kanında, hangi cinayeti işledim, hangi mukaddesi kirlettim ki, kendimi, gelmiş gelecek bütün fenalıkların tek sorumlusu biliyorum. Beni görünce havalanan serçe, kaçırılan göz, çekilen perde, buruşan surat, bana beni hatırlatıyor. <span style="font-style:italic;">(Durak)</span> Dışımda ne arıyorlar; içime doğru suçluyum ben... Yapamadıklarımın, işlemediklerimin de suçlusu... Bir de kalkmış, belki kendimden birine, ondan öbürüne geçer, bir merhamet yangını çıkar, bütün ülkeyi sarar diye, tımarhanelik bir hayâlin peşine düşmüş, gidiyorum. Bunun için de en verimli tarla diye, kaatillerin, hırsızların, eroincilerin yuvasını seçmiş bulunuyorum. <span style="font-style:italic;">(Durak)</span> Öldürdüğüm, kanun emanetini yağlı ip diye boynuna geçirip boğduğum mâsumun hayâli beni oraya sürüklüyor, işe oradan başlatıyor! <span style="font-style:italic;">(Durak, düşünce)</span> Yine o hayâlin çektiği sihirli nokta mıdır, nedir; nefsime tek pay vermemesi gereken tezimin ilk hisse isteyicisi olarak karşınıza ben çıkıyorum! Ve ben, bu noktada tezimin yalancısı, sahtekârı, istirmarcısı oluyorum! Ben nasıl acınacak adam olabilirim?.. <span style="font-style:italic;">(Durak)</span> Merhamet, harikulade bir şey; içinde hayat kaynayan kazan... Eğer ona uzanan eller arasında benim kan dolu avuçlarım olmasaydı... <span style="font-style:italic;">(Durak)</span> Reis Beyefendi; <span style="font-style:italic;">(Eliyle ceketinin yakasına yapışır.)</span> Ceketim benimdir, cep ceketime aittir, eroin de o cebin malıdır. Ben suçluyum! Bana acımak, merhamete mevzuunu kaybettirmek olur. Bana acımayınız ki, bundan böyle açıyabilesiniz!<span style="font-style:italic;">(Geride bir hareket... Kaatil ayakta ve yüzü karmakarışık...)</span></p>

  <p>KAATİL - <span style="font-style:italic;">(Görünmeyen Hâkime doğru avaz avaz)</span> Ben koydum! Reis Beyin cebine eroini, ben koydum! Suçlu benim!</p>

  <p><span style="font-style:italic;">(Herkes donar. Patlayan flâşlar... Kumarhane Garsonu eliyle yüzünü kapar. Reis Bey dönüp Kaatile bakar. Avukat, Savcı, herkes, jandarmalardan başka herkes, gözlerini Kaatile mıhlamış...)</span></p>

  <p>GÖRÜNMEYEN HÂKİMİN SESİ - Yaklaşınız, yaklaşınız!</p>

  <p><span style="font-style:italic;">(Kaatil dinleyici parmaklığından yıkılırcasına çıkar. Yürür, şahit parmaklığı önünde durur. Yürürken, üst üste fotoğraf flâşları parlar. Reis Bey, görünmeyen hâkimlere dönmüştür.)</span></p>

  <p>REİS BEY-Yalan söylüyor, muhterem hâkimler!.. Beni seven tek insan, o... Oğlumdan yakın... Babasını kurtarmak için yalan söylüyor, başka çare bulamıyor. Suçu yalandan üstüne aldığına katiyen inanınız ve onu affediniz! Zindanda, başımın altında, kanını içtiğim mâsumun dantelalı yastığı var, üstümde yine onun işlemeli yorganı... Bir de <span style="font-style: italic;">(Gösterir)</span> bu kaatilin, <span style="font-style: italic;">her</span> gece yorgam üstüme çeken ve alnımdaki teri silen merhametli parmaklan... Kendisini feda ediyor, biliniz!</p>

  <p><span style="font-style: italic;">(Kaatil ağlar, Dadı ağlar, Yeldirmeli Kadın ağlar, Bar Kızları ağlar, dinleyiciler arasında bir çoğu yüzünü kapar. Birden Kumarhane Garsonu haçını kaldırır, ayağa fırlar.)</span><br /></p>

  <p>KUMARHANE GARSONU — <span style="font-style:italic;">(Bulunduğu yerden yüksek sesle)</span> Asıl suçluyu istiyorsanız, benim! Benim eroin sattığımı herkes bilir. Baskın olunca, eroini kahve ocağındaki yerinden alıp Reis Beyin cebine attım. Onu aramazlar sandım.</p>

  <p><span style="font-style:italic;">(Kumarhane Garsonu, davet beklemeden parmaklıktan çıkıp, ağır adımlarla Savcının önüne kadar gelir.)</span></p>

  <p>KUMARHANE GARSONU - <span style="font-style:italic;">(Savcıya)</span> Teslim oluyorum!</p>

  <p><span style="font-weight:bold;">Işıklar kararır</span></p>
</body>
</html>
