<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><span style="font-weight:bold;"><br /></span></p>

  <h2><span style="font-weight:bold;">TABLO VI</span></h2>

  <p><span style="font-weight:bold;">[Hapishane Müdürünün odası... Aynı...]</span></p>

  <p><span style="font-style:italic;">(Masasında Hapishane Müdürü... Karşısında Kaatil ve onun yanında Birinci Gardiyan... Müdür, önündeki dosyaya bakıyor. Başını kaldırıp gözlerini Kaatile diker.)</span></p>

  <p>HAPİSHANE MÜDÜRÜ - Hayır ola!.. Üç gün evvel mi geliyorsun? Biz senin, ancak yakalanarak getirileceğini sanıyorduk.</p>

  <p>KAATİL - Kendim geldim, Müdür Bey!</p>

  <p>HAPİSHANE MÜDÜRÜ - Ya neden üç gün evvel geliyorsun?</p>

  <p>KAATİL - Cezaevine dönüş yaklaşınca sıkıntı da yaklaşıyor.</p>

  <p>Bir an evvel döneyim tahliye hakkımı kazanayım, dedim.</p>

  <p>HAPİSHANE MÜDÜRÜ - Ha, şu meşruten tahliye!.. Bakalım iyi not alabilecek misin?</p>

  <p>KAATİL - Sayenizde alırım.</p>

  <p>HAPİSHANE MÜDÜRÜ - Seni yine beşinci kısma veriyorum.</p>

  <p>Koğuşu idare edersin! Dikkat et; efeliğe paydos! En küçük sızıltı duymayayım... Helâ duvarlarına kadar her taşın, not alıp bana rapor ettiğini bilirsin!</p>

  <p>KAATIL - Merak etmeyin, Müdür Bey!</p>

  <p>HAPİSHANE MÜDÜRÜ - Beşinci Kısımda her soydan tutuk ve hükümlü var... Âdem Babalardan milyonerlere kadar... Adamına göre, ustaca idare etmelisin! Hele şu meşhur Reis Bey var ya...</p>

  <p>KAATİL - <span style="font-style:italic;">(Heyecanlı)</span> Evet, biliyorum!</p>

  <p>HAPİSHANE MÜDÜRÜ - Ne biliyorsun?</p>

  <p>KAATİL - Gazetelerde okudum.</p>

  <p>HAPİSHANE MÜDÜRÜ - İşte o!.. Sekiz sütuna veriyor gazeteler... Belki o da gelir beşinci kısma... Dikkatli olmak lâzım...</p>

  <p>KAATİL - Tevkif edilmiş mi?</p>

  <p>HAPİSHANE MÜDÜRÜ - Bilmiyorum. Herhalde edilir. <span style="font-style:italic;">(Dikkat edâsı)</span> Senin Reis Beyle ne alâkan var? Kurcalamana sebep ne?</p>

  <p>KAATİL - Hiç efendim!</p>

  <p>HAPİSHANE MÜDÜRÜ - Yoksa onunla teşerrüf etmek için mi üç gün evvel teşrif ettin?</p>

  <p>KAATİL - Aman efendim!</p>

  <p>HAPİSHANE MÜDÜRÜ - Gözünü dört aç! Herşeyin haberini saniye saniye almalıyım! Haraç, eroin, esrar, kumar yok! Birinde şiş, bıçak gibi birşey çıksın da göreyim... Yeri köstebek gibi oyacak, hiçbir yerde zula bırakmıyacaksm!..</p>

  <p>KAATİL - Peki efendim!..</p>

  <p>HAPİSHANE MÜDÜRÜ - İyi gidersen, bir aya kalmaz, çıkarsın! Üç hafta sonra bildiririz Bakanlığa... Düşün, tam üç sene kazanacaksın!</p>

  <p>HAPİSHANE MÜDÜRÜ - <span style="font-style:italic;">(Birinci Gardiyana)</span> Götürün!..</p>

  <p><span style="font-style:italic;">(Kaatil ve Birinci Gardiyan dönerler, kapıya doğru yürürler.)</span></p>

  <p>HAPİSHANE MÜDÜRÜ - <span style="font-style:italic;">(Kaatilin arkasından)</span> Kimsede saç görmiyeceğim!</p>

  <p><span style="font-style:italic;">(Kaatil ve Birinci Gardiyan durup Müdüre dönerler.)</span></p>

  <p>HAPİSHANE MÜDÜRÜ - Sıfır numara ile bütün saçlar kesilecek... Başta seninki... Altı ay içinde iyi büyütmüşsün saçlarını... Hem de afili tarafından...</p>

  <p>KAATİL - Estağfirullah efendim!...</p>

  <p>HAPİSHANE MÜDÜRÜ - Seninkilere acıdım; madem ki yakında çıkıyorsun, kalsın...</p>

  <p>KAATİL - Eksik olmayın!</p>

  <p>HAPİSHANE MÜDÜRÜ - Haydi koğuşuna! <span style="font-style:italic;">(Birinci Gardiyana)</span> Beşinci kısım mâruzatçıları hazır mi?</p>

  <p>BİRİNCİ GARDİYAN - Koridorda bekliyorlar.</p>

  <p>HAPİSHANE MÜDÜRÜ - Gelsinler!</p>

  <p><span style="font-style:italic;">(Kaatil ve Birinci Gardiyan çıkarlar. Birinci Gardiyan kapıyı açık bırakır. Müdür, masasında duran bir kâğıdı çekip bakar. Açık kapıdan, önde İkinci Gardiyan ve arkasında Karaborsacı, Memur, Yankesici, Sahte Hâkim, Birinci Adem Baba...)</span></p>

  <p>HAPİSHANE MÜDÜRÜ - <span style="font-style:italic;">(İkinci Gardiyana)</span> Yazsınlar listeye!..</p>

  <p>KARABORSACI - Fakat mahkûmlarla beraber, birbirimizle kelepçeli ve yaya olarak gönderilmem feci olur. Geçenki gibi, otomobilim gelip alsa da, iki jandarmayla gitsek; müsaade buyurulur mu?</p>

  <p>HAPİSHANE MÜDÜRÜ - Orasını jandarma bilir.</p>

  <p>KARABORSACI - <span style="font-style:italic;">(Gayet riyakâr ve hilekâr)</span> Çavuşa yine bir çift sözünüz kâfidir efendim!</p>

  <p>HAPİSHANE MÜDÜRÜ - <span style="font-style:italic;">(Çatık kaçlarına ve yüzündeki sah</span><span style="font-style: italic;">te heybet çizgilerine rağmen, gizleyemediği bir himaye edâsıyle İkinci Gardiyana)</span> Ayrı yazsınlar!..</p>

  <p>KARABORSACI - <span style="font-style:italic;">(Eğilir)</span> Şükranlarımı arzederim efendim!</p>

  <p>HAPİSHANE MÜDÜRÜ - <span style="font-style:italic;">(Karaborsacıya)</span> Yalnız, kadillakta birkaç kadın, hastanede bir sürü iş adamı; olmaz! Arada, Boğaza kadar uzanmalar, falan; dikkat!.. Sonra eve haber gönderin, yemeklerinizi o kadar lüks taraflarından tutmasınlar... Biz müdürken gazoz içemiyoruz, siz İstakoz yiyorsunuz!</p>

  <p>KARABORSACI - Emredersiniz efendim!</p>

  <p>HAPİSHANE MÜDÜRÜ - <span style="font-style:italic;">(Başım memura çevirerek sert ve merhametsiz)</span> Efendi! Sana yüz defa söylüyorum ki, dosyan gelmiyor işte!.. Ne yapalım, söyle!</p>

  <p>MEMUR - <span style="font-style:italic;">(Gayet kırık ve ıstıraplı)</span> Efendim! Yarın, kayıtsız şartsız, umumî bir af çıksa bütün hapishane boşalır <span style="font-weight:bold;">mi?</span></p>

  <p>HAPİSHANE MÜDÜRÜ - Tabii...</p>

  <p>MEMUR - Fakat yalnız ben çıkamam!</p>

  <p>HAPİSHANE MÜDÜRÜ - Neden?</p>

  <p>MEMUR - Dosyam yok da ondan...</p>

  <p>HAPİSHANE MÜDÜRÜ - Doğrudur! Ama ben ne yapayım?.. Senin için müfettiş tevkif kesmiş, muamelede öyle ce kalmış... Ne arayanın var, ne soranın!.. Birim bul, takip etsin!..</p>

  <p>MEMUR - Seksenlik, yatalak bir annemden başka kimsem yok ki, takip etsin... Zaten dosyam gelse hemen tahliyem gerekir.</p>

  <p>HAPİSHANE MÜDÜRÜ - Seninki hususî bir durum... Memurluğun çileleri bunlar... Seni tutan ben değilim ki; müfettişe bu hakkı veren, kanun... Hem böyledir, hapishane balık zokalarına benzer, iğnesi çabucak girer, kolay kolay çıkmaz. Talihine küs! <span style="font-style:italic;">(Karaborsacıyı gösterir.)</span> Bak milyonere, hiç talihinden şikâyet ettiği var mi? <span style="font-style:italic;">(Yankesiciye yönelir.)</span> Ulan; ben sana olur olmaz bahanelerle karşıma çıkma, gözüme görünme, demiyor muyum? <span style="font-style:italic;">(Elindeki kâğıda bakar.)</span> Bak, ne demişsin, gardiyana: Hususî mâruzât... Neymiş, herif, hususî mâruzâtın?...</p>

  <p>YANKESİCİ - Baba! <span style="font-style:italic;">(Eliyle uzunluk işareti yapar.)</span> Nah, bu kadar fareler arasında, aç, susuz, sigarasız ne yapayım?</p>

  <p>HAPİSHANE MÜDÜRÜ - Geber!..</p>

  <p>YANKESİCİ - Geberdik zaten!</p>

  <p>HAPİSHANE MÜDÜRÜ - Onun için böyle, işlemeli kazaklar içinde, iki dirhem bir çekirdeksin, değil mi? Ben devletin yerinde olsam senin gibileri fitille kuruturum... Hem arama yapılırken, üstündeki sustalıyı savcının cebine koy, hem de hücre cezasından, karşıma geç, sızlan! Dur bakalım, başına daha neler gelecek? Bir hüküm daha ye de gör!</p>

  <p>YANKESİCİ - Ne gelirse gelsin, baba; ama sen beni o zift kuyusundan çıkar! On gündür içerdeyim.</p>

  <p>HAPİSHANE MÜDÜRÜ - Günleri nasıl sayabildin karanlıkta?</p>

  <p>YANKESİCİ - Gardiyan babalar sağolsun!.. Kerem et, babacığım!</p>

  <p>HAPİSHANE MÜDÜRÜ - Düşünürüz. <span style="font-style:italic;">(Sahte Hâkime)</span> Gelelim size, Sahte Hâkim Bey! Mârifetine devam etmek içi izin istiyormuşsun...</p>

  <p>SAHTE HÂKİM - Evet efendim!</p>

  <p>HAPİSHANE MÜDÜRÜ - Bir dilekçe için elin Âdem Babasından on beş liralık arpa kâğıdını alırsın da, ne yüzle izin istersin?</p>

  <p>SAHTE HÂKİM - Bir temyiz lâhiyası on beş liradan aşağıya yazılır mi efendim?</p>

  <p>HAPİSHANE MÜDÜRÜ - Lâyiha dediğin, baştan savma üç beş satır... Utanmaz mısın? Yargıtay ne der bu saçmalığa?</p>

  <p>SAHTE HÂKİM - Efendim; ben sahte hâkimim ama, bulunduğum mahkemelerde verdiğim hükümleri yargıtay hep tasdik etti.</p>

  <p>HAPİSHANE MÜDÜRÜ - Sahte Hâkim, o zaman doğru hüküm vermiş... Bir de kendi hakkında hüküm versene!</p>

  <p>SAHTE HÂKİM - Kendimi, Ağır Ceza Reisi olmaya lâyık görüyorum!</p>

  <p><span style="font-style:italic;">(Karaborsacı ve Yankesici gülümser. Memur ve Adem Baba</span>, <span style="font-style:italic;">apacı bir somurtuş içinde... Hapishane Müdürü hissiz...)</span></p>

  <p>HAPİSHANE MÜDÜRÜ — <span style="font-style:italic;">(Sahte Hâkime)</span> Birazdan gerçek Ağır Ceza Reisini görürsün! O da senin özendiğin makamı bırakıp, eroin çetesi reisliğini tercih etti. <span style="font-style:italic;">(Adem Babaya döner.)</span> Ne o? Yine dövüyorlar mi seni?</p>

  <p><span style="font-style:italic;">(Adem Baba, çenesini buruşturup çocuk gibi ağlamaya başlar.)</span></p>

  <p>HAPİSHANE MÜDÜRÜ - Kes sesini, berduş! <span style="font-style:italic;">(İkinci gardiyana)</span> Nedir çektiğim bu yan delilerden?.. Tımarhaneye göndeririz almazlar, tahliye ederiz, akşam yine damlarlar. Başımızın belâları!..</p>

  <p><span style="font-style:italic;">(Kapı açılır; Reis Bey... Arkasında elinde bir dosya ve bir kâğıt, Birinci Gardiyan... Hapishane Müdürü Reis Beyi görür.)</span></p>

  <p>HAPİSHANE MÜDÜRÜ - <span style="font-style: italic;">(Karşısındakilere pencerenin önünü göstererek)</span> Şöyle geçin; Reis Bey geliyor!<br /></p>

  <p><span style="font-style:italic;">(Hapishane tipleri. Müdür masasının sol tarafına geçerler. Reis Bey ağır ağır yürüyüp Hapishane Müdürünün karşısında durur. Birinci Gardiyan dosyayı ve üstündeki kâğıdı, Müdürün önüne koyar.)</span></p>

  <p>HAPİSHANE MÜDÜRÜ - <span style="font-style:italic;">(Gözleri Reis Beyde)</span> Safa geldiniz Reis Bey! <span style="font-style:italic;">(Cevap yok...)</span></p>

  <p>HAPİSHANE MÜDÜRÜ - Tenezzül buyurmuyor musunuz cevap vermeğe? <span style="font-style:italic;">(Cevap yok...)</span></p>

  <p>HAPİSHANE MÜDÜRÜ - <span style="font-style:italic;">(Birinci Gardiyana)</span> Kim getirdi sanığı?</p>

  <p>BİRİNCİ GARDİYAN - İki sivil memur...</p>

  <p>HAPİSHANE MÜDÜRÜ - Neredeler?..</p>

  <p>BİRİNCİ GARDİYAN - Koridorda... İmza bekliyorlar. HAPİSHANE MÜDÜRÜ - <span style="font-style:italic;">(Dosyanın kapağı üzerindeki kâğıdı imzalayıp uzatır.)</span> Al, götür!..</p>

  <p><span style="font-style:italic;">(Birinci Gardiyan, elinde kâğıt, çıkar. Hapishane Müdürü dirseklerini masaya ve ellerini çenesine dayamış, Reis Beye bakıyor. İkinci Gardiyan ve Hapishane tipleri de aynı dikkatte...)</span></p>

  <p>HAPİSHANE MÜDÜRÜ - <span style="font-style:italic;">(Eliyle sol tarafindakileri göstererek)</span> Koğuş arkadaşlarınız... Saf olmuşlar, sizi bekliyorlar... Takdim ederim!</p>

  <p><span style="font-style:italic;">(Reis Bey o tarafa bakmaz, cevap vermez. Uzun durak...)</span></p>

  <p>HAPİSHANE MÜDÜRÜ - <span style="font-style:italic;">(Hep o vaziyette)</span> Bitirim yerinde</p>

  <p>yakalanan, üstünde beş bıçak, bir tabanca, seksen gram eroin çıkan; bir zamanların ahlâk, kanun, prensip koruyucusu Reis Bey!..</p>

  <p><span style="font-style:italic;">(Cevap yok...)</span></p>

  <p>HAPİSHANE MÜDÜRÜ - O heybet, celâdet, adalet dolu sesinizi çıkamayacak mısınız?</p>

  <p><span style="font-style:italic;">(Reis bey cevap vermez. Birinci gardiyan gelir, kapıyı kapayarak Reis Beyin sağ gerisinde durur.)</span></p>

  <p>HAPİSHANE MÜDÜRÜ - Hatırlıyor musunuz? İdamına hükmettiğiniz mâsumu astırdığınız gece, bana «onu susturmak, terbiyesiz diye paylamak küçüklüktür!» demiştiniz. Sırtımda Hapishane Müdürü zırhını âdi <sup>;</sup> bulmuştunuz. Şimdi onun emir ve muhafazası altındasınız! Merak etmeyiniz; hakkınızda, aynıyle sizin eski prensiplerinize uygun olarak, en merhametsiz kanun ölçülerinden başka bir şey tatbik edilmeyecektir. <span style="font-style:italic;">(Yere bakan Reis Beye, gayet sert)</span> Sanık yüzüme bak! <span style="font-style:italic;">(Reis Bey başını kaldırıp Hapishane Müdürüne bakar.)</span></p>

  <p>HAPİSHANE MÜDÜRÜ - Bitirim yerinde ne yapıyordun, söyle!</p>

  <p>REİS BEY - Sualinize cevap vermek isterdim...</p>

  <p>HAPİSHANE MÜDÜRÜ - Ver!</p>

  <p>REİS BEY - Ne yapayım ki, kanunun makamınıza tanıdığı salâhiyetler arasında böyle bir suale hakkınız yok!</p>

  <p>HAPİSHANE MÜDÜRÜ - Kimdeymiş, bu salâhiyet?...</p>

  <p>REİS BEY - Poliste, savcıda, hâkimde...</p>

  <p>HAPİSHANE MÜDÜRÜ - Demek benim makamım bir polis memurununkinden de âdi...</p>

  <p>REİS BEY - Hiçbir makam âdi değildir; âdi olan, insanlar...</p>

  <p>HAPİSHANE MÜDÜRÜ - Yani ben miyim âdi?</p>

  <p>REİS BEY - İçinizin sorduğuna ben nasıl cevap verebilirim?</p>

  <p>HAPİSHANE MÜDÜRÜ - En vicdansız zehir satıcısından daha sefil şekilde cebini satılık eroinle dolduruyorsun da yine kibrinden, azametinden birşey kaybetmiyorsun!</p>

  <p>REİS BEY - Size öyle görünüyor.</p>

  <p>HAPİSHANE MÜDÜRÜ - Bakalım, savcıya, hâkime nasıl görünecek? <span style="font-style:italic;">(İkinci Gardiyana hapishane tiplerini gösterir.) Çıkarın</span> bunları dışarıya!.. Koğuşlarına! <span style="font-style:italic;">(Hapishane tipleri, önde İkinci Gardiyan, çıkarlar.)</span></p>

  <p>HAPİSHANE MÜDÜRÜ - <span style="font-style:italic;">(Dik. dik baktığı Reis Beye)</span> Paran var mi üzerinde?..</p>

  <p>REİS BEY - On iki liram vardı; gardiyan aldı.</p>

  <p>HAPİSHANE MÜDÜRÜ - Onu muhasebeye yatırırlar; yerine on iki liralık bir arpa kâğıdı alırsın; arpa kâğıdı nedir, biliyor musun?...</p>

  <p>REİS BEY - Hayır!</p>

  <p>HAPİSHANE MÜDÜRÜ - Hapishanede para geçmez. Herkesin parası, hesabına yatar. Parayı gösteren pusulaya arpa kâğıdı derler. Mahkûmların taktığı isim...</p>

  <p>REİS BEY - Güzel isim...</p>

  <p>HAPİSHANE MÜDÜRÜ - Ama on iki lira çok az... Senin hergün bu kadar masrafın olur. Ne yiyip içeceksin?</p>

  <p>REİS BEY - Birşey bulurum.</p>

  <p>HAPİSHANE MÜDÜRÜ - Kimsen, bir bildiğin, tanıdığın, sana sahip çıkacak biri yok mu?</p>

  <p>REİS BEY - Kimsem yok...</p>

  <p>HAPİSHANE MÜDÜRÜ - Eğer bu kadar sert, dikenli, ısırgan gibi el yakan bir insan olmasaydın, çoktan evlenmiş olurdun; yetişmiş çocukların da olurdu şimdi...</p>

  <p>REİS BEY - Çok doğru!..</p>

  <p>HAPİSHANE MÜDÜRÜ - <span style="font-style:italic;">(Alaylı)</span> Eğer salâhiyet çerçevemin içindeyse sana bir sual sorayım...</p>

  <p>REİS BEY - Sualinizi bilmeden birşey söyliyemem!</p>

  <p>HAPİSHANE MÜDÜRÜ - <span style="font-style:italic;">(Karşısındaki, arkalığı sökük iskemleyi göstererek)</span> Otur; otur şuraya da öyle!.. <span style="font-style:italic;">(Birinci Gardiyana)</span> Sen çık, kapıda bekle! Çağırınca gelirsin!</p>

  <p><span style="font-style:italic;">(Birinci Gardiyan çıkar. Reis Bey oturmaz.)</span></p>

  <p>HAPİSHANE MÜDÜRÜ - <span style="font-style:italic;">(Sert)</span> Otur! <span style="font-style:italic;">(Reis Bey oturur.)</span></p>

  <p>HAPİSHANE MÜDÜRÜ - Yirmi beş bin liralık ikramiyeni, oğlunu haksız mahkûm ettiğin bir kadına vermişsin... Gazeteler günlerce işledi, durdu. Söyle bakalım, akıl işi mi bu?</p>

  <p>REİS BEY - Değil!</p>

  <p>HAPİSHANE MÜDÜRÜ - Ya ne işi?</p>

  <p>REİS BEY - Kalb işi!..</p>

  <p>HAPİSHANE MÜDÜRÜ - Sen kalb nedir, bilir misin?</p>

  <p>REİS BEY - Yeni yeni, öğrenmeğe çalışıyorum.</p>

  <p>HAPİSHANE MÜDÜRÜ - Paranı sokağa atarsın, meteliksiz kalırsın, sonra eroin ticaretine kalkar, zindana düşer, Âdem Baba yemeğine muhtaç olursun!.. Bu mu kalb işi?.. <span style="font-style:italic;">(Durak,.. Cevap yok... Karşılıklı bakışma...)</span></p>

  <p>HAPİSHANE MÜDÜRÜ — Kalb işi değil bu akıl işi; ama aklından zoru olanın işi... Ben senin yerinde olsam, hâkimden, akıl hastahanesine, muayene şevkimi isterim. <span style="font-style:italic;">(Durak... Cevap yok...)</span></p>

  <p>HAPİSHANE MÜDÜRÜ - Memleketin en meşhur adamı oldun! Emekliye ayrıldın ayrılalı gazeteler seninle meşgul... Hele bu son işten sonra, adın kimbilir nerelere ulaşacak? Herkes seni bir türlü görüyor; melekten şeytana kadar gidip geliyorsun! Ama, ne eski makamın, ne de yeni şöhretin söker burada... Sen burada, en âdi Âdem Babadan farksız bir sanıksın! <span style="font-style:italic;">(Durak)</span> Her halde hapishanenin fukara sınıfına Âdem Baba denildiğini biliyorsun...</p>

  <p>REİS BEY - Biliyorum.</p>

  <p>HAPİSHANE MÜDÜRÜ - Dışarı ile haberleşme yasak! Seni görmek isteyecek gazetecilere de çıkmayacaksın; seni çağırtsam bile gelmeyeceksin! Anlıyor musun?</p>

  <p>REİS BEY - Çok iyi anlıyorum. Teşekkür ederim!</p>

  <p>HAPİSHANE MÜDÜRÜ - Ha, şimdi hatırıma geldi! Emeklilik maaşına ne oldu? Üç aylığını, on, on beş gün evvel almadın mi?</p>

  <p>REİS BEY-Yedim!</p>

  <p>HAPİSHANE MÜDÜRÜ - Kumarda herhalde...</p>

  <p>REİS BEY - Onun gibi birşey...</p>

  <p>HAPİSHANE MÜDÜRÜ - <span style="font-style:italic;">(Koltuğuna yaslanır, bayi geride...)</span> Benimle konuşmak istemiyor musun?</p>

  <p>REİS BEY - <span style="font-style:italic;">(Ayağa kalkar, sandalyeyi sökük yerinden cepheye döndürür.)</span> Koğuşuma girmek istiyorum!</p>

  <p>HAPİSHANE MÜDÜRÜ - <span style="font-style:italic;">(Arkalığı sökük iskemleyi gösterir.)</span> Hatırlıyor musun bu iskemleyi?</p>

  <p>REİS BEY - <span style="font-style:italic;">(Gözü iskemlede)</span> Hayır!</p>

  <p>HAPİSHANE MÜDÜRÜ - Mâsum çocuğu, bana emir verip sırtına idam gömleğini geçirttikten sonra oturttuğun iskemle!</p>

  <p>REİS BEY - Öyle mi? Ne güzel nasip!</p>

  <p>HAPİSHANE MÜDÜRÜ - Bundan sonrası da güzel olacak nasibinin... Hele, boşalttığın Reis kürsüsünün karşısına bir geç; bakalım!..</p>

  <p><span style="font-style:italic;">(Hapishane Müdürü, masasındaki zile basar. Koridorlardan gelen zil sesi... Birinci Gardiyan gelir, masaya uzakça bir noktada durur.)</span></p>

  <p>HAPİSHANE MÜDÜRÜ - <span style="font-style:italic;">(Birinci Gardiyana)</span> Sanığı beşinci kışıma götür! <span style="font-style:italic;">(Reis Beye)</span> Yatağın geldi mi?</p>

  <p>REİS BEY - Yatağım yok!</p>

  <p>HAPİSHANE MÜDÜRÜ - İsteyeceğin bir yer de mi yok?</p>

  <p>REİS BEY - Yok!</p>

  <p>HAPİSHANE MÜDÜRÜ — <span style="font-style:italic;">(Birinci Gardiyana)</span> Beyler koğuşuna verin! Ne de olsa Reis Bey!.. Belki bir acıyan olur da şiltesinin birini verir. Olmazsa, Âdem Babaların ot minderlerinden yayarsınız. Giderken berbere de uğrayın!</p>

  <p>BİRİNCİ GARDİYAN - Saçı yok ki efendim!</p>

  <p>HAPİSHANE MÜDÜRÜ - Tepesi cavlak ama etrafında biraz saç var... Sıfır numara ile çepeçevre alsınlar. İstisna yapmadığımız belli olsun...</p>

  <p>REİS BEY - Mutlaka lâzım mi?</p>

  <p>HAPİSHANE MÜDÜRÜ - Mutlaka lâzım!.. Prensip, nizam, emir... Benden iyi bilirsin! Bir devirde sana çıraklık etmeğe özenmez miydim?</p>

  <p>REİS BEY - Saçı olmayan adamın saçı kesilir mi?</p>

  <p>HAPİSHANE MÜDÜRÜ - İdam mahkûmu, bence, daha evvel ölse de ipe çekilmelidir. Bunun için, mümkün olsa, kafana saç eker sonra keserdim.</p>

  <p>REİS BEY - <span style="font-style:italic;">(Mahzun bir istihza tonu)</span> Öyleyse başıma bir peruka geçirip kestirin! Nizâm yerini bulsun!..</p>

  <p>HAPİSHANE MÜDÜRÜ - Bir zamanlar, herşeyden aziz tuttuğun nizâma şimdi hakaret edecek kadar düştün, ha! <span style="font-style:italic;">(Bağırır)</span> Sefil riyakâr!</p>

  <p><span style="font-style:italic;">(Reis Bey cevap vermez. Birinci Gardiyan önüne bakar. Hapishane Müdürünün gözleri, yiyecek gibi Reis Beyde... Kapı vurulur.)</span></p>

  <p>HAPİSHANE MÜDÜRÜ - <span style="font-style:italic;">(Kapıya)</span> Gel! <span style="font-style:italic;">(İkinci Gardiyan gelir.)</span></p>

  <p>HAPİSHANE MÜDÜRÜ -Ne var?</p>

  <p>İKİNCİ GARDİYAN - Efendim, Müdüriyet kapısında yaşlıca bir kadın tepinip duruyor.</p>

  <p>HAPİSHANE MÜDÜRÜ - Kapının önü kalabalık mi?</p>

  <p>İKİNCİ GARDİYAN - Bir sürü gazeteci, fotoğrafçı...</p>

  <p>HAPİSHANE MÜDÜRÜ - Kimse kabul edilemez, demiyor musun?</p>

  <p>İKİNCİ GARDİYAN - Diyorum; fakat kadın bağırıp duruyor.</p>

  <p>Mutlaka Müdür Beyi görmeliyim, hususî bir sözüm var, beni tanır, deyip duruyor.</p>

  <p>HAPİSHANE MÜDÜRÜ - Kimmiş bu kadın? Sen tanıyor musun?</p>

  <p>İKİNCİ GARDİYAN - Evet!.. İdam edilen çocuğun dadısı... Şu, vaktiyle sık sık gelip giden kadın...</p>

  <p>HAPİSHANE MÜDÜRÜ - Anladım... <span style="font-style:italic;">(Durak)</span> Niçin geldiğini de anladım. <span style="font-style:italic;">(Reis Beye)</span> Ne dersin; kabul edeyim mi?</p>

  <p>REİS BEY - Çok isterim! Mesut olurum!</p>

  <p>HAPİSHANE MÜDÜRÜ - Ben de istiyorum. Sana ne yapacağını görmek istiyorum. <span style="font-style:italic;">(İkinci Gardiyana)</span> Git, seni müdüriyetten istiyorlar de, usulca al, getir! Kimseyi gocundurma! <span style="font-style:italic;">(Birinci Gardiyana)</span> Sen de yardım et; resmî bir muamele süsü verin.</p>

  <p>BİRİNCİ GARDİYAN - Peki efendim.</p>

  <p><span style="font-style:italic;">(Birinci Gardiyan çıkar. Arkasından ikinci Gardiyan... Hapishane Müdürü ayağa kalkar, Reis Beyin yanına gelir.)</span></p>

  <p>HAPİSHANE MÜDÜRÜ - Kadını niçin kabul ettiğimi anlıyor musun?</p>

  <p>REİS BEY - Evet...</p>

  <p>HAPİSHANE MÜDÜRÜ - Ya, şimdi gelir, sana burada, hakaretlerin en ağırını ederse?</p>

  <p>REİS BEY - Etsin... Haklıdır.</p>

  <p>HAPİSHANE MÜDÜRÜ - Bu hakaretlerin altında kalır mısın? REİS BEY - Kalırım! Daha nelerin altında kalırım! HAPİSHANE MÜDÜRÜ - Alnının damarı çatlamış senin... Hiçbir söz sana dokunmuyor. Nereden nereye düşmek?... <span style="font-style: italic;">(Doğrulur)</span> Her hakareti bağışlar mısın? REİS BEY - Bağışlarım! Sizinkileri bağışladığım gibi... HAPİSHANE MÜDÜRÜ — <span style="font-style: italic;">(Reis Beyin üzerine yürürcesine)</span> Bizimkileri bağışlamayıp da ne yapacaksın?</p>

  <p>REİS BEY - Hiç!.. Herşey içimde olup bitecek...</p>

  <p><span style="font-style:italic;">(Durak... Hapishane Müdürü, Reis Beyi, gözleriyle baştan aşağı tartaklar.)</span></p>

  <p>HAPİSHANE MÜDÜRÜ - Şu koca zindanda, senden daha mürâi, daha iki yüzlü, daha kirli, daha tiksindirici bir mahkûm bulunabileceğini sanmıyorum! <span style="font-style:italic;">(Durak)</span> Çocuğunu astırdığın kadın gelsin de, sana ne mal olduğunu söylesin...</p>

  <p><span style="font-style:italic;">(Kapı açılır. Dadı... Arkasından Birinci Gardiyan... Dadı, Reis Beyi görür görmez, bir kaplan gibi ona koşar.)</span></p>

  <p>DADI - <span style="font-style:italic;">(Reis Beyin ellerine sarılmış)</span> Reis Bey, Reis Bey! Canımdan sevgili evlâdımın acısından sonra seni bu halde mi görecektim? Evlâdımın acısından baskın bu hâl!..</p>

  <p><span style="font-style:italic;">(Dadı, Reis Beyin ellerine kapanmış, hıçkıra hıçkıra ağlar. Hapishane Müdürü hayretten donmuş... Birinci Gardiyan, heykel gibi.)</span></p>

  <p>REİS BEY - Ağlama Dadı; beni bu hale onun acısı düşürdü. Seninle ikimiz bir olduk. Kısmetse artık birbirimizden ayrılmayız... Halimize, karşılıklı ağlarız.</p>

  <p>DADI - <span style="font-style:italic;">(Hıçkırılarını boğarak doğrulur.)</span> Sana bir yatak getirdim. Çocuğumun yatağıydı o... Yatar mısın?</p>

  <p>REİS BEY - <span style="font-style:italic;">(Dehşet içinde)</span> Dantelalı yastık, işlemeli yorgan, hepsi yerli yerinde mi?</p>

  <p>DADI - <span style="font-style:italic;">(Dehşet içinde)</span> Nereden biliyorsun?</p>

  <p>REİS BEY - Ondan...</p>

  <p>DADI - Yatar mısın diye sordum.</p>

  <p>REİS BEY - Yatar mısın ne demek? Ancak onun içinde yaşayabilirim. Bana bir dünya getirdin, Dadı, havası tükenen dünyama karşılık, yeni bir dünya... Bana hayat getirdin...</p>

  <p>DADI - Başka bir eksiğin var mi? Paran yoksa bırakayım... REİS BEY - <span style="font-style:italic;">(Gözleri meçhul bir noktada)</span> Herşeyim tamam...</p>

  <p>Altıma onun yastığı, dantelalı yorganı, işlemeli döşeği serildikten sonra ne eksiğim olabilir? Herşeyim tamam, Dadı!..</p>

  <p><span style="font-style:italic;">(Hapishane Müdürü, hayretten iki büklüm... Birinci Gardiyan bir ıstırap âbidesi... Dadı elleriyle yüzünü örter.)</span></p>

  <p><span style="font-weight:bold;">PERDE</span></p>
</body>
</html>
