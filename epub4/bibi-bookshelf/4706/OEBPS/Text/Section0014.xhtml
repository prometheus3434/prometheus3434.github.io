<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><br /></p>

  <h2><span style="font-weight:bold;">TABLO VII</span></h2>

  <p><span style="font-weight:bold;">(Hapishanenin beşinci kısmında Beyler Koğuşu... Cephe duvarı sol baştan gelerek ortada kesiliyor. Sağda biri cepheye amud, öbürü çapraz iki duvar... Sol duvar çaprazsız. Sağdaki düz ve çaprazsız iki duvara bitişik, çift katlı birer ranza... Sağdaki ranzaların üstünde, tavana yakın, birer parmaklıklı, dört köşe, küçük pencere... Sol duvarda, öbürlerinin aynı, yine çift yataklı, ayrı bir ranza... Ranzalarda elvan elvan yatak ve yorganlar... Yalnız sağdaki ranzanın alt kısmında, açılmamış bir yatak dengi... Ortada, iki tarafında birer banko, üstü beyaz muşamba kaplı bir masa... Yarım cephe duvarının ortasında üst kısmı demir parmaklıklı, pencereli, demir kapı... Kapıdan ilerisi koridor...)</span></p>

  <p><span style="font-style:italic;">(Koğuşun sağ duvarlarındaki tepe pencerelerinden içeriye, batan güneşin projektörvari, huzmeleri dökülüyor. Demir kapı, içeriye doğru açık... Kapıdan, tepesinden yeni demir parmaklıklı küçük pencereler bulunan koridor görünmekte... Sağ duvar ön ranzasının alt yatağına Karaborsacı oturmuş... Arka ranzanın tepesinde, Memur, bağdaş kurmuş vaziyette..</span></p>

  <p><span style="font-style:italic;">Altında Sahte Hâkim, yatağına ilişmiş... Öndeki masanın sağ başında, sağını Karaborsacıya vermiş, yana çektiği banko üzerinde, kapıya doğru çaprazvari oturan Reis Bey... Masanın sol başında ve ayakta Kaatil... Kapı ile arka ranza arkasında, ayakta, Yankesici... Uzaktan yanık bir türkü sesi... Herkes düşünceli... Uzun durak...)</span></p>

  <p>KARABORSACI - Reis Beyefendi; ikinci kısmın meşhur Kürt İbo'su bu... Her akşam aynı şarkıyı söyler. Sinir törpüsü...</p>

  <p><span style="font-style:italic;">(Kimse cevap vermez. Şarkı durmuştur. Uzun durak... Koridordan, elinde terazili tepsisi, çaycı geçiyor.)</span></p>

  <p>ÇAYCININ SESİ - Akşam çayı!.. Neşeti çaylar!.. O biçim!..</p>

  <p>MEMUR - <span style="font-style:italic;">(Tepeden herkese)</span> Ya bu ses ne törpüsü?</p>

  <p>KAATİL - <span style="font-style:italic;">(Reis Beye)</span> Çay içer misin, baba? <span style="font-style:italic;">(Reis Bey başını kaldırıp menfi işaret verir.)</span></p>

  <p>KAATİL - Hapishanede en iyi arkadaş çaydır.</p>

  <p>MEMUR - <span style="font-style:italic;">(Reis Beye)</span> Karıştırıp içinceye kadar zamanı unutursunuz.</p>

  <p>KARABORSACI - <span style="font-style:italic;">(Kaatile)</span> Ağa; bize altı çay emreder misin?</p>

  <p>KAATİL - <span style="font-style:italic;">(Uzaktan Yankesiciye)</span> Söyle!</p>

  <p>YANKESİCİ - <span style="font-style:italic;">(Kapıdan, çaycının geçtiği istikâmete doğru bağırır.)</span> Çaycı! Beylere altı çay!..</p>

  <p><span style="font-style:italic;">(Yankesici, yerine döner. Kapının önünde Birinci Adem Baba ve kendi sınıfından ikinci tip...)</span></p>

  <p>SAHTE HÂKİM - <span style="font-style:italic;">(Kapıdaki Âdem Babalara)</span> Haydi dışarı, haydi dışarı! Çay lâfını duyunca hemen sokulursunuz! Dışarı!..</p>

  <p>KAATİL - <span style="font-style:italic;">(Sahte Hâkime)</span> Etme be Sahte Hâkim, kıyma fukaraya!</p>

  <p><span style="font-style:italic;">(Çaya, kapıdaki Âdem Babaları iterek gelir. Doğru Reis Beyin önüne gidip tepsideki çaylardan birini masaya koyar. Sonra Kaatile, Yankesiciye, Sahte Hâkime, Memura ve en sonra Karaborsacıya birer çay verir, döner.)</span></p>

  <p>KAATİL - <span style="font-style:italic;">(Çaycıya)</span> Âdem Babalara da ver!</p>

  <p>(Çaycı, <span style="font-style:italic;">kapıdaki Âdem Babalara da üç çay verip, tepsisinde kalan son bardakla çıkar... Âdem Babalar, ağızlarını şehvetle şapırdatıyorlar.)</span></p>

  <p>SAHTE HÂKİM - <span style="font-style:italic;">(Elinde çay, Kaatile)</span> Şimdi görürsün numaralarım!..</p>

  <p>KAATİL - Sende bu Âdem Baba düşmanlığı nedir, anlamıyorum! Arpanı onlar veriyor.</p>

  <p>SAHTE HÂKİM - Bütün hapishanenin arpalığı onlar... KAATİL - Gördün mü?</p>

  <p>MEMUR - <span style="font-style:italic;">(Ranzadan sarkarak)</span> Ben cevap vereyim: Milletler gibi... Toplamı efendi, ferdi köle... Kuvveti çokluğundan geliyor.</p>

  <p>SAHTE HÂKİM - <span style="font-style:italic;">(Başını kaldırıp memura)</span> Memur bey! Sen bu aklınla nasıl oluyor da hiçbir enayinin basamıyacağı tongaya düşüyorsun?</p>

  <p>MEMUR - Akla güvendiğim için...</p>

  <p><span style="font-style:italic;">(Durak... Reis beyden başka herkesin çayı dudaklarında... Derin sükût... Birden, koridorda kırılan bir cam sesi ve bir çığlık...)</span></p>

  <p>ÇIĞLIK - Yandım Allah!</p>

  <p><span style="font-style:italic;">(Kaatil, çayım masaya bırakıp fırlar. Âdem Babalar, koridorda, sesin geldiği tarafa bakıyor. Kimsede hareket yok... Reis Bey kaskatı... Dışarıda paralayın hıçkırık ve inlemeler...)</span></p>

  <p>SAHTE HÂKİM - <span style="font-style:italic;">(Reis Beye)</span> Hapishanede en âdi vaka... Birinin krizi tuttu; camı kırıp parçalarıyle vücudunu doğruyor.</p>

  <p>KARABORSACI - Reis Bey ne anlar, eroin krizinden, vücut parçalamaktan... Anlatsana!...</p>

  <p>MEMUR - Ben anlatayım: Buna hapishane dilinde harman olmak derler. Eroinci zehiri bulamayınca krize düşer. Ölümden öteye acı duymaya başlar. Bıçakla, jiletle, bulamazsa cam kırıklarıyle göğsünü şerha şerha doğrar. Böyle yapmadan, kana bulanmadan rahat edemez.</p>

  <p><span style="font-style:italic;">(Dışarıda ağlamalar, inlemelerle karışık homurtular, itişme kakışma sesleri... Kapıdaki Âdem Babalar kaçışır. Yalnız Birinci Âdem Baba kalır ve yalvarıcı ahmak bakışlarla etrafı tarar. Birden, uluya uluya koğuşa dalar, çıplak göğsü kesik kesik, kan revan içinde ikinci Âdem Baba, Yankesicinin yanına sokulur. Durak...)</span></p>

  <p>YANKESİCİ <span style="font-style:italic;">-(Reis Beye)</span> Baba! Buna bir damla eroin verdin mi, iyi oldu, gitti!</p>

  <p>MEMUR - <span style="font-style:italic;">(Reis Beye)</span> Eroin, evvelâ sağlığı bozmak için alınır, sonra da düzeltmek için kullanılır ve bu hep böyle gider.</p>

  <p>KARABORSACI - <span style="font-style:italic;">(Reis Beye)</span> Öbür zehirler, eroin denilen sırtlanın yanında kuzu yavrulan.. <span style="font-style:italic;">(Birinci Âdem Babayı gösterir.)</span> İşte size eroin kurbanlarının başı!.. Sorguya çekin, görün!</p>

  <p>SAHTE HÂKİM - <span style="font-style:italic;">(Birinci Âdem Babaya)</span> Söyle, yorgansız! Başkumandan olsan da krize düşsen, bir gram eroine vatanını satar mısın, satmaz mısın?</p>

  <p><span style="font-style:italic;">(Birinci Âdem Baba kahkaha ve hıçkırık arası bir hırıltı ile sarsılır.)</span></p>

  <p>SAHTE HÂKİM - Böyledir bu, Reis Bey, ya ağlar, ya güler; ikisinde de can çekişir.</p>

  <p>MEMUR - Anlatabildim mi, Reis Beyefendi, başta eroin sarhoşluğu, dalgası diye birşey yoktur. Onunla sağlığı harap edildikten sonra, yangını gazla söndürürcesir ne, yine onunla, bir ân için rahata kavuşulur. İşte o zaman vücudu saran rehaveti, kesikliği, sarhoşluk dalgası sanırlar.</p>

  <p><span style="font-style:italic;">(Reis Bey ayağa kalkar. Birinci Âdem Baba yine hırıltılarla çırpınır.)</span></p>

  <p>YANKESİCİ - <span style="font-style:italic;">(Birinci Âdem Babayı dürterek)</span> Sus! Reis Bey konuşuyor!</p>

  <p>REİS BEY - Desenize eroin, insandan en aziz nimeti aldıktan sonra, onu yalandan iade etmenin saadeti!.. Her ân öldürüp, her ân diriltmek, sonra yine öldürmek mârifeti!..</p>

  <p>MEMUR - İşte eroin budur!</p>

  <p>REİS BEY - Desenize, ben de bunun satıcısıyım! KARABORSACI - Yok efendim; biz buna inanmadık Ağa bize anlattı herşeyi!...</p>

  <p>REİS BEY - Zalimlikte, eroinle tam dengiz birbirimize...</p>

  <p>KARABORSACI - Yok efendim, yok!</p>

  <p>REİS BEY - Asilce öldürmek adalettir, bu zalimliğin yanında... Bir de kirleterek, ufalıyarak öldürmek var... Bu sanat, bir onda, bir bende...</p>

  <p><span style="font-style:italic;">(Kaatil kapıdan görünür. Birinci Âdem Baba, boynunu bükmüş bekliyor.)</span></p>

  <p>YANKESİCİ <span style="font-style:italic;">-(Kaatile)</span> Ağa, Reis Beye eroini anlattılar.</p>

  <p>KAATİL - Yeni düşenlere, efelerin, bıçak ucunda, bedava tarafından nasıl zorla yerdiklerini de anlattılar mi? <span style="font-style:italic;">(Reis Beye)</span> Bir kere alıştılar mi, tamam artık!.. Ticaretleri gırla...</p>

  <p>SAHTE HÂKİM - <span style="font-style:italic;">(Reis Beye)</span> Şimdi disiplin çok sıkı cezaevinde... Zehir kolay bulunmuyor... Ama vaktiyle buranın günde bin beş yüz, iki bin lira eroin ve esrar cirosu vardı. Günde bin lira efelerin cebinde... Efeler arasındaki rekabetler, cinayetler de hep bu yüzden... Ekmek kavgası...</p>

  <p>REİS BEY - Ekmek kavgası!</p>

  <p>KARABORSACI - <span style="font-style:italic;">(Reis Beye)</span> Nasıl sokulduğunu bilseniz içeriye, şaşırırsınız. <span style="font-style:italic;">(Kaatile bakar)</span> Ağa anlatsın...</p>

  <p>KAATİL - <span style="font-style:italic;">(Cebinden bir kibrit kutusu çıkarıp Reis Beye uzatır.)</span> Bu kibrit kutusunun içinde, yarım gram eroin var, ferazâ... Bulun!</p>

  <p><span style="font-style:italic;">(Herkes dikkatle bakar. Yankesici gülümser. Kimse cevap verme:.)</span></p>

  <p>KAATİL — <span style="font-style:italic;">(Elindeki kibrit kutusunu çenesi hizasına kadar kaldırarak açar, çevirir.)</span> Yapıştırma yerlerindeki mavi kâğıtlar altında, kabarık noktalarda, göze çarpan yerlerde, filan aramayın! <span style="font-style:italic;">(Kutunun kapağım çıkarıp iç kısmım uzatır.)</span> Şu kutucuğun etrafındaki kuşak var ya; işte o kuşağın yapıştırılmak için üst üste gelen, daha üstüne de mavi bir zırh çekilen iki ucu arasında ve tâ dipte... <span style="font-style:italic;">(Yankesiciyi gösterir)</span> Bir de bizim Yankesicinin bir marifeti var, kendisi anlatsın...</p>

  <p>YANKESİCİ - Bir arama gününde bizimkiler, dışarıda, sivil komiserin cebine, tam da zindan kapısından girerken, yirmi otuz gram eroini boca ettiler. Her taraf arandı, tarandı. Herkes tertemiz... Tam çıkarlarken, ben birşey sormak bahanesiyle komiserin yanma sokuldum, tereyağından kıl çeker gibi, eroini çektim, aldım.</p>

  <p>SAHTE HÂKİM - <span style="font-style:italic;">(Yankesiciye)</span> Nasıl da hiç koku almadılar?</p>

  <p>YANKESİCİ - <span style="font-style:italic;">(Sahte Hâkime)</span> Ben senin ciğerlerini alırım, yine duymazsın!</p>

  <p>KARABORSACI - <span style="font-style:italic;">(Hayret ve dehşet içinde dinleyen Reis Beye)</span> Daha neler, neler!.. Aynı renkten bir battaniye üzerinde, dışarıda esrar sıvayıp silkelemeler, sonra burada, içeride, tel fırçalarıyle onu süzmeler, ayıklamalar, neler neler!..</p>

  <p>MEMUR - Burası mekteptir, Reis Bey!</p>

  <p>SAHTE HÂKİM - Dışarıda bulamadığımız mektep, burada.</p>

  <p>Onun için ben, sahte diploma, sahte vesikayla hâkim tayin edildim ya... <span style="font-style:italic;">(Sükût... Uzun durak...)</span></p>

  <p>KARABORSACI - Reis Beyefendi, birşey söylemek istemezler mi?</p>

  <p>REİS BEY - İsterim! Diplomamdan utandığımı söylemek isterim.</p>

  <p>MEMUR - Peki Reis Bey; mâzur değil mi buradakiler?..</p>

  <p>REİS BEY - Hep mâzur... Mâzur olmayan benim diplomam...</p>

  <p>SAHTE HÂKİM - Bizim burada bir Âdem Baba mahkememiz de var... Arada bir toplanır, dâvalara bakar. Müdüriyetten de seyretmeğe gelirler. Öyle manzaralar görülür ki, Adem Baba mahkemesinde, eğer komik Şarlo ona şahit olsaydı, çevirdiği bütün filimleri yakardı.</p>

  <p>MEMUR - <span style="font-style:italic;">(Heyecanla doğrulur)</span> Adem Baba mahkemesinde herşey açık ve samimidir. Başta karar verilir, sonunda gereği düşünülür. Reis kürsüden inip, sanığı bir temiz pataklar, sonra kürsüye çıkar, sanıktan müdafaasını ister. Sanık ne söylerse, Reis, sadede gel, der; darağacı gelir, saded gelmez.</p>

  <p>SAHTE HÂKİM - Şahit, namussuzluk, vicdansızlık üzerine and içer. Leylekler muhakeme edilirken, bilirkişi raporu timsahlara yazdırılır.</p>

  <p>MEMUR - <span style="font-style:italic;">(Daha heyecanlı)</span> «İlah yoktur, illâ Allah vardır» deseniz, Tanrıyı inkâr etti, derler. Bütün gece vicdan muhasebesine giriştikleri için uykusuz kalan hâkimler, ancak duruşmada uyuyabilirler. Kanuna inanan hâkim, emekliye, hâkime inanan mahkûm da müebbede ayrılır. Âdem Baba mahkemesinde adalet, hakkında ayrıca âmme dâvası açılmış, belli başlı bir sokağın «Cihan Yandı» lâkaplı meşhur kadınıdır.</p>

  <p>KARABORSACI - Ah şu hapishane!... Bütün malta taşlarım ben döşettim de yine yaranamıyorum. Rahat nefes alamıyorum!..</p>

  <p>MEMUR - Bu da Karaborsacı milyonerin derdi!.. Cemiyet burada ters tarafından bütün bir devlet kurmuştur. Maarifi, iktisadı, dâhiliyesi, hâriciyesi, ulaştırması, tekeli, partileri, muhalifleri, muvafıklarıyle bütün bir devlet... Hele millî savunmasını bir görseniz hapishanenin!..</p>

  <p><span style="font-style:italic;">(Sükût... Durak... Koridorda birkaç hapishane külhanbeyinin, yumurta ökçeleriyle, rap rap yürüdüğü duyulur. Bunlar koşarcasına hızlı bir tempo ile açık kapının başına kadar gelip oradan dönmekte ve görünmekte...)</span></p>

  <p>MEMUR - İşte! Akşamüstü efelik namzetlerinin voltası başladı.</p>

  <p>KARABORSACI - <span style="font-style:italic;">(Reis Beye koridoru işaret ederek)</span> Şu koridorun ismi Malta; üzerinde gidip gelen efe namzetlerinin yürüyüşü de volta... Maltada volta...</p>

  <p>SAHTE HÂKİM - <span style="font-style:italic;">(Reis Beye)</span> Onlar gezerken başkaları dolaşamaz Maltada... Kral ava çıkınca kimse yoluna dikilemez.</p>

  <p>MEMUR - O kabilden... Ama yasak bu iş!.. Müdüriyete karşı müdafaaları, şu; uyuyamıyoruz, dolaşmaya, yorulmaya muhtacız!</p>

  <p>SAHTE HÂKİM - Ama maksatları ortalığa meydan okumak... Onun için yasak... <span style="font-style: italic;">(Kaatile bakar)</span> Bakalım, bizim baş efe ne yapacak?</p>

  <p><span style="font-style:italic;">(Durak... Gözleri Kaatilde... Volta devam ediyor. Kaatil hızla yürüyüp kapıyı geçer, hışımlı bir tavırla yürüyüş tarafına bakar.)</span></p>

  <p>KAATİL - <span style="font-style:italic;">(Bağırarak)</span> Hey; arslan postlu inekler!.. Voltanın yasak olduğunu bilmiyor musunuz? Haydi koğuşunuza; neredeyse sayım başlayacak!.. <span style="font-style:italic;">(Kaatil bakmakta devam eder.)</span></p>

  <p>KARABORSACI - Koridor Âdem Baba şilteleri ile dolu... Basacak yeri nasıl buluyorlar, bilmem!</p>

  <p>MEMUR - <span style="font-style:italic;">(Reis Beye)</span> O kadar dolu ki, hapishane, merdiven basamaklarına kadar yatak...</p>

  <p><span style="font-style:italic;">(Sükût... Durak... Volta durmuştur. Kaatil döner. Pencerelerden giren güneş huzmeleri çekilmiş, alaca karanlık basmış...)</span></p>

  <p>REİS BEY - <span style="font-style:italic;">(Ortaya)</span> Lâmbaları ne zaman yakarsınız? MEMUR - Biz yakamayız!.. Vakti gelince idare yakar. Düğmesi idarede...</p>

  <p><span style="font-style:italic;">(Sükût..,. Durak... Birinci Adem Baba, kapıda hep aynı muztarip deli tavrında... Karaborsacı, telâşla, yastığının altında birşeyler arıyor.)</span></p>

  <p>KARABORSACI - <span style="font-style:italic;">(Başını Kaatile çevirir.)</span> Ağa! Yastığın altında bir parça balık yumurtası ile beş on marka vardı; almışlar!</p>

  <p>KAATİL - Kim alır? Buraya bizden başka giren var mi? KARABORSACI - Bilmem!</p>

  <p>KAATİL - Şimdi çıkarırım onu ben!..</p>

  <p><span style="font-style:italic;">(Kaatil dimdik Yankesiciye bakar.)</span></p>

  <p>YANKESİCİ - <span style="font-style:italic;">(Gülümseyerek Birinci Âdem Babayı gösterir.)</span></p>

  <p>Bunun işi olmasın!..</p>

  <p>KAATİL - <span style="font-style:italic;">(Birinci Âdem Babaya, gayet sert, haykırarak)</span> Söyle Berduş, sen mi aldın?</p>

  <p>BİRİNCİ ÂDEM BABA - <span style="font-style:italic;">(Krizi tutmuş gibi hıçkırıklarla sarsılarak)</span> Ben aldım, ben aldım!</p>

  <p>KAATİL- Çıkar!</p>

  <p>BİRİNCİ ÂDEM BABA — Yok, yok! <span style="font-style:italic;">(Birinci Âdem Baba sarsılarak kıvranır.)</span></p>

  <p>KARABORSACI - <span style="font-style:italic;">(Kaatile)</span> Vazgeç ağa, vazgeç! Bu deli, ne zaman kim yaptı diye sorulsa, ben yaptım, der. Bir parça balık yumurtası ile beş on markadan ne çıkar?..</p>

  <p>KAATİL - <span style="font-style:italic;">{Birinci Âdem Bahaya)</span> Söyle diyorum sana! Karışmam!</p>

  <p>BİRİNCİ ÂDEM BABA - Ben aldım, ben aldım!</p>

  <p>MEMUR - Bırakın Allah aşkına... Herifin, yediği dayaklardan aklını bozduğunu bilmiyor musunuz?</p>

  <p>SAHTE HÂKİM - <span style="font-style:italic;">(Reis Beye)</span> Bakın, Reis Bey! Köyünde, tarla yüzünden bir cinayet olmuş... Sen de varsın, demişler... Yokum, demiş... O kadar dövmüşler ki, suçu üstüne almak zorunda kalmış... Şalvarının içine kedi doldurup, kedilere vura vura ayıp yerlerine saldırtarak çıldırtmışlar adamcağızı... Şimdi Amerika'da bir suç olsa da, sen mi yaptın diye sorsalar, ben yaptım, diyor. Ne dersiniz?</p>

  <p>REİS BEY - Onu tâ içimde görüyorum; içimi görür gibi görüyorum! <span style="font-style:italic;">(Birinci Âdem Bahaya)</span> Âdem Baba! Sen yapmadın, ben yaptım! Rahat et!</p>

  <p><span style="font-style:italic;">(Birinci Âdem baha, katıla katıla ağlar. Herkes donuk, herkes hareketsiz... Alaca karanlıkta yüzler daha silik...)</span></p>

  <p>MEMUR - Daha neler, Reis Beyefendi; ben memur efendi, burada bir müfettişin tevkif kesmesiyle yatıyorum. Bir yolsuzluk sorgusunda ters cevap verdim diye... Dosyam olmadığı için de hesaba çekilemiyorum. Yılanlı kuyuda kıyamete kadar otur, dur!..</p>

  <p>KARABORSACI - Ya bendeniz?.. Küçük bir fatura üstündeki dikkatsizlik...</p>

  <p>SAHTE HÂKİM - <span style="font-style:italic;">(Reis Beye)</span> Burada herkesin, kendisini temize çıkarması âdettir. Bazdan da suçunu kabul edecek kadar insaf gösterir. <span style="font-style:italic;">(Yankesiciyi işaret eder.)</span></p>

  <p>Bakın, bizim Yankesici hiç lâf ediyor mu? Ben de suçunu kabul edenlerdenim, doğrusu!... Sahte tarafından, aylarca Hâkimlik ettim; devletin parasını aldım, hükümler kestim. Ama, verdiğim kararların hepsi kanuna uygundu.</p>

  <p>REİS BEY - <span style="font-style:italic;">(Ortaya)</span> Bu hapishanede ne kadar suç, zulüm varsa, hepsini yapan benim!.. Boşuna yorulmayın! Yerinizde olsaydım, Reis Beyi linç ederdim.</p>

  <p><span style="font-style:italic;">(Reis Bey, bitik bir tavırla, sendeliyerek bankoya oturur.}</span></p>

  <p>KAATİL - <span style="font-style:italic;">(Ortaya)</span> Cevap vermeyin; Reis Bey çok yorgun, bitkin... Görmüyor musunuz; yeter traşlarınız!.. <span style="font-style:italic;">(Reis Beye)</span> Baba, şimdi sayımdan sonra <span style="font-style:italic;">(Soldaki tek ramanın alt somyasında duran dengi gösterir.)</span> Yatağına uzanır, başını dinlersin. Serelim mi yatağını?..</p>

  <p>REİS BEY - Hayır oğlum; ben sererim. Zahmet olmasın... KAATİL - Hiç sana iş gördürür müyüz?.. <span style="font-style:italic;">(Ellerini uzatır)</span> Bizim genç ellerimiz dururken...</p>

  <p>REİS BEY - O yatağı, benim ihtiyar ellerimden başkası açamaz. Yapma.</p>

  <p>KAATİL - Sen bilirsin, Baba! Eline bir de teşbih veririm. Çeker oyalanırsın!...</p>

  <p>REİS BEY - Çeker, oyalanırım!..</p>

  <p><span style="font-style:italic;">(Uzun durak... Artık gölgelerden başka bir şey görünmüyor.)</span></p>

  <p>MEMURUN SESİ - <span style="font-style:italic;">(Acıklı)</span> Çek teşbihini, ağa, çek!.. Bakalım zamanın sonuna erişebilir misin?</p>

  <p><span style="font-style:italic;">(Durak:..)</span></p>

  <p>KARABORSACININ SESİ - Hapishanenin en korkunç zamanı işte bu vakittir; akşam vakti...</p>

  <p><span style="font-style:italic;">(Uzun durak... Birden, tepedeki, tavana yapışık lâmba yanar. Koğuşta ve koridorda büyük ışık...)</span></p>

  <p>KAATİL - <span style="font-style:italic;">(Ortaya)</span> Allah kurtarsın!..</p>

  <p>KARIŞIK SESLER - Allah kurtarsın!..</p>

  <p>SAHTE HÂKİM - Oh, dünya varmış!..</p>

  <p>MEMUR - Bu mu, olan dünya?..</p>

  <p>KARABORSACI - Reis Bey! Hapishanede âdet, lambalar yanar yanmaz, Allah kurtarsın, demektir.</p>

  <p>KAATİL - <span style="font-style:italic;">(Ranzadakilere)</span> Haydi dışarıya; sayım başlıyor! Şimdi gelirler.</p>

  <p><span style="font-style:italic;">(Karaborsacı kalkar, Memur zahmetli bir tavırla ranzadan iner. Sahte Hâkim, nazlı nazlı, doğrulur. En önde Yankesici, teker teker kapıdan çıkıp, arkaları koğuşa doğru, koridorun görünen kısmında sıraya girerler. Reis Bey oturuyor. Birinci Adem Baba bekliyor.)</span></p>

  <p>KAATİL - <span style="font-style:italic;">(Birinci Âdem Babaya)</span> Çık dışarı!.. Yerine!..</p>

  <p><span style="font-style:italic;">(Birinci Âdem Baba, iki büklüm, çıkar, kaybolur. Kaatil büyük bir sevgi tavrı ile Reis Beye döner.)</span></p>

  <p>KAATİL - <span style="font-style:italic;">(Gayet içli)</span> Baba, sen burada olursan da olur ama, malum ya, belki birşey söylemeğe kalkarlar. İstersen sıraya giriver.</p>

  <p>REİS BEY - Elbette girerim! Bana söyliyeceklerini bırak; sana laf ederler!</p>

  <p>KAATİL - Bana ne edebilirler? Sana bir şey söylerlerse ben ciğerimden vurulurum. Bu yüzden üçgün evvel koştum zindana.</p>

  <p>REİS BEY - Bir oğlum olsaydı, ben de kötürüm olsaydım, dilim de dönmeseydi; elini elim, ayağını, ayağım, dilini dilim diye kullansaydı da oğlum, kendisinde ayrı bir hayata yer vermeseydi, yine senin kadar yakınım olamazdı.</p>

  <p>KAATİL - Ağlatma beni, Canım sana kurban!..</p>

  <p>REİS BEY - <span style="font-style:italic;">(Koridoru gösterir)</span> Haydi çıkalım...</p>

  <p><span style="font-style:italic;">(Reis Bey yürür, koridora çıkar. Arkası kapıya doğru, sıradakilerin ikisi arasına girer. Reis Beyi görenler, saygı ile yer verirler. Kaatil sağ tarafa saparak, sıranın görünmeyen ucuna doğru yürür. Uzun durak... Açılan demir kapıların ciğer törpüleyici sesleri, gıcırtıları geliyor.)</span></p>

  <p>KORİDORDAN KAATİLİN SESİ - <span style="font-style:italic;">(Kumanda)</span> Dikkat!..</p>

  <p>BİRİNCİ GARDİYANIN SESİ - Allah kurtarsın, arkadaşlar!..</p>

  <p>SIRANIN BİR AĞIZDAN SESİ - Sağol!..</p>

  <p><span style="font-weight:bold;">Işıklar kararır</span></p>
</body>
</html>
