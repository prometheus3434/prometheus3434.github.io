<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Sonsöz</title>
</head>

<body>
  <h2 class="h21"><a id="a119"></a>Sonsöz</h2>

  <p class="p5">Aslında tarih yoktur;<br />
  yalnızca biyografi vardır.</p>

  <p class="p5">R. A. Emerson</p>

  <p class="p5">&nbsp;</p>

  <p class="p7">Ünlü İspanyol düşünürü <span class="t13">Ortega Y. Gasset,</span> tarihin sürekliliği konusunda şöyle der: &ldquo;Bütün ötekiler anlaşılmadıkça, tek bir çağın eksiksiz anlaşılabilmesi söz konusu değildir. Tarihin şarkısı, ancak bir bütün olarak söylenebilir.&rdquo; Bu, toplumların olduğu kadar her bireyin kendi tarihi içinde geçerli bir sözdür; yaşadığı zaman diliminin koşullarıyla ve konumlarıyla ilintili kılınmamış bir yaşamöyküsü, doğrudan o yaşamın sahibince kaleme alınmış olsa bile, çıkış noktalarını gerçekçi zeminlerde bulmayı başaramamış bir kurgu ya da yazın ürünü öykü kadar gerçeklikten uzak kalmaya yargılıdır. Bu söylenen, ilk bakışta bir çelişki gibi gözükebilir ve bundan ötürü de akla, bireysel bir yaşamın kağıda dökülmesinde zamanın koşullarının, toplumsal konumlarının hangi gerekçeyle böylesine ağırlık taşıması gerektiği gibi bir soru gelebilir. İnsan gerçeğini, başka deyişle insan'ı oluşturanları yeterince irdelemek, böyle bir soruyu da gereksiz kılacaktır. Fizik görünüşü ve ruhsal yapısıyla her bireyde <span class="t13">biriciklik</span> niteliğini yansıtan insan yaşamı, ancak bireyin belli bir zamanda belli bir yerde belli koşullar altında yaşamışlığıyla ve bütün bu konumlardan etkilenme, aynı zamanda onları da etkileme biçimiyle belli bir <span class="t13">kimli</span><span class="t13">ğ</span><span class="t13">in</span> imzasına kavuşur &mdash; ya da çoğu kez görülegeldiği üzere, kavuşamaz! Bu bağlamda, örneğin ister bir <span class="t13">Büchner'in</span> tarihsel kadercilik görüşüne geçerlilik tanınsın, ister tarihin akışı karşısında iradenin gücüne bu akışla neredeyse eşdeğer bir önem atfedilsin, <span class="t13">kimlikler,</span> ancak <span class="t13">hesapla</span><span class="t13">ş</span><span class="t13">ı</span><span class="t13">larak</span> yaşanmış hayatların ürünü olabilmektedir.</p>

  <p class="p7">İşte bu nedenle hesaplaşılarak yaşanmış hayatların dökümünü içeren yaşamöyküleri, özellikle de özyaşamöyküleri, aynı zamanda bir demet toplumsal tarihtir ve bu toplumsallık niteliğinden ötürü de, içinde politika sözü geçsin geçmesin, <span class="t13">politiktir</span>. Bu türden kişisel talihleri okumak, bizden önceki dönemlerle çok değerli rehberlerin yardımıyla hesaplaşabilme ve hem bugün, hem de yarın açısından bu hesaplaşmadan değerli sonuçlar çıkarabilme olanağını sunar.</p>

  <p class="p7">Yalnız kendi yaşadığı dönemin değil, ama bütünüyle çağımızın en büyük tanıklarından olan <span class="t13">Elias Canetti'nin</span> kendi imzasını taşıyan yaşamöyküsü, aslında akılları durduran bir kültür birikiminin süzgecinden geçme bir yaşam yorumu olması nedeniyle önemlidir.</p>

  <p class="p0">* * *</p>

  <p class="p7"><span class="t13">Elias Canetti,</span> günümüzde tükendiğine artık &mdash;ne yazık ki!&mdash; kesin gözüyle bakabileceğimiz, başka kimliklerin taşıyıcısı olarak bir kez daha dünyamızdan geçmesini ancak &mdash;ütopya olmasa bile&mdash; taklı bir umut sayabileceğimiz bir kuşağın son üyelerindendi; eğer yanılmıyorsam, en uzun yaşayan üyesi de o oldu. Aynı kuşaktan olan ötekiler, <span class="t13">Stefan Zweig</span>'lar, <span class="t13">Manes Sperber'ler, Romain Rolland&rsquo;lar, Georg</span> Lukacs'lar ve diğerleri, <span class="t13">Canetti</span>'den epey önce yeryüzü yaşamlarına veda etmişlerdi. Bu kuşağın en belirgin ortak özelliği, <span class="t13">Erasmus</span>'tan kendilerine uzanan bir hümanizm mira5ının, başka deyişle, özgür düşünceyi ve özgür düşünce aracılığıyla erişilebilecekleri, insan için temel değer bilen bir mirasın titiz koruyucusu ve çalışkan üreticisi olmasıydı. Aynı mirasa sahip çıkma çabasında olan &mdash;ve benzerleri günümüz Avrupa&rsquo;sında, genellikle lüks konferans mekânlarında sıkça görülen&mdash; ama davranışları sonuçta eline geçeni har vurup harman savuran şımarık, değer bilmez mirasyedilerin davranışlarının ötesine geçmeyen başkalarından farklı olarak, anılan kuşağın üyeleri, insanın ölçütünü hep yine ve öncelikle insanda aramaktan, insanın özgürlüğünü kısıtlayan, insanı, hangi gerekçeyle olursa olsun, aşağılayan bütün konumları sırf bu niteliklerinden ötürü zararlı saymaktan yana olmuşlardır. <span class="t13">Canetti&rsquo;</span>nin özellikle &ldquo;Notlarında rastladığımız &ldquo;Savaşlar hep sanki insanlık adalet düşüncesine daha hiç varmamışçasına sürdürülür&rdquo;, &ldquo;Yalnızca düşüncenin silahlarıyla yürütülmeyen bir kavga, bana tiksinti verir. Ölü düşman, kendi ölümünden başka hiçbir şeyin kanıtı değildir&rdquo;, ya da &ldquo;İnsan yaşamı ölçüt olmaktan çıktığından bu yana, artık insanoğlunun elinde hiçbir şey için bir ölçüt kalmadı&rdquo;, gibi düşünceleri, sanki anılan kuşağın ortak dilidir. Bu düşüncelerle doğal bağlantısını koparmış bir &ldquo;insan hakları&rdquo; savunuculuğunun günümüz Avrupalısını ne acınası konumlara sürüklediği ise ortadadır.</p>

  <p class="p0">* * *</p>

  <p class="p7">Büyük çağdaşları <span class="t13">Stefan Zweig</span> ve <span class="t13">Manes Sperber</span> gibi, çokuluslu Avusturya&ndash;Macaristan İmparatorluğu'nun kozmopolit atmosferinde büyüyen, iki dünya savaşını, savaş aralarını ve sonralarını, savaşların ardından artık olmaz denen nelerin olduğunu, insanlığı korumak adına mutlaka yapılmalı denen nelerin yapılmadığını yakından gören <span class="t13">Elias Canetti,</span> düşünür kimliğini bu yaşadıklarını büyük bir birikiminin potasında yoğurarak edindi. Başta kendisi olmak üzere, tek bir bireyi bile insanlığın tüm konumlarından sorumlu tuttu ve bu sorumluluğa layık olabilme çabası, hep yaşamının odak noktasında yer aldı. İşte bu nedenle böyle bir tanığın kendi kaleminden çıkma yaşamöyküsünü okumak, çağımızı kavrayabilmenin koşullarından birini oluşturmaktadır.</p>

  <p class="p7">Çeviri yazınımızın yorulmaz emekçisi ve ustası <span class="t13">Ş</span><span class="t13">emsa Ye</span><span class="t13">ğ</span><span class="t13">in,</span> bu yaşamöyküsünü <span class="t13">a</span><span class="t13">ş</span><span class="t13">kla</span> çevirdi; aşkın çok önem taşıdığı konular vardır; yaşanmışların öyküsü de bu konulardan biridir. Başkasının yaşadıklarına aşkla yaklaşmak, onu anlamanın sanki en etkili yollarından biridir. Sevgili <span class="t13">Ş</span><span class="t13">emsa Ye</span><span class="t13">ğ</span><span class="t13">in'in</span> bu aşkının, Canetti'nin yaşamöyküsünün kalan iki cildinde de süreceğinden kuşku duymuyorum. Ayrıca kendisine burada, bir yanda bu eseri armağan ettiği için Türk okuru adına, öte yandan da yapmakta olduğum <span class="t13">Kitle ve iktidar</span> çevirisi bağlamında bana yeni bir yüreklilik aşıladığı için kendi adıma teşekkür etmeyi zevkli bir görev sayıyorum.</p>

  <p class="p5">Moda, Nisan 1995<br />
  <span class="t13">Ahmet Cemal</span></p>
</body>
</html>
