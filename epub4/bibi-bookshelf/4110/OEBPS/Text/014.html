<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Yemin</title>
</head>

<body>
  <h3 class="h31"><a id="a62"></a><a id="a61"></a>Yemin</h3>

  <p class="p7">Zürih&rsquo;te <span class="t13">Scheuchzerstrasse</span> üzerinde 68 numaralı binanın üçüncü katında, evini oda oda kiraya veren evde kalmış yaşlıca bir kadından iki oda tuttuk.</p>

  <p class="p7">Kadının büyük, kemikli bir yüzü vardı, adıysa Helene Vogler'di. Adım söylemekten hoşlanırdı; iyice ezberlediğimizi bildiği haldeniz çocuklara sık sık adının ne olduğunu söylerdi. Her seferinde de, iyi bir aileden geldiğini, babasının bir orkestra şefi olduğunu eklerdi. Birkaç erkek kardeşi vardı; içlerinden biri son derece yoksuldu, hatta açtı ve kız&ndash; kardeşinin evini temizlemeye geliyordu. Ev sahibimizden de yaşlı, sakin, ince uzun bir adam olan bu ağabeyin evi temizlemek üzere gelmesi bizi şaşırtırdı; yerlere eğildiğini ya da elinde cila aygıtıyla ayakta durduğunu görürdük. Bu önemli bir aygıttı, onu ilk kez görüyorduk, parke döşeme öylesine parlak oluyordu ki, üzerinde yürüdükçe kendinizi görüyordunuz. FrJulein Vogler bu tahtalarla, adıyla gurur duyduğu kadar gururlanıyordu nerdeyse. Yoksul ağabeyine sık sık buyruk verirdi; bazen yeni başladığı bir işi, salt aklına daha önemli bir iş geldiği için bıraktırırdı. Kadın hep, ağabeyinin daha ne iş yapabileceğini düşünür ve sürekli olarak önemli bir şeyi unutmuş olabileceğinden yakınırdı. Yaşlı adam, her şeyi tam onun istediği şekilde yapar, ağzını açıp tek söz etmezdi. Biz, Annemin, bir erkeğin böyle ev işi yapmasının ve bu yaşta itilip kakılmasının onur kırıcı olduğu görüşünü benimsemiştik. &ldquo;Adamı böyle gördüğümde&rdquo; diyordu başını sallayarak, &ldquo;kalkıp işleri yapmak geliyor içimden. İnsan bu yaşta böyle çalıştırılır mı!&rdquo;</p>

  <p class="p7">Ama bir keresinde, Annem düşüncesini dile getirdiğinde, Frâulein Vogler öfkeyle diklendi: &ldquo;Kendi suçu! Kendini mahvetmek için elinden geleni yaptı. Şimdi öz kardeşine ondan utanç duymak düşüyor.&rdquo; Adama hiç para vermezdi, ama işini bitirince yemek yedirirdi. Haftada bir gelirdi ve Fraulein Vogler, &ldquo;Haftada bir yemek yer,&rdquo; diyordu. Kendisinin de darda olduğunu, bu yüzden odalarını kiraya verdiğini ekliyordu sözlerine. Yalan değildi, gerçekten de kıt kanaat geçiniyordu. Ama kendisiyle gurur duyacağı bir erkek kardeşi vardı. O da babası gibi orkestra şefiydi. Zürih'e geldiğinde, Limmat Limanındaki Hotel Krone'da kalıyordu. Adam geldiğinde, ev sahibimiz müthiş gururlanırdı; kardeş çoğu kez aylarca uğramazdı Zürih'e, ama Fraulein Vogler adını gazetelerde okur, işlerinin yolunda olduğunu öğrenirdi. Bir keresinde okuldan geldiğimde beni kıpkırmızı bir suratla karşıladı: &ldquo; Kardeşim geldi, şef olanı.&rdquo; Adam etli butluydu, mutfaktaki masada sakin sakin oturmaktaydı, ağabeyi ne kadar zayıfsa, o da o tadar besiliydi; kadın ona ciğer hazırlamıştı, kızartmalar hazırlamıştı, kendisi ona hizmet ediyor, oysa sessizce yiyordu. Yoksul kardeş, ağzını açıp bir şey söyleyecek olsa, sözcükleri mırıltılar şeklinde duyulurdu, etli butlu kardeş de pek konuşkan değildi ama, bir şey söylediğinde sözcükleri gümbür gümbür, net duyuluyordu; ziyaretiyle kardeşine verdiği onurun iyice farkındaydı, çok oturmazdı. Yemeğini bitirir bitirmez kalkar, biz çocuklara belli belirsiz bir selam verir, kız kardeşine sertçe veda eder ve evden çıkardı.</p>

  <p class="p7">Tuhaf olmakla birlikte iyi huylu bir yaratıktı Fraulein Vögler. Eşyalarını gözü gibi korurdu. Günde birkaç kez bize İsviçre Almancasıyla &ldquo;Sandalyelerimi çizmeyin!&rdquo; diye bağımdı. Çok seyrek olmakla birlikte evde olmadığı zamanlar, onun azarlamasını koro halinde tekrarlardık, ama eve gelir gelmez yeni çizikler aramak üzere incelediği sandalyelerine özen gösterirdik.</p>

  <p class="p7">Sanatçılara hayrandı ve oturduğumuz odalarda bizden önce Danimarkalı bir yazarla karısı ve çocuğunun kalmakta olduğunu gururla söylerdi. Yazarın adı Aage Madelung&rsquo;du ve bu adı kendisininkini söylerkenki gibi etkileyici bir vurguyla telâffuz ediyordu. Sanatçı, Sche<span class="t13">uchzerstrasse'ye</span> bakan bu balkonda yazıyor, aynı zamanda da aşağıda gelen geçeni seyrediyordu: kimseyi gözünden kaçırmıyor, onlar hakkında tek tek kendisinden bilgi alıyordu. Bir hafta içinde, onun burada oturduğu yıllar boyunca bildiğinden daha fazla şey öğrenmişti insanlar hakkında.</p>

  <p class="p7">Annemin daha büyük bir apartman dairesi aradığı iki ya da üç ay boyunca Fraulein Vogler'in evinde kaldık. Anneannem ve Annemin ablası Emestine, bizden birkaç dakika uzakta <span class="t13">Ottikerstrasse</span>'de oturuyordu. Her akşam biz çocuklar yattıktan sonra bize gelirlerdi. Bir gece, yattıktan sonra oturma odasında ışık yandığını gördüm ve üçünün Sefaradça konuştuklarını duydum; hararetli bir tartışma vardı, Annemin sesi, heyecanlı geliyordu. Kalktım, yavaşça kapıya gittim, anahtar deliğinden baktım. Gerçekten de Anneannemle Ernestine Teyzem hâlâ oturuyor ve hızlı hızlı konuşuyorlardı; ikisi, özellikle de Ernestine Teyze, annemi bir şeye razı etmeye çalışıyordu. Onun için çok iyi olacak bir şeyi öneriyorlar, Annemse bu işin kesinlikle olmayacağını söylüyordu. Konuyu anlamış değildim ama içimden bir ses, en çok korktuğum, ancak İsviçre'ye geldiğimizden beri üzerinde pek durmadığım şey olduğunu söylüyordu. Annem, öfkeyle: <span class="t13">&ldquo;Ma no lo quiero casar!</span> Ama onunla evlenmek istemiyorum!&rdquo; diye haykırınca, korktuğumun başıma geldiğini anladım. Kapıyı ardına dek açtım ve ansızın pijamalarımla kadınların karşısına dikildim. <span class="t13">&ldquo;Ben</span> istemiyorum!&rdquo; diye haykırdım öfkeyle anneanneme. <span class="t13">Ben</span> istemiyorum!&rdquo; Anneme koştum ve ona öyle bir şiddetle sarıldım ki, &ldquo;Acıtıyorsun,&rdquo; dedi yavaşça. Ama ben bırakmıyordum. Hep uysal, zayıf bir kişi olarak tanıdığım anneannem &mdash;etkileyici bir şey duymamıştım hiç ondan&mdash; öfkeyle bağırdı: &ldquo;Sen uyumadın mı daha? Kapı dinlemeye utanmıyor musun?&rdquo;</p>

  <p class="p7">&ldquo;Hayır, utanmıyorum! Siz Annemi bir şeye razı etmeye çalışıyorsunuz! Uyumadım. Ne istediğinizi biliyorum sizin. Ama ben <span class="t13">hiçbir zaman</span> uyumayacağım!&rdquo;</p>

  <p class="p7">Annemle hiç utanmadan inatlaşması nedeniyle en büyük suçlu olan Teyzem, hiç sesini çıkarmıyor, yalnızca öfkeyle bana bakıyordu. Annem tatlı bir sesle, &ldquo;Beni korumaya geldin,&rdquo; diye mırıldandı. &ldquo;Sen benim şövalyemsin.&rdquo; Bu kez onlara döndü,&rdquo; Şimdi anlamışsınızdır umarım,&rdquo; dedi, <span class="t13">&ldquo;O</span> evlenmemi istemiyor. Ayrıca bende istemiyorum.&rdquo;</p>

  <p class="p7">İki düşman kalkıp gidinceye dek yerimden kımıldamadım. <span class="t16">Ö</span>fkem geçmemişti, &ldquo;Eğer bir ^a gelirlerse yatmayacağım, uyumayacağım,&rdquo; dedim. &ldquo;Onları içeri almaman için bütün gece oturacağım, Evlenirsen, balkondan atlayacağım!&rdquo; Bu korkunç bir gözdağıydı, samimiydi; kesinlikle yerine getireceğimden adım gibi emindim.</p>

  <p class="p7">Annem o gece beni sakinleştiremedi bir türlü. Odama dönmedim, ikimiz de uyumadık. Bir yığın öyküyle dikkatimi başka yöne çekmeye çalıştı. Teyzem çok mutsuz bir evlilik yaşamış, kısa süre içinde kocasından ayrılmıştı. Adam korkunç bir hastalık geçirmiş, delirmişti. Viyana'dayken bazen bizi görmeye gelirdi. Bir görevli, onu <span class="t13">Joseph-Gall-Gasse</span>'deki eve getirirdi. Anneme büyük bir paket bonbon uzatarak, &ldquo;Çocuklara şeker getirdim,&rdquo; derdi. Bizimle konuşurken, gözleri hep başka yöne bakardı, gözleri dalar, bakışları hep kapının üzerinde dururdu. Sesi çatlak çatlak çıkar bir eşeğin anırmasını andırırdı. Kısa süre kalırdı bizde; görevli koluna girer, onu önce sahanlığa sonra da kapıdan dışarı sürüklerdi.</p>

  <p class="p7">&ldquo;Teyzen benim kendisi gibi mutsuz olmamı istemiyor. Kötü bir niyeti yok. Aklı o kadar eriyor.&rdquo;</p>

  <p class="p7">&ldquo;Demek senin de evlenmeni ve mutsuz olmanı istiyor! O <span class="t13">kendisini</span> kurtardı kocasından, sense <span class="t13">evlenmeliymi</span><span class="t13">ş</span><span class="t13">sin!&rdquo;</span> Bu son sözcük bir bıçak gibi saplandı, sapını kendime doğru iyice, sonuna dek bastırıyordum. Bana o öyküyü anlatmak pek de iyi bir fikir değildi. Ama zaten beni sakinleştirecek herhangi bir öykü de yoktu; Annem değişik öykülerle pek çok girişimde bulundu. Sonunda, o iki kadının konuyu açmalarına asla izin vermeyeceğine <span class="t13">yemin etti,</span> eğer kesmezlerse, onlarla bir daha görüşmeyecekti. Bir kez değil, tekrar tekrar ant içmek zorunda kaldı. Sonunda, babamın anısı üzerine yemin ettiğinde, içimde bir şeyler rahatladı ve ona inanmaya başladım.</p>

  <h3 class="h31"><a id="ncx518"></a><a id="a63"></a><a id="a64"></a>Oda Dolusu Armağan</h3>

  <p class="p7">Okul korkunç sorun oldu. Viyana'dakinden tümüyle farklıydı; ders yılı güzde değil baharda başlıyordu. İlkokul burada altı yıldı; Viyana'da dördüncü sınıftan doğrudan <span class="t13">Realgymnasium'a</span> atlamıştım. Orada bir yıl okuduğumdan, aslında orta_ okulun ikinci sınıfına devam etmem gerekiyordu. Ama bütün okula yazılma girişimleri sonuçsuz kaldı. Yetkililer inatla yaşıma takılıyorlardı; ikinci sınıfa alınmam için Annemle başvurduğumuz her yerde, aynı yanıtı alıyorduk. Bir yıl yitirmem, hele hele İsviçre'ye yerleşmemiz nedeniyle yitirmem fikri, sinirlerini bozuyordu, bunu asla kabullenemiyordu. Çalmadığımız kapı kalmadı, hatta bir keresinde Bem'e bile gittik. Yanıt olumsuz ve hemen hemen aynıydı; ve herhangi bir &ldquo;'sevgili Madam&rdquo; ya da Viyana'ya özgü başka bir nezaket sözcüğü eşliğinde verilmediğinden bizi daha çok etkiliyordu; böyle okul müdürlerinden birinin yanından ayrılmadan önce Annem umutsuzluk içinde, &ldquo;Bir sınav yapamaz mısınız?&rdquo; diye rica etti. &ldquo;Yaşından ileridedir.&rdquo; Ama hiç umurlarında değildi, yanıt, &ldquo;Ayrıcalık tanıyamayız,&rdquo; oldu.</p>

  <p class="p7">Yaşamının en büyük kararını vermek zorundaydı. Gururunu içine gömdü ve beni Oberstrass&rsquo;daki ilkokulun altıncı sınıfına yazdırdı. Altı ay sonra ders yılı bitecekti, o zaman kanton okuluna hazır olup olmadığıma bakacaklardı. Bir kez daha kendimi büyük bir ilkokul sınıfında buluyordum, Viyana'daki Herr Tegel'e rütbe iniyordum, tek fark, bunun adının Herr Bachmann olmasıydı. Öğrenilecek hiçbir şey yoktu &mdash;Viyana'da iki yıl ilerdeydim. Ama ne kadar önemli olduğunu daha sonra anladığım bir deneyim yaşadım burada.</p>

  <p class="p7">Öğretmen diğer öğrencilerin adlarını İsviçre Almancası aksanıyla söylerdi, bu adlardan biri bana öylesine garip ve anlaşılmaz gelirdi ki, bir kez daha duymayı dört gözle beklerdim. &ldquo;A&rdquo; harfinin üzerinde uzatma işareti olan ''Sagerich&rdquo; <span class="t13">Ganserich</span> (erkek kaz) ya <span class="t13">da Enterich</span> (erkek ördek) sözcükleri yapısında bir sözcüktü, ama <span class="t13">Siige</span> yani testerenin erkeği olmazdı; sözcüğü bir türlü anlamıyordum. Herr Bachmann, bu addan çok hoşlanıyordu; çocuk ne zekiliğiyle sivrilmişti ne de aptallığıyla, ama öğretmen ona tüm diğer öğrencilerden daha çok söz veriyordu. Sınıfta ilgilendiğim tek konu buydu nerdeyse, sayma hastalığım şimdi gene depreştiğinden, Sagerich'e kaç kez söz verildiğini saymaya başladım. Herr Bachmann&rsquo;ın, kalın kafalı ve inatçı öğrencilerle başı dertteydi, art arda beş altı kişiden yanıt alamayınca, umutla Sagerich'e dönüyordu. Bu çocuk ayağa kalkar ve çoğu kez bir şey söyleyemeden otururdu. Ama gene de çağırgan sırıtması ve dağınık saçlarıyla dünyaları kendisi yaratmışçasına güvenli dururdu; yüzü, tıpkı içkiyi seven Herr Bachmann'ınki gibi hafiften kırmızıydı, Sagerich sorusunu yanıtlamışsa, öğretmen büyük bir yudum içki yuvarlamışçasına rahat bir soluk alır, sonra derse devam ederdi.</p>

  <p class="p7">Çocuğun adının &ldquo;çok şükür&rdquo; anlamına gelen <span class="t13">Segenreich</span> olduğunu çok sonra öğrendim, bu da <span class="t13">Sagerich</span> sözcüğünün etkisini artırdı, çünkü Viyana'da öğrendiğim bütün dualar, <span class="t13">&ldquo;gesegnet seist du, Herr&rdquo;</span> (sana şükürler olsun Tanrım) diye başlıyordu, benim için büyük anlam taşımamalarına karşın bir çocuğun adının &ldquo;şükür&rdquo; olması , bir de fazladan çok şükür olması adına gariplik kazandırıyordu. Gerek okulda, gerek evde Herr Bachmann'ın başı sıkıştıkça çocuğu yardıma çağırıyordu.</p>

  <p class="p7">Diğer öğrenciler kendi aralarında, İsviçre Almancasını Zürih ağzıyla konuşuyorlardı; ilkokulun son sınıfında dersler standart Almanca yapılıyordu, ama Herr Bachmann &mdash;yalnızca adları söylerken değil&mdash; genellikle tüm diğer öğrenciler gibi çok iyi konuştuğu lehçeyi kullanıyordu, dolayısıyla, ben de kaçınılmaz olarak yavaş yavaş bu dili öğrenmeye başladım. Bu ağız bana müthiş şaşırtıcı geliyordu ama gene de kapmamak için bir çaba harcamıyordum. Bunun nedeni belki de sınıftaki tartışmalarda, savaş konusunun pek açılmamasıydı. Viyana'da, en yakın arkadaşım Schiebl her gün askerlerle oynuyordu. Bense onu sevdiğimden, ama özellikle de onun o güzel annesini her gün görebilmenin tek yolu bu olduğu için oyuna katılıyordum. Kurşun asker savaşına her gün Schiebl'in annesi için gidiyordum; onun için gerçek savaşa bile gidebilirdim. Ancak okulda, her şeyde savaş vardı. Diğer öğrencilerin bazı düşüncesiz kaba sözlerine karşı kendimi korumayı öğrenmiştim; ama Kaiser ve savaşla ilgili şarkılar söylendiğinde, giderek artan direnme duygularıma karşın, onlara katılıyordum; söylemekten hoşlandığım şarkılar iki tanecikti. Zürih'te savaşı çağrıştıran birçok sözcük, okul arkadaşlarımın diline katılmamıştı. Yeni bir şey öğrenmediğimden dersler benim için sıkıcıydı gerçi ama, İsviçreli çocukların canlı ve yalın tümcelerinden hoşlanıyordum. Ben pek konuşmazdım onlarla, ama büyük bir istekle dinler, tıpkı onlar gibi telaffuz edebileceğim, fazla garip gelmeyecek bir tümce çıkarsa arada bir karışırdım. Bir süre sonra evde bu türden tümceler hazırlamayı bıraktım. Dilimizin saflığı konusunda titizlenen ve yalnızca edebiyatı olan dilleri dil sayan Annem, kendi &ldquo;saf' Almancamı bozacağımdan korkuyordu: beğendiğim bu lehçeyi hevesle savunmaya çalıştığımdaysa öfkeleniyor ve &ldquo;Seni İsviçre'ye Burgrheater hakkında söylediklerimi unut diye getirmedim,&rdquo; diyordu. &ldquo;Bu gidişle Fraulein Vogler gibi konuşacaksın, bunu mu istiyorsun?&rdquo; Bu sözlerle bana ağır bir darbe indirmiş oluyordu, çünkü biz Fraulein Vogler'i komik buluyorduk. Bir yaldan da bu benzetmenin ne kadar haksız olduğunu düşünüyordum, çünkü okuldaki arkadaşlarım Fraulein Vögler'den çok farklı konuşuyordu. Zürih Almancasını, annemin istememesine karşın, gösterdiğim gelişmeleri ondan gizleyerek tek başıma, kendim için çalışıyordum. Bu, yalnızca dil konusunda da olsa, annemden bağımsız olarak aldığım ilk karardı; bütün görüş ve etkilenmeler konusunda hâlâ onun denetimi altındaydım gerçi ama, gene de yalnızca bu konuda artık &ldquo;erkek&rdquo; olduğumu hissediyordum.</p>

  <p class="p7">Ne var ki, bu yeni dilde, İsviçreli oğlanlarla gerçekten dostluk kurmama yetecek yetkinliğe ulaşmış değildim henüz. Benim gibi Viyana'dan gelme bir oğlanla, annesi Viyanalı olan bir başka çocuğa yanaştım. Bu Viyanalı annenin doğum gününde, Rudi beni evlerine davet etti; kendimi birden deliler gibi eğlenen, bana, İsviçre Almancasında duyduğum en anlaşılmaz sözcükten bin kat daha yabancı gelen insanların ortasında buldum. Rudi&rsquo;nin, sarışın bir genç kadın olan annesi, oğluyla yalnız yaşıyordu, ama doğum günü partisinde değişik yaşlarda pek çok erkek vardı, hepsi de anneye övgüler yağdırıyor, sağlığına kadehler tokuşturuyor, sevecen bakışlarını kadının gözlerine yapıştırıyorlardı; Rudi'nin bir yığın babası varmış gibi görünüyordu, ama hafiften sarhoş olan anne, ben eve gelir gelmez, benim de babasız olduğuma yandığını söyledi. Bir bu konuğa dönüyordu, bir ötekine, rüzgara kapılmış çiçek gibi dört bir yana dönüyordu. Bir kahkahalarla gülüyor, bir hüngür hüngür ağlıyor, daha gözyaşlarını silerken gene gülmeye başlıyordu. Ortalık gürültülüydü, kadının onuruna söylevler çekiliyordu, bunlar gülünç olsa gerekti, ama ben bir şey anlamıyordum. Bir söylevin, neşeli kahkahalarla kesilmesi karşısında müthiş şaşırıyor, büyülenmiş gibi bakakalıyordum. Rudi'nin annesi &mdash;bence durup dururken&mdash; oğluna baktı ve umarsız bir yüz anlatımıyla, &ldquo;Zavallı çocuk,&rdquo; dedi, &ldquo;Babası yok.&rdquo;</p>

  <p class="p7">Partide tek bir kadın yoktu; bu kadar çok sayıda erkeği tek bir kadınla birlikte hiç görmemiştim, hepsi de bir şeyden dolayı ona şükran duyuyor ve ona kul köle oluyorlardı, ancak kadın, bütün bunlardan mutluluk duymuyor olsa gerekti, çünkü güldüğünden daha çok ağlıyordu. Viyana vurgusuyla konuşuyordu. Çok geçmeden anladığım üzere adamlardan bazıları İsviçreliydi, ama hiçbiri de İsviçre ağzı konuşmuyordu; çekilen bütün söylevler standart Almancaydı. Adamlardan biri ya da diğeri kalkıyor, elinde bardakla kadının yanına gidiyor, &ldquo;şerefe&rdquo; tokuşturuyor, etkileyici bir iki söz söylüyor ve ona bir doğum günü öpücüğü veriyordu. Rudi beni bir başka odaya götürdü ve annesine getirilen armağanları gösterdi. Oda ağzına kadar armağanla doluydu; ben bir şey götürmediğim için gelenlere bakmaya utandım doğrusu. Konukların yanına döndüğümde, kadın beni çağırdı ve &ldquo;Nasıl, armağanlarımı beğendin mi?&rdquo; diye sordu. Bense kekeleye kekeleye, ona bir şey getirmediğim için özür diledim. Ama o güldü, beni kendine çekti , öptü ve dedi ki: &ldquo;Harika bir çocuksun. Armağan getirmene gerek yoktu zaten. Büyüdüğün zaman beni ziyaret eder ve bir şeyler getirirsin. O zaman kimse beni ziyaret etmeyecek artık, biliyor musun?&rdquo; Ve gene ağlamaya başladı.</p>

  <p class="p7">Eve döndüğümde bu partiyle ilgili olarak sorguya çekildim. Kadının Viyanalı oluşu ve partideki herkesin &ldquo;iyi&rdquo; Almanca konuşması annemi yumuşatmadı. Çok ciddi bir ses tonuyla, hatta, &ldquo;evlâdım&rdquo; sözcüğünü de kullanarak beni eleştirdi ve konukların, bana hiç de lâyık olmayan birer &ldquo;ahmak&rdquo;tan başka bir şey olmadıklarını söyledi. Oraya bir daha asla gitmeyecektim. Öyle bir annesi olduğu için Rudi&rsquo;ye acıyordu. Her kadın tek başına çocuk yetiştirmeyi beceremezdi, bir gülüp bir ağlayan kadından ne hayır gelirdi.... ,</p>

  <p class="p7">&ldquo;Belki hastadır,&rdquo; dedim.</p>

  <p class="p7">&ldquo;Hasta ha?&rdquo; dedi öfkeyle.</p>

  <p class="p7">&ldquo;Belki delidir?&rdquo;</p>

  <p class="p7">&ldquo;Peki o armağanlar ne oluyor? Oda dolusu armağan nerde görülmüş?&rdquo;</p>

  <p class="p7">O anda Annemin ne demek istediğini anlamamıştım, ama ben de bu odadan pek hoşlanmamıştım, adım atacak yer yoktu, yeterinden fazla paket ya da armağan vardı, öte yanda, Rudi'nin annesi anlayışlı ve sevecen yaklaşımıyla beni utanmaktan kurtardığı için onu savunuyordum, yoksa kadından şu kadarcık hoşlanmış değildim.</p>

  <p class="p7">&ldquo;Hasta falan değil. Kişiliği yok. Hepsi bu.&rdquo; Bu son karar oluyordu, çünkü önemli olan tek şey, kişilikti, her şey hoş görülebilirdi, ama kişilik ya da karakter yoksunu bir insanın tutar tarafı yoktu. &ldquo;Rudi'ye özenmemelisin. Zavallı bir çocuk o. Hem babası yok hem de annesi kişiliksiz! Ne olacak o çocuğun hali?&rdquo;</p>

  <p class="p7">Onu ara sıra evimize getirmeyi, böylece Annemin ona yardım etmesini önerdim. &ldquo;Bunun bir yararı olmaz,&rdquo; dedi. &ldquo;Bizim alçakgönüllü yaşantımızla alay eder, o kadar.&rdquo;</p>

  <p class="p7">O dönemde kendi dairemize taşınmıştık ama gerçekten mütevazi bir evdi. Annemin, iki yakamızı bir araya getirmek için çok sade bir yaşantı sürmemiz gerektiği konusunda beni durmadan uyardığı Zürih dönemini yaşıyorduk. Belki de aldığı eğitimin gerektirdiği ilkeler nedeniyle böyle davranıyordu, çünkü bugün düşünüyorum da, Annem hiç de yoksul değildi. Tersine parası kardeşinin yardımıyla işliyor, dayımın Manchester&rsquo;daki işiyse her zamanki gibi gelişip duruyordu; dayım her geçen gün biraz daha zenginleşiyordu. O kendini annemi korumakla yükümlü hissediyor, Annem ona hayranlık duyuyordu, dayım kardeşinden yararlanmayı aklından bile geçirmezdi. Ama Viyana'da, savaş yıllarının getirdiği güçlükler, İngiltere ile dolaysız ilişki kurmanın olanaksız oluşu, onu etkiliyor, kaygılandırıyordu. Üçümüze de iyi birer eğitim vermek istiyordu Annem; bu eğitimin içinde, bol paraya alışmamak da vardı. Bize karşı çok tutumlu davranırdı, az ama öz yerdik. Onu tedirgin eden bir deneyimden sonra hizmetçiden de vazgeçti. Ev işlerini kendisi yapıyor, zaman zaman, bizim için özveride bulunduğunu söylüyordu, ne de olsa kendisi bambaşka koşullarda yetişmişti; Viyana'daki günlerimizi gözümün önüne getirdiğimde aradaki farkın çok büyük olduğunu görüyor, bu türden kısıtlamaların gerekli olduğuna ister istemez inanıyordum.</p>

  <p class="p7">Şunu da belirtmek gerekir ki, bu şekilde sade yaşantıyı ben de yeğliyordum. Bendeki İsviçre havasına uyuyordu. Viyana'da her şey imparatorluk ailesi etrafında dönüyor, oradan soyluluğa ve diğer büyük, ünlü ailelere doğru iniyordu. İsviçre'de ne imparator vardı ne de aristokrasi ve &mdash;bu kanıya nerden vardım bilmiyorum&mdash; servet sahibi olmak da burada pek anlamlı değildi. Ama şundan kesinlikle emindim: her bir insanoğlu değerliydi, herkes bir anlam taşıyor, herkes adamdan sayılıyordu. Bu kavrayışı bütün kalbim ve ruhumla benimsemiştim, dolayısıyla yalnızca sade bir yaşantı söz konusuydu benim için. O dönemde, bu yaşam biçiminin bana getirdiği üstünlükleri kendi kendime itiraf etmiş değildim. Aslına bakarsanız, şimdi Annem tümüyle bize aitti, evdeki her şey, onun denetimindeydi, aramızda hiç kimse yoktu ve o, hep gözümüzün önündeydi. Harikulade bir sıcaklık, yoğunluk ve samimi birliktelik dönemiydi bu. Yaşantımızın her anı zihinsel etkinliklerle doluydu, kitaplar ve kitaplar üzerine konuşmalar varlığımızın özünü oluşturuyordu. Annem oyunlara, konferans ya da konserlere gittiğinde, bana her şeyi anlatıyor, ben de onunla birlikte gitmişim, bu etkinliklere katılmışım gibi hissediyordum kendimi. Pek sık olmasa da arada bir beni de götürüyordu, ama genellikle düş kırıklığına uğruyordum, çünkü bu tür etkinlikleri onun ağzından dinlemek her zaman için daha ilginç oluyordu.</p>

  <h3 class="h31"><a id="ncx536"></a><a id="a65"></a><a id="a66"></a>Casusluk</h3>

  <p class="p7">Oturduğumuz daire, <span class="t13">Scheuchzerstrasse</span>'de 73 numaralı evin üçüncü katında küçük bir yerdi. Girip çıktığımız üç oda aklımda kalmış; ama bunlardan daha küçük dördüncü bir oda olmuş olsa gerekti, çünkü kısa bir süre için hizmetçimiz olmuştu.</p>

  <p class="p7">Hizmetçilerle başımız dertteydi ama. Annem buradaki hizmetçilerin Viyana'daki gibi olmayışına alışamadı. Burada, hizmetçilere &ldquo;evin kız evladı&rdquo; ya da &ldquo;evlatlık&rdquo; diyorlardı, evlatlık, işvereniyle aynı sofraya oturuyordu. Kız daha işe başlarken bu koşulu açıkça belirtiyordu. Amirlik taslamaya alışkın olan annem, buna hiç katlanamıyordu. Viyana'da hizmetçilerine hep iyi davranmıştı, böyle söylüyordu, ama onlar kendi odalarında oturur kalkarlar, bizler buraya asla girmezdik, ayrıca da tek başlarına mutfakta yerlerdi. İşverene, &ldquo;Sayın Bayan&rdquo; denilirdi Viyana'da. Burada Zürih'te bunların hiçbiri yoktu ve İsviçre'yi genel yaklaşımları nedeniyle seven annem, ev yaşantısının göbeğine dek uzanan demokratik davranışlara alışamıyordu. &ldquo;Evlatlığımız&rdquo; Hedi, iki kardeşimin İngilizceyi giderek unuttuğunu gerekçe göstererek, masada İngilizce konuşuyordu bizimle. Hiç değilse yemek sırasında bilgileri tazelensin, diyordu. Bu yalan değildi, ama aynı zamanda, &ldquo;evlatlık&rdquo;ı konuşmalarımızın dışında bırakmak için çok elverişli bir bahane oluşturuyordu. Hedi Annemin gerekçesini öğrenince sesini çıkarmadı, alınmış da görünmedi. Birkaç gün sessiz sessiz oturdu bizimle, sonra ansızın, en küçüğümüz George'un yaptığı bir yanlışı düzelttiğinde, Annemin ne kadar şaşırdığını tahmin edersiniz. Annem kardeşimin yanlışını duymazlıktan gelmişti, ama Hedi onu masum masum <span class="t13">düzeltti.</span></p>

  <p class="p7">&ldquo;Sen nerden biliyorsun?&rdquo; diye atıldı Annem öfkeyle. &ldquo;İngilizce biliyor musun sen?&rdquo;</p>

  <p class="p7">Hedi okulda İngilizce öğrenmişti ve söylediğimiz her şeyi anlıyordu.</p>

  <p class="p7">&ldquo;Bu kız casus!&rdquo; dedi Annem bana sonradan. &ldquo;Evimize sızdı! İngilizce bilen hizmetçi olur muymuş? Neden bize baştan söylemediler? Hep bizi dinledi bu kız, bu korkunç yaratık! Çocuklarımı bir casusla aynı sofraya oturtamam ben!&rdquo;</p>

  <p class="p7">Derken Hedi'nin bize yalnız gelmediğini anımsadı. Kendisini kızın babası olarak tanıtan bir beyle gelmişti, adam bizi ve evimizi sinsi sinsi incelemiş, kızının çalışma koşulları hakkında ince eleyip sık dokumuştu. &ldquo;Babası olmadığını hemen anlamıştım zaten iyi bir aileden çıkma birine benziyordu. İş arayan <span class="t13">benmi</span><span class="t13">ş</span><span class="t13">im</span> gibi sorguya çekti beni! Ben bile onunkiler kadar küstah sorular soramazdım. Hizmetçinin babası değildi o adam. Evimize casus yerleştirdiler.&rdquo;</p>

  <p class="p7">Doğrusu, evimizde casusluk gerektirecek hiç, ama hiçbir şey yoktu, ama bu onu ilgilendirmiyordu, Anneme göre biz çok önemliydik, buysa, bir casusluk gerekçesi olabilirdi. Birden müthiş önlemli davranmaya başladı. &ldquo;Onu hemen işten atamayız, garip kaçar iki hafta daha dayanacağız kıza. Ama dikkatli olmalıyız. İsviçre'ye karşı herhangi bir şey söylememeliyiz, yoksa bizi sınır dışı ettirir.&rdquo;</p>

  <p class="p7">Hiçbirimizin de İsviçre aleyhinde herhangi bir şey söylemediğini düşünmüyordu Annem. Tersine, ona okuldan söz ettiğimde buranın okullarını övüyordu, İsviçre'de hoşlanmadığı tek şey, &ldquo;evlatlık&rdquo; kurumuydu. Ben, Hedi'den hoşlanıyordum, çünkü dalkavukluk etmezdi; savaşta Hapsburg'lan yenmiş olan Glarusların kantonundan geliyordu ve bazen benim Öchsli tarafından yazılmış İsviçre tarihi kitabımı okuyordu. Doğrusu Annemin &ldquo;biz&rdquo; diye konuşmasından &mdash;kendi eşitiymişiz ve kararlarına eşit olarak katılıyormuşuz gibi &ldquo;biz şunu yapmalıyız&rdquo; ya da &ldquo;biz bunu yapmalıyız&rdquo; derdi hep&mdash; gurur duyardım, ama durumu kurtarmak için bir hamle yaptım; çok da kurnaz bir hamleydi bu, çünkü Annemi nasıl yumuşatacağımı biliyordum: zekâyla, bilgiyle ilgili şeylere dayanamazdı. &ldquo;Ama biliyor musun,&rdquo; dedim, &ldquo;O aslında benim kitaplarımı okumaktan hoşlanıyor. Bana hep ne okuduğumu soruyor. Benden kitaplar alıyor, sonra da benimle tartışıyor.&rdquo;</p>

  <p class="p7">İşte bu sözler üzerine Annemin yüzü allak bullak oldu, sonra birden suratı asıldı, &ldquo;Zavallı yavrum!&rdquo; dedi. &ldquo;Neden bana önce söylemedin bunu? Ne kadar safsın! Ama sen de yavaş yavaş öğreneceksin her şeyi.&rdquo; Müthiş bir sessizliğe gömüldü, beni merak içinde kıvrandırdı. Paniğe kapıldım, &ldquo;Ne oldu, ne var bunda?&rdquo; diye vızıldadım. Korkunç bir şey olmalıydı, can alıcı bir durumu ortaya çıkarmıştım her halde. Belki de Annemin bana söyleyemeyeceği kadar korkunç bir şeydi bu benim anlamadığım. Derken bana üstten üstten ve de acıyarak baktı, tamam dedim, kıyamet kopmak üzere. &ldquo;Anlamıyor musun, sana neleri okuttuğumu öğrenmesi isteniyor ondan, anlamıyor musun?&rdquo; dedi. &ldquo;Bu yüzden gönderildi evimize. Su katılmamış bir casus bu! On iki yaşında bir çocuğun sırdaşı oluyor ve kitaplarına burnunu sokuyor. İngilizce bildiğini söylemiyor, belki de İngiltere'den gelen mektuplarımızı da okumuştur!&rdquo;</p>

  <p class="p7">Bu sözler üzerine birden Hedi'yi bir gün ev işi yaparken elinde bir İngilizce mektupla gördüğümü hatırladım; beni görünce çabucak ortadan kaldırdı mektubu. Şimdi artık bilerek isteyerek bu olayı aktardım Anneme. Annemin ciddiliğinin ölçüsünü, sözlerine &ldquo;evladım,&rdquo; diye başlamasından anlayabiliyordum: &ldquo;Evladım, bana her şeyi anlatmalısın. Herhangi bir şeyin önemsiz olduğunu düşünebilirsin, ama her şey önemlidir.&rdquo;</p>

  <p class="p7">Ve hüküm verildi. Ondan sonra daha on dört gün, zavallı kız soframıza oturdu, bizimle İngilizcesini ilerletti. &ldquo;Ne kadar da masum davranıyor!&rdquo; diyordu bana Annem her yemekten sonra. &ldquo;Ama ben onun ruhunu okuyorum! <span class="t13">Benim</span> gözlerimi kimse boyayamaz!&rdquo; Hedi benim Öchsli'mi okumayı sürdürdü, hatta şu ya da bu konuda ne düşündüğümü sordu. Arada bir, bir şeyi açıklamamı istiyor ve &ldquo;Vay canına! Amma da zekisin!&rdquo; diyordu. Onu uyarmak isterdim, &ldquo;Lütfen casusluk yapma!&rdquo; demek isterdim. Ama bunun bir yararı olmazdı, Annem onu atmaya kesin karar vermişti ve on dört gün sonra, maddi durumumuzun beklenmedik bir şekilde kötüleştiğini, bütçesinin artık bir evlatlık tutmaya elverişli olmadığını öne sürdü. Lütfen babasına bir mektup yazıp onu almasını isteyebilir miydi? Adam geldi ve giderken, Annemden aşağı kalmaz bir hoşgörüsüzlükle &ldquo;Şimdi biraz siz çalışacaksınız Frau Canetti,&rdquo; dedi.</p>

  <p class="p7">Belki de durumumuzun kötüleşmesi onu için için sevindiriyordu. Belki kendi işlerini kendileri yapmayan kadınları hor görüyordu, kim bilir? Ancak Annem farklı düşünüyordu: &ldquo;Adamın develerini ürküttüm!&rdquo; dedi. &ldquo;Nasıl öfkelendi ama! Sanki evimizde devlet sırları gizli! Eh tabii, savaş bu, gelen mektuplar sansürden geçiyor. İngiltere'den çok mektup aldığımızı fark ettiler ya, tamam, hemen tepemize bir casus diktiler. Ben onlara hak vermiyor değilim gerçi. Dünyada yapayalnız kaldılar, kendilerini canilere karşı korumak zorundalar.&rdquo;</p>

  <p class="p7">Sık sık, dünyada üç çocukla yapayalnız kalmanın ne kadar güç olduğundan söz ederdi. İnsanın gözünü dört açması, her şeye karşı dikkatli olması gerekiyordu! Neyse, bir taşla iki kuş vurmuş, hem evlatlıktan hem de casustan kurtulmuştu ve büyük bir rahatlık duyuyordu, böylesi zor günlerde katlanılması gereken bu yalnızlık duygusunu, dört bir yanı savaşçı ülkelerle çevrilmiş ve savaşa sürüklenmeye karşı inatla direnen İsviçre'ye yansıtıyordu.</p>

  <p class="p7">Şimdi artık bizim için en güzel günler başlamıştı: Annemle yalnızdık. Gururunun bedelini ödemeye hazırdı, bu yüzden yaşamında yapmadığı bir şeyi , ev işlerini yapmaya başladı. Evi temizliyor, yemek pişiriyordu, kardeşlerim bulaşıkları kurulayarak ona yardımcı oluyorlardı. Ben, ayakkabı boyama işini üstlendim, kardeşlerim mutfakta durup benimle alay ettiklerinden (&ldquo;Boyacı! Boyacı!&rdquo; diye bağırıyor, çevremde Kızılderili dansı yapıyorlardı), boyanacak ayakkabıları mutfak balkonuna götürüyor, kapıyı kapatıyor, sırtımı kapıya dayayarak bütün ailenin pabuçlarını boyuyordum. Böylece bu işi yaparken yalnız olabiliyor, iki küçük şeytanın savaş dansını görmüyordum, ama şarkıları balkonun kapalı kapısının ardından bile duyuluyordu.</p>

  <h3 class="h31"><a id="ncx551"></a><a id="a68"></a><a id="a67"></a>Yunanlara Kapılma<br />
  Sofistler Okulu</h3>

  <p class="p7">1917 baharında <span class="t13">Ramistrasse</span>'deki kanton okuluna başladım, Okula gidip gelirken yaptığım yürüyüş büyük önem kazandı. Evden çıkınca Ot<span class="t13">tikerstrasse</span>'nin karşı kaldırımına geçtikten hemen sonra, her seferinde orada yürümekte olan bir adama rastlıyordum, bu düzenli karşılaşmalar aklımda yer etti, Adamın çok tatlı beyaz saçları vardı, dimdik ve dalgın dalgın yürüyordu; kısa bir mesafe gidiyor, duruyor, bir şeyler aranıyormuş gibi sağına soluna bakınıyor, yönünü değiştiriyordu. Bir Saint Bernard köpeği vardı, sık sık &ldquo;Dschoddo, Babayagel bakıyım!&rdquo; diye seslenirdi ona. Saint Bernard bazen gelir, bazen de daha ilerlere kaçardı; Babanın aradığı buydu. Ama onu bulur bulmaz 'unutur, gene eskisi gibi dalgın dalgın yürümeyi sürdürürdü. Adamın bu sıradan sayılacak cadde üzerindeki varlığı garip ya da ilginç kaçıyordu, sık sık seslenmesi çocukları güldürüyordu, ancak adamın gözü önünde gülmüyordu kimse, çünkü dimdik, upuzun ve gururla yürüyüşünde, dümdüz ileriye bakışında saygı uyandıran bir hava vardı. Çocuklar, evlerine geldiklerinde, ondan söz ederken ya da adam gittikten sonra birlikte sokakta oynarlarken gülüyorlardı. Köşedeki evde oturan Busoni'ydi bu; köpeğinin adıysa, çok sonrada öğrendiğim üzere Giotto'ydu. Mahalledeki bütün çocuklar ondan söz ederlerdi, ama Busoni diye bilmezler, &ldquo;Dschoddo&ndash;Babaya&ndash;gel!&rdquo; adıyla anarlardı. Saint Bemard'a bayılırlar, özellikle de yakışıklı ihtiyarın kendisini onun babası olarak tanımlamasından dolayı büsbütün severlerdi. Okula gidip gelirken her gün ve haftalarca yaptığım yürüyüşler sırasında, uzun öyküler uydururdum. Bunları pek yüksek sesle değilse de duyulabilir bir mırıltıyla kendi kendime söyler, bende iyi izlenim bırakmayan insanların yanından geçerken sesimi tümüyle keserdim. Yolu öyle iyi biliyordum ki, çevremdeki hiçbir şeye dikkat etmiyor, sağda solda görülmeye değer bir şey var mı diye düşünmüyordum, ama öykümde duyulmaya değer bir şey vardı. Çok heyecan vericiydi, eğer serüvenler kendime saklayamayacağım kadar merak uyandırıcı ve gerilim doluysa, eve gelir gelmez &ldquo;Sonra? Sonra?&rdquo; diye bana asılıp duran kardeşlerime anlatırdım. Bütün bu öyküler savaş, ya da daha doğrusu, savaşa son verme hakkındaydı. Savaş isteyen ülkelere bir ders vermek gerekiyordu: bunun için de bu ülkeleri, sonunda savaştan vazgeçinceye dek tekrar tekrar kuşatmak gerekiyordu. Barış kahramanlarının etkisi altında bulunan diğer ülkeler, yani iyiler, bir birlik oluşturuyorlardı, bunlar ötekilerden çok daha iyiydiler, öyle ki, sonunda mutlaka kazanıyorlardı. Ama bu kolay değildi, bitip tükenmek bilmeyen güç ve acı mücadeleler yaşanıyor, durmadan yeni buluşlar, duyulmamış kurnazlıklar ortaya çıkarılıyordu. Bu savaşların en önemli özelliği ölülerin daima yaşama geri dönmesiydi. Bu amaçla icat edilmiş özel takılar, büyüler vardı, bütün cesetler, hatta savaşı durdurmaya yanaşmayan kötü tarafın ölüleri bile savaş alanında ayağa kalkıverip yürümeye başladıklarında &mdash;altı ve sekiz yaşlarında olan&mdash; kardeşlerim müthiş etkileniyordu. Bütün öyküler bu olayla son buluyordu, serüvenlerle dolu haftalar süren savaşlar sırasında ne olursa olsun, zafer anı, yani öyküyü anlatanın asıl ödülü, bütün savaşçıların birer birer ayağa kalkıp, yaşamlarına yeniden kavuştukları andı.</p>

  <p class="p7">Okuldaki ilk sınıfım kalabalıktı; kimseyi tanımıyordum, başlangıçta, düşüncelerim doğal olarak ilgi alanları benimkilerle çakışan birkaç arkadaşta yoğunlaştı. Bana yabancı olan bir konuda uzmanlaştıklarını gördüğümde onlara hayranlık duyuyor, hiç yanlarından ayrılmıyordum. Ganzhom Latincede bayağı iyiydi, Viyana'da bu dili hayli ilerletmiş olmama karşın, benimle yarışabilecek durumdaydı. Bu da bir şey mi, aramızda Yunan alfabesini bilen tek kişiydi. Onu da kendi başına öğrenmişti, kendini bir ozan olarak gören bu çocuk çok yazı yazdığından, Yunan harfleri onun gizli şifreleri haline gelmişti. Defter üstüne defter dolduruyor, biten defterleri önce bana veriyordu; ben sayfaları çevirmekle kalıyor, tek bir sözcük okuyamıyordum. Defterlerin bende uzun süre kalmasına izin vermiyordu; daha ben onun bu yeteneğine duyduğum hayranlığı dile getirdiğim anda defteri geri alıyor ve inanılmaz bir hızla gözlerimin önünde yeni bir deftere başlıyordu. Yunan tarihi konusunda da benden daha az hevesli değildi. Bu dersin öğretmeni Eugen Müller, harika bir adamdı, ama benim ilgim Yunanların özgürlüğü konusunda yoğunlaşırken, Ganzhoru daha çok onların büyük yazarlarıyla ilgileniyordu. Yunan dili konusundaki bilgisizliğini kabullenmekten hoşlanmıyordu. Belki de kendi başına çalışmaya başlamıştı, çünkü üçüncü sınıfta yollarımızın ayrılacağından söz ettiğimizde &mdash;kendisi edebiyat bölümüne geçmek istiyordu&mdash; ben hayranlık ve biraz da gıptayla, &ldquo;O zaman Yunanca dersi alırsın!&rdquo; diyordum, o ise kibirli bir havayla, &ldquo;O zamana kadar çoktan öğrenmiş olacağım,&rdquo; yanıtını veriyordu. Ona inanıyordum, böbürlenen bir tip değildi; söylediği her şeyi yerine getirirdi, kimsenin haberi olmadan gerçekleştirmeye karar verdiği birçok şeyi sonuçlandırmış olarak çıkardı karşımıza. Sıradan şeyleri küçümsemesi, evde yabancısı olmadığım davranışları anımsatıyordu bana. Bu tutumunu sözcüklere dökmezdi hiçbir zaman; söz büyük bir yazarın önemsiz bir özelliğine gelmişse, başını çevirir, sessizliğe gömülürdü. Sanki yanlardan sıkılmış gibi dar ve uzun olan ve hep yukarda, ama biraz eğik tuttuğu kafası, böyle zamanlarda açılıvermiş bir çakıyı, açılıp da kapanmayan, öyle kalakalan bir çakıyı andırırdı; Ganzhorn'un ağzından kaba ya da edepsiz bir söz asla çıkmazdı. Derste, hem sınıftan biri, hem de ondan tümüyle kopmuş gibiydi. Ondan kopya çeken hiç kimse pişmanlık duymadan edemezdi, hep, farkında değilmiş gibi yapar, ne defterini kopya çekene uzatır, ne de çekip kapatırdı; hileyi onaylamıyordu, bu yüzden de bu işin ayrıntılarını tümüyle karşısındakine bırakıyordu.</p>

  <p class="p7">Sokrates'i okumaya başladığımızda, sınıf bana Sokrates adını taklak eğlenmeye başladı, böylece belki de yazgısının ciddiliğini hafifletmeye çalışıyordu. Çocuklar ara ara, pek öyle derin bir iz bırakmayan gülmelerini, eğlenmelerini sürdürdüler, ama oyun kesilmeyince Ganzhom sinirlenmeye başladı. Onu hep defterine bir şeyler yazarken görüyordum, arada bir soran gözlerle bana bakıyor, ciddi ciddi başını sallıyordu. Bir hafta sonra bir başka defteri bitirdi, ancak bu kez vermek yerine bana okumak istediğini söyledi. Bir ozanla düşünür arasında geçen konuşmayı yazmıştı. Ozanın adı, Comutotum, yani &ldquo;bütün beynuz&rdquo;du, bu, Ganzhom oluyordu, adını Latinceye çevirmekten hoşlanıyordu; düşünürse bendim. Benim adımı tersten okumuş, Saile Ittenacus şeklinde iki çirkin sözcük bulmuştu. Düşünürün Sokrates'le yakından uzaktan ilgisi yoktu, öyle tezgâhtan çıkma bir sofist, Sokrates'in rastgele seçtiği biriyle özdeşleştirmişti beni. Ama bu, diyalogun yalnızca bir özelliğiydi; asıl önemli olan, ozanın düşünüre dört bir yandan saldırması, fikirlerini çürütmesi, sonunda onu paramparça edip geriye hiçbir şey bırakmamasıydı. İşte bu Ganzhorn'un bana bizzat okunan zaferini oluşturuyordu; ben, hiç alınmadım. Adım tersten okunduğu için, üstüme alınmadım; adımı aynen kullansaydı, biraz alınırdım belki. Defterlerinden birini bana okuduğuna seviniyordum. Arkadaşım beni Yunan gizemlerinden biriyle tanıştırmışçasına gururlanıyordum. Aramızda hiçbir şey değişmedi, bir süre sonra, biraz çekinerek de olsa bir karşıt diyalog yazmayı düşünüp düşünmediğimi sorduğunda, gerçekten şaşırdım. Çünkü o haklıydı; ben onun tarafını tutuyordum, bir ozanla kıyaslandığında düşünürün sözü mü olurdu ki? Bir karşıt&ndash;diyalogda neyi yazabileceğim konusunda hiç, ama hiçbir fikrim de yoktu zaten.</p>

  <p class="p7">Ludwig Ellenbogen beni tümüyle farklı bir yönde etkiledi. Annesiyle birlikte Viyana'dan gelmişti, onun da babası yoktu. Wilhelm Ellenbogen Avusturya parlamentosunun bir üyesiydi, ünlü bir konuşmacıydı, adını Viyana'da sık sık duyardım. Çocuğa bu kişiyi sorduğumda, en küçük bir heyecan göstermeksizin, &ldquo;Amcam olur,&rdquo; demesi beni şaşırtmıştı. Bu ünlü kişinin amcası olup olmaması umurunda değilmiş gibi konuştu. Kısa bir süre sonra, çocuğun her konuda böyle davrandığını öğrendim, benden daha çok yetişkine benziyordu, bunun nedeni, yalnızca benden daha uzun boylu oluşu değildi &mdash; çünkü çocukların çoğu benden uzundu. Benim hiç bilmediğim konular onun ilgi alanına giriyordu; bunları rastlantı sonucu öğreniyordunuz, çünkü çocukta böbürlenme adeti yoktu, hep bir kenarda ilgisiz duruyor, ne gururlanıyor ne de yapay bir alçakgönüllülük sergiliyordu; bu sınıfın bir parçası değildi sanki. Buna karşın hiç de suskun değildi, her konuşmaya katılabilirdi; sadece; varını yoğunu ortaya dökmekten hoşlanmıyordu, o kadar; belki de hiçbirimizin o konularda bilgisi olmadığından böyle davranıyordu. Yalnızca guatrı olduğundan değil, başka yönlerden de diğer öğretmenlerimizden farklı olan Latince öğretmenimiz Billeter'le sık sık özel konuşmalar yapardı; ikisi bizlerin adını bile duymadığımız kitapları okurlar, birbirlerine kitap önerir, okuduklarını tartışırlar, görüşlerini söylerler ve çoğu kez de aynı noktada birleşirlerdi. Ellenbogen, heyecansız, sakin bir sesle, çocukça duygularını sergilemeksizin konuşurdu; aslında Billeter kaprisli davranırdı. Böyle bir konuşma başladığında, bütün sınıf hiçbir şey anlamaksızın kulak kesilirdi, tartışılan konunun ne olduğu üzerine hiç kimsenin küçücük bir fikri bile olmazdı. Sonunda Ellenbegen başlangıçta olduğu gibi soğukkanlı, kendine egemen bir havayla konuşmaya son verirdi, ama Billeter, bu tür konuşmalardan hoşlandığını belli eder, o anda okulda neyin öğretildiğini hiç umursamayan Ellenbegen'e saygı duyardı. Ellenbogen'in her şeyi bildiğinden emindim, aslında onu diğer çocuklardan biri olarak görmüyordum. Ondan hoşlanıyordum, ama bir bakıma, ondan, bir yetişkin olarak hoşlanmak isterdim; belli konulara, özellikle de tarih dersinde Eugen Müller'den öğrendiğimiz şeylere aşırı ilgi gösterdiğim için onun karşısında biraz mahcup hissediyordum kendimi.</p>

  <p class="p7">Bu okulda beni ilk saran yenilik, Yunan tarihi dersi oldu. Öchsli'nin genel tarihle İsviçre tarihini anlata kitapları vardı bizde, ikisini de çabucak okumuştum, bunlar birbirini öyle hızlı kurulan bağlarla izliyorlardı ki, bana tek bir kitap okumuşum gibi geldi. İsviçre'nin özgürlüğü, Yunanların özgürlüğüne denkti. Birini bırakıp birini alıyor, iki kitabı da tekrar tekrar okuyordum. Thermopylae'in özverisi, Morgarten'in zaferiyle ödüllendiriliyordu. İsveç özgürlüğünü içinde bulunduğum yaşantıda yaşıyor ve kendi içimde hissediyordum; çünkü <span class="t13">onlar</span><span class="t13">ı</span><span class="t13">n</span> kendi yazgılarını tayin etme hakları vardı, çünkü onları bir imparator yönetmiyordu, dünya savaşına sürüklenmemeyi başarıyorlardı. İmparatorları, başkomutanlar olarak kabul ediyordum. Kaiser Franz Joseph'i pek düşündüğüm yoktu, çok yaşlıydı ve ortaya çıktığında çok az konuşuyor, genellikle tek bir tümce söylüyordu; büyükbabamın yanında ölü gibi, sönük kalıyordu. Her gün Avusturya ulusal marşını söylüyor, Tanrıdan Kaiser'imizi korumasını istiyorduk; bu korumaya ihtiyacı var gibi geliyordu bana. Marşı söylerken öğretmenin kürsüsünün ardındaki duvarda asılı duran portresine hiç bakmazdım, onu gözümün önüne getirmemeye çabalardım. Belki Bohemyalı hizmetçimiz Fanny sayesinde ona karşı hoşnutsuzluk besliyordum; Kaiser'in adı söylendiğinde kılını kıpırdatmazdı Fanny, imparator bu dünyada yoktu ona göre; bir keresinde, okuldan geldiğimde, azarlayıcı bir sesle şöyle sormuştu hatta: &ldquo;Gene o Kaiser için şarkı mı söylediniz?&rdquo;</p>

  <p class="p7">Ama Alman Kaiser'i Wilhelm'e gelince, onun pırıl pırıl üniformalı resimlerini görmüş, İngiltere'ye karşı hiddetini duymuştum. İngiltere için tehlike çanları çaldığında, ben hep bu ülkenin tarafını tutardım, Manchester'da yaşadıklarımdan sonra İngiltere'nin savaş istemediği ve Alman Kaiser'inin Belçika'yı kuşatmakla savaşı başlattığı konusunda kesin yargılara varmıştım. Rus Çarına karşı da önyargılarım vardı. On yaşımda Bulgaristan'ı ziyaret ettiğimizde, Tolstoy adını duymuştum, savaşı cinayet olarak gören bu harikulâde adamın görüşlerini imparatoruna söylemekten çekinmediği söylenmişti bana. Kendisi birkaç yıl önce ölmüştü gerçi ama insanlar sanki ölmemiş gibi söz ediyorlardı ondan Şimdi yaşamımda ilk kez krallık uygulamalarından uzak bir cumhuriyet yönetiminde bulmuştum kendimi ve büyük bir istekle tarih okumaya başlamıştım. Bir imparatordan kurtulmak olasıydı, bunun için özgürlüğün için <span class="t13">sava</span><span class="t13">ş</span><span class="t13">acakt</span><span class="t13">ı</span><span class="t13">n.</span> İsviçrelilerden çok önce, uzun, uzun yıllar önce, Yunanlar müthiş bir üstün güce karşı ayaklanmışlar, kazanmış oldukları özgürlüğü korumayı başarmışlardı.</p>

  <p class="p7">Şimdi bunu söylemek bana korkunç yavan geliyor, çünkü o zamanlar, yeni algıladığım bu kavramla sarhoş olmuştum, bunu herkese söylüyordum, Marathon ve Salamis adlarına barbarca müzikler uydurmuştum, durup dinlenmeden bunları söylüyordum evde, binlerce kez bu adlardaki her heceyi tekrarlıyordum, sonunda Annemle kardeşlerim kafalarının şiştiğini söylüyor, beni susturuyorlardı. Profesör Eugen Müller'in tarih dersleri, her seferinde aynı etkiyi bırakıyordu. Bize Yunanlardan söz ediyordu, iri iri açtığı gözleri, kendinden geçmiş bir kâhininkileri andırıyordu; bize bakmıyordu bile, o, üzerinde konuştuğu şeye bakıyordu. Konuşması hızlı değildi, ama hiç kesilmiyordu, hantal dalgaların ritmini yansıtıyordu; savaş ister karada olsun ister denizde, kendinizi hep okyanusların ortasında hissederdiniz. Parmaklarını, terden hafifçe ıslanmış alnında gezdirirdi; nadir olarak da, rüzgâra tutulmuşçasına kıvırcık saçlarını düzeltirdi. Ders saati, onun ateşli yudumlarında erirdi; gayret ve isteğini yenilemek için soluk aldığında, bir şey içiyor sanırdınız.</p>

  <p class="p7">Ama arada bir profesörün zamanı boşa giderdi; bu, onun sınav yaptığı saatlerdi. Bize denemeler yazdım, onları bizimle tartışırdı. Birlikte okyanuslara gitmek dururken böyle sınav yapması bizi üzerdi. Ben, sık sık parmak kaldırır, sorularını yanıtlardım, amacım, soruları çabucak bitirmekti aslında, ama aynı zamanda, onun tümcelerini ne kadar sevdiğimi de kendisine göstermek isterdim. Sözcüklerim belki de öğretmenin kendi heyecanının bir parçası gibi gelirdi dinleyenlere, bu, bazıları derslerde zayıf olan sınıf arkadaşlarımı rahatsız ederdi. Onlar bir imparatorluk yönetiminden gelmiyorlardı, Yunanların özgürlüğü onlar için pek anlam taşımıyordu. Özgürlüğü doğal haklarıymış gibi görüyorlardı, Yunanlar gibi onu savaşarak elde etmemişlerdi.</p>

  <p class="p7">Normalde kitaplar beni nasıl sarıyorduysa, o dönemde okul da öyle sarıyordu. Bir öğretmenin yaşayan sözcükleriyle öğrendiğim her şey, o öğretmenin biçimini koruyor ve belleğimde hep onun şeklini çağrıştırıyordu. Ancak kendilerinden hiçbir şey öğrenmediğim öğretmenler de vardı, ama gene de bunlar kişilikleriyle, garip görünüşleriyle, hareketleriyle, konuşma biçimleriyle ve özellikle de birinden hoşlanmaları ya da hoşlanmamalarıyla, bu duygularını belli ettikleri olayla belleğimde yer etmişlerdi. Bütün öğretmenler, farklı ölçülerde de olsa sıcaktı, cömert ve yardımseverdi, adil olma çabası göstermeyen tek bir öğretmen anımsamıyorum. Ama aralarında hoşnutsuzluğunu gizlemeye yetecek iyiliği ve adilliği göstermeyi başaramayanlar da vardı. Bu arada içsel kaynaklar&mdash;sabır, duyarlılık, öğrenciye karşı iyi niyetli umutlar besleme gibi konulardaki farklılıklar da vardı. Eugen Müller, öğrettiği ders gereği, büyük ölçüde heves ve de iyi konuşma yeteneği sergilemek durumundaydı, ama kendisi, bu kaçınılmaz gerekliliğin çok daha fazlasına sahipti. Dolayısıyla, daha ilk günden beni öylesine büyülemişti ki, dersi olduğu günleri iple çekiyordum.</p>

  <p class="p7">Almanca öğretmeni Fritz Hunziker'in işi zordu; yapı olarak renksiz bir insandı, hafiften tiz sesinin bile ilgi çekici kılamadığı düzgünlükten uzak görünümünün de bunda etkisi vardı belki. Uzun boyluydu, göğüs kısmı daracıktı ve tek ayak üstünde duruyormuş izlenimi verirdi; yanıt beklerken sabırlı bir suskunluğa gömülürdü. Hiç kimseye saldırmazdı, ama bunu gerektirecek bir davranışta da bulunmaz, her şeyi kendi haline bırakırdı, yalnızca pek sık başvurduğu alaycı gülümsemesine sığınırdı; hatta, bunu gerektirecek durum ortada kalktığında bile dudakları bir süre daha yamukluğunu korurdu. Bilgisi dengeli, hatta belki yeterinden fazla sınıflandırılmıştı; ayaklarımızı yerden kesmiyordu ders anlatırken, ama dalga geçmemize olanak tanıyor da değildi. Ilımlıydı, hoşgörülüydü, çok pratik bir adamdı. Erken gelişmiş ya da çok bilgili çocuklar, ya da fazla hevesli, istekli öğrenciler onu pek ilgilendirmiyordu. Onu Eugen Müller'in karşıtı olarak görüyordum ve bunda haksız sayılmazdım. Daha sonra Hunziker, bir süre raporlu kaldıktan sonra okula döndüğünde, ne kadar çok kitap okumuş olduğunu fark ettim, ama okudukları, ona bir rahatlık ve heyecan katmış değildi.</p>

  <p class="p7">Latince öğretmenimiz Gustav Billeter, bireysel özellikleri çok daha fazla olan bir adamdı. Her gün o koca guatrıyla, sınıfın karşısına çıkmakta gösterdiği yürekliliğe bugün bile hayranlık duyuyorum. Guatrının en görünen tarafını gözlerimizden uzak tutmak için, sınıfın sol köşesinde ayakta durur, sol ayağını bir tabureye dayardı. Bu konumda, akıcı bir dille, biraz yumuşak bir sesle, aşırı bir heyecan sergilemeksizin konuşurdu; nadir de olsa bazen &mdash;haklı nedenlerle öfkelendiğinde&mdash; sesini yükseltmez, biraz daha süratli konuşmakla yetinirdi. Bize öğrettiği birinci sınıf Latincesi onu sıkıyor olsa gerekti, belki de bu nedenle her zaman insanca davranıyordu. Az bilen, kendini değil aşağılanmış, baskı altında bile hissetmezdi, aynı şekilde, iyi Latince bilenler de kendilerini özellikle önemli kişiler olarak görmezlerdi. Tepkilerini önceden tahmin etmek olanaksızdı, ama ondan korkmuyordu da insan. Sertlikten uzak, kısa bir alaylı tümce, ondan beklenebilecek en aşırı davranıştı, bu tümceyi her zaman anlamazdınız belki, kendi başına uydurduğu, özel ve zekice bulunuvermiş bir küçük ironiydi bu. Kitapları yutardı, ama hangi kitaplarla ilgilendiği konusunda tek bir ipucu yakalamadım, dolayısıyla tek bir kitap adı bile söyleyemem. Sohbetinden hoşlandığı Ellenbogen de&mdash;ironiler dışında&mdash; her yönüyle ona benziyordu; o da tıpkı Billeter gibi heyecanını dışa vurmayan biriydi, kendisinden öğrendiğimiz Latincenin önemini gözünde büyütmüyordu. Billeter sınıftakilerden ilerde olmamın haksızlık olduğu görüşündeydi ve bir keresinde bana açıkça şöyle dedi: &ldquo;Diğerlerinden daha hızlı öğreniyorsun, İsviçreliler yavaş gelişirler. Ama sonunda seni öyle bir geçerler ki sen de şaşarsın.&rdquo; Bununla birlikte hiç de yabancı düşmanı değildi, Ellenbogen'le dostluğu ortadaydı. Bületer'in insanlara karşı çok açık davrandığını hissediyordum, o bir dünya vatandaşıydı ve sanırım yazıyordu da &mdash; ve de yazdıklarını yayımlıyordu.</p>

  <p class="p7">Öğretmenlerin çeşitliliği, şaşırtıcıydı; insanın yaşamında bilincine vardığı ilk çeşitliliktir bu. Bütün duygu ve düşünceleri herkesin gözleri önündedir, sürekli izlenmekte, ilgi odağı olma durumunu saatlerce ve saatlerce korumaktadırlar, hem de &mdash;siz sınıftan çıkamayacağınıza göre&mdash; insanda aşırı bir dikkat, hassaslık uyandıran, dikkat kesilmesini, eleştirel ve huysuz olmasını gerektiren sınırlı bir süre, hep aynı sayıda dakikalar boyunca karşınızda dikilmektedirler; kabul etmeyi daha baştan reddettiğiniz ve sizi dikkatli, eleştirel ve huysuz kılan üstünlükleri, henüz kendinizi derslere adamış, çalışkan bir öğrenci olmadığınızdan kendinizi fazla sıkmaksızın onlara ulaşmak yönünde duyduğunuz arzu; hatta sizin karşınızda dikilmedikleri, kendi yaşantılarını sürdürdükleri süre boyunca yaşadıkları saatlerin gizemi; sonra karşınıza hep aynı kişinin çıkmaması, sırayla değişik insanların aynı yerde, aynı rolü üstlenmiş olarak, aynı amaç uğruna, dolayısıyla da kıyaslanmaya açık bir şekilde sergilenmesi... Bütün bunlar bir araya geldiğinde, ortaya amaçlanandan çok farklı bir okul, çeşit çeşit insanlar için oluşmuş bir okul çıkmakta; işte bu okulu yarım yamalak bile ciddiye alsanız, insan doğasının öğrenileceği ilk bilinçli okulla karşı karşıya olduğunuzu anlarsınız.</p>

  <p class="p7">Bir insanın daha sonraki yaşamını, değişik adlar taşıyan bu öğretmenlerden kaçıyla ve hangileriyle karşılaştığı, hangi insanların bu nedenle sevildiği, hangilerinin eski bir anlaşmazlıktan dolayı defterden silindiği, böylesi bir ilk bilgilenme etkisiyle hangi kararların alındığı, bu bilgi olmaksızın nelerin belki de farklı yaşanmış olacağı açısından incelenmesi güç olmasa, hatta ilginç olsa gerektir. Temeli hayvanlara dayandırılan ve geçerliliğini hep koruyan erken çocukluk tiplemesi, temeli öğretmenlere dayandırılmış bir tiplemenin altında kalır. Her sınıfta öğretmenlerin bazılarını özellikle iyi taklit eden ve bunu sınıf arkadaşları karşısında sergileyen öğrenciler vardır; böyle öğretmen taklitlerinden yoksun bir sınıf, bir anlamda cansızdır.</p>

  <p class="p7">Şimdi bu anıları gözlerimin önünden geçirirken, Zürihli öğretmenlerimin zenginliği, özellikleri ve çeşitlilikleri karşısında şaşırıyorum. Onların amacına uygun olarak, çoğundan pek çok şey öğrendim; size garip gelebilir ama, elli yıl somasında, öğretmenlerime duyduğum şükran, yıldan yıla artmaya devam ediyor. Ancak, kendilerinden az şey öğrendiklerim bile, karşımda insanlar olarak, ya da şekiller olarak öylesine bir şekilde duruyor ki, salt bu nedenle, onlara da şükran borçluyum. Onlar, sonraki yıllarda, dünyanın asıl etmeni olarak ele aldığım dünya nüfusunun ilk temsilcileriydiler. Astlık üstük sıralamasının en üstün niteliklerinden biri olan birbirinin yerini alma durumunu asla yaşamadılar; onların aynı zamanda bir şekil olarak kalması, kişiliklerinden hiçbir şey eksiltmedi. Bireylerle tipler arasındaki akışkan sınır, gerçek bir yazarın asıl kaygısını oluşturur ancak.</p>

  <h3 class="h31"><a id="ncx566"></a><a id="a69"></a><a id="a70"></a><a id="a71"></a>Bir Kafa<br />
  Bir Subayla Tartışma</h3>

  <p class="p7">Yunan bağımsızlık savaşları beni büyük bir tutkuyla ilgilendirmeye başladığında on iki yaşındaydım; aynı yıl, yani 1917, Rus Devriminin gerçekleştiği yıldı. Daha mühürlenmiş yük vagonundaki yolculuğuna bile başlamadan, herkes Lenin&rsquo;in Zürih'te yaşadığını söylüyordu. Yüreği savaşa karşı müthiş bir nefretle dolu olan annem, savaşı sona erdirebilecek her bir olayı adım adım izliyordu. Siyasal bağları yoktu, ama Zürih, birbiriyle ilgisi olmayan ülke ve eğilimlerin savaşa karşı temsilcilerinin merkezi olmuştu. Bir keresinde, bir kafenin önünden geçerken, pencerenin yanında oturan bir adamın müthiş büyüklükteki kafasını gösterdi, yanında kocaman bir gazeteler yığını duruyordu; adam gazetelerden birini eline almış, gözlerine iyice yaklaştırmış okuyordu. Ansızın başını geriye attı, yanında oturan bir adama döndü ve onunla ateşli ateşli konuşmaya başladı. Annem, &ldquo;Ona iyi bak,&rdquo; dedi. &ldquo;Bu Lenin'dir. Bu adı çok duyacaksın.&rdquo; Yürümeyi kesmiştik, Annem, öyle durup bakmaktan azıcık utanmıştı (böyle bir nezaketsizlik yapsam beni mutlaka azarlardı), ama Lenin'in ani hareketi onu etkilemişti, birden yanındaki adama dönerken sergilediği enerji, Anneme geçiverdi. Diğer adamın, tam yanında duran Lenin'in saçsız kafasıyla müthiş bir çelişki oluşturan gür siyah ve kıvırcık saçları çok ilgimi çekmişti; ama beni bundan daha da şaşırtan durum, Annemin kımıltısızlığıydı. Derken, &ldquo;Haydi, burada böyle duracak değiliz,&rdquo; dedi ve beni kolumdan çekti.</p>

  <p class="p7">Çabuk geçen birkaç ay sonra, bana Lenin'in Rusya'ya vardığını söyledi, önemli bir şeylerin olduğunu anlamaya başladım. Ruslar, öldürmekten bıktılar, dedi Annem, &ldquo;herkes öldürmekten bıktı, hükümetlere karşı olanlar da, onların yanında olanlar da, yakında kesecekler öldürmeyi.&rdquo; Savaşı her zaman için &ldquo;öldürme&rdquo; sözcüğüyle dile getirirdi. Zürih'e vardığımızdan beri bu konuda benimle çok açık konuşmaktaydı; Viyana'dayken, okulda aklımın karışabileceği ya da kavga edebileceğim düşüncesiyle biraz çekiniyordu savaştan söz etmekten. &ldquo;Siz, size bir şey yapmamış birini asla öldürmeyeceksiniz,&rdquo; dedi bir keresinde yakaran bir sesle; üç oğlu olduğu için gurur duyduğu kadar, bizim de bir gün böyle &ldquo;öldürücüler&rdquo; ya da &ldquo;katiller&rdquo; olacağımızdan korkuyordu; bunu seziyordum. Savaşa karşı duyduğu nefretin özel bir başlangıcı vardı: Bir keresinde bata henüz okumamı istemediği Faust'u anlatırken, şeytanla yaptığı anlaşmayı onaylamadığını söylemişti. Böyle bir anlaşmayı haklı çıkarabilecek <span class="t13">tek bir</span> neden olabilirdi: savaşa son vermek. İnsan &mdash;başka hiçbir nedenle değil ana&mdash; bu amaçla şeytanla bile işbirliği edebilirdi.</p>

  <p class="p7">Bazı akşamlar Annemin arkadaşları, savaşın Zürih'e getirdiği Bulgar ve Türk Sefaradlar, bizim evde toplanırdı. Çoğu orta yaşlı, ama bana yaşlı görünen evli çiftlerdi; onları pek sevmezdim, bana göre fazla Oryantaldiler (Doğulu'ydular) ve yalnızca ilginç olmayan konuları konuşuyorlardı.</p>

  <p class="p7">Bir adam yalnız geliyordu, Herr Adjubel dediğimiz bir duldu bu; diğerlerinden farklıydı. Dimdik yürürdü, görüşlerini derin bir inanmışlıkla savunurdu, Annemin, kendisine kabaca yönelttiği hiddeti, sakin sakin ve de kibarca görmezlikten gelirdi. Balkan Savaşında Bulgar subayı olarak savaşmıştı, ciddi bir yara almış ve giderilmesi olanaksız bir sakatlık nedeniyle evine dönmüştü. Dayanılmaz acılar çektiğini herkes biliyordu, ama o bunları belli bile etmiyordu. Ağrılar dayanılmaz hale geldiğinde, ayağa kalkar, ivedi bir görüşmesi olduğunu söyler, Annemin önünde eğilerek selâm verir ve hızla evimizden çıkardı. O gidince diğer konuklar onu konuşur, çektiği acıları bütün ayrıntılarıyla anlatır, ondan övgü ve acımayla söz ederler, böylece de subayın gururunun engellemek istediği şeyin ta kendisini güzel güzel yerine getirirlerdi. Annemin bu türden konuşmaları kesme çabası gösterdiğini fark ettim. Adamla evimizden ayrıldığı ana dek tartışmaktaydı Annem, bu türden tartışmalarda, yani savaş konusunda son derece kesin tavırlı ve kırıcı olabileceğinden, konuk için söylenenleri üstüne alınıyordu: &ldquo;Saçma! Sancısı falan yoktu. Benim sözlerimden alındı. Başından savaş geçmemiş bir kadının o konuda konuşmaya hakkı yok sanıyor. Haklı. Ama Siz kendi görüşlerinizi söylemeyince iş bana düşüyor. Bana darıldı. Sözlerimi hakaret olarak aldı. Ama gururlu bir insan olduğundan nazikçe ayrıldı.&rdquo;</p>

  <p class="p7">Diyelim biri kaba bir şaka yaptı ve şöyle dedi: &ldquo;Anlamıyor musun Mathilde, sana âşık oldu adam, evlenme teklif edecek!&rdquo;</p>

  <p class="p7">Annem hemen parlıyor ve burun deliklerini titrete titrete, &ldquo;Hele bir kalkışsın, hele bir söylesin!&rdquo; diye atılıyordu. &ldquo;Hiç tavsiye etmem! <span class="t13">Erkek</span> olduğu için ona saygı gösteriyorum, ama hepsi bu.&rdquo; Bu evimizde bulunan ve hepsi de eşleriyle gelmiş diğer erkeklere keskin bir bıçak gibi saplanıyordu; ama Herr Adjubel'in acılarıyla ilgili dayanılmaz konuşmaları kesmiş oluyordu.</p>

  <p class="p7">Herr Adjubel'in sonuna kadar oturmasını yeğlerdim. Bu tartışmalardan, daha önce bilmediğim birçok şey öğrendim. Kendisi çok zor bir durumdaydı. Bulgar ordusuna, belki Bulgaristan'a olduğundan daha bağlıydı. Türklerden bağımsızlıklarını Rusya&rsquo;ya borçlu olan Bulgarların geleneksel Rus yanlısı duygularını paylaşıyordu. Şimdiyse Bulgarların Rusların düşmanları tarafında yer alması nedeniyle ne yapacağını bilmiyordu. Bu koşullar altında da savaşmak isterdi kuşkusuz, ama vicdan azabı çekerdi, dolayısıyla savaşma yeteneğinden yoksun olması daha iyiydi belki. Ne var ki, şimdi Rusya&rsquo;daki olayların bu yeni gelişmesi işleri büsbütün karıştırmıştı. Rusların savaşı terle etmeleri, diyordu, Merkezi Güçlerin yok edileceğinin belirtisidir. Kendi deyişiyle cerahat, yayılacaktı; önce Avusturya sonra da Alman askerleri savaşı bırakacaklardı. Peki bu durumda Bulgaristan ne olacaktı? Yalnızca kurtarıcıları karşısında sonsuza dek Kain &mdash;nankör&mdash; damgasını yemekle kalmayacaklar, aynı zamanda ikinci Balkan Savaşında olduğu gibi bütün güçler onların üzerine yüklenecek ve ülkeyi kendi aralarında bölüşeceklerdi. <span class="t13">Finis Bulgariae!</span></p>

  <p class="p7">Annemin, Herr Adjubel'in savunduğu fikirlerin her birine yapışıp onların hepsini nasıl paramparça ettiği tahmin edilebilir. Temelde Annem herkesi karşısına almıştı, onlar, savaşa hızla son verilmesini isteseler de, bu sonucun, Rusya'daki Bolşeviklerin etkinlikleri sayesinde elde edilmesini tehlikeli bir tehdit olarak görüyorlardı. Hepsi de orta sınıf insanlarıydı, halleri vakitleri az&ndash;çok yerindeydi; Bulgaristan'dan gelmiş olanlar, devrimin oraya da yayılacağından korkuyorlardı; Türkiye'den gelmiş olanlarsa, eski Rus düşmanını, yeni bir kılıkta olsa bile, İstanbul'da görmüşlerdi. Öyle de olsa böyle de olsa Annemin görüşü değişmiyordu. Onun için önemli olan tek şey, kimin gerçekten savaşa son vermek istediğiydi. Bulgaristan'daki en zengin ailelerden birinin kızı olan Annem, Lenin'i savunuyordu. Diğerleri gibi onda bir kötülük göremiyordu, insanoğluna yararı dokunacak bir kişiydi Lenin.</p>

  <p class="p7">Annemin kendisiyle kavga ettiği Herr Adjubel, onu anlayan tek kişiydi, çünkü kendisinin de bir görüşü vardı. Bir keresinde Anneme şöyle bir soru sordu (bütün bu akşam misafirliklerinin en dramatik anıydı o): &ldquo;Ben bir Rus subayı olsaydım Madam ve kendi adamlarımın yanında Almanlara karşı savaşmakta kararlılık gösterseydim, beni vurdurur muydunuz?&rdquo; Annem bir an bile düşünmeden şu yanıtı vermişti: &ldquo;Savaşın sona ermesine karşı olan kim olsa vurdururdum. O insanlığın düşmanı sayılırdı çünkü.&rdquo;</p>

  <p class="p7">Odada bulunanların &mdash; ödüncü iş adamlarıyla onların duygulu eşlerinin kapıldığı dehşet onu bir milim geriletmedi. Herkes bir ağızdan konuşuyordu: &ldquo;Ne? Bunu yapmaya yüreğin nasıl dayanır? Herr Adjubel'i vuracak yürek var sende ha?&rdquo;</p>

  <p class="p7">&ldquo;O bir korkak değil. Nasıl ölüneceğini bilir, sizin gibi değil o, öyle değil mi Herr Adjubel?&rdquo;</p>

  <p class="p7">Annemin görüşünü paylaşan tek kişi o oldu. &ldquo;Evet Madam, siz, kendi açınızdan haklısınız. Sizde bir erkek inadı var. Ayrıca gerçek bir Arditti'siniz!'' Bu son sözcükler, (baba tarafımın tersine hiç hoşlanmadığım) ailesine yöneltilen bu övgü, beni hiç etkilemedi; ama itiraf etmek gerekir, karşılıklı konuşmaların ateşliliğine karşın, Herr Adjubel'i asla kıskanmadım ve kısa bir süre sonra, hastalığına yenildiğinde, ikimiz de ağladık, Annem, &ldquo;Bulgaristan'ın çöküşünü görmediği iyi oldu,&rdquo; dedi.</p>

  <h3 class="h31"><a id="ncx579"></a><a id="a73"></a><a id="a72"></a>Gece Gündüz Okuma<br />
  Armağanların Yaşamı</h3>

  <p class="p7">Belki de evimizdeki koşulların değişmiş olması nedeniyle, eski edebiyat akşamlarını sürdürmüyorduk. Annem, üçümüz de yatağa girinceye dek durup dinlenmeden' çalışıyordu. Yeni görevlerini acımasız ve de suratsız bir kararlılıkla yerine getiriyordu. Yaptığı her şeyi sözcüklere dökerdi; iyi ki de konuşuyordu, yoksa bu işleri yapmadaki isteksizliğini içine atması onu yeterinden fazla sıkardı. Eski alışkanlıklarının tersine, her şeyin saat gibi işlemesini isterdi; bu nedenle bu işleyişe uygun sözcükler bulur ve söylerdi: &ldquo;Haydi bakalım düzenli olalım çocuklar!&rdquo; derdi bize. &ldquo;Düzenli olalım!&rdquo; Bu sözcüğü öyle sık söylüyordu ki, gülüyorduk, bunu komik buluyor ve koro halinde tekrarlıyorduk. Ama o bu düzenli olma sorununu çok ciddiye alıyor ve bizim dalga geçmemize kızıyordu. &ldquo;Kendi başınıza yaşamaya başladığınızda göreceksiniz. Düzenli olmazsanız, hiçbir şey başaramazsınız!&rdquo; Bununla, her şeyin sırasıyla yapılması gerektiğini anlatmak istiyordu; yapılacak bütün bu basit işler arasında hiçbir şey diğerinden daha basit ya da daha kolay değildi. Ama bu sözcük onu gayrete getiriyordu, her şey için söyleyecek sözü vardı ve belki de ev yaşantımızdaki güzelliği her şeyin açıkça konuşulmasına borçluyduk.</p>

  <p class="p7">Ama aslında, akşamlar için yaşardı annem, hepimiz yataklarımıza &rsquo; kapandığımızda, okuma fırsatı bulurdu. Şimdi o büyük Strindberg saatleri başlıyordu. Ben hemen uyumazdım, oturma lodasından sızan ışığı izlerdim. Sandalyesinin üzerine diz çöker, dirseklerini masaya, başını sağ yumruğuna dayar, sarı Strindberg ciltlerini önüne yığardı. Her doğum gününde ve Noel&rsquo;de, ciltlere bir yenisi eklenirdi; bizden armağan olarak istediği buydu. Bu kitapları okumama izin verilmemesi duyduğum heyecanı artırıyordu. Hiçbirine de gizlice bakmaya girişmiyordum; bu yasağı seviyordum. Sarı ciltlerde, ancak bu yasaklamadan kaynaklandığını söyleyebileceğim bir tinsel güç vardı, başka hiçbir şey, ona yalnızca başlığını bildiğim yeni bir Strindberg kitabı vermekten daha çok mutlu edemezdi beni. Akşam yemeğini yedikten, masayı topladıktan, küçük kardeşlerim de yatırıldıktan sonra, sarı ciltler yığınını masaya taşır, tam gerektiği yere dizerdim. Biraz konuşurduk, sabırsızlığını hissederdim; kitaplar gözümün önünde duruyordu, sabırsızlığını anlıyordum, bu yüzden ona işkence etmeden sessizce yatağıma giderdim. Oturma odasının kapısını kapatırdım çıkarken, soyunurken, odada bir aşağı bir yukarı yürüdüğünü duyardım. Yatağıma uzanır, sandalyeye otururken çıkardığı gıcırtıları dinler, sonra da kitabı eline aldığını hissederdim, kapağını açtığından emin olunca, gözlerimi kapının altından sızan ışığa çevirirdim. Şimdi artık, dünya yansa yerinden kalkmayacağını bilirdim; minik fenerimi yakar, yorganın altında kendi kitabımı okumaya başlardım. Bu benim gizimdi, kimse bilmemeliydi gece kitap okuduğumu ve bu, Annemin kitaplarıyla ilgili gizin karşılığını oluşturuyordu bana göre.</p>

  <p class="p7">Gecenin ilerlemiş saatlerine dek okurdu. Cep fenerimin pilini fazla kullanmamam gerekiyordu, harçlığımın büyük bir bölümünü Anneme alacağım armağanlara ayırdığımdan, pilleri, pek de fazla olmayan harçlığımın minik bir bölümüyle alıyordum. Dolayısıyla çeyrek saatten fazla okuduğum olmuyordu pek. Sonunda gizim ortaya çıktığında, büyük bir gürültü koptu; Annem ihanete asla dayanamazdı. El koyduğu fenerin yerine bir başkasını almayı başarmıştım; ama Annem, kardeşlerimi başıma nöbetçi dikti; ansızın yorganı üstümden çekip beni suçüstü yakalamaya bayılıyorlardı. Uyandıklarında, başımı yastıkta görmemişlerse, yorganın altında olduğumu anlarlar, sessizce yataklarından kalkar, çıt çıkarmadan ve de genellikle ikisi birden yatağımın başına gelerek yorganı fora ederlerdi. Ansızın çıplak kalakalırdım. Daha ben ne olduğunu anlamadan zafer çığlıkları kulaklarımı sağır ederdi. Rahatsız edildiği için müthiş öfkelenen Annem sandalyesinden kalkar, beni mahvedecek sözcükleri anında bulur &mdash;&rdquo;Demek güvenebileceğim hiç kimse yok bu dünyada!&rdquo;&mdash; ve kitabı bir haftalığına saklardı.</p>

  <p class="p7">Ceza ağırdı, çünkü söz konusu kitap, Dickens'ındı. O dönemde bana bu kitabı vermişti ve daha önce hiçbir yazarı böylesine büyük bir tutkuyla okumamıştım. <span class="t13">Oliver Twist</span> ve <span class="t13">Nicholas Nickleby</span> ile başlattı beni, özellikle de İngiliz okullarındaki çağdaş koşullan anlatan bu ikinci kitap beni öylesine sarmıştı ki elimden bırakamıyordum, Kitabı bitirdim mi, al baştan ediyor, ilk sayfasından son noktasına dek yeniden okuyordum. Bu üç dört kez, belki de daha fazla sürdü. &ldquo;Ama sen bu öyküyü biliyorsun zaten,&rdquo; diyordu, &ldquo;Başka bir şey okusan daha iyi olmaz mı?&rdquo; Ama öyküyü ne kadar iyi bilsem, o kadar yeniden okumak istiyordum. Annem bunu kötü bir gençlik alışkanlığı olarak görüyor ve Babamın verdiği, bazen, artık ezberlemiş olsam bile kırk kez okuduğum ilk kitapları bundan sorumlu tutuyordu. Yeni yeni kitaplardan ballandıra ballandıra söz ederek bu alışkanlığımı kırmaya çabalıyordu; neyse ki Dickens çok kitap yazmıştı. Annemin en sevdiği ve yazarın en iyi kitabı olarak kabul ettiği <span class="t13">David Copperfield&rdquo;</span><span class="t13">ı</span> diğer kitaplarını bitirdikten sonra okuyacaktım. Diğer kitaplarını sonsuza dek tekrar tekrar okuma isteğimi söndürebileceği umuduyla, bu kitabı övüp duruyordu. İyi bildiğim bir şeye karşı duyduğum sevgiyle, Annemin çeşitli şekillerde körüklediği bir merak arasında kalmıştım. &ldquo;Artık bu konuyu kapatalım,&rdquo; dedi sonunda anlatılması olanaksız bir sıkkın bakışla, &ldquo;Yeterince konuştuk. Aynı şeyleri tekrar tekrar söylememi mi istiyorsun? Ben sen değilim. Gel şimdi bundan sonra okuyacağın kitaptan konuşalım!&rdquo; Onunla yaptığım konuşmalar hâlâ yaşamımın en önemli olayı olduğundan, harikulâde bir' kitabın bütün ayrıntılarını onunla tartışmamaya dayanamayacağımdan, artık bir şey söylemek istemediğini ve inadımın onu gerçekten sıkmaya başladığını gördüğümden, yavaş yavaş boyun eğdim ve her Dickens kitabını yalnızca iki kez okumakla sınırladım kendimi. Bir Dickens'tan sonuna dek ayrılmak, belki de kitabı ödünç aldığım kitaplığa kendi ellerimle geri götürmek bana çok acı geliyordu. (Her şeyimizi Viyana'da bırakmıştık, eşyalarla kitaplığımızı bir depoya yerleştirmiştik, dolayısıyla çoğu kitaplar için Annem Hottingen Okuma Çevresine bağlıydı.) Ama Annemle yeni bir Dickens konuşma isteği çok daha güçlüydü, sonuç olarak, bütün bu harika şeyleri borçlu olduğum, beni bu konulardaki sarsılmaz huyum olan inatçılıktan kurtaran o oldu.</p>

  <p class="p7">Bazen bana aşıladığı tutkulardan kendisi de ürkerdi, böyle zamanlarda, beni başka yazarlara yöneltmeye çalışırdı. Bu özendirme alanındaki tek başarısızlığı Walter Scott'un yapıtlarında kendini gösterdi. Belki ilk kez ondan söz ettiğinde yeterince galeyana gelemedi, belki yazar, o zamanlar bize göründüğü kadar tatsızdı, bilemiyorum. Onu yeniden okumak bir yana, iki üç romandan sonra başka kitabını elime almaz, oldum; bu davranışımda öylesine kararlıydım ki, Annem zevklerimi övdü ve ondan duyabileceğim en güzel sözleri söyledi: &ldquo;Ne de olsa benim oğlumsun. Ben de bu yazarı hiç sevmemiştim. Ama tarih ilgini çeker diye düşündüm.&rdquo;</p>

  <p class="p7">&ldquo;Tarih ha!&rdquo; diye haykırdım. &ldquo;Bu da tarih mil Kafasız şövalyelerle zırhları ne zamandan beri tarih oluyor!&rdquo; Bu son, ikimizi de hoşnut eden bir kısa Scott döneminin sonu oldu.</p>

  <p class="p7">Zihinsel eğitimimle ilgili hiçbir konuda, başkalarının söylediklerini umursamazdı; ama bir noktada biri onu etkilemiş olsa gerekti. Belki zaman zaman diğer velilerle birlikte geldiği okulda bir şey duymuştu, belki katıldığı bazı konferanslar onu tedirgin etmişti, bilemiyorum. Sonuçta, bir gün, benim yaşımdaki diğer çocukların neler okuduğunu bilmem gerektiğini, aksi halde arkadaşlarımı anlayamayacağımı söyledi. Beni, haftalık bir çocuk dergisi olan <span class="t13">Der Gute Kamerad</span>&rsquo;a abone etti, nedenini hâlâ anlamış değilim ama, bu dergiyi de tıpkı Dickens'ı okurken duyduğum zevkle okudum sayılır. Dergide, &ldquo;Sacramento Altını&rdquo; gibi California'da altın arayan İsviçreli Sutter'le ilgili heyecanlı devamlı öyküler vardı, en merakla beklediğim öyküyse, imparator Tiberius'un dalkavuğu Seianus'u anlatan bölümlerdi. Bu benim geç Roma tarihiyle ilk ve en gerçek karşılaşmam oldu, bir güç ya da yetke simgesi olarak hor gördüğüm bu imparator, içimde, beş yıl önce İngiltere'de, Napoleon&rsquo;un öyküsüyle başlayan bir şeyi kaldığı yerden sürdürüyordu.</p>

  <p class="p7">Annem Strindberg'i elinden düşürmüyordu ama yalnızca onu okuyor değildi. Rascher yayınevinin yayınladığı savaş karşıtı kitaplardan oluşan bir dizi vardı. Latzko'nun <span class="t13">Sava</span><span class="t13">ş</span><span class="t13">an Halklar,</span> Leonhard Frank'ın insan <span class="t13">iyidir,</span> Barbusse'ün <span class="t13">Ate</span><span class="t13">ş</span> adlı kitapları, bana en çok sözünü ettiği üç yapıttı. Bizden armağan olarak Strindberg'in yanı sıra bunları da isterdi. Harçlıklarımız çok az olduğundan, nerdeyse hepsini bu amaç için bir kenara koymamıza karşın bu kitapları almaya yetmiyordu. Ama bana ayrıca okulda hademeden çörek almam için birkaç kuruş veriliyordu. Karnım acıkıyordu doğrusu, ama Anneme yeni bir kitap alabilecek parayı bir arada görmek daha heyecan vericiydi. Önce fiyatını öğrenmek için Rascher&rsquo;e giderdim, <span class="t13">Limmatquai</span>'deki o capcanlı dükkana girmek, çoğu kez, bundan sonraki armağanımızın ne olacağını soran satıcıları görmek ve elbet, günün birinde okuyacağım bütün o kitaplara bir göz atmak çok hoşuma giderdi. Beni etkileyen, bu yetişkinler arasında kendimi daha büyük ve daha sorumlu hissetmemden çok, gelecekte, hiç tükenmeyeceklerini gördüğüm bu kitapları okuyacağım umuduydu. Zira o güllerde bende geleceğe yönelik herhangi bir kaygıdan' söz edilebilirse, tek düşündüğüm, dünyada mevcut kitapların yeterli olup olmayacağıydı. Ya hepsini okuyup bitirirsem ne olurdu? Elbet en iyisi, sevdiklerimi tekrar tekrar okumaktı, bundan çok hoşlanıyordum, ama bu zevki canlı tutan öğelerden biri, daha okuyacak pek çok kitabın bulunmasıydı kuşkusuz.</p>

  <p class="p7">Tasarlanan armağanın fiyatını öğrendim mi, hesaba otururdum. Kitap için yeterli parayı biriktirmek için kaç çöreği yiyebilir, kaçına elimi süremezdim? Paranın tamamlanması hep birkaç ay sürerdi; yani kitap, parası sayfa sayfa toplanırdı. Bazı okul arkadaşlarım gibi arada bir bir çörek alıp karşılarında yeme isteği, bu amaç yanında önemsiz kalıyordu. Tersine, bir çöreği tüketmekte olan birin yanında dikilip zevke benzer bir duyguyla &mdash;bunu anlatacak başka sözcük bulamıyorum&mdash; eline kitabı verdiğimizde Annemin yüzündeki şaşkınlığı gözümün önüne getirmekten hoşlanıyordum.</p>

  <p class="p7">Her seferinde de şaşırırdı. Hangi kitabı aldığımızı asla bilemezdi. Ama beni Hottingen Okuma Çevresine, yeni bir kitap almam için göndermiş de, herkes o kitabı konuştuğu ve istediği için, kitaplık üyelerinden biri almışsa, hele beni gene gönderip de iyice sabırsızlanmışsa, yeni armağanın bu kitap olacağına hemen karar verir, böylece &ldquo;politikamın&rdquo; bundan sonraki adımını saptamış olurdum. Artık iş, onu yanlış yönlendirmeye kalıyordu. Okuma Çevresine gider kitabı gene isterdim, düş kırıklığına uğramış bir anlatımla geri gelir, &ldquo;Latzko gene alınmış!&rdquo; derdim. Sürpriz günü yaklaştıkça düş kırıklığı artardı; bir gün önce, belki de ayağımı öfkeyle yere vurup Annemin Hottingen Okuma Çevresinden ayrılmasını önermişimdir. O, &ldquo;Bunun yararı olmaz,&rdquo; demiştir düşünceli düşünceli &ldquo;Sonra hiç kitap alamayız.&rdquo;'</p>

  <p class="p7">Ertesi güt, elinde yepyeni bir Latzko kitabı tutmaktadır, şaşırmamak elde mi! Elbet, bunu bir daha asla yapmayacağıma, okulda artık her gün çörek yiyeceğime söz vermek durumunda kalıyordum, ama Annem, o minik harçlığı kesmekle korkutmadı beni hiç. Bu onun kişilik yapısında olmayan bir özellikti, hem belki de küçük günlük özverilerle biriktirdiğim parayla alınmış olması nedeniyle bu kitap onu özellikle mutlu ediyordu. Kendisi, ağzının tadını bilen, seçkin yemekler yemekten hoşlanan biriydi. Tutucu yemeklerimiz sırasında, özlediği yemeklerden söz etmekten çekinmezdi, bizi basit yiyeceklere alıştırma kararından rahatsız olan yalnızca kendisiydi.</p>

  <p class="p7">Önünde sonunda ondaki zihinsel ilgiyi politize eden bu tür kitaplar olsa gerekti. Barbusse'ün <span class="t13">Ate</span><span class="t13">ş</span>'ini uzun süre elinden bırakmadı. Kendince gerekli gördüğünden çok daha fazla söz ediyordu bana bu kitaptan; kendi görüşünü hep korudu ve kitapta yazanları bana biraz yumuşatarak anlattı.' Ama gene de yalnızlığı seven biriydi ve herhangi bir barış derneğine katılmadı. Leonard Ragaz'ın konuşmasını dinleyip eve geldikten sonra öylesine heyecanlıydı ki, ikimiz gece yanlarına dek oturup konuştuk. Ama toplu etkinlikler konusundaki çekingenliği aşılmaz olarak kaldı. Bunu, yalnızca üçümüz için yaşadığı gerekçesiyle açıklıyordu, ayrıca, bu erkek cinsli savaş dünyasında hiç kimse bir kadını dinlemeyeceğine göre, kendi başına yapamadığını, biz üçümüz, büyüdüğümüzde, hepimiz de kendi yeteneklerimize göre yapacak, onun düşüncelerini savunacaktık.</p>

  <p class="p7">O dönemde Zürih'te çok şeyler oluyordu, Annemse, yalnızca savaş karşıtı şeyleri değil, duyduğu her şeyi iyice öğrenmeye, izlemeye çalışıyordu. Ona akıl verecek kimsesi yoktu; zihinsel olarak, gerçek anlamda yalnızdı; bazen ziyarete gelen arkadaşları arasında en açık fikirli ve en aydın kişi annemdi belki de; kendi başına üstlendiği şeyleri gözümün önüne getirdiğimde bugün bile şaşıyorum. En güçlü inançlar konusunda bile kendine özgü bir görüşü vardı. Stefan Zweig'ın <span class="t13">Jeremiah'</span><span class="t13">ı</span> konusunda şunları söylediğini anımsıyorum: &ldquo;Kağıt parçası! Bomboş! Saman yığını! Belli ki kendisi hiçbir şeyi yaşamamış! Bu saçmalıkları yazacağına oturup Barbusse okusa ya!&rdquo; Gerçek <span class="t13">deneyime</span> müthiş saygı duyardı. Kendisi hiçbir zaman bir sipere girmiş değildi, bu yüzden savaşma eylemi konusunda ağzını açmaya cesaret edemezdi; kadınların da askere alınmasının iyi olacağını, o zaman kadınların savaşa daha iyi karşı koyacaklarını söyleyecek kadar ileri gittiği oluyordu. Dolayısıyla bu konularda, kendi görüşünü paylaşacak insanlar bulmasını engelleyen, onun çekingenliği olsa gerekti. İster yazılı olsun ister sözlü, göze girmek için yapılan yapay övgülerden nefret ederdi, tam tamına doğru olmayan bir şey söylemeye kalktığımda, anında azarlar, beni düzeltirdi.</p>

  <p class="p7">Bu dönemde, kendi başıma düşünmeye başladığım yıllarda, ona önyargılı bir hayranlık duyardım. Onu kanton okulundaki beğendiğim, hatta saygı duyduğum öğretmenlerimle kıyaslardım. Yalnızca Eugen Müller'de ondaki ateş, ondaki içtenlik vardı; yalnızca o konuşurken Annem gibi gözlerini kocaman açar, dümdüz ileriye bakar, kendisini tümüyle sarmış bulunan konudan bir an bile sapmazdı. Bu öğretmenin derste anlattıklarının hepsini söylerdim Anneme, aktardıklarım onu büyülerdi, çünkü Yunanları yalnızca klasik oyunlardan tanıyordu. Yunan tarihini benden öğrendi, sormaktan hiç utanmıyordu. Bu kez roller değişmişti, savaştan fazlaca söz ettikleri için tarih kitapları okumuyordu. Ama yemeğe oturduğumuzda, bana Solon'u, ya da Themistocles'i sorduğu çok olmuştur. Diktatör olarak görülmesine izin vermediği ve iktidardan çekildiği için, Solon'u özellikle severdi. Onun hakkında hiçbir oyun yazılmamış olmasına şaşıyordu; onu ele alan hiçbir yazar tanımıyordu. Ama Yunanların, böylesi insanların annelerinin adını bile anmamalarını haksızlık olarak değerlendiriyordu. Gracchi'nin annesini, kendi ideali olarak görüyordu. .</p>

  <p class="p7">Annemin ilgi alanlarını, yaptıklarını&ndash;yapmadıklarını bir bir saymamak çok güç benim için. Çünkü her ne olursa olsun, onların birazı bana geçmiştir. Her şeyi bütün ayrıntılarıyla anlatabileceği tek kişi bendim. Hangi heves ya da isteklerden fışkırdıklarını bildiğim için onun katı yargılarını yalnızca ben&ndash;ciddiye alıyordum. Pek çok şeyi mahkûm ederdi, ama önce hangi noktalarda bunlara karşı olduğunu, şiddetli ama mantıklı nedenlerle uzun uzun açıklamadan yapmazdı bunu. Belki okuma saatlerini yaşadığımız günler geride kalmıştı, büyük aktörlerin oyunları artık dünyanın belli başlı konusunu oluşturmuyordu; ama onların yerini farklı, ancak hiç de daha küçük olmayan bir &ldquo;servet&rdquo; almıştı şimdi: şu anda olmakta olan canavarca olaylar, etkileri ve kökleri. Doğası gereği güvensiz bir insandı, insanların en akıllısı olarak gördüğü Strindberg'de, bu güvensizliğini haklı çıkaran nedenleri bulmuştu, buna artık alışmıştı, onsuz yapamıyordu. Bazen fazla ileri gittiğini, bana, kendi kaynağımı oluşturacak, güvensizliğin filizlerini ekecek şeyler söylediğini görürdü. O zaman korkar, sanki bunu dengelemek için, özellikle hayran olduğu bir şeyden söz ederdi bana. Genellikle anlaşılması olanaksız güçlüklere bağlı bir şeydi bu, ama her zaman için görkemliliğin de rol oynadığı bir başarıydı. Bu türden dengeleme girişimlerinde bulunduğu anlar, kendimi ona en yakın hissettiğim anlardı. Bu değişikliğin nedenini algılamadığımı sanırdı. Ama daha şimdiden biraz ona benziyordum ve olguları çıplaklıklarıyla görmeye başlamıştım. Saf davranıyor, &ldquo;soylu&rdquo; masala inanmış görünüyor, her seferinde onu seviyordum. Ama neden başka zaman değil de o anda bu konuyu açtığını iyi biliyor, bilgimi de kendime saklıyordum. Böylece ikimiz de azıcık birbirimizden bir şeyler saklıyorduk, ama sonuçta gizlenenler aynı olduğundan, bir gizi paylaşmış oluyorduk. Kendimi onun <span class="t13">dilsiz</span> eşiti olarak gördüğüm o anlar, onu en fazla sevdiğim anlardı. Güvensizliğini benden bir kez daha gizlediğinden emindi; ben, iki şey algılıyordum: acımasız dirayeti ve görkemliliği. O zamanlar, <span class="t13">uçsuz bucaks</span><span class="t13">ı</span><span class="t13">zl</span><span class="t13">ığı</span><span class="t13">n</span> ya da büyüklüğün ne olduğunu bilmiyor, ama <span class="t13">hissediyordum:</span> öylesine çok sayıda ve öylesine çok çelişen şeyleri bir araya getirebilme yetisi, görünüşteki uzlaşmazlıkların hepsinin bir anda geçerli olduğunu bilmek, korkudan ölmeksizin bunu hissedebilmek, onun adını koymak durumunda kalmak, bunları düşünmek... İnsan doğasının gerçek utkusu &mdash; aslında bunları öğrendim ondan.</p>

  <h3 class="h31"><a id="ncx595"></a><a id="a75"></a><a id="a74"></a>Hipnoz ve Kıskançlık<br />
  Ağır Yaralı</h3>

  <p class="p7">Annem sık sık konserlere giderdi; Babamın ölümünden sonra piyanoya pek seyrek dokunduysa da müzik önemini hep korudu onun için. Belki de kendi müzik aletinin, bazıları Zürih'te yaşayan ustalarını daha çok dinleme fırsatı bulduğundan daha seçici olmuştu. Busoni'nin hiçbir resitalini kaçırmıyordu, bu sanatçının yakınımızda oturması onu biraz şaşırtmıştı. Başlangıçta, ona rastladığımı söylediğimde beni umursamadı, ancak bu kişinin gerçekten de Busoni olduğunu başkalarından öğrendikten sonra bana inandı ve onu &ldquo;Busoni&rdquo; yerine mahalledeki diğer çocuklar gibi &ldquo;Dschoddo-Babaya-gel&rdquo; adıyla anmama kızdı. Bir gün beni onu dinlemeye götüreceğine söz verdi, yalnız bir şartı vardı, artık onu o adla anlayacaktım. Dinlediği en büyük klavye ustasıydı o ve diğerlerinden &ldquo;piyanist&rdquo; diye söz etmek saçmalıktı.</p>

  <p class="p7">Bir de, birinci kemancılarının adıyla anılan Schaichet Kuartetinin konserlerine düzenli olarak gider, her seferinde de eve anlatılmaz bir heyecanla dönerdi; bir gün bana öfkeyle Babamın böyle bir kemancı olmaya can attığını söylemeseydi, heyecanına anlam veremeyecektim; bir kuartette çalacak kadar iyi bir kemancı olmak babamın en büyük düşüydü. Neden bir solo konser vermiyorsun diye sormuştu ona annem bir keresinde. Babam başını sallamış ve hiçbir zaman o kadar iyi çalamayacağını söylemişti, yeteneğinin sınırlarını biliyordu, belki bir kuartette çalabilirdi ya da babası erken yaşlarda kemanını elinden almasaydı, bir orkestrada birinci keman olabilirdi belki. &ldquo;Büyükbaban öyle buyurgan, öyle despot bir adamdı ki...&rdquo; diyordu, &ldquo;Kemanı çekip almış ve çaldığını duydukça dövmüş Babanı. Bir keresinde ağabeyine elini ayağını bağlatmış, bütün gece bodrumda bırakmış onu.&rdquo; içini döküyordu, bana gösterdiği öfkenin etkisini yumuşatmak için de, &ldquo;Baban öyle alçakgönüllüydü ki...&rdquo; diye ekledi. Anlamamış gözlerle baktığımı görünce &mdash;Büyükbabamın onu dövmesiyle alçakgönüllü olmasının ne ilgisi vardı?&mdash; olsa olsa bir birinci keman olabileceğini, yeteneğinin daha fazla olmadığını düşünmesi nedeniyle alçakgönüllü sayılacağını açıklamak yerine, alaycı bir havayla, &ldquo;Bu bakımdan sen <span class="t13">bana</span> çekmişsin!&rdquo; dedi. Bunu duymak hoşuma gitmiyordu, Babamın iyi bir insan olması, salt bu yoksunluktan kaynaklanıyormuşçasına hırstan yoksun bir kişiliğe sahip olduğunu söylemesine dayanamıyordum.</p>

  <p class="p7"><span class="t13">Saint Matthew Passion</span>&rsquo;ı dinlemesi, başka bir gerekçe gösteremesem de, konseri izleyen günler boyunca benimle gerçek bir sohbete dalamayışı nedeniyle unutmadığım garip bir duruma soktu annemi. Bir hafa boyunca okuyamadı. Kitabını açıyor, ama tek bir satır okuyamıyordu; okumak yerine Hona Durigo'nun alto sesini duyuyordu. Bir gece gözünde yaşlarla odama geldi ve, &ldquo;Kitap devri kapandı benim için,&rdquo; dedi. &ldquo;Artık asla okuyamayacağım.&rdquo; Onu avutmaya çalıştım, o okurken yanında oturmayı önerdim, böyle yaparsak o sesi duymazdı belki. Konserde yalnız oturduğun için ses kulaklarından gitmiyor, diyordum; masada yanında oturursam, hep bir şeyler söylerdim, ses de giderek azalırdı. &ldquo;Ama duymayı <span class="t13">istiyorum,</span> anlamıyor musun, bir daha asla başka bir şey duymak istemiyorum !''diye haykırdı. Öylesine tutkulu bir patlamaydı ki bu, korktum. Ama yüreğim ona karşı hayranlıkla doluydu, başka bir şey söylemedim. Olayı izleyen birkaç hafta boyunca, arada bir ona ilgi çekici kitaplar verdim, amacımı anladı ve mutluluk ve umutsuzluk karışımı bir havayla, &ldquo;Onları hâlâ duyabiliyorum,&rdquo; dedi.</p>

  <p class="p7">O beni kolladığı gibi ben de onu kolluyordum; birine çok yakınsanız, onun bütün duygularını yanlışsız algılama yetisi kazanıyorsunuz. Her ne kadar tutkuları beni etkiliyorduysa da, bir yanlışlığın göz ardı edilmesine izin vermiyordum. Bana onu gözetme, koruma ya da denetleme hakkı veren önyargılarım değil, duyduğum yakınlıktı, onu iyi tanımamdı; yabancı, istenmedik bir etki sezdiğimde, üstüne çullanmaktan sakınmıyordum. Bir süre Rudolf Steiner'in derslerine devam etti. Eve döndüğünde bana anlattıkları hiç onun gerçek kişiliğiyle uyuşmuyordu, sanki birden bir yabancı dilde konuşmaya başlamıştı. Kim onu bu derslere başlatmıştı, bilmiyordum, söylemiyordu, ancak, Rudolf Steiner'de, <span class="t13">hipnotik</span> bir yön bulunduğu görüşü ağzından kaçınca, onu soru yağmuruna tutmaya başladım. Bu adamı hiç tanımadığımdan, yalnızca Annemin anlattıklarından bir fikir edinebilirdim, bir süre sonra, onu, sık sık Goethe'den alıntılar yaparak kazandığını anladım.</p>

  <p class="p7">Bu sözleri daha önce duymamış mıydı, bunu sordum; Goethe'nin bütün yazdıklarını okuduğunu öne sürdüğüne göre, bu alıntıları biliyor olması gerekirdi. &ldquo;Şey, yani hiç kimse onun <span class="t13">bütün</span> yazdıklarını okumuş değildir,&rdquo; dedi biraz utanarak, &ldquo;Bu alıntılardan hiçbirini de anımsamıyorum ayrıca.&rdquo; Sevdiği yazarın her bir hecesini bilmesine alıştığımdan, kendinden emin olmadığını ele veren havayı sezmiştim; bir yazar hakkında eksik bilgilenmiş insanlara her zaman şiddetle saldırır, onlara &ldquo;çalçene,&rdquo; bir şeyi enine boyuna ele alamayacak kadar tembel olduklarından her şeyi birbirine karıştıranlara da &ldquo;sersem, mankafa&rdquo; derdi. Yanıtını doyurucu bulmamıştım, bunlara inanmamı mı isterdi, diye sordum. Ne de olsa ikimiz, <span class="t13">farkl</span><span class="t13">ı</span> şeylere inanıyor olamazdık, adam hipnotik ya da büyüleyici olduğu için birkaç dersle Steiner&rsquo;ci olacaksa, ben de aynı şekilde, hiçbir şeyin bizi birbirimizden ayırmaması için Annemin her dediğine inanmaya zorlamalıydım kendimi, bunu mu istiyordu? Sesimden gözdağı verdiğim seziliyordu belki, belki de bir hileye başvuruyordum: bu yeni gücün, bana tümüyle yabancı olan, daha önce hiç duymadığım, okumadığım bu gücün onu ne ölçüde sardığını anlamak istiyordum; damdan düşercesine gelmişti çünkü, şimdi artık aramızda her şeyin değişeceğini hissediyordum. En önemlisi de, benim bu görüşe katılıp katılmamamın umurunda olmayacağından korkuyordum, çünkü bu, benim başıma geleceklerin artık konu için önem taşımayacağı anlamına gelecekti. Ama işler bu kadar ileri gitmedi, çünkü benim &ldquo;katılmamı&rdquo; kesinlikle istemediğini söyledi; &ldquo;Daha çok gençsin, bu sana göre değil. Sen hiç inanma. Bir daha hiç anlatmayacağım bu konuyu sana.&rdquo; Ona yeni &ndash;bir Strindberg almak üzere biriktirdiğim param vardı. Onun yerine, Rudolf Steiner'in bir kitabını aldım. &ldquo;ligini çekiyor, ama her şeyi aklında tutamıyorsun,&rdquo; dedim alaycı bir havayla. &ldquo;Anlaşılması kolay değil demiştin, iyice okumak gerek. Şimdi sakin sakin okur, derslere daha iyi hazırlanmış olursun.&rdquo;</p>

  <p class="p7">Ama kitaba sevinmedi. Neden almıştım hep bunu sordu. Kitabı kitaplığında korusa mıydı, bilmiyordu. Belki de sevmeyecekti. Hem, ondan hiçbir şey okumamıştı. İnsan bir kitabı ancak iyice emin olduktan sonra ve de saklamak için alırdı. Benim de okuyacağımdan ve belki de gereğinden erken yaşta belli bir yöne itileceğimden korkuyordu. Tümüyle kişisel deneyimden kaynaklanmayan her şeye karşı çekingence yaklaşırdı, aceleye getirilmiş konuşmalara güveni yoktu, çabucak fikir değiştiren insanlarla alay eder ve onlar için sık sık, &ldquo;Rüzgarda savrulan bir sazdan başka bir şey değil.&rdquo; derdi. Kullandığı &ldquo;hipnotik&rdquo; sıfatından utanıyordu, bunu söylerken kendisini anlatmak istemediğini, diğer izleyicilerin hipnotize edilmiş gibi göründüğünü fark ettiğini söyledi. Belki de diyordu, bunları başka bir dönemde, daha olgunlaştığın ve daha kolay anlayabileceğin bir yaşa geldiğin bir dönemde konuşmak üzere bir kenara atsak daha iyi olacak. Temelde, daha çok, çarpıtma ya da eğilmelerden uzak durmak, bizim bir parçamız haline gelmemiş olguları, parçamızmış gibi göstermemek, aynı zamanda da aramızda tartışabileceğimiz şeylerden uzaklaşmamak büyük önem taşıyordu onun için. Ayrıca da kıskançlık duygularımı silip süpürmek istiyordu, bu çabasını açıkça hissettiğim pek çok durumdan birini daha yaşamaktaydık o anda. Hem artık derslere gitmeye vakti olmayacaktı, böyle dedi; saati ona hiç uymuyordu, üstelik bu dersler yüzünden çok daha iyi anladığı başka şeyleri kaçırıyordu. Böylece Rudolf Steiner'i bana feda etti, adını bir daha hiç anmadı. Tek bir tümcesini bilmediğim ve bu nedenle de tek bir sözünü çürütmemiş olduğum bir adama karşı kazanılmış bir zaferle övünme küçüklüğünü hissetmedim içimde, fikirlerinin onun aklında kök salmasını engellemiştim, çünkü daha önce tartışmış olduklarımızın hepsinden kopuk olduklarını hissetmiştim; benim için önemli olan tek şey, bu fikirleri onun kafasından çıkarmaktı.</p>

  <p class="p7">Peki o kıskançlığı nasıl açıklayabilirdim? Ne onaylayabilirim, ne de mahkûm edebilirim, yalnızca not ediyorum. Öylesine erken yaşta huy edindim ki kıskanmayı, bunu gizlemek dürüstlük olmaz. Biri benim için önem kazandığında ortaya çıkardı bu duygu ve ona hedef olmayanların sayısı öyle azdı ki. Annemle ilişkilerimde, kıskançlığım, çok zengin, çok yönlü bir duyguya dönüştü. Benden her bakımdan üstün, güçlü, deneyimli, bilgili ve de ayrıca daha özgeci bir kişi ya da şeye ulaşmak için savaşmamı sağlıyordu. Bu mücadelede ne denli bencil olduğum hiç aklıma gelmedi, biri bana kalkıp da Annemi mutsuz ettiğimi söyleseydi, müthiş şaşırırdım. Hem zaten, bana onu kıskanma hakkını veren kendisiydi, kendi denginde birini tanımadığı için yalnızlığı içinde kendisini bana öyle bir bağladı ki... Busoni gibi bir adamla dolaşsaydı, perişan olurdum. Ona kendimi kaptırmıştım, çünkü o, kendini tümüyle bana sunuyordu, aklındaki bütün önemli düşünceleri söylüyordu, yaşımın küçük olması nedeniyle bazı şeyleri anlatmadaki önlemli yaklaşımı sadece yapmacıktı. Cinsellikle ilgili her şeyi benden kesinlikle uzak tuttu, Viyana'daki apartmanımızın balkonunda, cinselliğe koyduğu tabu, Sina Dağında Tanrı tarafından konmuşçasına güçlü bir yasak olarak kaldı bende. Asla cinsellikle ilgili' sorular sormadım ona, aklım bununla meşgul değildi; o beni büyük bir ustalıkla ve de akıllıca dünyadaki her şeyle beslerken, yalnızca cinsellik, aklımı karıştırmış olan o konu, bembeyaz bir sayfa olarak kaldı. İnsanların bu türden bir sevgiye ne kadar çok gereksinimi olduğunu bilmediğimden, Annemin neden yoksun kaldığını tahmin edemiyordum. Zaman zaman düş kırıklığına uğradığında ya da üzdüğümüz için bize kızdığında, yaşamını bizim için feda ettiğini söylüyordu, bunu hak etmezsek, buna layık olmazsak bizi, dünyanın kaç bucak olduğunu gösterebilecek güçlü bir erkeğin ellerine teslim edecekti. Ama o anlarda, bir kadın olarak kendi yalnız yaşantısını da düşünmekte olduğunu anlamadım, anlayamadım. Özverisinin, durup dinlenmeden o<span class="t13">kumaya</span> ayırmayı yeğleyeceği zamanı bize adamasından ibaret olduğunu düşünüyordum.</p>

  <p class="p7">Başka insanların yaşamlarında çoğu kez en tehlikeli karşı&ndash;coşkuların tetiğini çeken bu tabuya, bugün bile şükran duyuyorum. Bendeki saflığın korunmasına yaradığını söyleyemem, çünkü kıskançlık duygumun tek ve en önemli kaynağı zaten bu konulardaki saflığımdı. Ancak tabu, bilmek istediğim şeyler karşısında her zaman tazeliğimi ve saflığımı korumamı sağlıyordu. Mümkün olan her yolla, zorlanmadan öğreniyordum, öğrenmeyi bir yük olarak görmüyordum, çünkü beni harekete geçiren ya da gizli gizli meşgul eden tek şey, öğrenmekti. Başıma gelen her şey, içimde sarsılmaz şekilde kök salıyordu, her şeye yer vardı, herhangi bir şeyden yoksun bırakıldığım duygusuna hiç kapılmadım; tersine, her şey önüme serilmişti sanki, yapılacak tek şey uzanıp onu yakalamaktı. İçime girdiği an, bir başka şeyle ilişki kuruyor, ona bağlanıyor, büyüyor, büyüyor, bir atmosfer yaratıyor ve yeni bir şey istiyordu. Tazelik dediğim buydu işte: her şey yalnızca birikmekle kalmıyor, yeni biçimler alıyordu. Çocuksuluğu ya da saflığı nesnelerdeki varlığımla ve uyanık kalmakla yaşıyordum belki de.</p>

  <p class="p7">Zürih'teki o yıllarda, Annemin benim için yaptığı ikinci bir hizmet, daha da büyük sonuçlar doğurdu: beni <span class="t13">hesapç</span><span class="t13">ı</span><span class="t13">l</span><span class="t13">ı</span><span class="t13">ktan</span> uzak tuttu. İnsanın herhangi bir şeyi bir işe yaradığı için yaptığı asla söylenmedi bana. Hiçbir şey, &ldquo;yararlı&rdquo; olması nedeniyle yapılmıyordu. Kavramak istediğim her şey aynı ölçüde geçerliydi. İçlerinden birinin daha rahat, daha kazançlı, daha üretken olduğunu duymak zorunda kalmaksızın yüzlerce yol boyunca ilerledim. Önemli olan, şeylerin kendileriydi, yararlılıkları değil. İnsan kesin olmalıydı, dolaysız ve engel tanımaz olmalıydı, bir görüşü, hileye sapmadan savunmasını bilmeliydi, ama dolaysızlık, yapılacak şeyin kendisi için geçerli olmalıydı, kullanım değeri, ya da işe yararlılığı için değil. Günün birinde ne yapacağım konusu hemen hemen hiç dile gelmedi. Bir meslek düşüncesi, öylesine geri plana itilmişti ki, bütün meslekler açık olarak kaldı. Başarı, insanın kendisini geliştirmesi anlamına gelmiyordu, başarı, gerçekleşmesinden herkesin kazançlı çıkacağı bir edimdi, yoksa sahici bir başarı olmazdı. Onun geçmişine sahip, ailesinin ticari üstünlüğünün bilincinde, bundan gurur duyan, onu hiç yadsımayan bir kadının, böylesi bir özgürlüğü, geniş görüşlülüğü, özgeciliği nasıl başardığını bir türlü anlayamamışımdır. Ansızın kendi sınırlarını ardında bırakması ve herkeste bulunan o ışıl ışıl düşünme sürecine duyduğu hayranlıkla yüce gönlünü düşünen, hisseden, acı çeken insanlara çevirmesi, olsa olsa savaşın şokuyla, en değerli insanlarını savaşta yitirmiş olanlara karşı duyduğu yakınlıkla açıklanabilir ancak.</p>

  <p class="p7">Bir keresinde onu şaşkınlıktan donakalmış gördüm; onu en savunmasız durumda ve de sokakta ağlarken gördüğüm tek anımdır bu. Aslında herkesin önünde kendini bırakmayacak kadar sağlam yapılı bir kadındı. <span class="t13">Limmatquai</span> boyunca yürümekteydik, Rascher'in vitrininde gördüğüm bir şeyi ona göstermek istedim. Birden, garip üniformalarıyla bir grup Fransız subayı bize doğru geldi. Bazıları zar zor yürüyordu, diğerleri hızlarını onlara göre ayarlıyorlardı, rahatça geçmeleri için durduk. &ldquo;Fena halde yaralanmışlar,&rdquo; dedi Annem, &ldquo;iyileşmek dönemini geçirmek üzere gelmişler İsviçre'ye. Alman tutsaklarla değiştiriliyorlar.&rdquo; Tam o sırada karşı taraftan bir grup Alman gelmekteydi, onların da birkaçında koltuk değneği yardı ve diğerleri, arkadaşlarına ayak uydurmak için yavaş yürüyorlardı. Tepeden tırnağa nasıl titrediğimi hâlâ anımsıyorum: Birbirlerine saldırırlarsa ne olacaktı? Öylesine şaşırmıştık ki, kenara çekilmeye fırsat kalmadan kendimizi birbirlerinin yanından geçmeye çalışan iki gurubun arasında bulduk, tam orta yerde kıstırılmış gibiydik. Kemerlerin altındaydık, kenara çekilebilirdik, yer vardı ama o anda birbirlerine sürtünerek geçen bu askerlerin yüzlerinden başka bir şey görmüyorduk. Yüzlerden hiçbirinde görmeyi beklediğim kin ya da öfke yoktu, durumda hiçbir gariplik yokmuş gibi sakin sakin ve dostça birbirlerine baktılar, birkaçı selâm çaktı. Diğer insanlardan çok daha yavaş hareket ediyorlardı, dolayısıyla bu geçiş zaman aldı, birbirlerinin yanından geçmeleri sonsuza kadar sürecek gibi geldi bana. Fransızlardan biri arkasını döndü, koltuk değneğini kaldırdı, azıcık salladı sonra kendilerini geçmiş olan Almanlara, &ldquo;Salut!&rdquo; diye seslendi. Bunu duyan bir Alman aynı şeyi yaptı, onda da koltuk değneği vardı, onu salladı ve selâma Fransızca olarak karşılık verdi: &ldquo;Salut!&rdquo; Bunu duyan, koltuk değneklerim <span class="t13">gözda</span><span class="t13">ğı</span> <span class="t13">verircesine</span> havada sallandığını sanabilir, ama hiç de böyle değildi, onlar, yalnızca birbirlerine veda edercesine, aralarındaki tek ortak şeyi, koltuk değneklerini gösteriyorlardı. Annem vitrinin önünde bana arkasını dönmüş duruyordu. Titrediğini gördüm; yanına gittim, çekinerek soran gözlerle baktım ona. Ağlıyordu. Vitrine bakıyormuş gibi yaptık, tek söz etmedim; kendini toparladığında hızlı hızlı eve döndük, o olaydan daha sonra da hiç söz etmedik.</p>

  <h3 class="h31"><a id="ncx606"></a><a id="a77"></a><a id="a76"></a>Gottfried Keller'i Anma Günü</h3>

  <p class="p7">Benimle aynı sınıfta, başka şubede bulunan Walter Wreschner'le daha çok edebiyat yapıtlarını tartıştığımız bir dostluk kurdum. Breslau&rsquo;lu bir psikoloji profesörünün oğluydu. &ldquo;Tahsilli&rdquo; bir havayla konuşur ve asla şive kullanmazdı. Dostluğumuz çok doğal bir şekilde gelişti, kitaplardan konuşuyorduk. Ama aramızda korkunç bir fark vardı, o, insanların üzerinde konuştuğu en çağdaş yazarlara ilgi duyuyordu, o dönemdeyse en popüler yazar Wedekind'di.</p>

  <p class="p7">Wedekind bazen Zürih'e gelir, <span class="t13">Spiell</span><span class="t13">ı</span><span class="t13">aus</span>'da <span class="t13">Dünyasal Ruhlar</span> oyununda oynardı. Şiddetli çelişkilere hedef olurdu, onu tutan ve tutmayanlar ikiye ayrılmıştı, ona karşı olan grup daha güçlü, ondan yana olanıysa daha ilginçti. Onun hakkında bildiklerim, duyduklarıma dayanıyordu, kişisel bir deneyimim olmamış, oyunlarını izlememiştim; yazarı <span class="t13">Schauspielhaus'</span>da görmüş olan Annemse, bana renkli anlatımlar sunuyordu (elinde kamçıyla ortaya çıkışını ayrıntılarıyla anlatıyordu), ama hakkındaki görüşü pek oturmuş değildi. Strindberg gibi bir şey beklemişti, aralarındaki akrabalığı tümden yokumsamamakla birlikte, Wedekind'in bir vaizi andırdığını, belki biraz da, hep çarpıcı bir şey söylemeye çalışan, dikkat çekmek için hiçbir şeyden kaçınmayan bir asparagasa ya da gazeteciye benzediğini söylüyordu. Ama Strindberg diyordu, her şeyi saydam bir nesne gibi görmesine karşın her zaman için hırslı ve üstün bir kişiydi. <span class="t13">Onda</span> bir doktor havası vardı, ama hastalıkları iyileştiren bir doktor değil, insan bedeni doktoru değildi o. Ancak kitaplarını kendim okuyunca anlayacaktım ne demek istediğini, ama şimdi daha erkendi. Wedekind'e gelince, onun hakkında edindiğim fikir de yetersizdi ve, büyük bir heves duymadığımdan, doğru kişi tarafından uyarıldığımda son derece sabırlı olabileceğimden, henüz bana çekici gelmesi söz konusu değildi.</p>

  <p class="p7">Oysa Wreschner, sürekli ondan söz ediyordu; onunkileri andıran bir oyun bile yazmış ve bana okutmuştu. Sahnede herkes ansızın ve durup dururken bir koşu koparıyordu, bunun sebebini anlamıyordum. Bütün bunlar ayda olmuş olsaydı bana bu kadar garip gelmezdi belki. O dönemde, bir buçuk yıllık bir Dickens okuma hevesinin en önemli kitabı olarak bana armağan edilecek <span class="t13">David Copperfield'i</span> bulmak için kitapçıları tarıyordum. Wreschner'le birlikte dolaşıyorduk; <span class="t13">David Copperfield</span> hiçbir yerde bulunmuyordu. Böylesi bir modası geçmiş kitaba hiç ilgi duymayan Wreschner, benimle dalga geçiyor, küçümsediği <span class="t13">David Copperf</span><span class="t13">ı</span><span class="t13">eld</span>&rsquo;in kitapçılarda bulunmayışının kötüye işaret ettiğini, bu kitabı kimsenin okumak istememesi anlamına geldiğini söylüyordu. &ldquo;Tek isteyen sensin,&rdquo; diye ekliyordu alayla.</p>

  <p class="p7">Sonunda romanı buldum, ama Almancasını., Wreschner'e de (yalnızca onun öykünmesinden tanıdığım) Wedekind'ini ne kadar aptalca bulduğumu söyledim.</p>

  <p class="p7">Ancak haramızdaki bu gerilim hoştu; kendi kitaplarımdan söz ettiğimde beni dikkatle dinliyordu arkadaşım. <span class="t13">Copperfield</span>&rsquo;in konusunu bile anlattım ona, öte yanda ben de, Wedekind oyunlarında geçen garip saçmalıkları sabırla dinliyordum. O anlatırken durmadan, &ldquo;Olamaz, imkânsız!&rdquo; diye sözünü kesmemden alınmıyordu. Tersine, beni şaşırtmaktan hoşlanıyordu. Ancak bugün, beni şaşırttığı olgulardan hiçbirini anımsamayışımı garip buluyorum. Sanki hiç duymamışım, hiç şaşırmamışım gibi belleğimde yer etmemişler, yoklar; onlarla ilinti kuracağım hiçbir şey yaşamış olmadığımdan hepsine de çerçöp ve saçmalık gözüyle bakmış olsam gerek.</p>

  <p class="p7">Ortak gururumuzun birleştiği, bir bütün oluşturduğu bir an geldi ve bütün bir kalabalığa karşı iki kişilik bir taraf oluşturduk. 1919 Temmuzunda, Gottfried Keller'in yüzüncü doğum günü kutlandı. Bütün okul bu kutlama için Preacher Kilisesinde toplanacaktı. Wreschner'le ikimiz <span class="t13">Ramistrasse</span>'den <span class="t13">Predigerplatz</span>'a yürüdük. Gottfried Keller hakkında hiçbir şey duymamıştık; yalnızca yüz yıl önce doğmuş Zürih'li bir yazar olduğunu biliyorduk. Kutlamanın Vaiz Kilisesinde yapılacağına da şaşırmıştık; böyle bir şey ilk kez oluyordu. Evde, adamın kim olduğunu sordum. Annem, tek bir kitabının adını bile bilmiyordu. Wreschner de onun hakkında bir şey öğrenememişti, yalnızca, &ldquo;Bir İsviçreli işte,&rdquo; dedi. Kendimizi dışlanmış hissettiğimizden neşeli bir havadaydık, çünkü biz, yalnızca dünya yazınıyla ilgileniyorduk, ben İngiliz edebiyatını, oysa çağdaş Alman edebiyatını okuyordu. Savaş sırasında nerdeyse birbirimize düşman olmuştuk; ben, Wilson'ın Ön dört Maddesine güvenmiştim, o ise Almanların kazanmasını istiyordu. Ama ittifak Devletlerimin çökmesinden sonra, savaşı kazananlara sırt çevirdim, daha şimdiden kazananları itici bulmaya başlamıştım, üstelik Wilson'un Almanlara verdiği sözleri yerine getirmediğini görünce, onların tarafına geçiverdim. Yani bizi ayıran tek şey Wedekind'di aslında, ama onun yazdığı hiçbir şeyi anlamamış olmama karşın, ününden bir an bile kuşku duymadım.</p>

  <p class="p7">Vaiz Kilisesi tıklım tıklım doluydu, kasvetli bir hava vardı herkeste. Müzik çalıyordu, sonra uzun bir konuşma yapıldı. Konuşmayı kim yaptı anımsamıyorum, bizim okuldan, ama bize gelmeyen bir öğretmendi sanırım. Yalnızca Gottfried Keller'in önemi konusunda giderek heyecanlandığı ve konuşmasının ateşlendiği kalmış aklımda. Wreschner'le ikimiz, birbirimize alaylı bakışlar gönderdik durmadan. Kimin küçük, kimin büyük yazar olduğunu bildiğimizi Sanıyorduk, bir yazar hakkında bir şey bilmiyorsak, o büyük değildi demek. Ama konuşmacı Keller'e yönelttiği övgülerin dozunu durmadan arttırıp, tıpkı Shakespeare'e, Goethe, Victor Hugo ve Dickens'a, Tolstoy'a, Strindberg'e değgin konuşurmuş gibi konuşmaya başlayınca, biri dünyadaki en yüce şeyi, büyük yazarların utkusunu kötüye kullanmışçasına, tanımlanması çok güç bir dehşete kapıldım. Öylesine sinirlenmiştim ki, nerdeyse konuşmacının sözünü kesecektim. Belki de bütün bu olaylar bir kilisede olmakta olduğundan, çevremdeki kitlenin bağlılığını hissedebileceğimi sanmıştım, çünkü hiçbir neden olmasa bile, yazarların, özellikle de okul kitaplarındaki yazarların birer angarya olması nedeniyle, öğrencilerden çoğunun Keller'e pek ilgi göstermediğini çok iyi biliyordum. Bağlılığın tek anlatımı, hepsinin de konuşmacıyı, dilleri tutulmuş bir şekilde dinlemesiyle kendini gösteriyordu, kimseden çıt çıkmıyordu; bense, bir kilisede olay çıkarmayacak kadar kendini bilen ya da iyi yetiştirilmiş bir kişiydim, bu durumda öfkelerimizi içimize gömdük ve onu, en az kaynaklanma nedeni kadar ciddi ve kesin bir yemine dönüştürdük. Kiliseden çıkar çıkmaz, alaylı görüşlerini dile getirmeyi yeğleyen Wreschner'e bütün içtenliğimle, &ldquo;Ant içmeliyiz,&rdquo; dedim. &ldquo;İkimiz de yerel ünlü olmayacağımıza yemin etmeliyiz!&rdquo; Şaka yapmadığım belliydi, karşılıklı birbirimize ant içtik, ama bütün kalbiyle, inanarak ant içtiğini sanmıyordum, çünkü tıpkı benim Keller'i okuduğum kadar okuduğu Dickens'ı <span class="t13">benim</span> yerel ünlü yazarım olarak görüyordu.</p>

  <p class="p7">Bu konuşma aslında belki de asılsız övgülerle dolu bir yağcılık gösterisiydi; daha erken yaşlarda bu tür şeyleri hissederdim, ama bu çocuksu yargımda en belirleyici olan Annemin bile okumadığı bir yazarın böyle bol keseden övülmesiydi. Anlattıklarım onu şaşırttı ve &ldquo;Bilmiyorum,&rdquo; dedi, &ldquo;şimdi artık ondan bir kitap okumam gerekiyor.&rdquo; Hottingen Okuma Çevresine gittiğimde, çekine çekine Keller'in <span class="t13">Seldwyla Halk</span><span class="t13">ı</span> <span class="t13">Çay</span><span class="t13">ı</span><span class="t13">rlar</span><span class="t13">ı</span> kitabını istedim. Görevli kız gülümsedi, başka bir kitap almaya gelmiş bir bey, sanki cahil biriymişim gibi beni düzeltti: <span class="t13">&ldquo;Salwyla</span> Halkı&rdquo; dedi. Nerdeyse, &ldquo;Okuma&ndash;yazma biliyor musun?&rdquo; diye soracaktı adam. Çok utandım, ondan sonra, Keller konusunda daha ketum davrandım. Ama o dönemde, günün birinde <span class="t13">Ye</span><span class="t13">ş</span><span class="t13">il</span> Henry'yi ne büyük bir zevkle okuyacağımı ve Viyana'da öğrenciyken, Gogol'e bütün benliğimle gömüldüğümde, o zamanlar bildiğim kadarıyla Alman yazınında, onun &ldquo;Üç Adil Kammacher&rdquo; adlı öyküsüyle boy ölçüşebilecek yalnızca bir öykünün bulunduğuna karar vereceğimi bilmiyordum. 2019 yılında hayatta olma ve Vaiz Kilisesinde Keller'in iki yüzüncü doğum yıldönümü kutlamalarına katılma ve onu bir konuşmayla anma onuruna erişme şansım olsaydı, on dört yaşındaki birinin cahil kibrini bile dize getirecek farklı övgüler bulurdum kuşkusuz.</p>

  <h3 class="h31"><a id="ncx615"></a><a id="a79"></a><a id="a78"></a>Dertli Viyana<br />
  Milanolu Köle</h3>

  <p class="p7">Annem, bizimle bu yaşantıya iki yıl dayandı; bütün zamanı bize aitti. Kendim mutlu olduğumdan, onun da mutlu olduğunu sanıyordum. Bu yaşantının onun için güç olduğunu ve bir eksiklik duyduğunu tahmin etmemiştim. Ama Viyana'da olan, şimdi gene başa geliyordu; iki yıl bizim üzerimizde yoğunlaştıktan sonra, enerjisi tükenmeye başladı. İçinde bir şeyler ufalanıyordu ve ben bunu fark etmiyordum. Felaket, hastalık şeklinde dönüp geldi. Bu, bütün dünyayı çarpan bir hastalık, 1918-19 kışındaki büyük grip salgını olduğundan, tanıdığımız bildiğimiz herkes gibi, okul arkadaşları, öğretmenler, dostlar gibi üçümüz de hastalığı kaptığımızdan, Annemin de hastalanmasına pek önem vermedik. Belki iyi bakılmadı, belki tamamen iyileşmeden ayağa kalktı, bilemiyorum; ansızın durumu kötüleşti, damarlarında kan pıhtılaşmıştı. Hastanede yatması gerekti, birkaç hafta yattıktan sonra eve geldiğinde, artık aynı insan değildi. Uzun süre yatması gerekiyordu, kendisine iyi bakmalıydı, ev işleri ağır geliyordu, küçük bir dairede kendisini kapatılmış ve baskı altında hissediyordu.</p>

  <p class="p7">Artık geceleri sandalyesinde diz çökmüyor, başını yumruğuna yaslamıyordu; her zaman olduğu gibi önüne dizdiğim kitaplar yığını, el değmemiş halde duruyordu. Strindberg gözden düşmüştü. &ldquo;Huzursuzum,&rdquo; diyordu, &ldquo;İçimi kararttı, şimdi okuyamam onu.&rdquo; Geceleri, bitişik odada yatağımda yatarken, durup dururken piyano başına oturup acıklı şarkılar söylediği oluyordu. Yavaşça çalıyor, aklınca beni uyandırmamaya çalışıyordu; şarkının sözlerini daha da yavaş söylüyordu, derken onun ağladığını ve altı yıldır ölü olan babamla konuştuğunu duyuyordum.</p>

  <p class="p7">Bunu izleyen aylar, adım adım bir çözülme dönemi oldu. Tekrar tekrar gelen güçsüzlük krizleri, ona da bana da, bu işin böyle gitmeyeceğini gösteriyordu. Ev işlerini bırakmalıydı. İkimiz tartışıyor, çocukları ve beni ne yapacağımızı düşünüyorduk. Kardeşlerim, Oberstrass'daki okula gidiyorlardı, ama ne de olsa ilkokuldaydılar, 1916 yılında birkaç ay öğrencisi oldukları Lozan'daki yatılı okula dönmekle bir şey yitirmezlerdi. Henüz çok iyi olmayan Fransızcalarını da ilerletmiş olurlardı hem. Ama ben kanton okulunun <span class="t13">Realgymnasium</span> bölümündeydim ve okulumdan hoşnuttum, öğretmenlerimin çoğunu seviyordum. Hele içlerinden birini öyle seviyordum ki, Anneme onun öğretmenlik yapmadığı hiçbir okula gitmeyeceğimi söyledim. İster olumlu olsun ister olumsuz, tutkularımın yoğun olduğunu iyi bilirdi Annem ve bu işin şakasının olmadığını anlamıştı. Uzun süren düşünüp taşınma dönemi boyunca benim Zürih'te kalacağıma ve burada bir yerde yatıp kalkacağıma kesin gözüyle bakılıyordu.</p>

  <p class="p7">Derinden sarsılmış olan sağlığına kavuşmak için elinden geleni yapacaktı. Yazı, Bern yaylalarında birlikte geçirecektik. Sonra, üçümüz de çeşitli yerlere yerleştikten sonra, orada hâlâ bulunabilen iyi uzmanlar tarafından tepeden tırnağa muayene olmak üzere Viyana'ya gidecekti. Onlar gerekli tedaviyi verecekler, kendisi de bunları harfine kadar uygulayacaktı. Tekrar bir araya gelmemiz bir yıl, belki de daha uzun sürebilirdi. Savaş bitmişti, Viyana onu çekiyordu. Eşyalarımızla kitaplarımız Viyana'ya emanetteydi; bakalım üç yıldır aynı durumda kalmışlar mıydı? Viyana'ya gitmek için öyle çok neden vardı ki; en büyük nedense, Viyana'nın kendisiydi. Viyana'da durumların kötü olduğunu duyuyorduk. Kişisel nedenlerin yanı sıra, orada işlerin ne durumda olduğunu görmekle yükümlü hissediyordu kendini. Avusturya parçalanmıştı; savaşa katılması nedeniyle bir çeşit acı duygularla andığı ülke, şimdi onun için Viyana'yla sınırlı kalmıştı. İttifak Devletleri'nin yenilmesini istiyordu, çünkü savaşı onların başlattığına inanmıştı. Şimdi Viyana'dan sorumlu, hatta kenti felakete sürükleyen sanki onun yaklaşımıymış gibi, durumundan kendini suçlu hissediyordu. Bir gece, bütün içtenliğiyle, orayı kendi gözleriyle görmesi gerektiğini söyledi; Viyana'nın tümden yok olması düşüncesine dayanamıyordu. Biraz bulanık olmakla birlikte, sağlığının, zindeliğinin, sağlamlığının, bize karşı duygularının sarsılmasının, sona ermesini büyük bir tutkuyla istediği savaşın bitmesiyle ve Avusturya'nın çöküşüyle bağlantılı olduğunu anlamaya başlamıştım.</p>

  <p class="p7">Yaz tatili için bir kez daha Kandersteg&rsquo;e giderken, kendimizi kaçınılmaz ayrılık fikrine teslim etmiş bulunuyorduk. Onunla birlikte büyük otellerde kalmaya alışıktım; gençliğinden beri başka türlü otellerde kalmamıştı. İyi otellerin hizmete her an hazır havasını, hizmetlilerin inceliğini, insanın, aşırı meraklı görünmeksizin tabldot yerken kendi masasında izleyebileceği değişik konuklarını seviyordu. Bütün bu insanları bize anlatmakta, onlar hakkında spekülasyonlar yapmaktan, geçmişlerini çizmeye çalışmaktan, onları sessizce yermekten ya da övmekten hoşlanırdı. Bunu yapmakla, benim için daha erken olması nedeniyle yeterinden fazla içine girmeksizin dünya hakkında deneyim sahibi olabileceğimi düşünürdü.</p>

  <p class="p7">Geçen yaz, Seelisberg'de, Urner Gölüne bakan yüksek bir tepede kalmıştık. Onunla birlikte sık sık ormanda yürür, başlangıçta Guillaume Tell'in onuruna, ama kısa süre sonra, kokularını çok sevdiği siklamenleri toplamak için Rütli Çayırına giderdik. Kokmayan çiçekleri fark etmezdi bile, sanki onlar yoktu bu yeryüzünde, ama zambakları, siklamen ve gülleri, sümbülleri büyük bir tutkuyla severdi. Onlardan konuşmaya bayılır, bu sevgisinin, çocukluğunda babasının bahçesinde bulunan güllerden kaynaklandığını söylerdi. Yılmaz bir çabayla resimlerini kopya etmek üzere &mdash;resmi kötü biri için gerçekten zor bir iş&mdash; okuldan eve doğa&ndash;bilimi kitapçıkları getirdiğimde, elinin tersiyle iterdi onları; asla ilgisini çekecek bir resim gösteremedim. &ldquo;Ölü!&rdquo; derdi. &ldquo;Hepsi ölü! Kokmuyorlar, yalnızca bana üzüntü veriyorlar!&rdquo; Ama Rütli Çayırı onu büyülerdi. &ldquo;Tevekkeli değil İsviçre burada doğmuş! Bu siklamen kokuları arasında ben de olsam ant içerdim.&rdquo; Bir gün ansızın, Schiller'in William Tell'inde bir şeylerin eksik olduğunu hissettiğini itiraf etti. İşte şimdi bunun ne oluğunu anlamıştı: koku. Bense, o zamanların ormanlarında siklamenlerin olmayabileceğini söylüyordum.</p>

  <p class="p7">&ldquo;Olmaz olur mu? Yoksa bugün İsviçre diye bir ülke olmazdı. Ant içebilirler miydi yoksa? Buradaydı siklamenler, tam burada ve bu koku onlara ant içme gücü verdi. Efendileri tarafından ezilen başka köylüler yok muydu sanıyorsun? Neden başka bir yer değil de İsviçre? Neden kantonlar? İsviçre Rütli Çayırlarında doğdu, işte şimdi anlıyorum yürekliliklerini nerden aldıklarını.&rdquo; Schiller hakkındaki kuşkularını ilk kez açığa vuruyordu; aklımı karıştırmamak için bu konuda daha önce bir şey söylememişti. Rayiha, umutsuzluklarını dökmesine, içini boşaltmasına neden olmuştu, uzun süredir kendisini rahatsız etmekte olan bir şeyi, Schiller'in çürük yumurtalarını ortaya çıkarıyordu şimdi. &ldquo;Bence <span class="t13">Haydutlar</span><span class="t13">ı</span> yazdığında farklıydı, o zaman çürük yumurtayı hak edecek durumu yoktu.&rdquo;</p>

  <p class="p7">&ldquo;Peki ya <span class="t13">Don Carlos? Vallenstein?&rdquo;</span></p>

  <p class="p7">&ldquo;Evet evet,&rdquo; dedi, &ldquo;Bunu bilmende yarar var. Çok geçmez, bazı yazarların yadlarını <span class="t13">ödünç ald</span><span class="t13">ığı</span><span class="t13">n</span><span class="t13">ı</span> allayacaksın. Shakespeare gibileriyse, onu <span class="t13">ya</span><span class="t13">ş</span><span class="t13">arlar.&rdquo;</span></p>

  <p class="p7">Viyana akşamlarımıza, hem Shakespeare'i, <span class="t13">hem de</span> Schiller'i okuduğumuz saatlere ihanet ettiğine öyle öfkelenmiştim ki, biraz saygısızca, &ldquo;Seni siklamenler sarhoş etmiş galiba,&rdquo; dedim. &ldquo;Bu yüzden genellikle inanmadığın şeyleri söylüyorsun.&rdquo;</p>

  <p class="p7">Bir şey demedi, belki de biraz haklı olduğumu hissediyordu, hazırlıksız yakalanmamı istemez, kendi yargılarımı oluşturmamı yeğlerdi. Otel yaşantısı konusunda da onun görüşlerini benimsemiyor, iyi müşterilerden, gerçekten iyilerinden bile etkilenmiyordum.</p>

  <p class="p7">Grand Hotel'de kaldık insan arada bir, hiç değilse tatil bayram günlerinde iyi yaşamalı, diyordu. Hem, erken yaşta değişik koşullarda yaşamaya alışmak da hiç fena olmaz. Okulda, biri diğerine benzemeyen çeşit çeşit sınıf arkadaşım vardı. Bu okulu bu yüzden sevdiğimi söyledi. Hoşnutluğumun, diğerlerinden daha kolay öğrenmemden kaynaklanmadığını umuyordu.</p>

  <p class="p7">&ldquo;Ama sen öyle <span class="t13">istiyorsun!</span> Derslerim kötü olsaydı beni adam yerine koymazdın!&rdquo;</p>

  <p class="p7">&ldquo;Ben onu demek istemiyorum. Bunu aklımdan bile geçirmem. Ama sen benimle konuşmaktan hoşlanıyorsun, beni sıkmak istemiyorsun, bunun içinse çok şey bilmen gerek. Ahmak biriyle konuşamam ya. Seni ciddiye almak zorundayım.&rdquo;</p>

  <p class="p7">Bunu anlıyordum. Ama lüks bir otelde kalmakla ne ilgisi olduğunu kavrayamıyordum. Bu isteğinin, onun geçmişiyle, &ldquo;iyi bir aile&rdquo;den dediği şeyle ilgili olduğunu biliyordum. Ailesinde kötü kişiler de vardı, hem de bir tane değil, birkaç tane... Onlardan bana açıkça söz ederdi. Kuzeniyle eniştesi, benim yanımda bağırmışlardı ona, &ldquo;hırsız&rdquo; demişlerdi, en aşağılık suçlamalarda bulunmuşlardı. O da aynı aileden değil miydi? Bunun neresi iyiydi? Adam, elindeki parayla yetinmiyor, daha fazlasını istiyordu, sonunda böyle açıkladı olayı bana. Kendi &ldquo;iyi aile&rdquo;sinden her söz edişinde, bir duvara çarpıyordum. Bu konuda son derece dar görüşlüydü, müthiş önyargılıydı ve hiçbir tartışmaya açık değildi. Zaman zaman bu konuda öylesine çaresizliğe kapılıyordum ki, onu tutup, &ldquo;Sen sensin! Sen, herhangi bir aileden çok daha fazla bir şeysin!&rdquo; diye haykırıyordum.</p>

  <p class="p7">&ldquo;Sense saygısızsın. Kolumu acıtıyorsun. Bırak!&rdquo; Bırakıyordum, ama bırakmadan önce &ldquo;Dünyadaki herkesten daha fazlasın sen!&rdquo; diye ekliyordum. &ldquo;Biliyorum, öylesin! Biliyorum!&rdquo;</p>

  <p class="p7">&ldquo;Bir gün fikrini değiştireceksin. Ama ben sana bu konuşmamızı hatırlatamayacağım belki.&rdquo;</p>

  <p class="p7">Ancak, Grand Hotel'deki yaşantımızdan şikâyetçi değildim, öylesine dolu yaşıyorduk ki... Yavaş yavaş da olsa, çok gezen insanlarla konuşmaya başladık. Seelisberg'deyken, yaşlı bir bey, bize Sibirya'dan söz etti; birkaç gün sonra da Amazonda vapur gezisi yapmış bir evli çiftle karşılaştık. Ertesi yaz, elbet gene büyük bir otelde kaldığımız Kandersteg'de, Mr. Newton adında sessiz bir İngiliz yanımızdaki masada oturuyor ve hep incecik Çin kağıdına basılı bir kitabı okuyordu. Annem, bunun bir Dickens kitabı, hem de <span class="t13">David Copperfield</span> olduğunu öğreninceye kadar rahat etmedi. Mr. Newton'a hemen yakınlık duydum, ama bu onu etkilemedi. Birkaç hafta boyunca sessizliğini korudu, sonra benim yaşımda iki çocukla birlikte bizi bir geziye götürdü. Altı saat boyunca dağ bayır yürüdük, ama arada bir tek bir heceden başka bir şey çıkmadı ağzından. Otelde bekleyen annelerimizin yanına döndüğümüzde, Bern yaylalarının bu manzarasının, Tibet'le kıyaslanamayacağını söyledi. Karşımda Sven Hedin duruyormuşçasına şaşkın baktım ona, ama başka hiçbir tümce alamadım ağzından.</p>

  <p class="p7">Burada Kandersteg'de, içinde ne fırtınalar estiğini, zayıf düşmüş olduğu dönemdekinden, Zürih'teki krizlerinden daha da açık bir şekilde ele veren bir durum yaşadı Annem. Otele Milano&rsquo;dan bir aile yerleşti: İtalyan sosyetesinden sevimli ve zengin bir kadınla, uzun süredir Milano'da yaşamakta olan İsviçreli sanayici kocası. Bunların yanlarında gezdirdiği bir de ressamları vardı. Micheletti adındaki bu &ldquo;ünlü ressam&rdquo;, onların himayesinde yaşamak ve yalnızca bu aile için resim yapmak üzere tutulmuştu. Bu ufak tefek adam, parası için sanayicinin, güzelliği için de kadının kölesi olmuş, nerdeyse gözünüzle görebileceğiniz, şakırtılarını duyabileceğiniz zincirlerle onlara bağlıymış gibi davranıyordu. Anneme hayrandı, bir akşam yemek odasından çıkarlarken, ona övgülerini sundu. Portresini yapmak istediğini söylemeye cesaret edemedi elbet ama Annem, bunu istediğinden emindi, asansörle dördüncü kata çıkarken, &ldquo;Benim resmimi yapacak!&rdquo; dedi. &ldquo;Ölümsüz olacağım!&rdquo; Sonra otel odasında volta atmaya ve sürekli olarak, &ldquo;Benim resmimi yapacak! Ölümsüzleşeceğim!&rdquo; demeye başladı. Bir türlü sakinleşmiyordu; uzun süre onunla oturdum (&ldquo;çocuklar&rdquo; yatmıştı), kendisi oturamıyordu, sahnedeymiş gibi bir aşağı bir yukarı yürüyor, anlaşılır hiçbir şey söylemeksizin konuşmalar yapıyor, şarkılar mırıldanıyordu, yalnız arada bir şarkının duraklarında, &ldquo;Ölümsüz olacağım!&rdquo; sözcüklerini yineliyordu.</p>

  <p class="p7">Onu sakinleştirmeye çalıştım; heyecanı beni hem şaşırtmış hem de korkutmuştu. &ldquo;Ama senin resmini yapmak istediğini söylemedi ki!&rdquo;</p>

  <p class="p7">&ldquo;Gözleri söyledi ama, gözleri, gözleri! Aslında söylemeyi beceremedi, kadın tam yanımızda duruyordu, nasıl söylesin! Onu gözetiyorlar, o onların kölesi, kendini onlara satmış, bir yıllığına satmış, yaptığı her resim onların olacak, ayrıca da, <span class="t13">kendileri,</span> ne resim isterse onu yapabilir. Müthiş büyük bir sanatçı ve müthiş zayıf! Ama <span class="t13">benim</span> resmimi yapmak istiyor. ('esaretini toplayıp söyleyecek onlara! Bir daha hiç resim yapmamakla korkutacak onları, gözdağı verecek! Onları zorlayacak. Benim resmimi yapacak ve ben, ölümsüz olacağım!&rdquo; Sonra albaştan etti, son tümce nakarat olarak ayrıca tekrarlanıyordu. Ondan utanıyordum, çok perişan görüyordum, başlangıçtaki korkum geçince öfkelendim ve onu kendine getirmek için çeşitli şekillerde saldırmaya başladım. Hiç resimden söz etmezdi eskiden, onu belki de hiç ilgilendirmeyen, pek anlamadığı sanat dallarından biriydi resim. Sonuç olarak resmin arsızın böylesine önem kazandığını görmek durumu daha da utanç verici kılıyordu. &ldquo;Ama sen onun tek bir resmini bile görmedin! Belki de yaptığını beğenmeyeceksin. Hem, adını bile duymamıştın daha önce. Ünlü olduğunu nerden biliyorsun?&rdquo;</p>

  <p class="p7">&ldquo;Kendileri söyledi, köle sahipleri kendi ağızlarıyla söylediler, hiç çekinmeden, Milanolu ünlü bir portre ressamı olduğunu ve onu hapsettiklerini söylediler! Adam hep bara bakıyor. Oturdukları masadan beni süzüyor hep. Ne de olsa ressam, olağanüstü algılan var, ben ona esin verdim, resmimi yapacak!&rdquo;</p>

  <p class="p7">Pek çok kişi ona bakardı, hiçbir bakışta da ucuzluk ya da saygısızlık belirtisi olmazdı hiçbir zaman. Bunlar onun için anlam taşımıyor olsa gerekti, çünkü bana hiç sözünü etmiyordu, bense, fark etmediğini düşünüyordum; kendisi hep düşüncelere dalmış durumda olurdu. Bakışları pekâlâ fark ederdim, bir tekini bile kaçırmazdım, belki de bu konuda ona hiçbir şey söylemememin nedeni, yalnızca saygı değil, kıskançlık duygusuydu da. Ama şimdi geçmişin acısını korkunç bir şekilde çıkarıyordu; ondan utanıyordum, ölümsüz olmak istemesinden değil &mdash;içindeki bu arzunun ne kadar yoğun, hayır, ne kadar güçlü olduğunu hiçbir zaman tahmin edememiştim gerçi ama, duygularını anlıyordum&mdash; bu isteğinin yerine getirilmesi işini bir başka kimsenin, kendisinin de adi bir köle olarak gördüğü bir adamın ellerine teslim etmeye kalkmasından utanıyordum. Hele her şeyin bu yaratığın korkaklığına, kendisini tasmalı bir köpek gibi gezdiren ve başka biriyle konuşmaya başladığında herkesin önünde ıslık çalarak kendine getiren Milanolu zengin ailenin, efendilerinin keyfine bağlı olması... İşte bu beni deli ediyordu, bunu Anneme hakaret olarak görüyordum, asla dayanamayacağım bir hakaret; sürekli körüklenen öfkemin yardımıyla, adamın, yemek salonundan çıkarken önünden geçtiği her kadına iltifat yağdırdığını, efendileri kolundan tutup çekinceye dek de bu işi sürdürdüğünü acımasızca söyleyerek umutlarını yok ettim.</p>

  <p class="p7">Ama hemen sinmedi; Micheletti'den aldığı övgülü sözcükler için bir dişi aslan gibi savaştı benimle, söylediklerime inanmıyor, kendisine sunulan bakışları öykünüyor, hiçbirini de kaçırmadığını ve unutmadığını söylüyordu; Milanolular geldiklerinden beri başka hiçbir şey görmemişti gözü anlaşılan. Övgülerini duymak için pusuda bekliyordu, hatta, yemek salonu çıkışma aynı anda ulaşmak için çaba harcamıştı; kölenin sahibine, o sevimli sosyete kadınına ateş püskürmesine karşın, bir kadının duygularını anladığım itiraf ediyordu; bu hanım da aslında, ressamın karşısında bol bol poz vermeye can atıyordu; öte yanda bir anlamda biraz yüzeysel biri olan ressam, kendini biliyordu, bu köleliğe bilerek isteyerek, yozlaşmamak için, dünyada her şeyden önemli saydığı sanatı uğruna razı olmuştu, bunu yapmakta da haklıydı. Çok iyi etmişti, hem zaten bizim gibi insanlar, bir dâhinin eğilimlerinden ne anlardı, böyle bir durumda bize düşen, bir kenara çekilip ona esin kaynağı olup olmadığımızı, gelişmesine bir katkıda bulunup bulunmayacağımızı anlayıncaya dek beklemekti. Her ne ise... Kesinlikle bildiği bir şey varsa, o da ressamın kendisinin portresini yapmak ve onu ölümsüz kılmak istediğinden adı gibi emin olduğuydu.</p>

  <p class="p7">Viyana'dan beri, Herr Profesör'ün çay ziyaretlerinden beri ondan bu kadar nefret etmemiştim. Ama her şey öyle ani oldu ki ... Milano'dan gelen İsviçreli sanayicinin, bir grup otel müşterisine, otele vardıkları akşam, küçük Micheletti hakkında bir iki söz söylemesi yetmişti. Adam İsviçreli ressamın beyaz tozluklarını göstererek başını sallamış ve &ldquo;İnsanlar neden bu kadar yaygara koparıyorlar anlamıyorum,&rdquo; demişti. &ldquo;Milano'da herkes kendi portrelerini yapmasını istiyor, ama adamın yalnızca iki eli var, değil mi ya?&rdquo;</p>

  <p class="p7">Annem kendisinden nefret ettiğimi hissetmişti belki; Viyana'da, birkaç hafta boyunca öfkeme ve kin duygulanma tanıklık etmişti, bu konuda gözü hiçbir şeyi görmüyordu gerçi ama, yaşadığım çelişkiyi önce rahatsız edici, sonra da tehlikeli buluyordu. İnanmak zorunda olduğu portre konusunda ısrar ediyordu; gücünün tükenmekte olduğunu hissettiğim anlarda bile, aynı sözcükleri yinelemeyi sürdürdü. Ama odada volta atarken ansızın karşımda dikildi ve küçümseyen bakışlarla, &ldquo;Yoksa beni kıskanıyor musun, ha?&rdquo; dedi. &ldquo;Ressama ancak ikimizin birlikte poz verebileceğimizi söyleyeyim ister misin? Neden böyle acele ediyorsun? Bunu alnının teriyle kazanmayı yeğlemez misin?&rdquo;</p>

  <p class="p7">Bu suçlama öylesine aşağılık ve öylesine yanlıştı ki, ona yanıt veremedim. Dilimi sakatladı, ama beynimi değil. Sonunda konuşurken bana bakmaya başladığından, sözcüklerinin etkisini yüzümde okuyabiliyordu, büsbütün yıkıldı ve feryada başladı: &ldquo;Delirdim sanıyorsun. Önünde koca bir yaşam uzanıyor. Benim yaşamım sona erdi. Sen yaşlı bir adam mısın da beni anlamıyorsun? Büyükbaban mı girdi bedenine yoksa? O benden hep nefret etti. Ama baban nefret etmedi, hayır, etmedi. Eğer şimdi hayatta olsaydı, beni senden korurdu.&rdquo;</p>

  <p class="p7">Öylesine tükenmişti ki, ağlamaya başladı. Onu kucakladım, okşadım, öylesine acıdım ki, özlediği portreyi bağışladım ona. &ldquo;Çok güzel olacak. Sen, yalnız poz vermelisin. Tabloda yalnız sen olmalısın. Herkes hayran olacak. Onu sana armağan etmesini söyleyeceğim. Ama bir müzeye konsa daha iyi olur.&rdquo; Bu öneri hoşuna gitti, giderek sakinleşti. Ama kendini çok güçsüz hissediyordu; yatmasına yardım ettim. Başı yastığın üzerinde bitkin ve süzgün duruyordu. &ldquo;Bugün,&rdquo; dedi, &ldquo;Ben çocuğum, sense anne.&rdquo;' Ve uykuya daldı.</p>

  <p class="p7">Ertesi gün, Micheletti'nin bakışlarından kaçmaya çabaladı sinirli sinirli. Onu kaygıyla izliyordum. Hevesi kaçmıştı, hiçbir şey beklemiyordu. Ressam, diğer kadınlara övgüler sundu ve sahipleri tarafından çekilip götürüldü. O bunları fark etmedi. Birkaç gün sonra Milanolu grup otelden ayrıldı; kadın şundan ya da bundan hoşlanmamıştı. Onlar gidince, otel müdürü Herr Loosli masamıza geldi ve Anneme, bu tür müşterilerden hoşlanmadığını söyledi. Ressam hiç de ünlü değildi, Herr Loosli araştırmıştı. Anlaşılan karı koca ona iş arıyorlardı. Otelci, bir aile oteli işlettiğini ve buranın serüvencilere uygun bir yer olmadığını söyledi. Bitişik masadaki Mr. Newton, Çin kağıdına basılı kitabından gözlerini ayırarak baktı, başını salladı ve söyleyebileceği bir tümceyi yuttu. Ondan bu bile beklenmezdi ve Herr Loosli de, biz de bu davranışı müdürün sözlerini onaylama şeklinde yorumladık. Annem Herr Loosli'ye, &ldquo;Terbiyeli davranmadı,&rdquo; dedi. Otelci masaları dolaşma ve diğer müşterilerden özür dileme işini sürdürdü. Milanoluların gittiğine herkes sevinmiş görünüyordu.</p>

  <p class="p7">&nbsp;</p>
</body>
</html>
