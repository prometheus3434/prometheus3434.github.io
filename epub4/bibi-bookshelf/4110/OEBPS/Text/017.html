<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Yitirilen Cennet</title>
</head>

<body>
  <h3 class="h31"><a id="a116"></a><a id="a115"></a>Yitirilen Cennet</h3>

  <p class="p7">1921 Mayısında annem beni ziyarete geldi. Ona bahçeyi gezdirdim, yeni açan bütün çiçekleri gösterdim. İyi bir havada olmadığını hissetmiştim, onu kokularla avutmaya çalışıyordum. Ama onları koklamadı, inatçı bir suskunluk içindeydi, burun deliklerinin böylesine hareketsiz, böylesine sakin olduğunu görmek garibime gidiyordu. Tenis kortunun bittiği bir noktada, bizi hiç kimsenin duyamayacağı uzaklıkta, &ldquo;Otur!&rdquo; dedi bana ve kendisi oturdu. Sonra, pat diye, &ldquo;Bu iş bitti!&rdquo; dedi, o anda her şeyin bittiğini anladım. &ldquo;Buradan ayrılman gerek. Aklın gelişmiyor, geriliyor!&rdquo;</p>

  <p class="p7">&ldquo;Ben Zürih'ten ayrılmak istemiyorum. Burada kalalım, neden dünyaya geldiğimi ancak burada anlıyorum.&rdquo;</p>

  <p class="p7">&ldquo;Neden dünyaya gelmişmiş!&rdquo; Masaccio ve Michelangelo! Dünya bu mu sanıyorsun? Minik çiçek resimleri, Fraulein Mina'nın kırlangıç yuvası. Seni altı okka eden bu genç kızlar. Hepsi de birbirinden daha saygılı ve daha bağlı sana. Defterlerin tıka basa ıspanağın filojenisiyle, gelişim tarihiyle dolu. Pestalozzi Takvimi, işte senin dünyan! Parmağının çevirdiği sayfalara yapışık ünlüler. Buna hakkım var mı diye sordun mu hiç kendine? Sen iyi taraflarını, ünlerini görüyorsun yalnızca; nasıl yaşadıklarını sordun mu kendine hiç? Onlar senin şimdi yaptığın gibi çiçekler ve ağaçlarla dolu bir bahçede mi oturdular sanıyorsun? Onların yaşamı bir rayihaydı diye mi düşünüyorsun? Okuduğun kitaplara bak! Canrad Ferdinaıd Meyer'miş! Tarihsel masallar! Onların günümüzle ne ilgisi var? Sanki Saint Barthelemy Gecesi ya da Otuz Yıl Savaşlarını okuyunca hemencecik öğreneceğini mi sanıyorsun. Hiçbir şey bilmiyorsun sen! Hiçbir şey! Her şey senin bildiğinden farklı. Gerçeklik korkunç farklı!&rdquo;</p>

  <p class="p7">Ağzındaki baklayı çıkarmış bulunuyordu. Bilimden hoşlanmıyordu. Dünyanın bitki ve hayvanlarda kendini gösteren yapısal özellikleri hakkında ateşli mektuplar yazmıştım ona, bunun ardında bir amacın var olduğunu sezmek hoş, demiştim, hâlâ da, bu amacın iyi bir amaç olduğu görüşümü aynen koruyordum.</p>

  <p class="p7">Ama dünyanın yapısının iyi olduğu görüşünde değildi o. Hiçbir zaman dindar olmamış, kendisini hiçbir zaman gidişata teslim etmemişti. Savaş şokunda kurtulmamıştı. Sanatoryum dönemindeki deneyimlerine işlemişti bu, orada, gözlerinin önünde ölmekte olan insanlar tanımıştı. Bunları benimle hiç konuşmadı, onlar, benden gizlediği deneyimlerinin bir bölümü olarak kaldı ama kendi içinde varlığını sürdürüyor ve etkisini dışa vuruyordu.</p>

  <p class="p7">Hele hayvanlara yakınlık duymam onu hiç ilgilendirmiyordu. Hayvanlara karşı öyle ilgisizdi ki, bana hayvanları konu alan acımasız şakalar yapar, fıkralar anlatırdı. Kandersteg'de, otelimizin önünde, bir buzağının sokağın ortasında çeke çeke götürüldüğünü görmüştüm. Her adımda direniyordu; görünüşünden hemen tanıdığım mezbahacı, onu götürmekte büyük güçlük çekiyordu; ne olup bittiğini anlamamıştım; annem, öyle durmuş bu manzarayı seyrederken, büyük bir soğukkanlılıkla, kesilmek üzere götürüldüğünü açıkladı. Yemek saatiydi, masaya oturduğumuzda, eti yemedim. Birkaç gün de bu kararıma bağlı kaldım. Annem kızdı, sebzelerime hardal döktü, gülümseyerek, &ldquo;Hardal neden yapılır, biliyor musun?&rdquo; dedi, &ldquo;Tavuk kanından.&rdquo; Bu beni şaşırttı, ne yapmaya çalıştığını anlamamıştım; anlayıncaya dek de ete karşı direnmemi kırmıştı, bu kez dedi ki, &ldquo;İşte böyle. Sen de tıpkı buzağı gibisin, sonunda teslim olmak, yenilmek zorunda o da.&rdquo; Yöntemleri konusunda fazla titiz değildi. Ama insan duygularının, yalnızca insanlarda olabileceğine inanıyordu; bunları bütün yaşam biçimlerine uygularsak, güçlerini yitirirler, belli belirsiz, geçerliliği olmayan duygular haline gelirler, diye düşünüyordu.</p>

  <p class="p7">Şiire güvenmemesi başka bir konuydu. Şiir türünde yalnız ve yalnız Baudelaire'in <span class="t13">Kötülük</span> Çiçek/er/'ne ilgi göstermişti; bu da Herr Profesörle olan ilişkisinin eseriydi. Şiirlerdeki biçimin boyutu onu rahatsız ediyordu, ona göre gereğinden önce bitiveriyorlardı. Bazen şiirlerin insana ninni gibi geldiğini, uyuttuğunu söylerdi, temelde birer ninniydi hepsi. Yetişkinler ninnilere karşı uyanık olmalıydılar, değersiz bir artıktı onlar. Kanımca şiirdeki tutkunun ölçüsü ona göre fazla düşüktü. Tutkuya çok önem veriyor ve onu yalnızca dramada beğeniyordu. Ona göre, Shakespeare, insan doğasının gerçek anlatımıydı, onun sözlerinde her şey yerli yerindeydi, ne yeterinden önemsiz, ne de gereğinden yüceydi.</p>

  <p class="p7">Şunu da unutmamak gerekir ki, ölüm şoku, onu da benim kadar sarsmıştı. Babam ansızın öldüğünde Annem yirmi yedi yaşındaydı. Bu olay yaşamı boyunca, daha yirmi beş yıl, onunla birlikte soluk soluğa aynı kökten kaynaklanan çeşitli biçimlerde yaşadı. Ben fark etmiyordum ama, heyecanlarını dışa vurmama konusunda bana örnek olmaya çalışıyordu. Savaş, o ölümün çoğaltılmış şekliydi, saçmalık yoğunlaşmış, kitleselliğe dönüşmüştü.</p>

  <p class="p7">Son zamanlarda, kadınların yaşamım üzerindeki etkisinden müthiş korkmaya da başlamıştı. Beni giderek daha yoğun bir şekilde çekmeyi sürdüren bilgiyle, bilgilenmeyle, nasıl erkek olacaktım? Cinselliği hor görüyordu. Kendine örnek aldığı öykü kahramanı, sıradan bir kadın değil, Coriolanus'tu.</p>

  <p class="p7">&ldquo;Viyana'dan ayrılmakla hata ettik,&rdquo; dedi. &ldquo;Yaşamım fazla kolaylaştırdım. Viyana'yı savaştan sonra gördüm, nasıl olduğunu çok iyi biliyorum.&rdquo;</p>

  <p class="p7">Yıllar süren sabırlı çabalarla bende yarattığı her şeyi yok etmeye çabaladığı durumlardan birini yaşıyorduk o anda. Annem, kendine göre devrimciydi. Ani değişikliklerden yanaydı, acımasızca atılıp bütün bir düzeni yeniden kurar, bireyler söz konusu olduğunda bile bildiğinden şaşmazdı.</p>

  <p class="p7">Çok yakınımızdaki Zürih Gölü&rsquo;nde iki deniz uçağı kazası olmuş, ben de bunları ona anlatmıştım, şu andaki öfkesi, bu olay üzerinde yoğunlaşıyordu. Kazalar 1920 güzünde bir hafta arayla olmuştu, duyduğum sarsıntı ve şaşkın korkuyu mektubuma yazmıştım. Benim için büyük anlam taşıyan göl, olayda rol oynadığından müthiş telaşlanmıştı. Bu ölümlerde bir şiirsellik bulduğumu söyleyerek beni azarlamış, alaylı alaylı konuyla ilgili şiir yazıp yazmadığımı sormuştu. &ldquo;Yazsaydım sana gösterirdim,&rdquo; dedim; haksızlık ediyordu, çünkü onunla her şeyi konuşurdum.</p>

  <p class="p7">&ldquo;Senin şu Morike'den esinlendiğini sanmıştım,&rdquo; dedi. Vebana yazarın, kendisine okumuş olduğum &ldquo;Düşün, ey Ruh!&rdquo; şiirini anımsattı. &ldquo;Zürih Gölü idilinin tuzağına düşmüşsün. Seni buradan uzaklaştırmak istiyorum. Her şeyi öyle çok seviyorsun ki. Şu yaşlı kızların kadar yumuşak ve duygulusun. Belki sonunda çiçek ressamı olup çıkarsın ha?&rdquo;</p>

  <p class="p7">&ldquo;Hayır, ben yalnız Michelangelo'nun peygamberlerini seviyorum.&rdquo;</p>

  <p class="p7">&ldquo;Biliyorum, Yeşaya. Bana söylemiştin. Sence nasıl biriydi bu Yeşaya?&rdquo;</p>

  <p class="p7">&ldquo;Tanrıya karşı mücadele veriyordu.&rdquo;</p>

  <p class="p7">&ldquo;Peki bu ne demek biliyor musun? Bunun neyi anlattığı konusunda fikrin var mı?&rdquo;</p>

  <p class="p7">Hayır, yoktu. Çenemi tuttum. Ansızın küçük düşmüştüm.</p>

  <p class="p7">&ldquo;Sen bunun ağzını açıp öfkeyle bakmaktan başka bir şey olmadığını sanıyorsun, değil mi? Resimlerdeki tehlike hurdadır işte. Durmaksızın, sürekli olarak, hep ama hep olmakta olan şeylerin donmuş şekilleridir onlar.&rdquo;</p>

  <p class="p7">&ldquo;Yani Yeşaya da bir şekil mi?&rdquo;</p>

  <p class="p7">&ldquo;Hayır, ne Yeşaya bir şekil ne de Yeremya. Ama senin gözünde şekle dönüşüyorlar onlar. Görmek sana yetiyor. Yaşayarak öğrenme zahmetinden kurtarıyor bu seni. Sanatın tehlikesi burada işte. Tolstoy bunu biliyordu. Henüz hiçbir şey değilsin, kitaplardan ya da resimlerden bildiğin şeylerin toplamı sanıyorsun kendini. Seni hiç kitaplara yöneltmemeliydim. Şimdi de Yalta sayesinde resimler kanına girdi. Çok lâzımdı. Bir kitap kurdu haline geldin, her şeyi aynı ölçüde önemli görüyorsun. Ispanağın filojenisi de bir, Michelangelo da. Hayatının tek bir gününü bile kendi başına kazanmış değilsin. Hayatını kazanmakla ilgili her şey için tek bir sözcük biliyorsun: ticaret. Parayı hor görüyorsun. Para kazanmaya yarayan işi hor görüyorsun. Asıl asalak, küçük gördüğün insanlar değil, sensin, allamıyor musun?&rdquo;</p>

  <p class="p7">Bu korkunç konuşma, ayrılışımızın başlangıcıydı belki. O dönemde, olayı bu şekilde algılamamıştım. Yalnızca bir düşünce vardı kafamda: kendimi onun karşısında haklı çıkmak. Zürih&rsquo;ten ayrılmak istemiyordum. Bu konuşma sırasında, kararım verdiğini ve beni Zürih'ten uzaklaştırıp &ldquo;daha güç&rdquo; bir çevreye, aynı zamanda beni denetleyebileceği bir ortama sokma kararına varmış olduğunu hissediyordum.</p>

  <p class="p7">&ldquo;Asalak olmadığımı göreceksin. Asalak olamayacak kadar gururluyum. Bir insan olmak istiyorum ben.&rdquo;</p>

  <p class="p7">&ldquo;İnsansal çelişkileri olan bir insan, değil mi! Bu sözleri çok dikkatli seçmiştin doğrusu. Bunu bana söylerken kendini duyabilseydin! Amerika'yı keşfetmiş gibi konuşuyordun. Tanrı bilir ne yapmıştın da, şimdi pişmanlığını dile getiriyordun. Sen <span class="t13">hiçbir</span> <span class="t13">ş</span><span class="t13">ey</span> yapmadın. Tavan aranda tek bir geceni bile kendin kazanmış değilsin. Okuduğun kitaplar başkaları tarafından yazılmış, hazırlop önüne geliyor. Hoşuna gideni seçiyor, diğer her şeyi elinin tersiyle itiyorsun. Sen kendini siliden insan mı sanıyorsun. İnsan, hayatta mücadele vermiş, mücadele ederek yaşamını sürdürmüş olanlara denir, Hiçbir tehlikeyle karşı karşıya kaldın mı? Hiçbir kimse seni tehdit etti mi? Kimse burnunu kırmadı bugüne dek. Hoşuna giden bir şey duyuyor, hemen kabulleniyorsun, ama bunu hak etmiş değilsin ki. Ben, insansal çelişkileri olan bir insanımmış! Sen daha insan değilsin. Hiçbir şey değilsin sen. Gevezenin teki insan falan değildir.&rdquo;</p>

  <p class="p7">&ldquo;Ben geveze değilim. Yalnızca düşündüklerimi söylerim hep.&rdquo;</p>

  <p class="p7">&ldquo;Nasıl düşünebilirsin ki? Hiçbir şey bilmiyorsun. Okumaktan başka bir şey yapmadın ki. Ticaret, diyorsun, ama bunun ne olduğunu bile bilmiyorsun. Ticaret, kolay yoldan para kazanmaktan başka bir şey değil sanıyorsun. Ama insan o noktaya gelinceye kadar kafasında fikirler yeşertmek zorundadır. Senin daha aklının yanından geçmemiş fikirler hem de insan, insanları tanımak ve onları bir şeye inandırmak zorundadır. Hiçbir şey gökten zembille inmiyor. İnsanların karşısında konuşup durmakla eline bir şey geçecek sanıyorsan aldanıyorsun. Bu şekilde bir yere varamazsın!&rdquo;</p>

  <p class="p7">&ldquo;Ticaretten hoşlandığını hiç söylememiştin bana.&rdquo;</p>

  <p class="p7">&ldquo;Belki hoşlanmıyorum da, belki daha fazla hoşlandığım şeyler var. Ama şimdi senden söz ediyorum. Şu anda ne bir şeyi hor görmeye ne de bir şeye hayranlık duymaya hakkın yok, kesinlikle yok. Her şeyden önce dünyada gerçekten nelerin olup bittiğini bilmek zorundasın. Dünyayı, kişisel olarak yaşamak zorundasın. İtilip kakılmalısın, kendini savunabileceğini kanıtlamalısın.&rdquo;</p>

  <p class="p7">&ldquo;Kendimi savunuyorum. Sana karşı savunuyorum işte.&rdquo;</p>

  <p class="p7">&ldquo;Bu senin için kolay tabii. Ben bir kadınım çünkü. Erkekler dünyasında her şey farklıdır. Böyle kolay kolay sıyrılamazsın.&rdquo;</p>

  <p class="p7">&ldquo;Peki ya öğretmenler? Onlar erkek değil mi?&rdquo;</p>

  <p class="p7">&ldquo;Evet, evet, ama bu yapay bir durum. Okulda, korunuyorsun. Seni ciddiye almıyor öğretmenler. Seni yardım edilmesi gereken bir çocuk olarak görüyorlar. Okul sayılmaz.&rdquo;</p>

  <p class="p7">&ldquo;Dayıma karşı da savundum kendimi. Beni kandıramadı.&rdquo;</p>

  <p class="p7">&ldquo;O kısa bir konuşmaydı. Kaç saat kaldın onunla? Onun iş yerinde, günlerce, saatlerce beraber olacaksın ki, kendini onun karşısında savunup savunamayacağını anlayasın. Sprüngli'de kakaosunu içtin, sonra da ondan kaçtın: İşte elde ettiğin bütün başarı bu.&rdquo;</p>

  <p class="p7">&ldquo;Onun yanında çalışırsam, kendi işinin patronu olarak benden güçlü olur elbet Beni itip kakar. Kötülükleri her an gözümün önünde olur. Ama gene de benim aklımı çelemez. Bundan adım gibi eminim.&rdquo;</p>

  <p class="p7">&ldquo;Belki de öyledir: Ama söylemesi kolay. Hiçbir şey kanıtlamış değilsin.&rdquo;</p>

  <p class="p7">&ldquo;Bir şey kanıtlamış olmak ya da olmamak benim elimde değil ki. On altı yaşında bir insan neyi kanıtlayabilir?&rdquo;</p>

  <p class="p7">&ldquo;Orası doğru. Ama senin yaşında çocuklar çalışıyor. Aslında şu anda iki yıllık çırak olacaktın. Buna ben engel oldum. Ama kıymetimin bilindiğini sanmıyorum. Kibirlisin ve günden güne daha da burnu büyük oluyorsun. Sana doğruyu söyleyeyim mi, bu tavrından nefret ediyorum. Kibrin sinirime dokunuyor.&rdquo;</p>

  <p class="p7">&ldquo;Sen her şeyi ciddiye almamı isterdin hep. Buna kibirlilik mi denir?&rdquo;</p>

  <p class="p7">&ldquo;Evet denir, çünkü senin gibi düşünmeyen herkese tepeden bakıyorsun. Kurnazsın da, kendini rahat bir yaşantının ortasına yerleştirmeyi iyi becerdin. Okuyabileceğin kadar kitap var mı yok mu, tek derdin bu işte!&rdquo;</p>

  <p class="p7">&ldquo;Ama eskiden, <span class="t13">Scheuchzerstrasse'de</span> otururken de derdim buydu. Artık onu düşünmüyorum bile. Şimdi tek istediğim her şeyi öğrenmek.&rdquo;</p>

  <p class="p7">&ldquo;Her şeyi öğrenmek! Her şeyi öğrenmek! Bunu hiç kimse başaramaz. İnsanın öğrenmeyi bırakıp bir şeyler yapması gerekir. Bu nedenle buradan uzaklaşmalısın işte.&rdquo;</p>

  <p class="p7">&ldquo;Ama okulu bitirmeden ne yapabilirim ki?&rdquo;</p>

  <p class="p7">&ldquo;Sen hiçbir şey yapmazsın ki zaten! Okulu bitirsen, üniversiteye gitmek isteyeceksin. Bunu neden istiyorsun biliyor musun? Öğrenmeyi sürdürmek için. Bu şekilde bir insan değil, canavar olup çıkacaksın. Öğrenmek amaç değildir. İnsan, başkaları arasında kendini kanıtlamak için öğrenir.&rdquo;</p>

  <p class="p7">&ldquo;Ben hep öğrenmek istiyorum. Kendimi kanıtlasam da, kanıtlamasam da öğrenmeye devam etmek istiyorum. Öğrenmeyi bırakmak istemiyorum.&rdquo;</p>

  <p class="p7">&ldquo;Peki nasıl yapacaksın bunu? Nasıl? Sana kim para verecek?&rdquo;</p>

  <p class="p7">&ldquo;Kazanırım.&rdquo;</p>

  <p class="p7">&ldquo;Öğrendiklerin ne işe yarayacak peki? Bilgiden boğulacaksın. <span class="t16">Ö</span>lü bilgiden daha feci bir şey yoktur.&rdquo;</p>

  <p class="p7">&ldquo;Benim bilgim ölü olmayacak. Şimdi de ölü değil zaten.&rdquo;</p>

  <p class="p7">&ldquo;Çünkü şu anda yok da ondan. Bir şeyin ölü olması için önce var olması gerekir.&rdquo;</p>

  <p class="p7">&ldquo;Ben bilgimi kullanacağım ama. Kendim için değil...&rdquo;</p>

  <p class="p7">&ldquo;Tamam, tamam, biliyorum. Henüz elinde olmayan bir şeyi sağa sola dağıtacaksın. Hiçbir şeyin yokken bunu söylemek kolay. Gerçekten bir şeye sahip olduğunda, görürüz bakalım sağa sola dağıtır mısın? Boşuna gevezelik ediyoruz. Kitaplarını ona buna verir misin şimdi, ha?&rdquo;</p>

  <p class="p7">&ldquo;Hayır. Onlar bana lâzım. 'dağıtacağım' demedim ki, kullanacağım, ama kendim için değil, dedim.&rdquo;</p>

  <p class="p7">&ldquo;Ama henüz ne olduğunu bilmiyorsun. Hava atıyorsun. Boşa konuşuyorsun. Neden? Bunlar soylu fikirler gibi geliyor sana da ondan. Ama bak, <span class="t13">as</span><span class="t13">ı</span><span class="t13">l</span> önemli olan, insanın ne yaptığıdır, başka hiçbir şeyin anlamı yoktur. Elindekilerle yetindiğin için yapacak pek bir şeyin yok. Yetinen insan hiçbir şey yapmaz, yetinen insan tembeldir, yetinen bir kişi, daha herhangi bir şey yapmaya başlamadan emekliye ayrılmış gibidir. Yetinen insan tıpkı bir bürokrat gibi aynı şeyi tekrar tekrar yapar durur. Kendinle öylesine yetiniyorsun ki, sonsuza dek İsviçre'de kalmak istiyorsun. Dünya hakkında hiçbir şey bilmiyorsun ve burada, on altı yaşında emekli olmak istiyorsun. Bu nedenle hurdan ayrılmak zorundasın.&rdquo;</p>

  <p class="p7">Bir şeyin, özellikle' canını sıkmış, çok sıkmış olduğunu hissettim. Yoksa hâlâ &ldquo;Kara Örümcek&rdquo; miydi? Bana öylesine şiddetle saldırıyordu ki, sözü hemen buna getirmek istemedim. Kızla birlikte bağış toplarken İtalyan işçilerin ne kadar cömert davrandığını söylemiştim ona, hoşlanmıştı. &ldquo;Çok çalışmak zorundalar,&rdquo; demişti, &ldquo;ama gene de hâlâ katılaşmamışlar.&rdquo;</p>

  <p class="p7">&ldquo;Haydi İtalya'ya gidelim, ha?&rdquo; Ciddi değildim. Konuyu değiştirmek istiyordum, o kadar.</p>

  <p class="p7">&ldquo;Yok, sen müzeleri dolaşmak ve her kentin geçmiş tarihi üzerine yazılan kitaplan okumak istiyorsun. Acelemiz yok. Bunu daha sonra da yapabilirsin. Ben şimdi gezip tozmalardan söz etmiyorum. Senin için zevk kaynağı olmayan bir yere gitmek zorundasın. Seni Almanya'ya götüreceğim. Orada insanların durumu çok kötü. Savaşta yenilen insanların başına gelenleri gözlerinle görmelisin.&rdquo;</p>

  <p class="p7">&ldquo;Ama onların savaşı kaybetmelerini istemiştin? Savaşı onlar başlattı demiştin? Savaşı başlatan yenilmeye lâyıktır, bunu senden öğrendim ben.&rdquo;.</p>

  <p class="p7">&ldquo;Sen hiçbir şey öğrenmedin! Öğrenseydin insanlar felâketle karşı karşıya kaldığında artık bunun düşünülmeyeceğini bilirdin. Viyana'da gördüm yenilgiyi, hiç unutamıyorum, gözümün önünden gitmiyor.&rdquo;</p>

  <p class="p7">&ldquo;Neden benim de görmemi istiyorsun? İmgelemimde canlandırırım nasılsa?&rdquo;</p>

  <p class="p7">&ldquo;Kitap okur gibi, değil mi? Bir durumu anlamak için kitap <span class="t13">okumak</span> yeter sanıyorsun. Hayır, yetmez. Gerçeklik başka bir şeydir. Gerçeklik her şeydir. Gerçeklikten kaçmak isteyen, yaşamayı hak etmiyor demektir.&rdquo;</p>

  <p class="p7">&ldquo;Kaçmaya çalışmıyorum ki, sana 'Kara Örümcek'i anlatmıştım.&rdquo;</p>

  <p class="p7">&ldquo;Bundan daha kötü bir örnek veremezdin şu anda. Zaten o zaman gözlerim açıldı ya. Emmental'ın öyküsünü okuduğun için çekti seni vadi. Vadiden başka bir şey düşünmüyorsun. Lötschen Vadisini gezdiğinden bu yana aklın yozlaşmaya başladı. İki sözcük duydun, neydi onlar? 'Gel çocuğum,' ya da neyse... O insanlar kendilerini korumak için bile konuşamazlar, asla konuşamazlar. Ne söyleyebilirler ki, dünyadan kopuk, cahil yaşıyorlar. Orada hiç konuşmazlar; ama sen onlar hakkında konuştukça kafanda dünyalar uydurdun, bu iki sözcüğü uydurdun. Seni duysalar şaşıp kalırlardı! Gezinden dönüyorsun, günlerce Eski Almanca konuşuyorsun. Eski Almanca! Hem de bugün! Ağızlarına atacak lokmaları bile yok onların belki, ama umurunda mı? İki sözcük duyuyorsun, sana okuduğun bir şeyi hatırlattığı için Eski Almanca tabelasını yapıştırıyorsun. Kendi gözlerinle gördüğünden daha fazla heyecanlandırıyor bu seni. Yaşlı kadın kuşkulanmakta haklı, senin gibileri çok görmüş çünkü, hayatı görmüş. Oysa siz, vadiyi arşınlarken dünyadan habersiz, mutlu, <span class="t13">onlar</span><span class="t13">ı</span><span class="t13">n</span> yoksulluğu karşısında duygularmış olarak çene çalıp duruyorsunuz. Onları orda öyle bıraktınız, yaşanılan için mücadele etmek zorunda bu insanlar, sizse fatihler olarak bir otel salonunda kendinizi gösteriyorsunuz. Akşam dans var, ama senin ilgini çekmiyor bu, daha iyi bir şeyler var kafanda, bir şeyler öğrendin salıyorsun. Ne öğrenmişsin? Sözüm ona Eski Almanca söylenmiş iki sözcük, onların doğru olup olmadığını bile bilmiyorsun. Ben de durup, senin bir hiçe doğru tırmanmam izleyeceğim, öyle mi! Seni Almanya'ya enflasyonun ortasına bırakacağım, o zaman Eski Almancalı 'çocuğum'u aklından nasıl çıkarırsın, gör bakalım!&rdquo;</p>

  <p class="p7">Söylediğim hiçbir şeyi unutmamıştı. Bütün çamaşırları ortaya çıkardı. Söylediğim her şeye bir kulp buluyordu, onu kendine getirecek yeni bir şeyler bulamıyordum. Daha önce hiç böyle saldırmamıştı bana. Bu bir ölüm kalım meselesiydi, ama gene de ona büyük bir hayranlık duyuyordum; eğer bunları ne kadar ciddiye aldığımı bilseydi, böyle konuşmazdı diye düşünüyordum; ağzından çıkan her sözcük kamçı gibi şaklıyordu üzerimde, bana karşı haksızlık ettiğini hissediyordum ve ne kadar haklı olduğunu hissediyordum.</p>

  <p class="p7">Dönüp dolaşıp &ldquo;Kara Örümcek&rdquo;e geliyordu, konuya benden çok farklı bakıyordu, bununla ilgili daha önceki konuşmalarım <span class="t13">yanl</span><span class="t13">ı</span><span class="t13">ş</span>tı, yadsımak istememişti, <span class="t13">beni</span> ondan uzaklaştırmak istemişti. Gotthelf hakkında söyledikleri de hiç önemli değildi, kendisini hiç ilgilendirmemişti. Bu yazarda, kendi hakikati olarak algıladığı görüşleri yadsımak istiyordu, bu onun öyküsüydü, yazarın değil; örümceği Emmental'le değil, <span class="t13">Waldsanatorium</span>'la özdeşleştiriyordu. Konuyu tartıştığı insanlardan ikisi bu arada ölmüştü. Eskiden orada da sık sık görülen ölüm olaylarını benden saklardı, bana anlattığı hastalar hakkında varsayımlarda bulunmama bile izin vermezdi. Belli bir adı artık ağzına almadığında, ne olduğunu anlardım, ama sormaya cesaret edemezdim. &ldquo;Vadiler&rdquo;den hoşlanmaması, görünüşte, onun belli bir yerde kapalı kalmasında kaynaklanıyordu. Bende eleştirdiği şeyler,&mdash;şiir düşkünlüğü, saflık ve kendini yeterli görme&mdash; <span class="t13">kendisiyle ilgili</span> korkularını dile getiriyordu. Ancak aslında beni korumak istediği tehlike çok daha büyüktü, yaşamımızda hep belirleyici rol oynayan bir tehlikeydi bu ve Almanya&rsquo;daki bir olgu olarak öne sürdüğü &ldquo;enflasyon&rdquo; sözcüğü, daha önce ağzından duymadığım bu sözcük, pişmanlığını dile getiriyor gibiydi. Normalde olayı bu kadar açık bir şekilde anlatamazdım belki, ama daha önce yoksulluktan hiç bu kadar fazla söz etmemişti, bu yüzden bende derin bir iz bıraktı söyledikleri; postumu kurtarmak için bütün gücümü toplamam gerekiyordu gerçi ama, saldırılarını, oradaki insanların durumunun ne kadar kötü olduğu olgusuyla haklı çıkarmasından hoşlanıyordum.</p>

  <p class="p7">Bu, öykünün bir yönüydü elbet, beni asıl derinden yaralayansa Zürih'ten ayrılma olasılığıydı. Bir yıldır okulda her şey yolundaydı. Diğer öğrencileri anlamaya başlamıştım, onları düşünüyordum. Yerimin arkadaşlarımın ve çoğu öğretmenimin yanı olduğunu düşünüyordum. Şimdi Tiefenbrunnen'de çok ayrıcalıklı bir konumda olduğumu görüyordum. Orada tek erkek olarak hüküm sürmem biraz garipti, öte yanda güvenlik duygusu içinde, biraz da rakipsiz yaşamak hoştu. Ayrıca öğrenme sürecimin gelişmesi açısından çok uygun bir ortamdı, bilgilerime yenilerinin eklenmediği tek bir gün geçmiyordu, bu günler hiç sona ermeyecekmiş, yaşlımın sonuna dek böyle sürecekmiş gibi görünüyordu, yeryüzündeki hiçbir saldın beni buradan koparamazdı. <span class="t13">Korkusuz</span> günlerdi onlar, kişisel gelişme günleriydi, korkusuzluğum da bundan kaynaklanıyordu biraz, dört bir yana saçılıyor, büyüyordum, bunda bir haksızlık da göremiyordum, ne de olsa herkese açık bir süreçti bu, isteyen istediğini öğrenebilirdi; annemse gelmiş aklımı karıştırıyor, yaptıklarımın yanlış olduğunu söylüyor, beni yerden yere vuruyor, Lötschen Vadisinden hoşlanmamı suç olarak görüyor oranın halkına karşı&ndash;haksızlık ettiğimi öne sürüyordu.</p>

  <p class="p7">Bu seferki alayları, pat diye söylenen, söylenip biten türden değildi, birbiri ardına eklenen tümcelerle giderek yoğunlaşan ciddi bir durum söz konusuydu. Daha önce beni hiç asalak olarak görmemişti, daha önce yaşamımı kendi başıma kazanmam gerektiğinin sözü edilmemişti. Önüme attığı &ldquo;çırak&rdquo; sözcüğü, bende pratik ya da mekanik etkinlik çağrışımı yapan bir sözcüktü, bana kabul ettirmeye çalışacağı son şeydi yeryüzünde. Harflere ve sözcüklere vurulmuştum, bu eğer kibirlilikse, suçu benim değil, kendisinindi, beni öyle yetiştiren oydu çünkü. Şimdi birden bire &ldquo;gerçeklik&rdquo; edebiyatı yapıyordu, bu sözle, henüz yaşamadığım ve dolayısıyla bilgim dışında kalan her şeyi anlatmak istiyordu. Korkunç bir yükle üzerime çullanmak ve beni altında ezmek istiyor gibiydi. &ldquo;Sen bir hiçsin,&rdquo; dediğinde, gerçekten bir hiç olduğumu düşünmüştüm.</p>

  <p class="p7">Annemin kişiliğindeki bu sıçramalar, bu gürleyen çelişkiler, bana yabancı değildi, sık sık şaşkınlık ve' hayranlıkla tanık olmuştum bu durumlara, işte bunlar beni bilmemekle suçladığı gerçekliğin ta kendisiydi. Belki de ona yeterinden fazla dayamıştım sırtımı, yeterinden fazla bağlanmıştım. Ayrılık dönemlerimizde bile her şeyi ona danışıyordum. Anlattıklarıma nasıl bir tepki göstereceğin bilemezdim hiçbir zaman, bütün inisiyatif onun elindeydi, benimle çelişmesini arzuladım, bana karşı sert davranmasını istedim; yalnızca kişiliğinin birer parçası olan zayıflıkları söz konusu olduğunda ay ışığında dans eden fareler gibi buluşlarla aldatabilirdim onu. Ama böyle durumlarda bile, iplerin onun elinde olduğu duygusuyla hareket ederdim, bile bile aldanıyor, diye düşünürdüm. Harikulade canlı, eşsiz bir yöneticiydi, hiç beklenmedik anlarda verdiği kararlar öylesine ani, öylesine akla gelmeyecek, ama aynı zamanda öylesine ayrıntılı ve nedenleri olan kararlardı ki, kaçınılmaz olarak karşısındaki kişide ani ve heyecanlı bir tepki yaratıyor, ona kararlara karşı çıkma gücü veriyordu. En yüksek merciydi o, ama böyle kabul etmesine karşın, hiçbir zaman son merci değildi.</p>

  <p class="p7">Ancak bu kez, beni imha etmek istiyor gibi geliyordu bana. Kaçamaklı yanıtlarla geçiştirilecek şeyler değildi söyledikleri. Bazılarının doğruluğunu anında kabul ediyordum, savunma yapacak durum yoktu. Aklıma bir şey gelip de söylesem bile hemen bambaşka bir konuya atlıyordu. Olan biteni daha yeni öğrenmişçesine saldırıyordu son iki yılın yaşantılarına, bir zamanlar onayladığı ya da sıkkın bir sessizlikle kabullendiği şeyler ansızın suç oluvermişti. Hiçbir şeyi unutmamıştı, kendisinden de benden de saklamıştı bunları da sanki, şimdi kendi yöntemleriyle ortaya çıkarıyor, yüzüme vuruyordu.</p>

  <p class="p7">Hayli uzun sürdü konuşmamız. Büyük bir korkuya kapılmıştım. Ondan korkmaya başladım. Artık bütün bunları neden söylediğini merak etmiyordum. Onun sav diye öne sürdüklerini anlamaya çalışıp yanıt verdiğim zamanlar, annem eşitimmiş gibi, ikisi de birbirinin nedenlerini umursayan iki arkadaşmışız gibi, iki özgür kişi olarak tartışıyorduk. Bu özgüven giderek ufalandı, şimdi içimdekileri dile getirecek gücü bulamıyordum, bir yıkıntıydım o anda ve yenilgiyi kabul etmiştim.</p>

  <p class="p7">Bu konuşmadan sonra hiçbir şey olmamış gibi davrandı, bedensel zayıflığından, hastalığından konuşmuştuk sanki. Hatta başka durumlarda beni hayran bırakan bir güçlülük ve yenilmezlik seziliyordu havasında. O andan sonra, başka hiçbir şey düşünmedi. Almanya'ya, savaşın izlerini taşıyan bir ülkeye taşınma hazırlıklarına koyuldu. Orada daha zor bir okula, savaşa katılmış ve en büyük kötülükleri yaşamış insanların gittiği bir okula gireceğimi düşünüyordu.</p>

  <p class="p7">Ayrılışı engellemek için elimden gelen her şeyi yaptım, beni dinlemedi, çekip götürdü. Kusursuz mutlulukların yaşandığı tek yıllarım, Zürih&rsquo;teki cennetim, sona ermişti. Beni koparıp almasaydı mutluluğum sürecekti belki. Ama cennette bildiklerimden farklı şeyler yaşadığım da bir gerçektir. Tıpkı ilk insan gibi, varoluşumun Cennetten kovulmakla başladığı, bir gerçektir.</p>

  <p class="p7"><a id="a117"></a><span class="t14">&nbsp;</span></p>
</body>
</html>
