<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>#2 Kuralsız</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block15" id="toc_id_1"><b class="calibre4">BİRİNCİ</b> <b class="calibre4" id="id_bookmark1">BÖLÜM</b></h1>

  <p class="block16">Onun İsmini sayıklayarak uyanıyorum.</p>

  <p class="block17">Will.</p>

  <p class="block17">Gözlerimi açmadan önce, onun kaldırıma yığılışını tekrar seyrediyorum. Ölüyor.</p>

  <p class="block17">Ben öldürüyorum.</p>

  <p class="block17">Tobias önümde diz çöküyor, elini sol omzuma koyuyor. Tren vagonları demir raylar üzerinde takırdarken Marcus, Peter ve Caleb eşikte duruyor. Derin bir nefes çekip çektiğim nefesi içimde tutuyorum ve göğsümde biriken basıncın en azından bir kısmını bu nefesin rahatlatacağını umuyorum.</p>

  <p class="block17">Bir saat önce yaşananların hiçbiri bana gerçek gelmiyor.</p>

  <p class="block17">Nefesimi salıyorum ama basınç hala orada.</p>

  <p class="block17">“Tris hadi,” diyor Tobias, gözleriyle yüzümü incelerken. “Artık atlamamız lazım.”</p>

  <p class="block17">Nerede olduğumuzu göremeyeceğimiz kadar karanlık bir yerdeyiz ama inmeye karar verdiğimize göre muhtemelen çitlere yakın bir noktadayız. Tobias ayağa kalkmama yardım ediyor ve bana kapıya kadar eşlik ediyor.</p>

  <p class="block17">Diğerleri teker teker vagondan atlıyor: Önce Peter, sonra Marcus, ardından Caleb. Tobias’ın elini tutuyorum. Vagonun açık kapısında dururken rüzgar hızlanarak bir el gibi beni geriye, güvenli mesafeye itiyor.</p>

  <p class="block17">Kendimizi karanlığa atıyoruz ve sertçe yere konuyoruz. Yere çarpma anı omzumdaki kurşun yarasını acıtıyor. Çığlık atmamak için dudağımı ısırıyorum ve ağabeyime bakınıyorum.</p>

  <p class="block17">“İyi misin?” diye soruyorum, onu birkaç metre ötede otların arasında otururken gördüğümde. Dizini ovuşturuyor.</p>

  <p class="block17">Başını sallıyor. Gözyaşlarını bastırıyormuş gibi burnunu çektiğini duyunca sırtımı dönmek zorunda kalıyorum.</p>

  <p class="block17">Çitin yakınındaki otluk alanda, şehre yiyecek taşıyan Dostluk kamyonlarının kullandığı delik deşik yoldayız ve çıkış kapısı bize çok uzak değil. Kapı şu anda kapalı olduğundan içeride tutsağız. Üzerimizde yükselen çit kuleleri tırmanmak için fazlasıyla yüksek ve esnek, yıkılamayacak kadar da sağlam.</p>

  <p class="block17">“Cesurluk nöbetçilerinin burada olması gerekiyordu,” diyor Marcus. “Neredeler?”</p>

  <p class="block17">“Muhtemelen simülasyonun etkisi altındaydılar,” diyor Tobias. “Şimdiyse...” Susuyor. “Kim bilir nerede, neler yapıyorlar?..”</p>

  <p class="block17">Arka cebimdeki sabit diskin ağırlığıyla simülasyonu kapattığımızı tekrar hatırlıyorum. Sonrasını görmek için beklememiştik. Arkadaşlarımıza, akranlarımıza, liderlerimize ve topluluklarımıza neler olduğunu bilmenin hiçbir yolu yok.</p>

  <p class="block17">Tobias, kapının sağ tarafındaki küçük metal kutuya gidip kapağını açtığında tuşlar ortaya çıkıyor.</p>

  <p class="block17">“Dua edelim de Bilgeliktekiler şifreyi değiştirmiş olmasın,” diyor bir dizi tuşa basarken. Sekizinci tuşa bastığında kapı kilidi açılıyor.</p>

  <p class="block17">“Şifreyi nereden biliyordun?” diye soruyor Caleb. Sesi duygusallıktan boğuklaşmış. O kadar boğuklaşmış ki konuşurken boğulur gibi olmamasına şaşırıyorum.</p>

  <p class="block17">“Cesurluğun kontrol odasında güvenlik sisteminin gözetim görevini yapıyordum. Şifreleri yılda sadece iki kere değiştiririz,” diyor Tobias.</p>

  <p class="block17">“Şanslıymışsın,” diyor Caleb, Tobias’a temkinli bir bakış fırlatarak.</p>

  <p class="block17">“Şansın bununla hiç ilgisi yok,” diye yanıtlıyor genç adam. “Dışarı çıkmanın yolunu bulabilmek için orada çalışıyordum.”</p>

  <p class="block17">Ürperiyorum. Dışarı çıkmaktan bahsetmesi, sanki kapana kısıldığının itirafı gibi. Daha önce hiç bu şekilde düşünmemiştim, şimdiyse düşünmemiş olduğum için kendime kızıyorum.</p>

  <p class="block17">Küçük grubumuzla yürümeye başlıyoruz. Peter kanayan kolunu -benim vurduğum kolunu- kucağında bebek gibi taşıyor, Marcus ise elini onun omzuna koymuş, dengesini sağlamasına yardım ediyor. Caleb her iki saniyede bir yanaklarını siliyor; ağladığını biliyorum ama ne onu nasıl avutabileceğimi biliyorum ne de neden benim de ağlamadığımın cevabını kendime verebiliyorum.</p>

  <p class="block17">Bunun yerine sessizce yürüyen Tobias’la birlikte önden yürüyorum. Bana dokunmasa da dik yürümeme yardımcı oluyor.</p>

  <p class="block17">Dostluk merkezine yaklaştığımızın ilk işaretleri, iğne ucu kadar görünen ışıklar. Sonra kare ışıklar, parlayan pencerelere dönüşüyor. Bir sürü ahşap ve cam bina.</p>

  <p class="block17">Binalara ulaşmadan önce bir meyve bahçesinden geçmemiz gerekiyor. Ayaklarım toprağa batıyor ve başımın üzerindeki dallar birbiri üzerine büyüyerek bir tür tünelin oluşmasına neden oluyor. Yaprakların arasında düşmeye hazır karanlık elmalar asılı duruyor. Çürüyen elmaların keskin ve tatlı kokusu ıslak toprak kokusuyla birlikte genzimi yakıyor.</p>

  <p class="block17">Yaklaştığımızda Marcus, Peter’ın yanından ayrılıyor ve öne geçiyor. “Nereye gideceğimizi biliyorum,” diyor.</p>

  <p class="block17">Birinci binayı geçip soldaki ikinci binaya yöneliyor. Seralar hariç bütün binalar aynı koyu renk ahşaptan yapılmış, boyanmadan bırakılmış. Açık bir pencereden kahkahalar duyuyorum. Kahkahalarla taş sessizliği arasındaki tezat sarsıcı geliyor.</p>

  <p class="block17">Marcus, kapılardan birini açıyor. Dostluk merkezinde olmasak hiçbir güvenlik önlemi olmamasına şaşardım. Bu topluluk, sıklıkla güven ve aptallık çizgisi üzerinde cambazlık yapıyor.</p>

  <p class="block17">Binanın içindeki tek ses, ayakkabılarımızın gıcırtısı.</p>

  <p class="block17">Caleb’ın ağladığını artık duymuyorum, gerçi öncesinde de duymuyordum.</p>

  <p class="block17">Marcus, kapısı açık bir odanın önünde duruyor, içeride Dostluk temsilcisi Johanna Reyes pencereden dışarıyı seyrediyor. Onu hemen tanıyorum çünkü Johanna’nın yüzünü unutmak mümkün değil; ister bir kere ister binlerce kere görmüş olun. Sağ kaşının hemen üstünden başlayan kalın bir yara izi dudağının kenarına kadar iniyor. Bir gözü kör ve yara izi yüzünden peltek konuşuyor. Onu sadece bir kez konuşurken gördüm, hatırlıyorum. Yara izi olmasa çok güzel bir kadın olurdu.</p>

  <p class="block17">“Ah, şükürler olsun,” diyor Marcus’u görünce. Kollarını açıp ona doğru yürüyor. Oysa kucaklamak yerine, sanki Fedakarlıktan olanların sıradan fiziksel temastan hoşlanmadığını hatırlamış gibi sadece omuzlarına dokunmakla yetiniyor.</p>

  <p class="block17">“Sizinkiler birkaç saat önce geldiler ama sizin başaracağınızdan emin değillerdi,” diyor. Sığınakta babam ve Marcus’la birlikte olan diğer Fedakarlık üyelerinden bahsediyor. Onlar için endişelenmek aklıma bile gelmemişti.</p>

  <p class="block17">Marcus’un omzunun üzerinden önce Tobias’la Caleb’a, sonra benle Peter’a bakıyor.</p>

  <p class="block17">“Aman Tanrım,” diyor, gözleri Peter’ın kana bulanmış gömleğinde dolaşırken. “Hemen bir doktor çağırayım. Bu gece kalmanıza izin verebilirim ama kararı yarın topluluğumuz hep birlikte verecek. Ve...” Tobias’la bana bakıyor. “Yerleşkemizde Cesurların olmasından pek hoşlanmayacaklar. Bu yüzden varsa üzerinizdeki silahlan bırakmanızı rica etmem gerekiyor.”</p>

  <p class="block17">Birden benim Cesurluktan olduğumu nereden bildiğini merak ediyorum. Üzerimde hala gri gömleğim var. Babamın gömleği.</p>

  <p class="block17">O anda babamın sabun ve ter kokusu burnumu dolduruyor, genzimi yakarken bütün beynimi ele geçiriyor. Ellerimi öyle şiddetli sıkıyorum ki tırnaklarım etimi kesiyor. Burada olmaz. Burada olmaz.</p>

  <p class="block17">Tobias, tabancasını kadına veriyor ama belime gizlediğim silahıma davrandığımda elimi belimden uzaklaştırıyor. Sonra yaptığı şeyin anlaşılmaması için parmaklarını benimkilere doluyor.</p>

  <p class="block17">Silahlarımızdan birini tutmanın zekice olduğunu biliyorum. Ama silahı kadına teslim etsem içim daha rahat ederdi.</p>

  <p class="block17">“Adım Johanna Reyes,” diyor kadın, benimle ve Tobias’la tokalaşırken. Cesurluk selamlaşması. Kadının, diğer toplulukların adetleriyle ilgili farkındalığından etkileniyorum. Karşı karşıya gelmedikçe Dostluk topluluğundan olanların ne kadar saygılı olduğunu hep unutuyorum.</p>

  <p class="block17">“Bu T—” diye söze başlıyor Marcus ama Tobias onun sözünü kesiyor.</p>

  <p class="block17">“Benim adım Dört,” diyor. “Bunlar daTris, Caleb ve Peter.”</p>

  <p class="block17">Birkaç gün önce Cesurlukta onun adının “Tobias” olduğunu sadece ben biliyordum; bana kendisini açmasının bir parçasıydı bu isim. Artık Cesurluk merkezinde değildik ve ben ismini dünyadan saklamasının nedenini çok iyi hatırlıyorum; ismi hemen Marcus’la ilişkilendiriliyor.</p>

  <p class="block17">“Dostluk yerleşkesine hoşgeldiniz.”</p>

  <p class="block17">Johanna gözlerini yüzüme dikiyor, sonra yapmacık bir gülümsemeyle, “Hadi sizinle ilgilenelim,” diyor.</p>

  <p class="block17">İlgilenmelerine izin veriyoruz. Bir Dostluk hemşiresi, omzuma sürmem için Bilgelik tarafından geliştirilmiş bir merhem veriyor, sonra kolunu tedavi etmek üzere Peter’ı hastaneye götürüyor. Johanna yla kafeteryaya gidiyoruz. Caleb ve babamla birlikte sığınakta olanlar, birkaç Dostluk üyesiyle birlikte burada oturuyor. Susan ve birkaç eski komşumuz da burada. Odanın kendisi gibi sıra sıra ahşap masalar da upuzun. Bizi, tuttukları gözyaşları ve bastırılmış gülümsemelerle karşılıyorlar. Özellikle de Marcus...</p>

  <p class="block17">Tobias’ın koluna yapışıyorum. Ailemin bir parçası olduğu topluluğun, yaşamlarının ve gözyaşlarının ağırlığı altında eziliyorum.</p>

  <p class="block17">Dostluk üyelerinden biri, dumanı tüten bir sıvıyı burnuma dayıyor, “Bunu iç. Diğerlerinin de uyumasına yardımcı oldu. Rüya yok.”</p>

  <p class="block17">Sıvı çilekler gibi pembemsi bir kırmızı renkte. Kupayı aldığım gibi hızla içiyorum. Sıvının sıcaklığı birkaç saniyeliğine yine içim, daraltıyor. Son yudumum boğazımdan geçerken rahatlamaya başladığımı hissediyorum. Biri koridor boyunca bana eşlik ederek içinde yarak olan bir odaya götürüyor. Hepsi bu.</p>

  <h1 class="block15" id="id_bookmark2"><b class="calibre4">İKİNCİ</b> <b class="calibre4" id="id_bookmark3">BÖLÜM</b></h1>

  <p class="block17">GÖZLERİMİ DEHŞETLE AÇIYORUM. ELLERİM ÇARŞAFLARA yapışmış. Ama ne şehrin sokaklarında ne de Cesurluk merkezinin koridorlarında koşuyorum. Dostluk merkezindeki bir odada yataktayım. Havada talaş kokusu var.</p>

  <p class="block17">Kıpırdadığımda sırtıma batan bir şeyle yüzümü buruşturuyorum. Elimi uzattığımda parmaklarım tabancanın kabzasını kavrıyor.</p>

  <p class="block17">Bir an için Will’in önümde durduğunu görüyorum; ikimizde de silah var -eline, eline ateş edebilirdim, niye öyle yapmadım, neden?- ve neredeyse adını haykırıyorum.</p>

  <p class="block17">Sonra Will’in hayali kayboluyor.</p>

  <p class="block17">Yataktan kalkıp döşeği tek elimle kaldırıyorum, dizimden destek alarak tabancayı altına yerleştiriyorum. Silahı etimde hissetmemek daha berrak düşünmemi sağlıyor.</p>

  <p class="block17">Bir önceki günün adrenalin yüklemesi yok. Beni uyutan her neyse, etkisi geçmiş ama hala her yerim ağrıyor ve omzumdaki sızlamalar geçmek bilmiyor. Hala aynı kıyafetlerinim. Sabit diskin bir köşesi, yastığımın altından çıkmış; uyumadan hemen önce oraya ben sokuşturmuştum. Diskte simülasyon bilgileri ve Bilgeliktekilerin neler yaptıkları kayıtlı. 1 )okunmaya bile korkuyorum ama onu burada bırakamam, o yüzden yastığın altından alıp dolapla duvar arasına sıkıştırıyorum. içimden bir ses diski yok etmenin daha iyi olacağını söylüyor ama annemle babamın ölümleriyle ilgili bütün kayıtlar bunun içinde ve sırf bu yüzden diski yok etmeyip saklamaya razı oluyorum.</p>

  <p class="block17">Biri kapımı tıklatıyor. Yatağın kenarına oturup saçlarımı düzeltiyorum.</p>

  <p class="block17">“Girin,” diyorum.</p>

  <p class="block17">Kapı açıldığında Tobias başını uzatıyor, kapıdan sadece göğsünden yukarısı görünüyor. Üzerinde hala aynı kot var. Siyah tişörtü yerine koyu kırmızı bir tişört giymiş; Dostluktakilerin birinden ödünç almış olmalı. Onun için fazla parlak bir renk, tişörtü ona yakıştıramıyorum ama başını pervaza yasladığında tişörtün, mavi gözlerinin daha açık renk görünmesini sağladığım fark ediyorum.</p>

  <p class="block17">“Dostluk üyeleri yarım saat sonra toplanıyor.” Kaşlarını kaldırıp, bir parça abartarak ekliyor, “Kaderimize karar verecekler.”</p>

  <p class="block17">Başımı sallıyorum. “Kaderimin bir avuç Dostluk üyesinin elinde olacağı aklımın ucundan geçmezdi.”</p>

  <p class="block17">“Benim de. Ah, sana bir şey getirdim!” Küçük bir şişenin kapağını açıp şeffaf bir sıvıyla dolu damlalığı çıkarıyor. “Ağrı kesici. Her altı saatte bir alacaksın.”</p>

  <p class="block17">“Teşekkürler.” Damlalığı boğazıma boşaltıyorum. İlaç ba- yat limon tadında.</p>

  <p class="block17">Tobias başparmağını kemerine geçiriyor, “Nasılsın Beatrice?”</p>

  <p class="block17">“Sen bana Beatrice mi dedin?”</p>

  <p class="block17">“Şansımı deneyeyim dedim.” Gülümsüyor. “Kötü mü yaptım?”</p>

  <p class="block17">“Belki sadece özel durumlarda beni öyle çağırabilirsin. Mesela Kabul Töreni, Seçme Günü...” Duraklıyorum. Birkaç özel gün daha sayacaktım ama bunları sadece Fedakarlık topluluğu kutlardı. Sanırım Cesurlukta da kendi özel günleri ve tatilleri vardı ama ne olduklarını öğrenmeye fırsatım olmadı. Hem şu anda bir şey kutlama fikri o kadar saçma ki devam edemiyorum.</p>

  <p class="block17">“Anlaştık.” Tobias’ın gülümsemesi sönüyor. “Nasılsın, Tris?”</p>

  <p class="block17">Yaşadıklarımdan sonra tuhaf bir soru değil bu, yine de zihnimi okuyabileceği endişesiyle soruyu duyduğumda geriliyorum. Ona henüz Will olayını anlatmadım. Anlatmak istiyorum ama bunu nasıl yapacağımı kestiremiyorum. Kelimeleri sesli olarak dile getirme düşüncesi bile beni öylesine ağırlaştırıyor ki yer döşemelerini göçertip yerin dibine düşebilirim.</p>

  <p class="block17">“Ben...” Başımı birkaç kez sallıyorum. “Bilmiyorum, Dön. Uyanığım. Ben...” Başımı sallamaya devam ediyorum. Parmaklarını kulağımın altından geçirip başparmağını yanağımda gezdiriyor. Sonra eğilip beni öptüğünde vücudum tatlı bir sızıyla uyuşuyor. Kollarım kavrayıp gücüm yettiğince ona tutunuyorum. Tobias bana dokunurken, göğsümdeki ve midemdeki boşluk hissi neredeyse tamamen uçup gidiyor.</p>

  <p class="block17">Ona söylemem gerekmiyor. Will’i unutabilirim — Tobias onu unutmama yardım eder.</p>

  <p class="block17">“Biliyorum,” diyor. “Üzgünüm. Sormamam gerekirdi.”</p>

  <p class="block17">Bir an için tek düşünebildiğim: Sen nereden bileceksin ki? Oysa Tobias’ın yüzündeki ifade, onun birini kaybetmenin nasıl bir şey olduğunu bildiğini hatırlatıyor bana. Küçük yaşlarda annesini kaybetmişti. Kadının nasıl öldüğünü hatırlamıyorum; sadece cenazesine katılmıştık.</p>

  <p class="block17">Birden onun dokuz yaşındaki halini hatırlıyorum; oturma odasındaki perdelere yapışmış, gri takım elbisesiyle gözlerini yummuş duruyor. Gözlerimin önündeki görüntü geldiği gibi kayboluyor; sanki hafızam benimle oyun oynuyor.</p>

  <p class="block17">Tobias beni bırakıyor. “Hadi, sen hazırlan.”</p>

  <p class="block17">Kadınların banyosu iki kapı yanda. Yerler koyu kahverengi seramikle döşenmiş. Duş kabinlerinin duvarları ahşap ve her bir duş kabini ana koridordan birer plastik perdeyle ayrılıyor. Arka duvarda bir yazı var: KAYNAKLARI KORUMAYI UNUTMA. SU SADECE BEŞ DAKİKA AKAR.</p>

  <p class="block17">Su buz gibi olduğundan duşun altında daha fazla kalmaya niyetim yok. Sol elimi kullanarak hızla yıkanırken, sağ elimi hareket ettirmemeye çalışıyorum. Tobias’ın verdiği ağrı kesici hemen etki etti - omzumdaki acı şimdi cılız bir zonklamadan ibaret.</p>

  <p class="block17">Duştan çıktığımda yatağımın üzerinde temiz kıyafetler buluyorum. Bazıları sarı ve kırmızı, bunlar Dostluk renkleri. Aralarında griler var, bunlar da Fedakarlık renkleri; bu renkler nadiren birarada görülür. Sanırım bu kıyafetleri Fedakarlıktan olanlar bıraktı. Sadece onlar böyle bir şeyi akıl edebilir.</p>

  <p class="block17">Koyu kırmızı kot pantolonu giyiyorum, paçaları o kadar uzun ki birkaç kez katlamam gerekiyor. Üzerime bana fazlasıyla büyük gelen Fedakarlık gömleğini geçiriyorum. Kolları parmak uçlarıma kadar uzuyor, bu yüzden onları da katlıyorum. Sağ elimi hareket ettirmek canımı yaktığından yavaş ve küçük hareketler yapıyorum.</p>

  <p class="block17">Biri kapıyı tıklatıyor. “Beatrice?” Susanın yumuşak sesi bu.</p>

  <p class="block17">Kapıyı açıyorum. Getirdiği yemek tepsisini yatağın üzerine koyuyor. Onun kaybına dair bir işaret bulmak üzere yüzünü inceliyorum -Fedakarlık Topluluğu başkanmın babası saldırıda hayatını kaybetti- ama eski topluluğumun karakteristik özelliği olan sakin bir azimden başka bir şey göremiyorum.</p>

  <p class="block17">“Uygun bedende kıyafet bulamadığımız için özür dilerim,” diyor kız. “Dostluk topluluğu kalmamıza izin verirse daha iyilerini bulacağımızdan eminim.”</p>

  <p class="block17">“İdare ediyorum,” diyorum. “Teşekkürler.”</p>

  <p class="block17">“Vurulduğunu duydum. Saçların için yardımımı ister misin? Ya da ayakkabıların?”</p>

  <p class="block17">Reddetmek üzereyken aslında yardıma ihtiyaç duyduğuma karar veriyorum.</p>

  <p class="block17">“Evet, teşekkür ederim.”</p>

  <p class="block17">Aynanın önündeki tabureye oturuyorum, Susan arkama geçip aynadaki yansımasına bakmadan işine odaklanıyor. Bir an için bile aynaya göz atmıyor, sadece saçlarımı tarıyor. Ve omzumu, nasıl vurulduğumu, simülasyonu durdurmak için Fedakarlık sığınağından çıktıktan sonra neler olduğunu sormuyor. Kızın içini açıp baksam Fedakarlıktan başka bir şey göremeyeceğimi düşünüyorum.</p>

  <p class="block17">“Robert’ı gördün mü?” diye soruyorum. Ben Cesurluk topluluğunu seçerken, Susanın ağabeyi Robert, Dostlukta karar kılmıştı, o yüzden buralarda bir yerlerde olmalıydı. Onların karşılaşmasının da Caleb’la benim karşılaşmam gibi olup olmayacağını merak ediyorum.</p>

  <p class="block17">“Dün gece kısa bir süreliğine görüştük,” diyor. “Ben kendi topluluğum için üzülürken, onu kendi topluluğu için üzülmek üzere yalnız bıraktım. Yine de onu tekrar görebilmek güzel.”</p>

  <p class="block17">Sesindeki noktalama tonundan konuyu kapatmak istediğini anlıyorum.</p>

  <p class="block17">“Bunların şimdi olması kötü oldu,” diyor Susan. “Liderlerimiz harika bir şey yapmak üzereydi.”</p>

  <p class="block17">“Sahi mi? Ne yapacaklardı?”</p>

  <p class="block17">“Bilmiyorum.” Susan kızarıyor. “Sadece bir şey yapmak üzere olduklarını biliyorum. Meraklı görünmek istemem, ama bazı şeyler dikkatimden kaçmıyor.”</p>

  <p class="block17">“Merak etsen de seni suçlamazdım.”</p>

  <p class="block17">Saçlarımı taramaya devam ederken başını sallıyor. Babam da dahil olmak üzere Fedakarlık liderlerinin ne yapmayı planladıklarını merak ediyorum. Ve planları her neyse Susan ın bunun harika olacağı varsayımına şaşırıyorum. Keşke o insanlara yine inanabilsem.</p>

  <p class="block17">Sanki daha önce inanmışım gibi...</p>

  <p class="block17">“Cesurlar saçlarını düz seviyor, değil mi?” diye soruyor Susan.</p>

  <p class="block17">“Bazen,” diyorum. “Belik örmesini biliyor musun?”</p>

  <p class="block17">Susan hünerli parmaklarıyla saçlarımı tutamlara ayırıp, sırtımın ortasını gıdıklayan bir belik örüyor. O işini bitirene kadar aynada kendimi seyrediyorum. Saçlarımı ördükten sonra minik bir gülümsemeyle kapıyı kapatıp çıkarken ona yine teşekkür ediyorum.</p>

  <p class="block17">Hala aynadaki yansımama bakıyorum ama kendimi görmüyorum. Susan ın parmaklarını hala ensemde hissediyorum; annemle geçirdiğim son sabah onunkileri hissettiğim gibi. Gözlerim yanarken taburenin üstünde öne arkaya sallanıyor, bu hatırayı kafamdan kovmaya çalışıyorum. Hıçkırmaya başlarsam, yüzümün kuru üzüm gibi buruşacağından, ağlamamın önüne geçemeyeceğimden korkuyorum.</p>

  <p class="block17">Dolabın üstünde bir dikiş kutusu görüyorum. İçinde bir makas ve iki renk iplik var: Kırmızı ve sarı.</p>

  <p class="block17">Örgüyü çözüp tekrar tararken sakinleşiyorum. Saçlarımı ortadan ayırıp dümdüz tarıyorum. Makası alıp çenemin hizasında tutuyorum.</p>

  <p class="block17">Annem gitmiş, her şey değişmişken nasıl aynı görünebilirim ki? Bunu yapamam.</p>

  <p class="block17">Mümkün olduğunca düz bir hiza tutturup saçlarımı kesmeye başlıyorum. Göremediğim için başımın arka tarafını kesmek kolay olmuyor, o yüzden parmaklarımla hissederek elimden geleni yapmaya çalışıyorum. Sarı lüleler yerde yarım bir çember oluşturuyor.</p>

  <p class="block17">Aynada kendime bakmadan odadan çıkıyorum.</p>

  <p class="block17">Daha sonra Tobias ve Caleb beni almaya geldiğinde bir önceki gün tanıdıkları insan değilmişim gibi bakıyorlar.</p>

  <p class="block17">“Saçını kesmişsin,” diyor Caleb kaşını kaldırarak. Şok yaşarken bile gerçekleri dile getirmesi onun tam bir Bilgelik üyesi olmasının kanıtı. Yan yattığı için saçları dikilmiş, gözleri uykudan hala kan çanağı gibi.</p>

  <p class="block17">“Evet,” diyorum. “Uzun saç için... hava çok sıcak.”</p>

  <p class="block17">“Mantıklı.”</p>

  <p class="block17">Birlikte koridordan yürüyoruz. Ayaklarımızın altındaki ahşap döşeme gıcırdıyor. Cesurluk yerleşkesinde yankılanan ayak seslerimi özlüyorum; serin yeraltı havasım özlüyorum. Ama en çok geçen birkaç hafta korkularımı törpüleyen korkulu anları özlüyorum.</p>

  <p class="block17">Binadan çıkıyoruz. Dışarıdaki hava beni boğmaya çalışan bir yastık gibi üzerime çullanıyor. Her yer, parmaklarınla ortadan ikiye ayırdığın yaprak gibi yeşil kokuyor.</p>

  <p class="block17">“Marcus’un oğlu olduğunu herkes biliyor mu?” diye soruyor Caleb. “Fedakarlıktakilerden bahsediyorum.”</p>

  <p class="block17">“O kadarım bilemem,” diyor Tobias, Caleb’a göz atarak. “Sen de bu konuyu başkalarının önünde açmazsan sevinirim.”</p>

  <p class="block17">“Açmama gerek yok. Gözleri gören herkes bu sonuca ulaşabilir.” Caleb kaşlarını çatarak ona bakıyor. “Hem sen kaç yaşındasın?”</p>

  <p class="block17">“On sekiz.”</p>

  <p class="block17">“Küçük kız kardeşimle takılmak için fazla yaşlı olduğunu düşünmüyor musun?”</p>

  <p class="block17">Tobias küçük bir kahkaha atıyor. “O senin küçük bir şeyin falan değil.”</p>

  <p class="block17">“ikiniz de kesin şunu,” diyorum. Sarı kıyafetli bir grup insan önümüzden, camdan yapılmış geniş ve basık bir yapıya doğru yürüyor. Cam panellerden yansıyan gün ışığı gözlerimi acıtıyor. Ellerimi kaşlarımın üzerinde siper edip yürümeye devam ediyorum.</p>

  <p class="block17">Seranın kapıları ardına kadar açık. Yuvarlak seranın kenarlarındaki bitkiler ve ağaçlar su oluklarından ya da küçük gölcüklerden besleniyor. Tavandaki pervaneler, sadece sıcak havanın seranın içine dağılmasını sağlıyor, o yüzden çoktan terlemeye başladım bile. Ama önümdeki kalabalık dağılıp da manzara açıldığında terlediğimi unutuyorum.</p>

  <p class="block17">Seranın tam ortasında devasa boyutlarda bir ağaç var. Dalları seranın hemen her yerine yayılmış ve yerden fışkıran kökleri koyu renkli bir ağ oluşturuyor. Köklerin arasındaki boşluklardan toprak yerine su görüyorum; kökler metal direklerle desteklenmiş. Aslında şaşırmam gereksiz — Dostluk topluluğu hayatlarını bu türden tarımsal başarılara adamıştır. Tabii Bilgelikten aldıkları teknolojinin yardımını unutmamalı.</p>

  <p class="block17">Bir yığın kökün üzerinde oturan Johanna Reyes’in saçları yüzünün yara izi olan tarafını kapatıyor. Topluluk Tarihi dersinde, Dostluk topluluğunun resmi bir liderleri olmadığını görmüştük - her şeyi oyluyorlar ve genellikle oy birliğiyle bir sonuca varıyorlar. Sanki tek bir zihnin farklı parçaları gibiler ve Johanna da onların ağzı.</p>

  <p class="block17">Dostluk üyelerinin yere bağdaş kurup oturmuş bacaklarını ağacın köklerine benzetiyorum. Fedakarlık üyeleriyse hemen sol tarafımda neredeyse omuz omuza oturmuşlar. Gözlerim birkaç saniye kalabalığı taradıktan sonra ne aradığımı fark ediyorum: Annemle babamı.</p>

  <p class="block17">Zorlukla yutkunup unutmaya çalışıyorum. Tobias belime dokunup beni Fedakarlık topluluğunun arkasında bir yere yönlendiriyor. Oturmadan önce dudaklarım kulağıma dayayıp “Saçların hoşuma gitti,” diyor.</p>

  <p class="block17">Gülümseyecek gücü buluyorum ve oturduğumuzda kolumu onunkinin üzerine koyup ona yaslanıyorum.</p>

  <p class="block17">Johanna elini havaya kaldırıp başım eğiyor. Kaşla göz arasında sera sessizliğe gömülüyor. Bütün Dostluk üyeleri susuyor, bazılarının gözleri kapalı, bazılarının dudakları duyamadığım kelimelerle kıpırdıyor, diğerleri gözlerini uzaklara dikmiş.</p>

  <p class="block17">Geçen her saniye daha rahatsız edici bir hal alıyor. Johanna başını tekrar kaldırdığında artık taş kesmişim gibi hissediyorum.</p>

  <p class="block17">“Bugün önemli ve acil bir sorunu çözmemiz gerekiyor,” diyor kadın. “Barışı isteyen insanlar olarak, şu anlaşmazlık ortamında nasıl bir yol izleyeceğiz?”</p>

  <p class="block17">Seradaki Dostluk üyeleri yanındakilere dönüp konuşmaya başlıyorlar.</p>

  <p class="block17">“Bunlar nasıl iş bitiriyor?” diyorum konuşmalar sönmeye yüz tutarken.</p>

  <p class="block17">“Onlar verimliliği umursamıyor,” diyor Tobias. “Asıl önem verdikleri konu anlaşma. İzle bak.”</p>

  <p class="block17">Sarı elbiseli iki kadın ayağa kalkıp üç kişilik bir erkek grubuna katılıyor. Genç bir adam yerinde kaydığında küçük çember yanındakilerle birlikte büyüyor. Bütün serada bu küçük kalabalıklar çoğalıyor, genişliyor, sonunda sadece üç veya dört grup oluştuğunda sesler giderek azalıyor. Söylediklerini bölük pörçük duyabiliyorum: “Barış — Cesurluk — Bilgelik - sığınak - katılım...”</p>

  <p class="block17">“Bu çok acayip,” diyorum.</p>

  <p class="block17">“Bence çok güzel,” diyor Tobias.</p>

  <p class="block17">Ona tuhaf tuhaf bakıyorum.</p>

  <p class="block17">“Ne?” Genç adam sessizce gülüyor. “Hepsinin yönetimde eşit rolü var; her biri eşit derecede kendini sorumlu hissediyor. Böylece hayatı önemsiyorlar, herkese nazik davranıyorlar. Bence bu çok güzel.”</p>

  <p class="block17">“Bence böyle bir hayatın sürdürülmesi mümkün değil,” diyorum. “Elbette Dostluk topluluğunda işe yarıyor ama başka birileri banço çalıp çiftçilik yapmak istemezse? Biri korkunç bir şey yaptığında konuşmak sorunu çözemiyorsa ne olacak?”</p>

  <p class="block17">Tobias omuz silkiyor. “Sanırım bunu öğreneceğiz.”</p>

  <p class="block17">Sonunda büyük gruplardan birer kişi Johanna’ya yaklaşıyor. Bunu yaparken büyük ağacın köklerine basmamak için dikkatli adımlar atıyorlar. Bizi de çağırmalarını bekliyorum, fakat Johanna’nın etrafında oluşturdukları çemberde sözcüler sessizce konuşuyorlar. Ne konuştuklarını asla öğrenemeyeceğime dair bir hisse kapılıyorum.</p>

  <p class="block17">“Bizim fikrimizi almayacaklar, değil mi?” diyorum.</p>

  <p class="block17">“Şüpheliyim,” diyor Tobias.</p>

  <p class="block17">Biz şüphelenmek için doğmuşuz.</p>

  <p class="block17">Herkcs söyleyeceğini söyledikten sonra yerine oturduğunda Johanna seranın ortasında tek başına kalıyor. Bize dönüyor ve ellerini önünde birleştiriyor. Gitmemizkarar verdiklerinde nereye gideceğiz? Hiçbir şeyin güvende olmadığı şehre mi?</p>

  <p class="block17">“ löpluluğumuzün Bilgelikle, çok uzun zamandır yakın bir ilişkisi bulunmaktadır. Ayakta kalmak için birbirimize muhtacız ve onlarla her zaman işbirliği içinde çalıştık,” diyor Jolıanna. “Ama geçmişte Fedakarlık topluluğuyla da güçlü ilişkilerimiz vardı ve geçen onca zamandan sonra uzatılan dostluk elini geri tepmenin doğru olmayacağını düşünüyoruz.”</p>

  <p class="block17">Sesi bal kadar tatlı. Hareketleri de bal gibi yavaş ve özenli.</p>

  <p class="block17">I Iimin tersiyle alnımda biriken terleri siliyorum.</p>

  <p class="block17">“Her iki toplulukla da ilişkilerimizi koruyabilmek için tarafsız kalmanın tek yol olduğunu hissediyoruz,” diye devam ediyor kadın. “Her ne kadar aramızdaki varlığınız hoş karşı- lansa da tarafsız kalma arzumuzu zora sokuyor.”</p>

  <p class="block17">İşte zurnanın zırt dediği yere geldik, diye düşünüyorum. “Belli şartlar altında,” diyor Johanna, “Her topluluktan insanların sığınabileceği bir sığınağı genel merkezimizde oluşturmaya karar verdik. İlk şartımız, yerleşkede hiçbir türden silahın bulundurulmaması. İkinci olarak, sözlü ya da fiziksel herhangi bir ciddi anlaşmazlıkta bize sığınanlardan ayrılmalarını isteyeceğiz. Üçüncü şartımız, bu yerleşkenin sınırları dahilinde yaşanan anlaşmazlığın, özel olarak bile konuşulmaması.</p>

  <p class="block17">Ve son olarak, burada kalan herkes çevremizin iyileşmesine çalışarak katkıda bulunacak. Bu kararımızı Bilgelik, Dürüstlük ve Cesurluk topluluklarına en kısa zamanda bildireceğiz.” Bakışlarını Tobias’la bana çeviriyor.</p>

  <p class="block17">“Yalnızca kurallarımıza ayak uydurabilecekseniz burada kalabilirsiniz,” diyor. “Bu son kararımızdır.”</p>

  <p class="block17">Yatağımın altına sakladığım tabanca aklıma geliyor. Peter’la benim ve Tobias’la Marcus arasındaki anlaşmazlıkları da hatırlayınca ağzım kuruyor. Anlaşmazlıkları görmezden gelme konusunda pek iyi olduğum söylenemez.</p>

  <p class="block17">“Uzun süre kalamayacağız,” diyorum Tobias’a çaktırmadan. Birkaç saniye önce hala belli belirsiz gülümsüyordu. Şimdi dudakları dümdüz bir çizgiyi andırıyor. “Hayır, kalmayacağız!”</p>

  <h1 class="block15" id="id_bookmark4"><b class="calibre4">ÜÇÜNCÜ</b> <b class="calibre4" id="id_bookmark5">BÖLÜM</b></h1>

  <p class="block17"><span class="text5">Akşam vaktİ odama dönüyorum ve tabancanin hala</span> yerinde olup olmadığını kontrol etmek için elimi döşeğin .ılıma kaydırıyorum. Parmaklarım tetiğe değdiğinde alerjik bir tepkime gibi göğsüm daralıyor. Elimi geri çekip yatağın yanında diz çökerken bu histen kurtulmak için havayı yırtarcasına ciğerlerime çekiyorum.</p>

  <p class="block17">Senin neyin var böyle? Başımı iki yana sallıyorum. Kendine yel!</p>

  <p class="block17">Dağılan parçalarımı toplamak, ayakkabı bağcığım bağlamak gibi. Boğuluyormuşum gibi hissediyorum ama aynı zamanda güçlüyüm.</p>

  <p class="block17">Göz ucuyla bir hareket yakaladığımda elma bahçesine bakan pencereden dışarı bakıyorum. Johanna Reyes ve Marcus Eaton yan yana yürüyor, arada bir dalından nane yaprağı koparmak için duruyorlar. Onları neden takip etmek istediğimi bile düşünmeden odamdan fırlıyorum.</p>

  <p class="block17">Onları gözden kaybetmemek için koridorda deli gibi koşuyorum. Dışarı çıktığımda daha dikkatli olmalıyım. Seranın uzak ucundan dolaşıp Johanna’yla Marcus’un bir dizi ağacın arkasında kaybolduğunu gördüğümde hemen başımı eğiyorum. Arkalarına dönüp bakmaları durumunda dalların beni saklayacağını umuyorum.</p>

  <p class="block17">“... benim kafamı asıl karıştıran, saldırının zamanlaması,” diyor Johanna. “Jeanine sonunda planını tamamlayıp uygulamaya mı koydu, yoksa bir tür tahrik mi vardı acaba?”</p>

  <p class="block17">Marcus’un yüzünü ağacın ikiye ayrılmış gövdesinin arasından görebiliyorum. Dudaklarını birbirine bastırıp “Hımmm,” diyor.</p>

  <p class="block17">“Sanırım bunu hiç bilemeyeceğiz,” diyor Johanna, yüzünün yaralı olmayan tarafındaki kaşını kaldırıyor. “Öyle değil mi?"</p>

  <p class="block17">“Muhtemelen.”</p>

  <p class="block17">Johanna adamın kolunu tutup ona dönüyor. Bir an için beni göreceğinden korkarak kaskatı kesiliyorum ama kadın, gözlerini Marcus’a dikiyor. İyice eğilip daha geniş gövdeli bir ağaca doğru emekliyorum. Sırtımı dayadığımda ağaç kabuğu sırtıma batıyor ama kımıldamıyorum.</p>

  <p class="block17">“Ama sen biliyorsun,” diyor Johanna. “Jeanine’in neden şimdi saldırdığını biliyorsun. Artık bir Dürüstlük üyesi olmayabilirim ama karşımdakinin sakladığı bir şey olduğunu hala anlayabiliyorum.”</p>

  <p class="block17">“Merak, kendinden başka bir şeye hizmet etmez Johanna.”</p>

  <p class="block17">Kadının yerinde olsam böyle bir yanıt karşısında patlardım .ima Johanna nazikçe yanıtlıyor, “Topluluğum tavsiyelerime güveniyor. Bu kadar hayati bir bilgiyi bilirsem onlarla da paylaşabilirim. Bunu anlayacağından eminim, Marcus.”</p>

  <p class="block17">“Bildiğim her şeyi senin bilmemenin bir nedeni var. Uzun /.aman önce Fedakarlık birtakım hassas bilgilere sahipti,” diyor Marcus. “Jeanine bu bilgileri çalmak için saldırdı. Ve dikkatli olmazsam bu bilgileri yok etmek için elinden geleni ardına koymayacak. Sana söyleyebileceklerim bu kadar.”</p>

  <p class="block17">“Ama eminim...”</p>

  <p class="block17">“Hayır!” diye kesiyor Marcus onun sözünü. “Bu bilgi, hayal edebileceğinden de önemli. Şehrin birçok lideri, bu bilgiyi Jeanine’den korumaya çalışırken hayatını tehlikeye attı, hatta birçoğu öldü. Şahsi merakını gidermek için riski göze alamam.”</p>

  <p class="block17">Johanna birkaç saniye sessiz kalıyor. Hava iyice karardığından kendi ellerimi bile zor görüyorum. Hava, toprak ve elma kokuyor. Nefes alırken ses çıkarmamaya çalışıyorum.</p>

  <p class="block17">“Özür dilerim,” diyor Johanna. “Güvenemeyeceğin biri olduğumu düşünmene neden olacak bir şey yapmış olmalıyım.”</p>

  <p class="block17">“Bu bilgiyi paylaşacak kadar güvendiğim bir topluluk temsilcisi yüzünden arkadaşlarımın hepsi öldürüldü,” diye yanıtlıyor Marcus. “Artık kimseye güvenmiyorum.”</p>

  <p class="block17">Kendimi tutamıyorum, onları görebilmek için başımı ağacın arkasından çıkarıyorum. Marcus ve Johanna, hareketimi fark edemeyecek kadar birbirlerine odaklanmışlar. Yakın duruyorlar ama birbirlerine dokunmuyorlar. Marcus’u böylesine yorgun görmemiştim. Johanna ise fazlasıyla kızgın görünüyor. Yine de yüz ifadesi yumuşarken tekrar Marcus’un koluna dokunuyor, bu sefer dokunuşunda hafif bir şefkat seziyorum.</p>

  <p class="block17">“Barış için öncelikle güveni sağlamalıyız,” diyor kadın. “Umarım fikrini değiştirirsin. Unutma ki her zaman dostun oldum Marcus, hatta kimseler seninle konuşmak istemezken bile.”</p>

  <p class="block17">Adama sokulup yanağından öpüyor, sonra meyve bahçesinin sonuna doğru yürüyor. Marcus birkaç saniye öylece duruyor, her halinden donup kaldığı belli oluyor, sonunda o da yerleşkeye doğru ilerliyor.</p>

  <p class="block17">Son yarım saatte öğrendiklerim beynimin içinde vızıldıyor. Jeanine’in Fedakarlık topluluğuna saldırmasının nedenini güç gösterisi olarak değerlendirmiştim, oysa sadece onların bildiği bir bilgiyi çalmak için saldırmış.</p>

  <p class="block17">Sonra Marcus’un söylediği bir şeyi hatırlayınca vızıldama kesiliyor: Şehrin birçok lideri, bu bilgiyi Jeanine’den korumaya çalışırken hayatını tehlikeye attı. Bu liderlerden biri babam mıydı?</p>

  <p class="block17">Öğrenmem gerekiyor. Fedakarlık liderlerinin ölümü göze alarak saklamaya çalıştığı ve Bilgelik liderinin cinayet işlemesine neden olan bu önemli bilginin ne olduğunu öğrenmem gerekiyor.</p>

  <p class="block17">Ibbias’ın kapısını çalmadan önce duraksıyorum ve içeriyi dinliyorum.</p>

  <p class="block17">“Hayır, hiç de öyle değil,” diyor Tobias gülerek.</p>

  <p class="block17">“Öyle değil de ne demek? Aynısını yaptım işte.” İkinci ses ('aleb’a ait.</p>

  <p class="block17">“Yapamadın.”</p>

  <p class="block17">“Eh, yine yap o zaman!”</p>

  <p class="block17">Kapıyı açtığımda Tobias’ın bacaklarını uzatarak yerde oturmuş, bir kahvaltı bıçağını karşı duvara fırlattığını görüyorum. Bıçak dolabın üzerine koydukları büyük bir peynir parçasına saplanmış, sadece sapı görünüyor. Tobias’ın yanında duran Caleb inanamayan gözlerle önce peynire, sonra bana bakıyor.</p>

  <p class="block17">“Onun bir Cesurluk mucizesi olduğunu söyle bana,” diyor. “Sen de yapabiliyor musun?”</p>

  <p class="block17">Öncekinden daha iyi görünüyor - gözleri artık kırmızı değil, hatta dünyayla yeniden ilgilenmeye başlamış gibi tanıdık merak kıvılcımları gözlerinde oynaşıyor. Kahverengi saçları dağılmış, gömleğini yanlış iliklemiş. Ağabeyim, nasıl göründüğü umrun- da değilmiş gibi bütün özensizliğiyle yakışıklı görünüyor.</p>

  <p class="block17">“Belki sağ elimle,” diyorum. “Ama evet. Dört, Cesurluk mucizelerinden biridir. Neden peynirime bıçak fırlattığınızı sorabilir miyim?”</p>

  <p class="block17">“Dört” kelimesini duyduğunda Tobias gözlerime bakıyor. Lakabının mükemmelliği yansıttığını Caleb bilemez tabii.</p>

  <p class="block17">“Caleb bir şey konuşmak için geldi,” diyor Tobias, başını duvara yaslarken. “Ve bir şekilde bıçak fırlatma konusu açıldı.”</p>

  <p class="block17">“Sohbetlerin vazgeçilmez konusu,” diye dalga geçiyorum, küçük bir gülümseme eşliğinde.</p>

  <p class="block17">Başını duvara dayamış, kolunu dizinin üzerine atmış dururken Tobias fazlasıyla rahatlamış görünüyor. Tuhaf kaçmayacak kadar birkaç saniye boyunca bakışıyoruz, yine de Caleb öksürerek boğazını temizliyor.</p>

  <p class="block17">“Her neyse, ben odama dönsem iyi olacak,” diyor önce Tobias’a, sonra bana bakarak. “Su fîltreleme sistemleri üzerine bir kitap okuyorum. Kitabı istediğim çocuk bana deliymişim gibi baktı. Sanırım bir kullanım kılavuzu ama müthiş bir şey.” Susuyor. “Kusura bakmayın. Muhtemelen siz de deli olduğumu düşünüyorsunuz şu anda.”</p>

  <p class="block17">“Asla,” diyor Tobias yapmacık bir içtenlikle. “Belki şu kullanım kılavuzunu sen de okumalısın, Tris. Hoşuna gidebilecek bir şeymiş gibi geliyor kulağa.”</p>

  <p class="block17">“İstersen ödünç verebilirim,” diyor Caleb.</p>

  <p class="block17">“Belki daha sonra,” diyorum. Caleb kapıyı ardından kapatıp çıktığında Tobias’a pis pis bakıyorum.</p>

  <p class="block17">“Çok sağol,” diyorum. “Caleb artık her fırsatta kulağımın dibinde su fîltreleme sistemlerinin nasıl çalıştığını vızıldayıp</p>

  <p class="block17">»Iıııacak. Gerçi benimle konuşmak isteyebileceği başka şeylere tercih ederim bu konuyu.”</p>

  <p class="block17">“Ya? Neymiş onlar?” Tobias kaşlarım kaldırıyor. “Akuaponik sistemleri mi?”</p>

  <p class="block17">“Akua-ne?”</p>

  <p class="block17">“Burada bitki yetiştirmede kullandıkları yöntemlerden biri. Bilmek istemezsin.”</p>

  <p class="block17">“Haklısın, istemiyorum. Caleb ne konuşmaya gelmiş?”</p>

  <p class="block17">“Seni,” diyor Tobias. “Sanırım ağabeylik yapmak istedi. Kız kardeşimle oyunlar oynamaya kalkma falan filan.”</p>

  <p class="block17">Ayağa kalkıyor.</p>

  <p class="block17">“Sen ne dedin?”</p>

  <p class="block17">Bana doğru geliyor.</p>

  <p class="block17">“Nasıl tanıştığımızı anlattım. Zaten bıçak fırlatma konusu da öyle açıldı,” diyor. “Ona seninle oyun oynamadığımı söyledim.”</p>

  <p class="block17">Sıcak basıyor. Ellerini belime dolayıp beni hafifçe kapıya yaslıyor. Dudakları benimkileri buluyor.</p>

  <p class="block17">Buraya neden geldiğimi bile unutuyorum.</p>

  <p class="block17">Ve umursamıyorum.</p>

  <p class="block17">Yaralı kolumla ona sarılıp kendime çekiyorum. Parmaklarım gömleğinin eteklerini bulup altına kayıyor, güçlü kaslarını hissediyorum.</p>

  <p class="block17">Elleriyle belimi sıkıca kavrarken daha ateşli öpmeye başlıyor. Nefesi, nefesim; vücudu, vücudum... Neredeyse tek vücut oluyoruz.</p>

  <p class="block17">Geri çekildiğinde aramızda sadece birkaç santim var. Daha fazla uzaklaşmasına izin vermiyorum.</p>

  <p class="block17">“Buraya bunun için gelmemiştin,” diyor.</p>

  <p class="block17">“Evet.”</p>

  <p class="block17">“Niye gelmiştin?”</p>

  <p class="block17">“Kimin umrunda?”</p>

  <p class="block17">Parmaklarımı saçlarına daldırıp dudaklarım kendime çekiyorum. Direnmiyor ama birkaç saniye sonra yanağımda, “Tris,” diye mırıldanıyor.</p>

  <p class="block17">“Tamam, tamam.” Gözlerimi yumuyorum. Buraya önemli bir şey için gelmiştim; duyduklarımı anlatmak için.</p>

  <p class="block17">Tobias’ın yatağında yan yana oturuyoruz ve her şeyi baştan alıyorum. Marcus ve Johannayı meyvelikte takip ettiğimi anlatıyorum. Johanna’nın saldırının zamanlamasıyla ilgili sorusunu, Marcus’un cevabını ve sonrasında konuşulanları aktarıyorum. Bunu yaparken onun yüzünü izliyorum. Ne şok olmuş ne de meraklı görünüyor. Sadece Marcus’un adını duyduğu her seferinde dudakları memnuniyetsizlikle bükülüyor.</p>

  <p class="block17">“Eee, ne düşünüyorsun?” diye soruyorum anlatacaklarım bittiğinde.</p>

  <p class="block17">“Bence,” diyor Tobias kelimeleri seçmeye çalışarak, “Marcus kendini olduğundan daha önemli hissetmeye çalışıyor.”</p>

  <p class="block17">Bu cevabı beklemiyordum.</p>

  <p class="block17">“Eee... yani? Saçmaladığını mı düşünüyorsun?”</p>

  <p class="block17">“Fedakarlıkta Jeanine’in bilmek istediği bazı bilgiler olması muhtemel ama Marcus bunun önemini abartıyor olabilir. Johanna’nın isteyebileceği bir şeye sahip olduğunu ve bunu ona vermeyeceğini göstermeye çalışarak kendi egosunu tatmin ediyordur.”</p>

  <p class="block17">“Ben...” Kaşlarım çatılıyor. “Bence yanılıyorsun. Yalan söylediğini sanmıyorum.”</p>

  <p class="block17">“Onu benim kadar tanıyamazsın. Mükemmel bir yalancıdır.”</p>

  <p class="block17">Tobias haklı - Marcus’u onun kadar iyi tanıyamam. Ama içgüdülerim Marcus’a güvenmemi söylüyor ve ben genellikle içgüdülerime güvenirim.</p>

  <p class="block17">“Belki haklısın,” diyorum. “Ama neler olduğunu öğrenmemiz gerekmez mi? Yani emin olmak için?”</p>

  <p class="block17">“İçinde bulunduğumuz durumla baş etmeye çalışmamız daha önemli,” diyor Tobias. “Şehre geri dönmemiz, neler olup bittiğini öğrenmemiz gerekiyor. Bilgeliktekileri devirmenin bir yolunu bulmalıyız. Belki ondan sonra, her şey çözüme kavuştuktan sonra Marcus’un söylediklerini araştırabiliriz. Tamam mı?”</p>

  <p class="block17">Başımla onaylıyorum. Planı kulağa iyi geliyor, hatta zekice bir plan olduğunu düşünüyorum. Ama ona katılmıyorum; harekete geçmenin, gerçeği öğrenmekten daha önemli olduğu kanısına inanmıyorum. Bir Uyumsuz olduğumu anladığımda... Bilgeliktekilerin Fedakarlık topluluğuna saldıracağını fark ettiğimde... Bildiklerim olayların gidişatım değiştirdi. Gerçekler, planlan değiştirir.</p>

  <p class="block17">Öte yandan Tobias’ı yapmak istemediği bir şeye ikna etmeye çalışmanın zor olduğunu biliyorum. Hatta ortada elle tutulur bir kanıt olmadan sezgilerimin peşinden gitmenin de bir anlamı olmayacaktır.</p>

  <p class="block17">O yüzden Tobias’ın söylediklerini kabul ediyorum. Ama fikrim değişmiyor.</p>

  <h1 class="block15" id="id_bookmark6"><b class="calibre4">DÖRDÜNCÜ</b> <b class="calibre4" id="id_bookmark7">BÖLÜM</b></h1>

  <p class="block17">“BİYOTEKNOLOJİ UZUN ZAMANDIR VAR AMA HİÇBİR ZAMAN BU kadar etkili olmamıştı,” diyor Caleb. Tostunun kenarlarını yemeye başlıyor. Küçükken yaptığı gibi ortasını daha önce yedi.</p>

  <p class="block17">Kafeteryada, pencereye en yakın masada karşımda oturuyor. Ahşap masanın kenarına kazınmış kalbin içinde D ve T harfleri var, kalp o kadar küçük ki neredeyse harfleri göremiyorum. Caleb konuşurken parmağımı ahşaptaki oyukta dolaştırıyorum.</p>

  <p class="block17">“Ama Bilgelik bilim adamları bir süre önce son derece verimli mineral solüsyonunu geliştirdi,” diyor. “Omzuna sürdüğün merhemin daha önceki bir versiyonu bu. Yeni hücrelerin büyümesini hızlandırıyor.”</p>

  <p class="block17">Bu yeni bilgiyle gözleri fıldır fıldır dönüyor. Liderleri Jeanine Matthews’un aksine bütün Bilgelik üyeleri güce tapan ve vicdan yoksunu bireyler değil. Bazıları Caleb gibi her şeye karşı hayranlık duyuyor, konuyla ilgili bütün bilgilere ulaşmadan rahat edemiyor.</p>

  <p class="block17">Çenemi elime dayayıp ona gülümsüyorum. Bu sabah neşeli görünüyor. Acısını unutturacak bir şeyler bulmuş olmasına seviniyorum.</p>

  <p class="block17">“Yani Bilgelik ve Dostluk birlikte çalışıyor, öyle mi?” diye soruyorum.</p>

  <p class="block17">“Diğer topluluklardan daha fazla,” diyor Caleb. “Topluluk Tarihi kitabımızda yazanları hatırlamıyor musun? Bu iki topluluğu ‘temel topluluklar’ olarak tarif ediyordu. Onlar olmadan hayatta kalmamız mümkün değildi. Bazı Bilgelik metinlerinde kendileri ve Dostluk topluluğu için ‘zenginleştiren topluluklar’ ifadesi geçiyor. Ve Bilgelik topluluğunun misyonu her ikisini de içeriyor. Temel ve zenginleştirici olmak.”</p>

  <p class="block17">Toplumumuzun Bilgelik işlevlerine bu kadar muhtaç olması fikrine aklım yatmıyor. Ama olmazsa olmaz bir topluluk oldukları kesin. Onlar olmadan tarım verimsiz, tıbbi çözümler yetersiz, teknoloji eski kalırdı.</p>

  <p class="block17">Elmamdan bir ısırık alıyorum.</p>

  <p class="block17">“Tostunu yemeyecek misin?” diye soruyor Caleb.</p>

  <p class="block17">“Ekmeğin tadı bir tuhaf,” diyorum. “İstersen alabilirsin.”</p>

  <p class="block17">“Buradaki yaşam tarzına hayranım,” diyor ağabeyim, tabağımdan tostu alırken. “Tamamen kendilerine yetiyorlar. Kendi enerji kaynakları, su pompaları, su filtreleme sistemleri, yiyecek kaynakları var... Bağımsız bir yaşam tarzı.”</p>

  <p class="block17">“Bağımsız,” diyorum. “Ve etliye sütlüye karışmayan. Hoş olmalı.” Aslında yaşadıklarım düşünülürse gerçekten de hoş.</p>

  <p class="block17">Pencerelerden giren güneş ışığı o kadar yoğun ki dışarıda oturuyormuşuz gibi hissediyorum. Dostluk grupları, bronz tenlerinin üzerinde daha da göz alan açık renkli kıyafetleriyle diğer masalarda oturuyorlar. Sarı benim üzerimde daha cansız duruyor.</p>

  <p class="block17">“Sanırım Dostluk, seçmelerde aklından geçen topluluklardan biri değildi,” diyor Caleb sırıtarak.</p>

  <p class="block17">“Hayır.” Birkaç masa ötedeki bir Dostluk grubu kahkahalarla gülüyor. Masaya oturduğumuzdan beri bize hiç bakmadılar. “Biraz alçak sesle konuş, olmaz mı? Bu konuda herkese yayın yapmak istemem.”</p>

  <p class="block17">“Kusura bakma,” diyor Caleb, sesi duyulmasın diye masanın üzerine abanarak. “Peki hangi toplulukları düşünüyordun?”</p>

  <p class="block17">Sırtımı dikleştirirken gerildiğimi hissediyorum. “Neden soruyorsun?”</p>

  <p class="block17">“Tris,” diyor. “Biz kardeşiz. Bana her şeyi söyleyebilirsin.”</p>

  <p class="block17">Yeşil gözlerinde hiç tereddüt olmaz. Bilgelik üyesi olduğunda Fedakarlık topluluğunun alameti-farikası olan gri gömleği ve kısa saçlarından vazgeçmese de hiçbir işe yaramayan gözlükler takmıştı. Artık gözlük takmıyordu. Yine karşılıklı odalarımızda hangi topluluğu seçeceğimizi düşünüp birbirimize söyleyecek kadar cesur olamadığımız günlerdeki gibi görünüyor. Ona dürüst olmayacak kadar güvenmeme hatasına bir daha düşmek istemiyorum.</p>

  <p class="block17">“Fedakarlık, Cesurluk...” diyorum. “Ve Bilgelik.”</p>

  <p class="block17">“Uç topluluk?” Kaşlarını kaldırıyor.</p>

  <p class="block17">“Evet. Neden?”</p>

  <p class="block17">“Bana fazla gibi geldi,” diyor. “Bilgelik adaylığı sırasında odaklanacağımız birer araştırma seçmemiz gerekti. Benimki eğilim testi simülasyonuydu, o yüzden nasıl tasarlandığını çok iyi biliyorum. Bir kişinin iki farklı sonuç vermesi bile gerçekten zor. Aslına bakarsan program bunun olmasına izin vermiyor. Ama üç farklı eğilim... Bunun nasıl mümkün olduğunu bile bilmiyorum.”</p>

  <p class="block17">“Şey, test gözetmeni bazı müdahalelerde bulunmak zorunda kaldı,” diyorum. “Bilgelik seçeneğini elemek için otobüs senaryosunu devreye soktu ama maalesef Bilgelik elenmedi.”</p>

  <p class="block17">Caleb düşüncelere dalarak çenesini yumruğuna dayıyor. “Programı değiştirmek,” diyor. “Test gözetmeninin bunu yapmayı nereden öğrendiğini merak ediyorum. Bu onlara öğretilen bir şey değil çünkü.”</p>

  <p class="block17">Kaşlarımı çatıyorum. Tori bir dövme sanatçısıydı ve eğilim testine gönüllü olmuştu. Öyleyse eğilim testinde değişiklik yapmayı nereden biliyordu? Bilgisayarlarla arası iyi olsa, hobi olarak boş zamanlarını bu alanda değerlendirse bile Bilgelik simülasyonunu değiştirebilecek kadar yetenekli olduğundan şüphe ederim.</p>

  <p class="block17">Aklıma onunla yaptığım konuşmalardan biri geliyor. Ağabeyimle birlikte Bilgelik topluluğundan transfer olduk.</p>

  <p class="block17">“Eskiden Bilgelikteymiş,” diyorum. “Topluluk transferi. Belki bu yüzden biliyordur.”</p>

  <p class="block17">“Belki,” diyor Caleb, parmaklarıyla yanağında tempo tutarken. Kahvaltıyı neredeyse unuttuk, tabaklar aramızda öylece duruyor. “Peki bu beyin kimyan ya da anatomin açısından ne anlama geliyor?”</p>

  <p class="block17">Küçük bir kahkaha koyuveriyorum. “Bilmem. Tek bildiğim simülasyon sırasında bilincimin yerinde olduğu, hatta bazen kendimi uyandırabiliyorum. Bazen bana hiç etki etmiyorlar bile. Saldırı simülasyonu da etkilemedi.”</p>

  <p class="block17">“Kendini nasıl uyandırıyorsun? Ne yapıyorsun?”</p>

  <p class="block17">“Ben...” Hatırlamaya çalışıyorum. Sadece birkaç hafta olmuştu ama bir simülasyona girmeyeli çok uzun zaman olmuş gibi hissediyorum. “Söylemesi zor çünkü Cesurluk simülasyonlarının sakinleştiğimizde sona ermesi gerekiyordu. Oysa benimkilerden birinde... Tobias’ın benim ne olduğumu anladığı simülasyonda, imkansız bir şey yapıverdim. Sadece dokunarak camı kırdım.” Caleb’ın gözleri uzaklara dalıyor. Az önce söylediğim türden bir şeyi, eğilim testi simülasyonunda hiç yaşamadı, bunu biliyorum. Muhtemelen bunun neye benzediğini ya da mümkün olup olamayacağını düşünüyordur. Yanaklarım yanmaya başlıyor. Caleb bir bilgisayarı ya da makineyi incelercesine beynimi analiz etmeye çalışıyor.</p>

  <p class="block17">“Hey,” diyorum. “Geri gel!”</p>

  <p class="block17">“Özür,” diyor tekrar bana odaklanırken. “Bu sadece...” “Müthiş. Evet, biliyorum. Bir şeyi müthiş bulduğunda biri kanım emiyormuş gibi görünüyorsun.”</p>

  <p class="block17">Gülüyor.</p>

  <p class="block17">“Konuyu değiştirebilir miyiz?” diye soruyorum. “Etrafta Bilgelik ya da Cesurluk casusları olmayabilir ama yine de bunları insanların içinde konuşmak bir parça delilikmiş gibi geliyor.” lamam.</p>

  <p class="block17">Caleb sözüne devam edemeden kafeteryanın kapısı açılıyor ve içeri bir grup Fedakarlık üyesi giriyor. Üzerlerinde benim gibi Dostluk kıyafetleri var ama aynı zamanda yine benim gibi hangi topluluktan oldukları bariz bir şekilde belli oluyor. Suskunlar ama somurtmuyorlar. Yanlarından geçtikleri Dostluk üyelerine gülümsüyor, başlarıyla selam veriyorlar. Hatta aralarından birkaçı ayaküstü sohbet etmek için duruyor.</p>

  <p class="block17">Susan yüzünde küçük bir gülümsemeyle Caleb’ın yanına oturuyor. Saçlarını her zamanki gibi başının arkasında topuz yapmış, fakat sarı saçları altın gibi ışıldıyor. Caleb’la iki arkadaştan daha yakın otursalar da birbirlerine değmiyorlar. Susan başını sallayarak bana selam veriyor.</p>

  <p class="block17">“Özür dilerim,” diyor. “Bölmedim ya?”</p>

  <p class="block17">“Hayır,” diyor Caleb. “Nasılsın?”</p>

  <p class="block17">“iyiyim. Siz nasılsınız?”</p>

  <p class="block17">Bu nazik Fedakarlık sohbetinin bir parçası olmamak için yemek salonundan kaçmaya hazırlanıyorum ki Tobias içeri giriyor. Yorgun görünüyor. Dostluk topluluğuyla yaptığımız anlaşma gereği sabahtan beri mutfakta çalışmış olmalı. Ben de yarın çamaşırhanede çalışacağım.</p>

  <p class="block17">“Ne oldu?” diye soruyorum yanıma oturduğunda.</p>

  <p class="block17">“Karmaşa çözümü konusunda heyecanlılar ama belli ki Dostluk topluluğu her işe burun sokmanın işleri daha çok karıştıracağını unutmuş,” diyor. “Burada biraz daha kalırsak birilerini yumruklamam yakındır ve bu hiç hoş olmayacak.”</p>

  <p class="block17">Caleb ve Susan kaşlarını kaldırarak ona bakıyorlar. Yan masadaki Dostluk üyelerinden birkaçı da sohbetlerini kesip bize dönüyor.</p>

  <p class="block17">“Beni duydunuz,” diyor onlara Tobias. Komşu masadakiler yine önlerine dönüyor.</p>

  <p class="block17">“Ben sana demiştim,” diyorum, gülümsememi saklamak için elimle ağzımı örterek. “Ne oldu?”</p>

  <p class="block17">“Sonra anlatırım.”</p>

  <p class="block17">Marcus’la ilgili olmalı. Tobias, Marcus’un zalimliklerinden bahsettiğinde Fedakarlıktakilerin kuşkulu bakışlarını görmekten hoşlanmıyor ve şu anda Susan tam karşısında oturuyor. Ellerimi kucağımda kavuşturuyorum.</p>

  <p class="block17">Fedakarlık üyeleri masamıza oturuyor ama saygılı bir şekilde birkaç sıra boşluk bırakıyorlar ve otururken başlarıyla bizi selamlıyorlar. Bu insanlar annemle babamın dostları, komşu- lan, iş arkadaşlarıydı. Eskiden olsa yanlarında sessiz ve ağırbaşlı davranırdım. Şimdiyse daha yüksek sesle konuşmak, eski kimliğimden ve buna eşlik eden acılardan mümkün olduğunca uzak kalmak istiyorum.</p>

  <p class="block17">Bir el sağ omzuma konduğunda kolum acıyla sızlıyor. Tobias sus pus olurken, homurdanmamak için dişlerimi sıkıyorum.</p>

  <p class="block17">“O omzundan vuruldu,” diyor Tobias arkamızdaki adama bakmadan.</p>

  <p class="block17">“Özür dilerim.” Marcus elini çekip soluma oturuyor. “Merhaba.”</p>

  <p class="block17">“Ne istiyorsun?” diye soruyorum.</p>

  <p class="block17">“Beatrice,” diye uyarıyor Susan beni sessizce. “Böyle kaba davranmana hiç...”</p>

  <p class="block17">“Susan, lütfen,” diyor Caleb fısıldamasına. Kız dudaklarını kısıp başını çeviriyor.</p>

  <p class="block17">Kaşlarımı öfkeyle çatıp Marcus’a bakıyorum. “Bir soru sordum.”</p>

  <p class="block17">“Sizinle bir konuyu konuşmak istiyorum,” diyor Marcus. Sakin görünüyor ama aynı zamanda kızgın - sesindeki huysuzluk onu ele veriyor. “Diğer Fedakarlık üyeleriyle bu konuyu tartıştık ve burada kalmamamız gerektiğine karar verdik. Şehrimizdeki karmaşa ve anlaşmazlığın devamı kaçınılmaz olduğundan, topluluğumuzun geri kalanı çitlerin arka tara- fındayken burada kalmamız bencillik olur. Bize eşlik etmenizi istiyoruz.”</p>

  <p class="block17">Bunu beklemiyordum. Marcus neden şehre dönmek istiyor olabilir? Bu gerçekten bir Fedakarlık kararı mı, yoksa şehirde başka işler çevirmeyi mi planlıyor? Fedakarlık topluluğunun sahip olduğu şu gizli bilgiyle bir alakası var mı acaba?</p>

  <p class="block17">Birkaç saniye adama bakıyorum, sonra bakışlarımı Tobias’a çeviriyorum. Biraz rahatlamış görünüyor ama gözlerini masadan ayırmıyor. Babası etraftayken neden böyle davrandığını bilmiyorum. Oysa hiç kimse, Jeanine bile onu böyle sindiremez.</p>

  <p class="block17">“Ne diyorsun?” diye soruyorum ona.</p>

  <p class="block17">“Bence yarın da kalıp ertesi gün ayrılabiliriz,” diyor Tobias.</p>

  <p class="block17">“Tamam. Teşekkür ederim,” diyor Marcus. Ayağa kalkıp masada oturan diğer Fedakarlık üyelerine katılıyor.</p>

  <p class="block17">Yanlış yapmadan onu nasıl rahatlatabileceğim! kestireme- sem de Tobias’a bir parça sokuluyorum. Sol elimle elmamı alıp sağ elimle masanın altından onunkini tutuyorum.</p>

  <p class="block17">Ama gözlerimi Marcus’tan ayıramıyorum. Johanna’ya söyledikleriyle ilgili daha fazlasını öğrenmek istiyorum. Ve bazen gerçekleri öğrenmek istiyorsan, bunu istemen gerekir.</p>

  <h1 class="block15" id="id_bookmark8"><b class="calibre4">BEŞİNCİ</b> <b class="calibre4" id="id_bookmark9">BÖLÜM</b></h1>

  <p class="block17"><span class="text5">KAHVALTIDAN SONRA ToBIAS’a YÜRÜYÜŞE ÇIKACAĞIMI</span> söylüyorum ama aslında Marcus’u takibe alıyorum. Onun misafirhaneye gideceğini düşünmüştüm; oysa adam yemekhanenin arkasındaki tarlayı geçip su filtreleme binasına yürüyor. Basamakların önüne geldiğimde duraksıyorum. Bunu gerçekten yapmak istiyor muyum?</p>

  <p class="block17">Sonunda basamakları tırmanıp az önce Marcus’un ardından kapanan kapıdan geçiyorum.</p>

  <p class="block17">Filtreleme binası küçük bir bina; içinde devasa makinelerin olduğu tek bir salondan oluşuyor. Görebildiğim kadarıyla makinelerden bazıları yerleşkedeki kirli suyu topluyor, diğer birkaçı arındırıyor, test ediyor ve son olarak bazıları da temiz suyu yerleşkeye geri pompalıyor. Çitin yakınındaki elektrik santraline su gönderen boru dışında diğer boruların hepsi yerin altından geçiyor olmalı. Elektrik santrali rüzgar, su ve güneş enerjisini birleştirerek şehrin elektrik ihtiyacını karşılıyor.</p>

  <p class="block17">Marcus, suyu filtreleyen makinelerin yakınında duruyor. Makinenin boruları şeffaf. Kahverengi suyun bir borudan geçip makinenin içinde kaybolduğunu, diğer taraftan berrak bir şekilde çıktığını görebiliyorum, ikimiz de arındırma işlemini seyrediyoruz, onun da benim gibi düşünüp düşünmediğini merak ediyorum: Hayat da bizi kirlerimizden arındırıp dünyaya tertemiz geri yollasa hoş olurdu. Ama bazı kirler kolay çıkmaz.</p>

  <p class="block17">Marcus’un ensesine bakıyorum. Bunu şimdi yapmalıyım.</p>

  <p class="block17">Şimdi.</p>

  <p class="block17">“Geçen gün sizi duydum,” deyiveriyorum.</p>

  <p class="block17">Marcus telaşla omzunun üzerinden bakıyor. “Ne yapıyorsun, Beatrice?”</p>

  <p class="block17">“Seni buraya kadar takip ettim.” Kollarımı göğsümde kavuşturuyorum. “Johannaya Jeanine’in Fedakarlık topluluğuna saldırma nedenini söylerken seni duydum.”</p>

  <p class="block17">“İnsanların mahremiyetine saygısızlığı Cesurlukta mı öğrettiler, yoksa zaten burnunu her şeye sokar miydin?”</p>

  <p class="block17">“Doğuştan meraklıyım diyelim. Konuyu değiştirme.”</p>

  <p class="block17">Marcus’un alnı kırışıyor, dudaklarının yanındaki derin çizgiler belirginleşiyor. Hayatı boyunca çatık kaşla dolaşmış birini andırıyor. Gençken yakışıklıymış, şimdi bile Johanna gibi akranları için yakışıklı sayılabilir ama ona baktığımda tek görebildiğim, Tobias’ın korku senaryosundaki zifiri karanlık kuyuları andıran siyah gözleri...</p>

  <p class="block17">“Johanna’yla konuşmamı duyduysan, ona bir şey söylemediğimi de biliyorsundur. Böylesi bir bilgiyi seninle paylaşacağım kanısına nereden varıyorsun?”</p>

  <p class="block17">Hemen cevap veremiyorum. Sonra aklıma geliyor.</p>

  <p class="block17">“Babam,” diyorum. “Babam öldü.” Trende Tobias’a annemle babamın benim için öldüğünü söylediğimden beri bunu ilk kez dile getiriyorum. Benim için “ölüm” duygulardan arınmış bir gerçeklikten başka bir şey değildi. Ama “öldü” kelimesi, fokurdayıp çalkalanan sesler arasında göğsüme çekiç yemişim gibi hissetmeme neden oluyor. Yas canavarı uyanıp pençeleriyle boğazıma ve gözlerime hücum ediyor.</p>

  <p class="block17">Devam etmek için kendimi zorluyorum.</p>

  <p class="block17">“Bahsettiğin bilgi her neyse, onun yüzünden ölmemiş olabilir,” diyorum. “Ama hayatını sırf bunun için tehlikeye atıp atmadığını bilmek istiyorum.”</p>

  <p class="block17">Marcus’un dudakları seğiriyor.</p>

  <p class="block17">“Evet,” diyor. “Öyleydi.”</p>

  <p class="block17">Gözlerim doluyor. Kirpiklerimi kırpıştırarak yaşları kovmaya çalışıyorum.</p>

  <p class="block17">“İyi,” diyorum neredeyse boğulurcasına. “O zaman o lanet olasıca bilgi neydi? Korumaya çalıştığın bir şey miydi? Yoksa çalmaya mı çalışıyordun? Neydi?”</p>

  <p class="block17">“O bilgi...” Marcus başını iki yana sallıyor. “Bunu sana söylemeyeceğim.”</p>

  <p class="block17">Ona doğru bir adım atıyorum. “Ama geri istiyorsun. Çünkü Jeanine bilgiyi aldı.”</p>

  <p class="block17">Marcus iyi bir yalancı - en azından bazı sırları saklama konusunda yetenekli. Tepki vermiyor. Keşke Johanna ya da Dürüstlük gibi görebilsem, keşke yüzünden ne düşündüğünü okuyabilsem. Belki gerçeği bana söylemek istiyordur. Belki üstelersem bir yerden çatlak verir.</p>

  <p class="block17">“Yardım edebilirim,” diyorum.</p>

  <p class="block17">Marcus’un üst dudağı bükülüyor. “Bunun kulağa ne kadar komik geldiğini bilemezsin.” Bunları tükürürcesine söylüyor. “Saldırı simülasyonunu kapatmayı başarmış olabilirsin kızım ama bu yetenek değil, acemi şansıydı. Hayatın boyunca bir tek yararlı iş yapmayı başarsan şaşkınlıktan ölürüm.”</p>

  <p class="block17">Bu konuşan, Tobias’ın tanıdığı Marcus. Hasarın büyüğünü vereceğinden emin olduğu anda vurmayı çok iyi biliyor.</p>

  <p class="block17">Öfkeden titriyorum. “Tobias senin hakkında yanılmıyor- muş,” diyorum. “Kibirli, yalancı bir pislikten başka bir şey değilsin!”</p>

  <p class="block17">“Tobias böyle mi dedi?” Marcus kaşlarını kaldırıyor.</p>

  <p class="block17">“Hayır,” diyorum. “Senin adını bile ağzına almıyor. Onun ne düşündüğünü anlamak zor değil.” Dişlerimi sıkıyorum. “Biliyorsun, onun için hiçbir şey ifade etmiyorsun. Zaman geçtikçe gözünde daha da küçülüyorsun.”</p>

  <p class="block17">Marcus yanıt vermiyor. Su arıtıcıya dönüyor. Zafer anımı yaşarken hızla akan suyun sesi kulağımda atan kalbimin ses- lerine eşlik ediyor. Sonra binadan çıkıyorum. Ancak tarlanın yarısına geldiğimde anlıyorum. Ben değil, Marcus kazandı.</p>

  <p class="block17">Gerçek her neyse başka bir yerde aramam gerekiyor çünkü bunu ona bir daha sormayacağım.</p>

  <p class="block17">Gece rüyamda bir tarlada olduğumu görüyorum. Bir noktaya yığılmış kargaları kovaladığımda kargaların bir adamın üstüne tünemiş, gri Fedakarlık giysilerini gagaladıklarını fark ediyorum. Kuşlar birden havalandığında yerde yatanın Will olduğunu anlıyorum.</p>

  <p class="block17">Uyanıyorum.</p>

  <p class="block17">Yüzümü yastığa bastırıp onun adım fısıldamak yerine yatağı sarsan bir hıçkırık çıkıyor ağzımdan. Yas canavarının kalbimin ve midemin olması gereken yerdeki boşluğuna çöreklendiğini hissediyorum.</p>

  <p class="block17">İki avcumu birden göğsüme bastırıp güçlükle nefes almaya çalışıyorum. Canavar pençelerini boğazıma dolayıp ciğerlerime giden havayı kesiyor. Kıvrılıp başımı dizlerimin arasına alıyorum ve boğulma hissi beni bırakana kadar soluklanıyorum.</p>

  <p class="block17">Hava sıcak olmasına rağmen ürperiyorum. Yataktan çıkıp koridordan sessiz adımlarla Tobias’ın odasına yöneliyorum. Çıplak bacaklarım karanlıkta neredeyse parlayacak kadar beyaz. Kapıyı ittiğimde onu uyandırmaya yetecek şekilde gıcırdıyor. Hemen başını kaldırıp bana bakıyor.</p>

  <p class="block17">“Gel buraya,” diyor uykulu sesiyle. Bana yer açmak için yana kayıyor.</p>

  <p class="block17">Aklım başımda değil. Dostluktan verilen uzun tişörtle uyuyorum. Ancak kalçalarımı örtecek uzunlukta ve ben buraya gelmeden önce en azından ayağıma bir şort geçirmeyi bile akıl edemedim. Tobias çıplak bacaklarımı süzdüğünde yüzüm yanmaya başlıyor. Yan yatıp yüzüne bakıyorum.</p>

  <p class="block17">“Kabus mu?” diye soruyor.</p>

  <p class="block17">Başımla onaylıyorum.</p>

  <p class="block17">“Ne oldu?”</p>

  <p class="block17">Başımı bu sefer iki yana sallıyorum. Ona Will’le ilgili kabuslarımı anlatamam çünkü anlatırsam açıklamam gerekecek. Ne yaptığımı öğrendiğinde benim hakkımda neler düşünür? Bir daha yüzüme bakar mı?</p>

  <p class="block17">Avcunu yanağıma koyup başparmağıyla elmacık kemiğimi okşuyor.</p>

  <p class="block17">“Biz iyiyiz,” diyor. “Şenle ben. Tamam mı?”</p>

  <p class="block17">Yüreğim sızlarken başımı sallıyorum.</p>

  <p class="block17">“Başka hiçbir şey iyi değil.” Fısıltısı yanağımı gıdıklıyor. “Ama biz iyiyiz.”</p>

  <p class="block17">“Tobias,” diyorum. Ama daha o saniye söyleyeceklerimi unutuyorum ve dudaklarımı onunkilere bastırıyorum çünkü bu öpücüğün kafamdakileri sileceğini biliyorum.</p>

  <p class="block17">Öpüşüyoruz. Eli yanağımdan aşağı kayıyor, belimin oyuğunu, kalçalarımı, çıplak bacağımı okşuyor. Ürperiyorum.</p>

  <p class="block17">Al</p>

  <p class="block17">Ona iyice sokulup bacaklarımı ona doluyorum. Gerginlikten kafamın içi vızıldıyor ama bedenimin geri kalanı belli ki ne yapacağını biliyor, her bir santimetrekaresi aynı tempoyla zonkluyor, tek bir şey istiyor: Kendimden kaçmak ve onun bir parçası olmak istiyorum.</p>

  <p class="block17">Dudakları benimkilerle oynarken eli tişörtümün altına kayıyor. Onu durdurmam gerektiğini biliyorum ama durdurmuyorum. Bunun yerine ağzımdan belli belirsiz bir nida çıkıyor, yanaklarım yanmaya başlıyor. Beni ya duymuyor ya da duyduğunu umursamıyor. Avcunu belime bastırıp beni kendine çekiyor. Parmakları yavaşça sırtımda dolaşıyor. Tişörtüm açılıp serin havayı karnımda hissettiğimde bile tişörtü aşağı çekiştirmiyorum.</p>

  <p class="block17">Tobias boynumu öperken kendimi kaybetmemek için omzunu kavrayıp tişörtünü yumruğumun içinde sıkıyorum. Eli yukarı kayıyor ve ensemi kavrıyor. Tişörtüm koluna dolanırken öpüşmemiz alevleniyor, içimdeki gerginlik nedeniyle ellerimin titrediğini biliyorum, o yüzden Tobias anlamasın diye tişörtünü daha sıkı kavrıyorum.</p>

  <p class="block17">Sonra parmakları omzumdaki sargılara değdiğinde korkunç bir sancıyla bütün vücudum kasılıyor. Fazla acımıyor ama gerçek dünyaya geri dönmemi sağlıyor. Sırf yasımı ve kafamı dağıtmak için onunla birlikte olamam.</p>

  <p class="block17">Geri çekilip dikkatle tişörtümü aşağı çekiyorum. Birkaç saniye boyunca nefes nefese öylece yatıyoruz. Ağlamak iste- iniyorum -şimdi ağlamanın zamanı değil, evet, ağlamamalı- yım- ama ne kadar direnirsem direneyim, gözlerimi ne kadar kırpıştırırsam kırpıştırayım gözyaşlarıma engel olamıyorum.</p>

  <p class="block17">“Özür dilerim,” diyorum.</p>

  <p class="block17">Neredeyse sert bir sesle, “Özür dileme!” diyor. Yanaklarımdaki yaşları eliyle siliyor.</p>

  <p class="block17">Her an uçabilecek bir kuş gibi küçük ve minyon olduğumu biliyorum, dümdüz bir belim var ve kırılganım. Ama kendine engel olamıyormuş, eline hakim olamıyormuş gibi yine bana dokunduğunda farklı olmayı dilemiyorum.</p>

  <p class="block17">“Mız-mız bebek olmak istemezdim,” diyorum çatlayan sesimle. “Ben sadece...” Başımı iki yana sallıyorum.</p>

  <p class="block17">“Yanlış olduğunu düşünüyorsun,” diyor Tobias. “Annenle babanın daha iyi bir yerde olması önemli değil. Seninle birlikte değiller ve bu çok yanlış, Tris. Bunu yaşamamalıydın. Ve bunun normal olduğunu kim söylerse söylesin, yalan söylüyordur.”</p>

  <p class="block17">Bütün vücudum yeni bir hıçkırıkla sarsılırken, Tobias kollarıyla beni öylesine sıkı sarıyor ki nefes almakta zorlanıyorum, yine de umursamıyorum. Asil hıçkırıklarım bir süre sonra tam bir çirkinliğe dönüşüyor; ağzım ardına kadar açık, suratım çarpılmış ve boğazımdan can çekişen hayvanlar gibi sesler çıkıyor. Böyle devam ederse fena dağılacağım ve belki böylesi daha iyidir. Belki paramparça olmak ve bir şeyleri düşünmek zorunda kalmamak daha iyidir.</p>

  <p class="block17">Ben sakinleşene kadar Tobias konuşmuyor.</p>

  <p class="block17">Sonra, “Uyu,” diyor. “Kabus görürsen ben onları döverim.”</p>

  <p class="block17">“Neyle?”</p>

  <p class="block17">“Çıplak yumruklarımla tabii ki.”</p>

  <p class="block17">Kolumu beline dolayıp omzunda derin bir iç çekiyorum. Ter, temiz hava ve arada bir kaslarını gevşetmek için kullandığı merhemden dolayı nane kokuyor. Elma bahçesinde güneşin altında yürümek ya da yemekhanede sessizce kahvaltı etmek gibi güvenli kokuyor. Uykuya dalmadan hemen önce harabeye dönmüş şehrimizi ve yakında yakamıza yapışacak yeni anlaşmazlıkları neredeyse unutuyorum. Tabii kendimiz bir anlaşmazlık yaratmazsak...</p>

  <p class="block17">Onun, “Seni seviyorum,” diye fısıldadığını duyuyorum.</p>

  <p class="block17">Cevap verirdim belki ama uyku ağır basıyor.</p>

  <h1 class="block15" id="id_bookmark10"><b class="calibre4">ALTINCI</b> <b class="calibre4" id="id_bookmark11">BÖLÜM</b></h1>

  <p class="block17"><span class="text5">Sabah elektrİklİ tiraş makînesînİn viziltisiyla uyaniyo-</span> rum. Tobias aynanın önünde duruyor. Çenesini görebileceği şekilde başını arkaya atmış.</p>

  <p class="block17">Örtülerle birlikte dizlerimi kucaklayıp onu seyrediyorum.</p>

  <p class="block17">“Günaydın,” diyor. “İyi uyudun mu?”</p>

  <p class="block17">“Sayılır.” Yataktan kalkıyorum. Tobias çenesinin altını tıraş etmek için başını iyice kaldırırken sırtına sarılıp tişörtünün altından ucu görünen Cesurluk dövmesine alnımı dayıyorum.</p>

  <p class="block17">Makineyi bırakıp ellerimi tutuyor. İkimiz de konuşmuyoruz. Nefeslerini dinliyorum. Tobias tıraş olduğunu unutmuş gibi parmaklarımı okşuyor.</p>

  <p class="block17">“Gidip hazırlansam iyi olur,” diyorum bir süre sonra. Yanından ayrılmayı hiç istemiyorum ama bugün çamaşırhanede çalışmam gerekiyor ve Dostluktakilerin görevimi yerine getirmediğimi söylemelerini hiç istemem.</p>

  <p class="block17">“Sana giyecek bir şeyler vereyim,” diyor Tobias.</p>

  <p class="block17">Birkaç dakika sonra üzerimde uyurken giydiğim tişört ve Tobias’ın Dostluk üyelerinden ödünç aldığı bir şort olduğu halde koridorda yalın ayak yürüyorum. Yatak odama girdiğimde Peter’ı yatağımın yanında buluyorum. içgüdüsel olarak sırtımı dikleştirip odada keskin bir şey arıyorum.</p>

  <p class="block17">“Defol,” diyorum mümkün olduğunca sesimi titretmeme- ye çalışarak. Yine de boğazımdan kavrayıp uçurumun kıyısında tutarken ya da Cesurluk yerleşkesinde beni duvara fırlatırken gözlerindeki bakışı unutmam mümkün değil.</p>

  <p class="block17">Dönüp bana bakıyor. Son zamanlarda bana kötü gözlerle bakmıyor. Çökük omuzları ve askıda duran yaralı koluyla daha çok bitkin görünüyor. Ama ben aptal değilim.</p>

  <p class="block17">“Odamda ne yapıyorsun?”</p>

  <p class="block17">Bana yaklaşıyor. “Asıl sen Marcus’u takip ederek ne yaptığını sanıyorsun? Dün kahvaltıdan sonra seni gördüm.”</p>

  <p class="block17">Dimdik gözlerine bakıyorum. “Seni hiç ilgilendirmez. Defol buradan!”</p>

  <p class="block17">“Buradayım çünkü neden şu sabit diskin sende durduğunu anlayamıyorum,” diyor. “Son zamanlarda eskisi kadar istikrarlı görünmüyorsun.”</p>

  <p class="block17">“Ben mi istikrarsızım?” Gülüyorum. “Sen söyleyince kulağa komik geliyor.”</p>

  <p class="block17">Peter dudaklarım büzüp bir şey söylemiyor.</p>

  <p class="block17">Gözlerimi kısıyorum. “Hem sabit diskten sana ne?”</p>

  <p class="block17">“Aptal değilim,” diyor. “Diskin içinde simülasyon verile- t inden daha fazlası olduğunu biliyorum.”</p>

  <p class="block17">“Evet, hiç aptal değilsin gerçekten,” diyorum. “Diski Bilgeliktekilere götürürsen, patavatsızlıklarının affedileceğini ve sana iyi davranıp tekrar aralarına alacağını düşünüyorsun.”</p>

  <p class="block17">“Aralarına dönmeyi falan istemiyorum,” diyor bir adım daha yaklaşırken. “Öyle olsaydı Cesurluk yerleşkesinde size yardım etmezdim.”</p>

  <p class="block17">Parmağımı göğsüne bastırdığımda tırnağımı batırıyorum. “Sırf seni tekrar vurmayayım diye yardım ettin.”</p>

  <p class="block17">“Fedakarlara bayılan bir topluluk haini olmayabilirim.” Parmağımı tutuyor. “Ama kimse, özellikle de Bilgelik beni kontrol edemez.”</p>

  <p class="block17">Parmağımı tutamasın diye elimi geri çekiyorum. Avuçlarım terliyor.</p>

  <p class="block17">“Anlamanı beklemiyorum.” Dolaba yönelirken ellerimi tişörtüme siliyorum. “Eminim saldırıya uğrayan Fedakarlık değil de Dürüstlük olsaydı, ailenin kaşlarının tam ortasından vurulmasına sesini bile çıkarmazdın. Ama ben senin gibi değilim.”</p>

  <p class="block17">“Ailem hakkında konuşurken sözlerine dikkat et, kasıntı.” Dolaba doğru geldiğinde dikkatle yana kayıp çekmecelerle onun arasında duruyorum. O buradayken sabit diski ortaya çıkarmayacağım ama Peter’ın daha fazla yaklaşmasına da izin vermeyeceğim.</p>

  <p class="block17">Gözleri arkamdaki dolabın sol tarafına, sabit diski sakladığım yere kayıyor. Kaşlarımı çatıyorum ve o ana kadar fark etmediğim bir şeyi fark ediyorum: Cebinde kare bir şişkinlik var.</p>

  <p class="block17">“Onu bana ver,” diyorum. “Hemen şimdi!”</p>

  <p class="block17">“Olmaz.”</p>

  <p class="block17">“Onu bana ver, yoksa seni uykunda gebertirim.”</p>

  <p class="block17">Pis pis sırıtıyor. “Birini tehdit ederken ne kadar komik olduğunu keşke görebilsen. Küçük bir kız, atlama ipiyle beni uykuda boğacağım söylüyor.”</p>

  <p class="block17">Üzerine yürüdüğümde koridora doğru geriliyor.</p>

  <p class="block17">“Bana ‘küçük kız’ deme.”</p>

  <p class="block17">“İstediğimi derim.”</p>

  <p class="block17">Yumruğumu en çok canını yakacağımı bildiğim noktaya savuruyorum, kolundaki kurşun yarasına. Eğilip yumruktan kaçıyor ama yeni bir yumruk savurmak yerine kolunu bütün gücümle kavrayıp arkaya büküyorum. Peter ciğerleri yırtılırca- sına çığlık atıyor, acıdan dikkati dağılmışken dizimle tekmelediğimde yere yığılıyor.</p>

  <p class="block17">Gri, siyah, sarı ve kırmızı kıyafetli insanlar telaşla koridora koşturuyor. Peter yarı doğrularak karnıma bir yumruk indiriyor. İki büklüm oluyorum ama acı beni durdurmuyor. Kükreme ve çığlık arası bir feryat kopardıktan sonra üzerine saldırıyorum. Suratına yumruk atmak üzere sol elimi havaya kaldırıyorum.</p>

  <p class="block17">Dostluk üyelerinden biri kollarımdan yakalayıp ayaklarımı hafifçe yerden keserek beni Peter’dan uzaklaştırıyor. Omzumdaki yara zonklasa da damarlarımda hızla dolaşan adrenalin nedeniyle yarayı umursamıyorum bile. Dehşet içinde bakan Dostluk ve Fedakarlık üyelerine -ve Tobias’a- aldırmadan tekrar Peter’a doğru atılıyorum ama bir kadın onun yanına diz çöküp tatlı bir sesle yatıştırmaya çalışıyor. Acı dolu homurtularını ve mideme saplanan suçluluk duygusunu umursamamaya çalışıyorum. Ondan nefret ediyorum. Hiçbir şey umrumda değil. Ondan nefret ediyorum!</p>

  <p class="block17">“Tris, sakinleş!” diyor Tobias.</p>

  <p class="block17">“Sabit disk onda!” diye bağırıyorum. “Benden çaldı! Sabit diski çaldı!”</p>

  <p class="block17">Tobias, Peter’ın yanına gidiyor, diz çöken kadını görmezden gelerek ayağını onun göğsüne koyuyor, eğilip Peter’ın cebinden sabit diski çıkarıyor.</p>

  <p class="block17">Sonra son derece alçak bir sesle konuşuyor, “Sığınakta sonsuza kadar kalacak değiliz, o yüzden bu yaptığın hiç akıllıca değil.” Bana dönüp ekliyor, “Senin yaptığın da hiç akıllıca değil. Buradan kovulmamızı mı istiyorsun?”</p>

  <p class="block17">Suratımı asıyorum. Kollarımdan tutan Dosduk üyesi adam beni koridora doğru sürüklüyor. Kurtulmak için kıvranıyorum.</p>

  <p class="block17">“Sen ne yaptığını sanıyorsun? Bırak beni!”</p>

  <p class="block17">“Barış anlaşmamızın kurallarını çiğnedin,” diyor adam nazikçe. “Protokolü uygulamalıyız.”</p>

  <p class="block17">“Hadi git,” diyor Tobias. “Sakinleşmen gerekiyor.”</p>

  <p class="block17">Toplanan kalabalıktaki yüzleri inceliyorum. Kimse Tobias’la tartışmıyor. Hepsi bana bakıyor. O yüzden iki Dostluk üyesi adamın koridor boyunca bana eşlik etmesine izin veriyorum.</p>

  <p class="block17">“Adımlarına dikkat et,” diyor aralarından biri. “Buradaki yer döşemeleri düzgün değil, ayağın takılıp düşebilirsin.”</p>

  <p class="block17">Başım zonkluyor, sakinleşmeye başladığımın işareti bu. Saçları ağarmaya başlamış adam soldaki bir kapıyı açıyor. Kapıdaki tabelada ANLAŞMAZLIK ODASI yazıyor.</p>

  <p class="block17">“Beni molaya falan mı atıyorsunuz?” diye kaşlarımı çatıyorum. Böylesi Dostluk topluluğundan beklenmeyecek bir şey değil. Beni molaya at, sonra nefesle arınma ya da olumlu düşünme teknikleri öğret.</p>

  <p class="block17">Odadaki ışık o kadar parlak ki gözlerimi kısıyorum. Karşı duvardaki geniş pencere doğrudan elma bahçesine bakıyor. Buna rağmen muhtemelen duvarlar, tavan ve zemin tamamen ahşapla kaplı olduğundan oda çok küçük görünüyor.</p>

  <p class="block17">“Lütfen otur,” diyor yaşlı adam, odanın ortasındaki tabureyi başıyla işaret ederek. Dostluk yerleşkesindeki diğer tüm mobilyalar gibi tabure de cilalanmamış ahşaptan yapılmış. Sanki kökleri hala topraktaymış gibi sağlam görünüyor. Oturmuyorum.</p>

  <p class="block17">“Kavga bitti,” diyorum. “Tekrar yapmayacağım. Buradayken yapmam.”</p>

  <p class="block17">“Protokole uymalıyız,” diyor genç olanı. “Lütfen otur! Neler olduğunu konuşacağız, sonra gitmene izin vereceğiz.” Sesleri çok yumuşak. Kutsal topraklarda kimseyi rahatsız ei inek istemeyen Fedakarlıktakiler gibi kısık değil. Yumuşak ve tatlı konuşuyorlar, seslerini yükseltmiyorlar. Bunu fark edince böyle konuşmayı adaylara da öğretip öğretmediklerini merak ediyorum. Nasıl güzel konuşulur, gülümsenir, barışçıl imam sağlanır...</p>

  <p class="block17">Oturmak istemesem de oturuyorum, gerektiğinde hemen kalkabileceğim şekilde taburenin kenarına ilişiyorum. Genç olanı önümde duruyor. Arkamda menteşelerin gıcırdadığını duyuyo- ıııın. Omzumun üzerinden geriye baktığımda yaşlı adamın duvarın kenarındaki tezgahta bir şeyleri karıştırdığını görüyorum. “Ne yapıyorsunuz?”</p>

  <p class="block17">“Çay hazırlıyorum,” diyor adam.</p>

  <p class="block17">“Çayın bu meseleyi çözeceğini hiç sanmıyorum.”</p>

  <p class="block17">“O zaman söyle bakalım,” diyor genç olanı dikkatimi tekrar pencere tarafına çekerek. Gülümsüyor. “Çözüm sence ne?” “Peter’ı yerleşkeden kovmak.”</p>

  <p class="block17">“Bana öyle görünüyor ki,” diyor adam nazikçe, “Ona sen saldırmışsın, dahası onu kolundan vuran da sensin.”</p>

  <p class="block17">“Bunu ne kadar hak ettiği hakkında hiçbir fikriniz yok.” Yanaklarım yine yanarken kalp atışlarıma eşlik edercesine başım zonkluyor. “Beni öldürmeye çalıştı. Ve başka birinin gözüne bıçak sapladı... bıçak. Pisliğin tekidir. Onu...”</p>

  <p class="block17">Ensemde keskin bir acı hissediyorum. Önümdeki adamın yüzü silinmeye başlıyor.</p>

  <p class="block17">“Özür dilerim canım,” diyor. “Sadece protokolü uyguluyoruz.”</p>

  <p class="block17">Yaşlı adamın elinde bir şırınga var. İçinde hala çim kadar parlak yeşil renkte birkaç damla sıvı var. Hızla gözlerimi kırpıştırdığımda gözümün önündeki kara benekler kayboluyor ama bu sefer dünya önümde gidip geliyormuş gibi hissediyorum. Sanki bir sallanan sandalyede oturuyorum.</p>

  <p class="block17">“Nasıl hissediyorsun?” diye soruyor genç adam.</p>

  <p class="block17">“Ben...”</p>

  <p class="block17">Kızgın demek üzereyim. Peter’a kızgınım, Dostluk topluluğuna kızgınım. Ama bu tam olarak doğru sayılmaz, öyle değil mi? Gülümsüyorum. “Ben iyi hissediyorum. Sanki... sanki havada süzülüyorum. Ya da suda yüzüyorum. Siz nasıl hissediyorsunuz?”</p>

  <p class="block17">“Baş dönmesi serumun yan etkisidir. Öğleden sonra dinlemen iyi olur. Ve ben gayet iyiyim. Sorduğun için teşekkürler,” diyor. “İstersen artık gidebilirsin.”</p>

  <p class="block17">“Tobias’ı nerede bulabileceğimi söyleyebilir misiniz?” diye soruyorum. Yüzünü gözümün önüne getirdiğimde kanım kaynamaya başlıyor. Onu öpmekten başka bir şey düşünemiyorum. “Dört yani. Çok yakışıklı, siz de öyle düşünmüyor musunuz? Benden niye bu kadar hoşlandığını anlayamıyorum. Pek de hoş sayılmam, değil mi?”</p>

  <p class="block17">“Çoğu zaman değilsin,” diyor adam. “Ama denersen hoş biri olabilirsin.”</p>

  <p class="block17">“ Teşekkür ederim,” diyorum. “Çok naziksiniz.”</p>

  <p class="block17">“Sanırım onu elma bahçesinde bulabilirsin,” diyor. “Kavganın ardından dışarı çıktığını gördüm.”</p>

  <p class="block17">Küçük bir kahkaha atıyorum. “Kavga. Ne saçma bir şey!..” Ve gerçekten de yumruğunu birine indirmenin fazlasıyla aptalca olduğunu düşünüyorum. Aslında bir dokunuş ama d.ılıa sert. Okşamak daha güzel. Belki Peter’ın kolunu okşa- malıydım. Bu ikimizin de yatışmasını sağlardı. Hem parmaklarım da bu kadar acımazdı.</p>

  <p class="block17">Kalkıp kapıya yöneliyorum. Dengemi bulmak için duvara ıııtunmak zorunda kalıyorum. Sendeleyerek koridorda yürürken dengemi bir türlü sağlayamadığım için kıkırdıyorum. Küçükken olduğu gibi yine hantalım. Annem gülümseyip “Ayağını bastığın yere dikkat et, Beatrice,” derdi. “Canının yanmasını istemezsin.” Dışarı çıktığımda ağaçlar gözüme daha yeşil görünüyor, öylesine yoğun bir yeşil ki neredeyse tadını alabiliyorum. Belki gerçekten de tadını alıyorumdur; çocukken sırf meraktan tadına bakmaya karar verdiğim çimen tadında... Kahkahalarla iki yana savrulurken merdivenlerden aşağı neredeyse yuvarlanıyorum. Yerdeki odar çıplak ayaklarımı gıdıklıyor. Elmalığa yöneliyorum.</p>

  <p class="block17">“Dört!” diye sesleniyorum. Neden bir sayıyı haykırıyorum ki ben? Ah, evet. Çünkü Tobias’ın adı bu. Tekrar sesleniyorum, “Dört! Neredesin?”</p>

  <p class="block17">“Tris?” diyor bir ses sağ tarafımdaki ağaçların ardından. Sanki ağaç konuşmuş gibi kıkırdıyorum ama elbette bu Tobias’ın sesi. Bir dalın altından eğilmiş bana bakıyor.</p>

  <p class="block17">Ona doğru koşuyorum, yerde bir tümseğe denk gelince ayağım takılıyor, az daha düşüyorum. Beni belimden kavrayıp dengemi sağlamama yardım ediyor. Dokunuşu bütün vücuduma bir şok dalgası yayıyor, parmaklarının ucu kıvılcımlar çakıyormuş gibi içim tutuşuyor. Ona sokulup vücudumu yaslıyorum, öpmek için başımı kaldırıyorum.</p>

  <p class="block17">“Sana ne..diye söze başlıyor ama onu dudaklarımla susturuyorum. O da beni yarım yamalak öpünce derin bir iç çekiyorum.</p>

  <p class="block17">“Bu pek bir baştan savmaydı,” diyorum. “Tamam, pek sayılmaz ama...”</p>

  <p class="block17">Onu öpmek için yine parmak uçlarımda yükseldiğimde Tobias beni durdurmak için parmağını dudağıma bastırıyor.</p>

  <p class="block17">“Tris,” diyor. “Sana ne yaptılar? Aklını yitirmiş gibi davranıyorsun.”</p>

  <p class="block17">“Hiç nazik değilsin,” diyorum. “Kafamı iyi yaptılar, hepsi bu. Ve şu anda seni deli gibi öpmek istiyorum, o yüzden biraz olsun gevşersen...”</p>

  <p class="block17">“Seni öpmeyeceğim. Neler olduğunu öğrenmeden olmaz,” diyor Tobias.</p>

  <p class="block17">Bir an için dudaklarımı büküyorum ama sonra aklıma başka başka şeyler gelince sırıtıyorum.</p>

  <p class="block17">“Benden bu yüzden hoşlanıyorsun!” diyorum. “Sen de nazik biri sayılmazsın çünkü! Şimdi bütün taşlar yerine oturuyor.”</p>

  <p class="block17">“Hadi gel,” diyor. “Johanna’yı görmeye gidiyoruz.”</p>

  <p class="block17">“Ben de senden hoşlanıyorum.”</p>

  <p class="block17">“Bu çok ümit verici,” diyor düz bir sesle. “Hadi! Ah, Tanrı .ışkına! Seni kucağımda götürsem daha iyi olacak.”</p>

  <p class="block17">Bir kolunu dizlerimin, diğerini boynumun altından geçi- ı ip beni kucağına alıyor. Kollarımı boynuna dolayıp yanağına bir öpücük konduruyorum. Havayı tekmelerken ayaklarımı yalayan serinlik hoşuma gidiyor, Johanna’nın çalıştığı binaya varana kadar bacaklarımı sallıyorum.</p>

  <p class="block17">Ofise vardığımızda önünde bir yığın kağıtla birlikte onu masasında otururken buluyoruz. Kalemin silgisini kemiriyor. Başını kaldırıp baktığında ağzı açık kalıyor. Bir tutam koyu renk saçı, yüzünün sol tarafını örtüyor.</p>

  <p class="block17">“Bence yara izini saklamamalısınız,” diyorum. “Saçlarınız yüzünüze düşmediğinde daha güzel görünüyorsunuz.”</p>

  <p class="block17">Tobias beni sertçe kucağından bırakıyor. Yere çarptığım anda omzum biraz sancıyor ama ayaklarımın döşemeye değdiğinde çıkardığı gürültü hoşuma gidiyor. Kahkaha atıyorum. Ne Johanna ne de Tobias kahkahalarıma eşlik ediyor. Tuhaf.</p>

  <p class="block17">“Ona ne yaptınız?” diye soruyor Tobias aksi aksi. “Tanrı aşkına, ona ne yaptınız?”</p>

  <p class="block17">“Ben...” Johanna kaşlarım çatarak bana bakıyor. “Dozu abartmış olmalılar. Minyon biri. Muhtemelen boyuyla kilosunu iyi hesaplayamadılar.”</p>

  <p class="block17">“Ona ne verdiniz ki dozu abartmış olsunlar?” diyor Tobias.</p>

  <p class="block17">“Güzel bir sesin var,” diyorum.</p>

  <p class="block17">“Tris,” diyor bana, “Lütfen sus!”</p>

  <p class="block17">“Barış serumu,” diyor Johanna. “Küçük dozlarda rahatlatıcı bir etki yapar, ruh halini iyileştirir. Tek yan etkisi hafif bir baş dönmesidir. Barışı koruma konusunda sorun yaratan üyelerimize de bundan veriyoruz.”</p>

  <p class="block17">Tobias burnundan soluyor. “Ben gerzek değilim. Topluluğunuzda herkes barışı koruma konusunda sorun yaşar, çünkü onlar da insan. Muhtemelen su kaynaklarına da bu serumu katıyorsunuzdur.”</p>

  <p class="block17">Johanna birkaç saniye cevap vermiyor. Ellerini önünde birleştiriyor.</p>

  <p class="block17">“Meselenin bu olmadığını sen de biliyorsun, aksi takdirde bu karışıklık hiç olmazdı,” diyor sonra. “Ama burada ne yaparsak yapalım, topluluk olarak hep birlikte yapıyoruz. Serumu şehirdeki herkese verebilecek olsam hiç durmazdım. Bunu ya- pabilseydim, kesinlikle şu durumda olmazdınız.”</p>

  <p class="block17">“Ah kesinlikle,” diyor Tobias. “Bütün nüfusa uyuşturucu vermek, sorunlarımız için mükemmel bir çözüm. Harika plan!”</p>

  <p class="block17">“iğneleyici konuşmak hiç hoş değil, Dört,” diyor kadın nazikçe. “Tris’e aşırı dozda serum verildiği için özür dilerim, ger çekten çok üzgünüm. Ama o da anlaşmamızın koşullarını çiğnedi ve sonuç olarak korkarım burada daha fazla kalamayacaksınız.</p>

  <p class="block17">()ğlanla arasındaki kavga, göz yumabileceğimiz bir şey değil.” “Merak etmeyin,” diyor Tobias. “Mümkün olduğunca insani bir hızda buradan ayrılacağız.”</p>

  <p class="block17">“Güzel,” diyor Johanna hafif bir gülümsemeyle. “Dostluk ve Cesurluk arasında, ancak belli bir mesafe bırakıldığında ba- ı ış olabilir.”</p>

  <p class="block17">“Bu her şeyi açıklıyor.”</p>

  <p class="block17">“Pardon?” diye soruyor kadın. “Neyi ima ediyorsun?” Tobias dişlerini sıkarak konuşuyor, “Bilgelik saldırılarında bizi ölüme bıraktığınız halde nötr kalabilmenizden bahsediyo- mm, tabii bu ne kadar mümkünse artık!”</p>

  <p class="block17">Johanna sessizce iç çekip pencereden dışarı bakıyor. I’cncereden küçük bir üzüm bağı görünüyor. Sarmaşıklar pençe re pervazına kadar ulaşmış, sanki içeri girip sohbete katılmak istiyorlar.</p>

  <p class="block17">“Dostluk topluluğu öyle bir şey yapmaz,” diyorum. “Bu çok fena bir şey.”</p>

  <p class="block17">“Tarafsız kalmamızın tek nedeni barış,” diye söze başlıyor (ohanna.</p>

  <p class="block17">“Barış!” Tobias kelimeyi neredeyse tükürürcesine söylüyor. “Evet, eminim hepimiz öldüğünde ya da sonu gelmek bilmeyen bir zihin kontrolü simülasyonunda ödlekler gibi sindiğimizde barış gelecektir.”</p>

  <p class="block17">Johanna’nın yüzü öfkeden çarpıldığında onu taklit edip yüzümü çarpıtmanın nasıl bir his olduğunu çözmeye çalışıyorum. Pek hoş bir his değil. Zaten kadının neden yüzünü çarpıttığından da emin değilim.</p>

  <p class="block17">Johanna ağır ağır konuşuyor, “Karar benim değil. Öyle olsaydı, şu anda belki başka şeyler konuşuyor olurduk.”</p>

  <p class="block17">“Yani onlarla aynı fikirde olmadığını mı söylüyorsun?” “Şunu söylüyorum,” diyor kadın, “topluluğumun fikirlerine katılmamak benim işim değil ama özelimde yüreğime sahip çıkabilirim.”</p>

  <p class="block17">“Tris ve ben, iki gün içinde gidiyoruz,” diyor Tobias. “Umarım topluluğunuz, yerleşkede bir sığınak yapma kararından vazgeçmez.”</p>

  <p class="block17">“Kararlarımızdan kolay vazgeçmeyiz. Peki Peter ne olacak?” “Onunla ayrı olarak ilgilenmeniz gerekecek,” diyor Tobias. “Çünkü o bizimle gelmeyecek.”</p>

  <p class="block17">Tobias elimi tuttuğunda tenini hissediyorum. Ne yumuşak ne de pürüzsüz ama hoşuma gidiyor. Özür dilercesine Johanna’ya bakıyorum, kadının yüz ifadesi değişmiyor.</p>

  <p class="block17">“Dört,” diyor sonra. “Arkadaşlarınla birlikte... serumdan etkilenmek istemiyorsanız, ekmek yemeyin.”</p>

  <p class="block17">Tobias omzunun üzerinden bakıp teşekkür ediyor. Koridorda birlikte yürürken iki adımda bir sekiyorum.</p>

  <h1 class="block15" id="id_bookmark12"><b class="calibre4">YEDİNCİ</b> <b class="calibre4" id="id_bookmark13">BÖLÜM</b></h1>

  <p class="block17">GÜNEŞ BATMAK ÜZEREYKEN SERUMUN ETKİSİ GEÇMEYE haşlıyor. Tobias beni odama kapattıktan sonra her saat başı polip kontrol etti. Bu sefer geldiğinde yatakta oturmuş duvarı seyrediyorum.</p>

  <p class="block17">“Şükürler olsun,” diyor başını kapı pervazına dayayarak. “Serumun etkisi hiç geçmeyecek sanıyordum. Kafan iyiyken... hayali çiçekleri koklaman ve artık içinden ne geçiyorsa onu yapman için seni burada hapis tutmak zorunda kalacaktım.”</p>

  <p class="block17">“Onları geberteceğim,” diyorum. “Onları geberteceğim!” “Zahmet etme. Yakında buradan ayrılıyoruz,” diyor Tobias kapıyı ardından kapatırken. Sabit diski cebinden çıkarıyor. “Bunu dolabın arkasına saklayabileceğimizi düşündüm.” “Önceden de oradaydı.”</p>

  <p class="block17">“İyi ya, Peter oraya bir daha bakmaz.” Tobias tek eliyle dolabı duvardan uzaklaştırıyor ve diski arkasına sıkıştırıyor.</p>

  <p class="block17">“Neden barış serumuna direnemedim?” diye soruyorum. “Yani beynim simülasyon serumuna karşı koyabilecek kadar garip çalışıyorsa, neden bunda aynı şey olmadı?”</p>

  <p class="block17">“Gerçekten bilemiyorum,” diyor. Yatakta yanıma çöktüğünde karyola sarsılıyor. “Belki serumla savaşabilmen için bunu istemen gerekiyor.”</p>

  <p class="block17">“Eh, direnmeyi istediğim çok açık!” diyorum bezginlikle, çünkü pek emin değilim. İstedim mi? Yoksa öfkemi, acımı, birkaç saatliğine her şeyi unutmak daha mı iyiydi?</p>

  <p class="block17">“Bazen,” diyor Tobias kolunu omzuma atarken, “İnsanlar gerçek olmasa bile mutlu olmak ister.”</p>

  <p class="block17">Haklı. Şimdi bile aramızdaki huzur başka şeyleri konuşmadığımız için. Will, annemle babam, onu neredeyse başından vuracak olmam, Marcus... Gerçeklerle huzurumuzu bozmaya cesaret edemiyorum çünkü şu anda tek desteğim bu huzura sahip çıkabilmek.</p>

  <p class="block17">“Haklı olabilirsin,” diyorum alçak sesle.</p>

  <p class="block17">“Sen boyun mu eğiyorsun?” diye soruyor, şaşkınlıktan açık kalan ağzıyla bana bakarken. “Demek serum gerçekten işe yarıyormuş...”</p>

  <p class="block17">Onu sertçe itekliyorum. “Sözünü geri al! Sözünü hemen geri al 1 ”</p>

  <p class="block17">“Tamam, tamam!” Ellerini teslim olurcasına havaya kaldırıyor. “Ben sadece... Biliyorsun, ben de pek nazik biri sayılmam. Senden bu yüzden çok...”</p>

  <p class="block17">“Dışarı!” diye bağırıyorum kapıyı göstererek.</p>

  <p class="block17">Kendi kendine gülen Tobias yanağımı öpüp odadan çıkıyor.</p>

  <p class="block17">Akşam vakti olan bitenden dolayı yemeğe gidemeyecek kadar utanıyorum, o yüzden zamanımı elmalığın dibindeki ağaçlardan olgun elmaları toplayarak geçiriyorum. Ağaçların en ı «.peşine tırmanırken kaslarım yanıyor. Boş boş oturmanın mateme yer açtığını keşfettiğimden kendimi elma toplayarak oyalıyorum.</p>

  <p class="block17">Bir dalın üzerine tünemiş tişörtümün eteğiyle alnımdaki teri silerken sesi duyuyorum. Başta belli belirsiz ağustos bö- ı eklerinin cırlamasına eşlik ediyor. Dinlemek için kulak kabartıyorum ve biraz sonra ne olduğunu anlıyorum: Araba sesi bu.</p>

  <p class="block17">Malların nakliyesi için Dostluk topluluğunda bir düzine kamyon var ama nakliye sadece haftasonlarında yapılıyor, kinsem karıncalanıyor. Bu sesler dostluk kamyonlarına ait değilse muhtemelen Bilgelik araçları geliyor. Emin olmam lazım.</p>

  <p class="block17">Başımın üzerindeki dala tutunup sol kolumla yavaşça ayağa kalkıyorum. Kolumla bunu hala yapabildiğime şaşırıyorum. Kamburumu çıkarıp dururken saçlarım dallara ve yapraklara dolanıyor. Ağırlığımı öteki yanıma verdiğimde yere birkaç elma düşüyor. Elma ağaçları pek yüksek değil; yeterince uzağı göremeyebilirim.</p>

  <p class="block17">Ellerimle dengeyi sağlayarak yakındaki dallara tırmanıyorum, dal labirentinden kıvrılarak ilerliyorum. Limanda dönme dolaba tırmanışım aklıma geliyor; elim ayağım titremiş, avuçlarım zonklamıştı. Şimdi yaralı olduğum halde daha güç- lüyüm, daha kolay tırmanıyorum.</p>

  <p class="block17">Yukarı çıktıkça dallar incelip zayıflıyor. Dudaklarımı yalayıp bir sonraki dala bakıyorum. Mümkün olduğunca yükseğe tırmanmalıyım ama hedeflediğim dal fazlasıyla kısa ve her an kırılabilirmiş gibi görünüyor. Ayağımı üzerine koyup dayanıklılığını kontrol ediyorum. Dal bel veriyor ama kırılmıyor. Tam öteki ayağımı da üzerine koyup kendimi yukarı çekerken dal kırılıveriyor.</p>

  <p class="block17">Sırtüstü düşerken nefesimi tutup son saniyede ağacın gövdesine yapışıyorum. Çıkabileceğim en üst noktadayım. Parmak uçlarımda yükselip sesin geldiği tarafa bakıyorum.</p>

  <p class="block17">Başta önümde uzanan çiftlik arazisinden başka bir şey göremiyorum. Boş topraklar, çit ve tarlaların hemen dibinden başlayan binalar... Sonra kapıya yaklaşan hareketli ışık beneklerini seçiyorum. Işığı yakaladıkça gümüş renkte parlayan benekler. Üzerinde güneş panelleri olan araçlar tek bir anlama gelebilir: Bilgelik.</p>

  <p class="block17">Dişlerimin arasından tıslamasına nefesimi salıyorum. Düşünmeye bile fırsat kalmadan hızla aşağı inmeye başlıyorum. Dallar ve ağaç kabuklan kopup soyuluyor. Ayaklarım yere değer değmez koşuyorum.</p>

  <p class="block17">Yanlarından geçerken ağaç sıralarını sayıyorum. Yedi, sekiz. Dallar alçalırken altlarından geçiyorum. Dokuz, on. Sağ kolumu göğsüme yaslayıp depar atıyorum, omzumdaki kurşun yarası attığım her adımda zonkluyor. On bir, on iki.</p>

  <p class="block17">On üçüncü ağaç sırasına geldiğimde sağdaki boşluğa fırlıyorum. Bu sırada ağaçlar daha sıklaşıyor. Dalları birbirine girmiş, yapraklardan, ince dallardan ve elmalardan bir labirent oluşmuş.</p>

  <p class="block17">Oksijensiz kalan ciğerlerim yanıyor, yine de elmalığın sınırına çok uzak değilim. Kaşlarımdan ter damlıyor. Yemekhaneye vardığımda kapıyı ardına kadar açıp Dosduk üyelerinden oluşan bir grubu itekleyerek koşmaya devam ediyorum. İşte orada! Tobias, kafeteryanın sonundaki masalardan birinde Peter, Caleb ve Susanla oturuyor. Gözlerim kararmak üzere olduğundan onları zor görebiliyorum ama Tobias omzuma dokunuyor.</p>

  <p class="block17">“Bilgelik,” diyebiliyorum nefes nefese.</p>

  <p class="block17">“Buraya mı geliyorlar?” diye soruyor.</p>

  <p class="block17">Başımla onaylıyorum.</p>

  <p class="block17">“Kaçmaya vaktimiz var mı?”</p>

  <p class="block17">Bundan emin değilim.</p>

  <p class="block17">Masanın diğer ucundaki Fedakarlık üyeleri de bizi dinliyor, yavaş yavaş etrafımızda toplanıyolar.</p>

  <p class="block17">“Neden kaçmamız gerekiyor ki?” diye soruyor Susan. “Dostluk burayı sığınak olarak açıkladı. Anlaşmazlık çıkmasına izin vermezler.”</p>

  <p class="block17">“Dostlar bu kuralı uygulamakta zorlanacak,” diyor Marcus. “Anlaşmazlık olmadan anlaşmazlığı nasıl durdurabilirsin?”</p>

  <p class="block17">Susan başım sallıyor.</p>

  <p class="block17">“Ama ayrılamayız,” diyor Peter. “Zamanımız yok. Bizi görürler.”</p>

  <p class="block17">“Tris’te silah var,” diyor Tobias. “Gerekirse kullanırız.”</p>

  <p class="block17">Yatakhaneye yöneliyor.</p>

  <p class="block17">“Bekle,” diye sesleniyorum. “Bir fikrim var.” Fedakarlık üyelerini gözlerimle tarıyorum. “Kılık değiştirme. Bilgelik, burada olduğumuzdan emin değil. Dostluktanmış gibi davranabiliriz.”</p>

  <p class="block17">“O zaman Dostluk üyesi gibi giyinmeyenler hemen yatakhaneye gitsin,” diyor Marcus. “Geri kalanınız saçlarını tarasın, onların hareketlerini taklit etmeye çalışsın.”</p>

  <p class="block17">Gri kıyafetli Fedakarlar grup halinde yemekhaneden çıkıp misafirhaneye gidiyor. Ben de onlarlayım. Hemen yatak odama koşuyorum, dört ayak üzerine düşüp ellerimle döşeğin altında tabancayı arıyorum.</p>

  <p class="block17">Birkaç saniye sonra buluyorum, fakat daha dokunduğum anda boğazım kuruyor, yutkunamıyorum. Tabancaya dokunmak istemiyorum. Bir daha dokunmak istemiyorum.</p>

  <p class="block17">Hadi ama Tris. Tabancayı alıp kırmızı pantolonumun beline sıkıştırıyorum. Pantolon bol olduğu için şanslıyım. Komodinin üzerindeki merhem ve ağrı kesici şişeleri gözüme çarpınca, kaçmayı başarırsak diye hemen cebime atıyorum.</p>

  <p class="block17">Sonra sabit diski almak için dolabın arkasına uzanıyorum.</p>

  <p class="block17">Bilgelik bizi yakalarsa -ki öyle görünüyor- her yerimizi arayacaklar. Saldırı simülasyonunu onlara kendi ellerimle teslim etmeyi hiç istemem. Öte yandan bu diskte saldırının kanıtları da var. Kayıplarımızın kayıtları. Annemle babamın ölümü. Onlardan bana kalan son şey. Dahası Fedakarlıkta fotoğraf çekmek hoş görülmediğinden, onların nasıl göründüğünü hatırlayabilmem için tek yol.</p>

  <p class="block17">Bundan yıllar sonra hatıralarım solmaya yüz tuttuğunda, annemle babamın nasıl göründüğünü hatırlayabilmem için elimde ne kalacak? Zihnim, yüzlerini değiştirecek, onları bir daha hiç göremeyeceğim.</p>

  <p class="block17">Aptallaşma. Bu hiç önemli değil.</p>

  <p class="block17">Sabit diski öyle bir sıkıyorum ki elim acıyor.</p>

  <p class="block17">İyi de o zaman neden önemli olduğunu hissediyorum?</p>

  <p class="block17">“Aptal olma,” diyorum bu sefer, sesli olarak. Dişlerimi gıcırdatıp komodinin üzerindeki lambayı alıyorum. Kablosunu prizden çektiğim gibi lambanın başlığını yatağın üzerine fırlatıyorum ve sabit diskle birlikte yere çöküyorum. Gözlerimi kırpıştırarak yaşları kovalamaya çalışırken lambanın altıyla sabit diske vuruyorum.</p>

  <p class="block17">Tekrar tekrar vuruyorum. Sonunda disk çatladığında parçaları yere dağılıyor. Parçaları ayağımla dolabın altına süpürüyorum, lambanın başlığını takıp koridora çıkmadan önce gözlerimi elimin tersiyle siliyorum.</p>

  <p class="block17">Birkaç dakika sonra gri kıyafetli kadın ve erkekler koridorda durmuş, bir kıyafet yığınını karıştırıyorlar. Peter da aralarında.</p>

  <p class="block17">“Tris,” diyor Caleb. “Üzerinde hala gri kıyafetin var.”</p>

  <p class="block17">Babamın gömleğine dokunduğumda duraksıyorum.</p>

  <p class="block17">“Babamın gömleği,” diyorum. Üzerimden çıkarırsam arkamda bırakmam gerekecek. Dudağımı ısırarak bunun acısıyla kendimi toparlamaya çalışıyorum. Gömlekten kurtulmam lazım. Sadece bir gömlek işte. Hepsi bu.</p>

  <p class="block17">“Benimkinin altına giyerim,” diyor Caleb. “Böylece görmezler.”</p>

  <p class="block17">Başımı sallayıp kıyafet yığınının arasından kırmızı bir gömlek çekiyorum. Belimdeki tabancanın şişliğini gizleyecek kadar bol. Hemen yanımdaki odaya girip üstümü çıkarıyorum, sonra koridora çıkıp gri gömleği Caleb’a veriyorum. Açık kapıdan Tobias’ın Fedakarlık kıyafetlerini bir çöp bidonuna tepiştirdiğini görüyorum.</p>

  <p class="block17">“Dostluktakiler, bizim için yalan söyleyecek mi sence?” diye soruyorum ona kapı pervazına dayanarak.</p>

  <p class="block17">“Karmaşayı önlemek için mi?” diyor Tobias başını sallayarak. “Elbette.”</p>

  <p class="block17">Üzerinde kırmızı yakalı bir gömlek ve dizleri parçalanmış bir kot pantolon var. Bu tarz onun üzerinde komik görünüyor.</p>

  <p class="block17">“Güzel gömlekmiş,” diyorum.</p>

  <p class="block17">Burnunu kırıştırıp bana bakıyor. “Ensemdeki dövmeyi saklayacak tek şey buydu, tamam mı?”</p>

  <p class="block17">Sinirli sinirli gülümsüyorum. Kendi dövmelerim hiç aklıma gelmemişti, neyse ki giydiğim gömlek onları da saklıyor.</p>

  <p class="block17">Bilgelik araçları yerleşkeye geliyor. Hepsinin siyah tavanı gümüş gibi parlayan beş araç var. Tümsekli zeminde tekerlekler zıplarken motorlar mırlama sesi çıkarıyor. Hemen binanın içine süzülüp kapıyı açık bırakıyorum. Tobias hala çöp bidonunda meşgulmüş gibi görünüyor.</p>

  <p class="block17">Arabalar duruyor, kapılar açılıyor, mavi kıyafetli en az beş Bilgelik üyesi görünüyor. Kadınlar ve erkekler karışık.</p>

  <p class="block17">Ve siyahlar içinde en az on beş Cesurluk üyesi...</p>

  <p class="block17">Cesurlar yaklaşırken kollarında Bilgelikle ittifak halinde olduklarını belirten mavi kolluklar görüyorum. Zihinlerini köleleştiren topluluğa teslim olmuşlar.</p>

  <p class="block17">Tobias elimi tutup yatakhaneye götürüyor.</p>

  <p class="block17">“Topluluğumuzun bu kadar aptal olacağı aklıma gelmezdi,” diyor. “Tabancayı aldın değil mi?”</p>

  <p class="block17">“Evet,” diyorum. “Ama sol elimle düzgün ateş edebileceğimi sanmıyorum.”</p>

  <p class="block17">“Çalışman gerekirdi,” diyor, her zamanki eğitmen tavrıyla.</p>

  <p class="block17">“Çalışacağım,” diye yanıtlıyorum. “Tabii hayatta kalırsak,” diye eklerken sesim titriyor.</p>

  <p class="block17">Elleri çıplak kollarımdan yukarı kayıyor. Alnıma öpücük kondururken “Yürürken biraz zıpla,” diyor. “Ve silahlarından korkuyormuşsun gibi rol yap...” Bu sefer kaşlarımın arasını öpüyor. “Ve asla olamayacağın kadar büzüşen bir menekşe gibi davran...” Yanağımdan öpüyor. “Böyle yaparsan sorun çıkmaz.”</p>

  <p class="block17">“Tamam,” diyorum. Yakasını tutarken ellerim titriyor. Başını kendime doğru çekiyorum.</p>

  <p class="block17">Bir çan üç kez çalıyor. Katıldığımız toplantı kadar önemli olmayan durumları konuşmak üzere Dostluk üyeleri yemekhanede biraraya geliyor. Artık Dostluk üyesi gibi görünen Fedakarlara katılıyoruz.</p>

  <p class="block17">Susan ın saçındaki Firketeleri çekip alıyorum, Dostluktan biri gibi görünemeyeceği kadar derli toplu görünüyor. Saçları omuzlarına dökülürken kız minnet dolu bir gülümsemeyle bakıyor. Onu ilk kez böyle görüyorum. Saç şekli sert hatlı çenesini yumuşatıyor.</p>

  <p class="block17">Sözüm ona Fedakarlardan daha cesur görünmem gerekiyor ama hiçbiri benim kadar endişeli durmuyor. Birbirlerine gülümsüyor, sessizce dolaşıyorlar. Fazla sessizler. Aralarına dalıp yaşlı hanımlardan birinin omzuna dokunuyorum.</p>

  <p class="block17">“Çocuklara ebelemece oynamalarını söyleyin,” diyorum.</p>

  <p class="block17">“Ebelemece mi?” diye soruyor.</p>

  <p class="block17">“Fazla saygılı ve... kasıntı gibi duruyorlar,” diyorum. Cesurluk yerleşkesindeki lakabım, ağzımdan neredeyse bir çığlık gibi çıkıyor. “Dostluk çocukları ortalığı şimdiye çoktan velveleye vermişti. Bunu hemen yapın, olur mu?”</p>

  <p class="block17">Kadın Fedakar çocuklardan birinin omzuna dokunup kulağına bir şeyler fısıldıyor, çok geçmeden çocuklardan oluşan küçük bir grup hoplaya zıplaya koridorda oynamaya başlıyor.</p>

  <p class="block17">“Ebeledim! Ebe sensin!”</p>

  <p class="block17">“Hayır, sadece gömleğime dokundun!”</p>

  <p class="block17">Caleb da oyuna katılıp parmağını Susanın kaburgaları .ırasına batırdığında kız çığlık atarak gülüyor. Rahatlamaya, lobias’ın önerdiği gibi zıplamasına yürümeye çalışıyorum. Köşeleri dönerken kollarımı rahatça sallıyorum. Başka bir toplulukta rol yapmanın her şeyi nasıl değiştirdiği inanılmaz bir şey, yürüyüşüm bile değişiyor. Sanırım üç topluluğa birden kolayca uyum sağlayabilmem bu yüzden tuhaf.</p>

  <p class="block17">Avludan yemekhaneye geçip önümüzden yürüyen Dostluk üyelerine yetişiyor, aralarına karışıyoruz. Tobias’ı sürekli göz hapsinde tutuyorum, ondan uzak düşmemem gerekiyor çünkü. Dostluktakiler hiçbir şey sormuyor; sadece aralarına karışmamıza izin veriyorlar.</p>

  <p class="block17">İki Cesurluk haini ellerindeki silahlarıyla dimdik yemekhanenin kapısında bekliyor. Birden Bilgelik ve Cesurluk askerleri tarafından sarılmış bir binaya girmek zorunda kaldığım kafama dank ediyor. Bizi fark ederlerse kaçabileceğimiz bir yer yok. Silahımız da yeterli olmadığından beni anında vururlar.</p>

  <p class="block17">Kaçmayı düşünüyorum. Ama nereye gidersem gideyim beni yakalarlar. Nefeslerimi düzenlemeye çalışıyorum. Neredeyse yanlarından geçiyorum. Bakma, bakma\ Birkaç adım daha. Gözlerini başka yere çevir, bakma!</p>

  <p class="block17">Susan koluma giriyor.</p>

  <p class="block17">“Sana komik bir şey söylemişim gibi gül,” diyor.</p>

  <p class="block17">Ağzımı elimle kapatıp tiz bir kıkırdamayla gülüyorum, kulağıma tuhaf geliyor ama Susanın yüzündeki gülümsemeye bakılırsa falso vermiyorum. Dostluk kızları gibi kol kola yürürken Cesurluk askerlerine bakıp yine kıkırdıyoruz, içimdeki kurşuni ağırlığa rağmen nasıl bu kadar rahat hareket edebildiğime şaşırıyorum.</p>

  <p class="block17">“Teşekkür ederim,” diye mırıldanıyorum içeri girdiğimizde.</p>

  <p class="block17">“Bir şey değil,” diye yanıtlıyor.</p>

  <p class="block17">Tobias uzun masalardan birinde karşıma, Susan da yanıma oturuyor. Diğer Fedakarlık üyeleri salonun farklı yerlerine dağılıyor. Caleb ve Peter benden birkaç sıra ötede yer buluyor.</p>

  <p class="block17">Bir şeylerin olmasını beklerken parmaklarım dizimi dövüyor. Uzun süre oturup sol tarafımda bir şeyler anlatan Dostluk kızını dinler gibi yapıyorum. Ama sık sık Tobias’la bakışıyor, korkularımızı körüklüyoruz.</p>

  <p class="block17">Sonunda Johanna yanında Bilgelikten bir kadınla birlikte içeri giriyor. Kadının mavi gömleği kahverengi teninin üzerinde sanki daha parlak görünüyor. Johanna’yla konuşurken gözleriyle salondakileri inceliyor. Gözleri benimkilerle buluştuğunda nefesimi tutuyorum. Sonra bir an için bile olsa duraksamadığını görünce nefesimi salıyorum. Beni tanımıyor.</p>

  <p class="block17">En azından henüz tanımadı.</p>

  <p class="block17">Biri masaya vurunca herkes susuyor. İşte o an geldi. Ya bizi ele verecekler ya da saklamaya devam edecekler.</p>

  <p class="block17">“Bilgelik ve Cesurluktan dostlarımız birtakım insanları arıyorlar,” diyor Johanna. “Fedakarlıktan birkaç kişi, Cesurluktan üç kişi ve eski bir Bilgelik adayı.” Gülümsüyor. “Tam işbirliği adına onlara aradıkları kişilerin gerçekten de burada olduğunu ama çoktan ayrıldıklarını söyledim. Yine de tesisleri aramak için izin istiyorlar, bu da oylama yapacağımız anlamına geliyor. Aramaya karşı çıkanlar var mı?”</p>

  <p class="block17">Gergin sesinden karşı çıkan olsa bile çenelerini kapalı tutmaları gerektiğini anlıyoruz. Dostluktakilerin böylesi imaları anlayıp anlayamadıklarını bilmiyorum ama kimse bir şey söylemiyor. Johanna başını sallayarak Bilgelik kadınına izin veriyor.</p>

  <p class="block17">“Siz üçünüz buradan ayrılmayın,” diyor kadın kapıda duran Cesurluk askerlerine. “Geri kalanlar bütün binaları araştırsın ve bir şey bulduklarında rapor etsin. Gidin.”</p>

  <p class="block17">Bulabilecekleri çok şey var. Sabit diskin parçaları. Atmayı unuttuğum kıyafetler. Odalarımızdan kuşku uyandıracak derecede eksik olan takı ve süsler. Uç Cesurluk askeri masalar arasında dolaşmaya başladığında kulaklarımın arkası zonkluyor.</p>

  <p class="block17">Hatta bir tanesi gürültülü adımlarıyla arkamdan geçerken ensemdeki tüyler diken diken oluyor. Bu kadar minyon ve sıradan göründüğüm için yine seviniyorum. İnsanların dikkatini çekmiyorum.</p>

  <p class="block17">Ama Tobias bütün dikkatleri üzerine çekiyor. Etrafındaki her şeyin sahibiymiş gibi dimdik duruyor. Bu Dostluk topluluğuna özgü bir tavır değil. Böyle duran biri ancak bir Cesur olabilir.</p>

  <p class="block17">Cesurluktan bir kadın gözlerini ona dikip doğrudan yanına gidiyor. Yaklaşırken gözlerini kısarak bakıyor, sonra tam arkasında duruyor.</p>

  <p class="block17">Keşke daha yüksek yakalı bir gömlek giyseydi, diye düşünüyorum. Keşke bu kadar çok dövmesi olmasaydı. Keşke...</p>

  <p class="block17">“Saçların bir Dostluk üyesi için fazla kısa,” diyor kadın.</p>

  <p class="block17">... Tobias Fedakarlar gibi saçlarını kesmedi.</p>

  <p class="block17">“Hava sıcak,” diyor.</p>

  <p class="block17">Daha uysal söylese bahanesi işe yarayacak ama neredeyse kadını azarlamasına söylüyor.</p>

  <p class="block17">Kadın elini uzatıp dövmesini görmek için işaret parmağıyla yakasını çekiyor.</p>

  <p class="block17">Ve Tobias harekete geçiyor.</p>

  <p class="block17">Kadının bileğini kavradığı gibi arkaya büküyor ve onun dengesini bozuyor. Kadın kafasını masanın kenarına vurup düşüyor. Salonun bir yerinde silah patlıyor, birileri çığlık atıyor, herkes masaların altına giriyor ya da sıraların yanında diz çöküyor.</p>

  <p class="block17">Ben hariç. Ellerimle masanın kenarını kavramış, silah patlamadan önceki gibi oturuyorum. Burada olduğumu biliyorum ama artık kafeteryayı görmüyorum. Gözümün önünde annem öldükten sonra kaçtığım aralık sokak var. Elimdeki silaha, Will’in kaşlarının arasındaki pürüzsüzlüğe bakıyorum.</p>

  <p class="block17">Boğazımdan gargara gibi küçük bir nida kaçıyor. Dişlerimi birbirine bu kadar geçirmemiş olsam çığlık atabilirdim. Gözümün önündeki görüntü solup gitse de yerimden kımıldayamıyorum.</p>

  <p class="block17">Tobias Cesurluk kadınının ensesini kavrayıp ayağa kaldırıyor. Kadının silahını eline almış ve onu kalkan gibi kullanarak karşıdan gelen Cesurluk askerine, kadının sağ omzunun üzerinden ateş ediyor.</p>

  <p class="block17">“Tris!” diye bağırıyor. “Biraz yardımcı olmaya ne dersin?”</p>

  <p class="block17">Gömleğimi tabancayı belimden çekecek kadar kaldırdığımda parmaklarım metalle buluşuyor. Soğukluğu parmak uçlarımı yaktığında afallıyorum, oysa salon çok sıcak. Bir Cesurluk askeri masaların arasındaki boşluktan tabancasını bana doğrultuyor. Namlunun ucundaki siyah delik gözümde büyüyor, kalbimin atışlarından başka hiçbir şey duymuyorum.</p>

  <p class="block17">Caleb öne atılıp tabancamı kapıyor. İki eliyle tutup birkaç metre ilerideki adamın dizlerine ateş ediyor.</p>

  <p class="block17">Cesurluk askeri acıyla haykırıp yere çökerken elleriyle dizini kavrıyor. Fırsatı gören Tobias onu başından vuruyor. Adamın çektiği acı anında son buluyor.</p>

  <p class="block17">Vücudumun titremesine engel olamıyorum. Tobias hala kadını boğazından tutuyor ama bu sefer tabancasını Bilgelik kadınına doğrultuyor.</p>

  <p class="block17">“Bir tek kelime edersen ateş ederim,” diyor.</p>

  <p class="block17">Bilgelik kadını bir şey söylemek üzere ağzını açıyor ama bir şey demiyor.</p>

  <p class="block17">“Bizimle birlikte olanlar koşmaya başlasın,” diyor Tobias, bütün salonda çınlayan sesiyle.</p>

  <p class="block17">Bütün Fedakarlık üyeleri anında masaların ve sıraların arasından fırlayıp kapıya yöneliyor. Caleb beni oturduğum sıradan kaldırıyor. Ben de kapıya yürüyorum.</p>

  <p class="block17">Sonra bir şey görüyorum. Minicik bir seğirme, belli belirsiz bir hareket. Bilgelik kadını küçük bir silah çıkarmış, önümden yürüyen sarı gömlekli bir adama doğrultmuş duruyor, içgüdüsel olarak harekete geçiyorum. Adamı yakaladığım gibi yana savuruyorum ve kurşun bizi es geçip duvara saplanıyor.</p>

  <p class="block17">“Silahını indir,” diyor Tobias, tabancasını Bilgelik kadınına doğru sallayarak. “Bahse girerim benim kadar iyi nişancı değilsindir.”</p>

  <p class="block17">Gözlerimin önündeki pusu kovalamak için birkaç kez kirpiklerimi kırpıştırıyorum. Peter bana bakıyor. Az önce onun hayatını kurtardım. Teşekkür etmiyor. Ben de zaten öyle bir şey yapmasını beklemiyorum.</p>

  <p class="block17">Bilgelik kadını tabancasını indiriyor. Peter’la birlikte kapıya yürüyoruz. Tobias silahını Bilgelik kadınından ayırmadan gerisin geri arkamızdan geliyor. Eşiği geçer geçmez de kapıyı büyük bir gürültüyle kadının yüzüne çarpıyor.</p>

  <p class="block17">Hepimiz koşuyoruz.</p>

  <p class="block17">Elma bahçesinin orta koridorundan nefes nefese koşuyoruz. Gece ağır bir battaniye gibi üzerimize çullanıyor, havada yağmur kokusu var. Arkamızdan bağırtılar duyuyoruz. Araba kapıları kapanıyor. Bütün gücümle koşuyorum, sanki hava yerine adrenalin soluyorum. Motor sesleri ağaçların arasından peşime düşüyor. Tobias elimi sımsıkı tutuyor.</p>

  <p class="block17">Tek sıra halinde bir mısır tarlasından koşuyoruz. Arabalar artık hemen dibimizde. Araçların üzerindeki projektör, ışıklarla tarlayı tararken kah bir yaprağın kah bir mısırın parlamasına neden oluyor.</p>

  <p class="block17">“Ayrılın!” diye bağırıyor biri. Marcus olduğunu düşünüyorum.</p>

  <p class="block17">Dökülen su gibi tarlada farklı yönlere dağılıyoruz. Caleb’ın kolunu yakalıyorum. Arkamızdan koşan Susanın tık nefeslerini duyabiliyorum.</p>

  <p class="block17">Sürekli mısır koçanlarına çarpıyoruz. Sert yapraklar yanaklarımı ve kollarımı kesiyor. Koşarken Tobias’ ın sırtına bakıyorum. Bir patırtıyla birlikte bir çığlık duyuyorum. Sağımda, solumda, her yerde çığlıklar kopuyor. Tabancalar. Tıpkı simülasyonun etkisi altındaymışçasına göründüğüm sırada öldükleri gibi Fedakar insanlar yine ölüyorlar. Ve benim tek yaptığım kaçmak.</p>

  <p class="block17">Sonunda çite ulaşıyoruz. Tobias çit boyunca koşuyor, sonunda bir delik buluyor. Örgü teli kaldırdığında Caleb, Susan ve ben karşıya geçiyoruz. Tekrar koşmaya başlamadan önce durup az önce çıktığımız mısır tarlasına bakıyorum. Araçların tepe ışıklarını görebiliyorum. Ama hiç ses duymuyorum.</p>

  <p class="block17">“Diğerleri nerede?” diye fısıldıyor Susan.</p>

  <p class="block17">“Gittiler,” diyorum.</p>

  <p class="block17">Kız hıçkırıyor. Tobias beni sertçe yanma çekiyor, sonra koşmaya başlıyor. Mısır yapraklarından kesilen yanaklarım acıyor ama gözlerim kuru. Fedakarların ölümü, henüz algılamaya hazır olmadığım yeni bir yükten başka bir şey değil.</p>

  <p class="block17">Bilgelik ve Cesurluk üyelerinin Dostluk yerleşkesine gelmek için kullandığı toprak yoldan uzak duruyor, şehre giden tren raylarını takip ediyoruz. Burada saklanabileceğimiz hiçbir şey yok; ne ağaçlar ne de binalar bize kalkan olabilir ama bunun önemi yok. Bilgelik üyeleri arabalarını çitten geçiremez ve kapıya varmaları bile zaman alacak.</p>

  <p class="block17">“Benim biraz... durmam... lazım,” diyor Susan arkamdaki zifiri karanlıkta.</p>

  <p class="block17">Duruyoruz. Susan yere yığılıp hıçkırarak ağladığında Caleb hemen yanma çöküyor. Tobias’la şehre doğru bakıyoruz; henüz geceyarısı olmadığı halde ışıklar yanıyor.</p>

  <p class="block17">Bir şeyler hissetmek istiyorum. Korku, öfke, üzüntü. Ama hissetmiyorum. Tek hissettiğim harekete devam etme ihtiyacım.</p>

  <p class="block17">Tobias bana dönüyor.</p>

  <p class="block17">“O neydi Tris?” diye soruyor.</p>

  <p class="block17">“Ne neydi?” derken sesimin cılızlığından utanıyorum. Peter’dan mı bahsediyor? Yoksa öncesinde olan bir şeyi mi kastediyor? Kestiremiyorum.</p>

  <p class="block17">“Donakaldın! Biri seni öldürmek üzereydi ve sen orada öylece oturdun!” Artık resmen bağırıyor. “En azından kendi hayatın söz konusu olduğunda sana güvenebileceğimi sanmıştım!”</p>

  <p class="block17">“Hey!” diye çıkışıyor Caleb. “Onu rahat bırak, tamam mı?”</p>

  <p class="block17">“Hayır,” diyor Tobias gözlerini gözlerime dikerek. “Rahatlama lüksü yok!” Sesi yumuşuyor. “Ne oldu?”</p>

  <p class="block17">Hala benim güçlü biri olduğuma inanıyor. Anlayış göstermesine ihtiyaç duymayacak kadar güçlü biri olduğuma inanıyor. Onun haklı olduğunu düşünürdüm ama şu anda bundan emin olamıyorum. Boğazımı temizliyorum.</p>

  <p class="block17">“Panikledim,” diyorum. “Tekrar olmayacak.”</p>

  <p class="block17">Tobias bir kaşını kaldırıyor.</p>

  <p class="block17">“Bir daha paniklemeyeceğim,” diyorum, bu sefer daha yüksek bir sesle.</p>

  <p class="block17">“Tamam.” Pek ikna olmuş gibi görünmüyor. “Güvenli bir yere gitmemiz gerekiyor. Tekrar dağılıp bizi aramaya başlayacaklardır.”</p>

  <p class="block17">“Bizi bu kadar önemsediklerini mi düşünüyorsun?” diye soruyorum.</p>

  <p class="block17">“Bizi, evet,” diyor. “Marcus haricinde asıl peşinde oldukları muhtemelen bizdik. Marcus zaten ölmüş olmalı.”</p>

  <p class="block17">Bunu ondan nasıl duymayı beklediğimden emin değilim. Belki hayatını zehir eden adamın sonunda ölmesinden doğan bir rahatlama bekliyor olabilirim. Hatta babasının ölmüş olabileceği düşüncesiyle acı çekip üzüleceğini bekliyordum, çünkü bazen matem mantık dinlemiyor. Oysa Tobias birine yön tarif eder ya da saati söyler gibi sıradan bir şekilde söylüyor matemini.</p>

  <p class="block17">“Tobias...” diye söze başlıyorum, sonra ne diyeceğimi bilemiyorum.</p>

  <p class="block17">“Gitme zamanı,” diyor Tobias omzunun üzerinden.</p>

  <p class="block17">Caleb avutmaya devam ederken Susan’ı ayağa kaldırıyor. Kız ancak ağabeyimin desteğiyle yürüyebiliyor.</p>

  <p class="block17">O an Cesurluk adaylığımın bana önemli bir ders öğrettiğini fark ediyorum: Ne olursa olsun yola devam etmek gerekiyor.</p>

  <h1 class="block15" id="id_bookmark14"><b class="calibre4">SEKİZİNCİ</b> <b class="calibre4" id="id_bookmark15">BÖLÜM</b></h1>

  <p class="block17">HİÇBİRİMİZ YÖN BELİRLEME KONUSUNDA BECERİKLİ olmadığımızdan sonunda hep beraber şehre giden rayları takip etmeye karar veriyoruz. Ben iki ray arasındaki tahtadan tahtaya atlarken, Tobias da demir rayın üzerinde dengede yürümeye çalışırken arada bir yalpalıyoruz. Caleb’la Susan ise ayaklarını sürüyerek yavaşça arkamızdan geliyorlar. Her yabancı seste irkiliyorum. Duyduğum seslerin sadece rüzgar ya da demir üzerinde gıcırdayan ayakkabı sesi olduğunu anlayana kadar kaskatı kesiliyorum. Keşke koşmaya devam etsek ama artık bacaklarım beni taşıyamayacak kadar yorgun.</p>

  <p class="block17">Sonra raylardan gelen ince kükremeyi duyuyorum.</p>

  <p class="block17">Eğilip avcumu demire dayayıp gözlerimi yumuyorum. Parmaklarımın altındaki metale odaklanıyorum. Titreşim, bir iç çekiş gibi damarlarımı dolaşıyor. Susanın dizlerinin arasından raylara baktığımda trenin ışığını göremiyorum ama bu nun bir önemi yok. Tren, geldiğini bildiren düdük sesleri ve ışıklar olmadan da yolda olabilir.</p>

  <p class="block17">Küçük bir vagondan yansıyan ışığı görüyorum, şu anda çok uzak ama hızla yaklaşıyor.</p>

  <p class="block17">“Geliyor,” diyorum. İçimden yere uzanmak geçerken, ayağa kalkmak büyük güç gerektiriyor, sonunda kalkıp ellerimi kotuma siliyorum. “Bence binmeliyiz.”</p>

  <p class="block17">“Bilgelik tarafından kullanıldığı halde mi?” diye soruyor Caleb.</p>

  <p class="block17">“Treni Bilgelik kullanıyor olsaydı, bizi aramak için Dostluk yerleşkesine trenle gelirlerdi,” diyor Tobias. “Bence risk almaya değer. Şehirde saklanacak yer bulabiliriz. Burada bizi bulmaları an meselesi.”</p>

  <p class="block17">Hepimiz rayların dışına çıkıyoruz. Caleb, Susan a hareket halindeki trene nasıl adayacağını sadece eski bir Bilgelik üyesinin yapabileceği şekilde adım adım anlatıyor. İlk vagonun yaklaşmasını seyrediyorum; raylar üzerinden yayılan ritmik gürültüleri, metal tekerleğin metale sürtünmesiyle çıkan fısıltıyı dinliyorum.</p>

  <p class="block17">İlk vagon yanımdan geçerken koşmaya başlıyorum. Bacak kaslarımın yanmasına aldırmıyorum. Caleb, Susanın ortadaki vagona binmesine yardım ediyor, sonra kendisi de sıçrıyor. Derin bir nefes alırken bütün vücudumla kapının yanma yığılıp bacaklarımı vagondan dışarı sarkıtıyorum. Caleb sol kolumu kavrayıp beni geri çekiyor. Tobias benden sonra kapı koluna tutunup içeri atlıyor.</p>

  <p class="block17">Başımı kaldırıp baktığımda nefesim kesiliyor.</p>

  <p class="block17">Karanlıkta gözler parlıyor. Vagonda oturan karanlık gölgelerin sayısı bizden fazla.</p>

  <p class="block17">Topluluksuzlar...</p>

  <p class="block17">Rüzgar vagonun içinde ıslık çalıyor. Silahımız olmadığı için Susanla ben hariç, herkes ayağa fırlayıp silahını çekiyor. Çözüne korsan bandı takmış topluluksuz adamlardan biri tabancasını Tobias’a doğrultuyor. Silahı nereden bulduğunu merak ediyorum.</p>

  <p class="block17">Onun yanında yine topluluksuz bir kadın bıçağını çekmiş; ekmek kestiğim türden bir bıçak. Daha arkada, ucundan çivi başları çıkan kalın bir kalas tutan başka bir adam var.</p>

  <p class="block17">“Daha önce silahlı Dostluk üyeleri görmemiştim,” diyor elinde bıçağı sallayan topluluksuz kadın.</p>

  <p class="block17">Tabancalı adam tanıdık geliyor. Farklı renklerde hırpani kıyafetleri var. Siyah bir tişörtün üzerine delik deşik bir Fedakarlık ceketi giymiş, kot pantolonu kırmızı yamalarla kaplı, çizmeleriyse kahverengi. Karşımdaki grupta bütün topluluk renklerini görebiliyorum: Siyah Dürüstlük pantolonunun üstüne siyah Cesurluk tişörtü, sarı elbise üzerine geçirilmiş mavi kazak... Çoğu fena halde yıpranmış ya da kirlenmiş, bazıları daha bakımlı. Bunların yeni çalındığını tahmin ediyorum.</p>

  <p class="block17">“Bunlar Dostluktan değil,” diyor tabancalı adam. “Cesurluktan.”</p>

  <p class="block17">Birden onu hatırlıyorum: Peter’ın kahvaltı bıçağıyla saldırmasının ardından Cesurluk adaylığından ayrılan Edward bu. O yüzden gözünü kapamış.</p>

  <p class="block17">Yerde acıyla haykırırken başını kucağıma aldığımı, o gittikten sonra da yere bulaşan kanı temizlediğimi hatırlıyorum.</p>

  <p class="block17">“Merhaba Edvvard,” diyorum.</p>

  <p class="block17">Başını eğip bana bakıyor ama silahını indirmiyor. “Tris.”</p>

  <p class="block17">“Her kimseniz,” diyor kadın, “Yaşamak istiyorsanız hemen bu vagondan inmeniz gerekecek.”</p>

  <p class="block17">“Lütfen,” diyor Susan dudağı titrerken. Gözleri doluyor. “Kaçıyorduk... Geri kalanımız öldü ve ben...” Yine hıçkırmaya başlıyor. “Ben devam edebileceğimi hiç sanmıyorum.</p>

  <p class="block17">Kafamı duvara vurmak istiyorum. Hıçkırık sesi beni rahatsız ediyor. Bencilce bir his ama öyle.</p>

  <p class="block17">“Bilgelikten kaçıyoruz,” diyor Caleb. “İnersek bizi kolayca bulurlar. O yüzden şehre kadar kalmamıza izin verirseniz çok seviniriz.”</p>

  <p class="block17">“Öyle mi?” Edvvard çenesini havaya dikiyor. “Bugüne kadar bizim için ne yaptınız?”</p>

  <p class="block17">“Kimse ilgilenmezken sana yardım ettim,” diyorum. “Unuttun mu?”</p>

  <p class="block17">“Sen belki ettin. Ya diğerleri?” diye soruyor Edvvard. “Dişe dokunur bir şey yaptıklarını sanmıyorum.”</p>

  <p class="block17">Tobias bir adım öne çıktığında Edvvard’ın namlusu neredeyse boğazına dayanıyor.</p>

  <p class="block17">“Adım Tobias Eaton,” diyor. “Beni bu trenden atmak istediğini hiç sanmıyorum.”</p>

  <p class="block17">Vagondakiler ismi duyunca anında afallıyor, hatta silahlarını indiriyorlar. İmalı bakışlarla birbirlerini süzüyorlar.</p>

  <p class="block17">“Eaton mı? Gerçekten mi?” diye soruyor Edward kaşlarını kaldırarak. “Bak bunu hiç beklemiyordum.” Boğazını temizliyor. “Pekala, kalabilirsiniz. Ama şehre vardığımızda bizimle geleceksiniz.”</p>

  <p class="block17">Sonra hafifçe gülümsüyor. “Seni arayan birini tanıyoruz, Tobias Eaton.”</p>

  <p class="block17">Tobias’la birlikte bacaklarımızı dışarı sarkıtmış vagonun kapısında oturuyoruz.</p>

  <p class="block17">“Kim olduğunu biliyor musun?”</p>

  <p class="block17">Tobias başını sallıyor.</p>

  <p class="block17">“Kim peki?”</p>

  <p class="block17">“Açıklaması zor,” diyor. “Sana anlatmam gereken çok şey</p>

  <p class="block17">» var.</p>

  <p class="block17">Ona yaslanıyorum.</p>

  <p class="block17">“Evet,” diyorum. “Benim de...”</p>

  <p class="block17">Atlamamızı söylemelerine kadar ne kadar zaman geçtiğinin farkında değilim. Atlamamızı söylediklerinde ise topluluksuzların yaşadığı bölgeye vardığımızı görüyorum; yaşadığım yerden yaklaşık bir buçuk kilometre ötesi... Yanından geçtiğimiz her binayı tanıyorum, okul otobüsünü kaçırdığım her seferinde önlerinden geçerdim. Kırık tuğlalı ev. Devrilen trafik ışığının üzerine düştüğü ev.</p>

  <p class="block17">Vagonun kapısında dördümüz birden sıra halinde duruyoruz. Susan sızlanıyor.</p>

  <p class="block17">“Bir yerimiz kırılırsa ne olacak?” diyor.</p>

  <p class="block17">Elini tutuyorum. “Birlikte atlayacağız. Şenle ben. Bunu defalarca yaptım ve bir kez olsun yaralanmadım.”</p>

  <p class="block17">Başını sallayarak elimi sıktığında parmaklarım acıyor.</p>

  <p class="block17">“Üçte atlıyoruz. Bir,” diye saymaya başlıyorum. “İki. Üç.”</p>

  <p class="block17">Atlarken Susanı da beraberimde çekiyorum. Ayağım yere çarptığında koşmaya devam ediyorum ama Susan kaldırıma düşüp yuvarlanıyor. Yine de sıyrılan dizi haricinde iyi görünüyor. Diğerleri zorlanmadan atlıyor. Hatta daha önce trenden sadece bir kez adayan Caleb bile.</p>

  <p class="block17">Topluluksuzlar arasında Tobias’ı kimin tanıyabileceğini kestiremiyorum. Cesurluk adaylığını başaramayan Drew ya da Molly olabilir ama onlar Tobias’ın gerçek ismini bilmiyorlardı bile. Hem onlar olsaydı bize silah doğrultuşuna bakılırsa muhtemelen Edvvard onları çoktan öldürmüş olurdu. Fedakarlıktan ya da okuldan biri olmalıydı.</p>

  <p class="block17">Susan sakinleşmiş görünüyor. Caleb’ın yanında tek başına yürüyor, artık ağlamadığı için yanakları kurumaya başlamış.</p>

  <p class="block17">Tobias yanımdan yürürken hafifçe omzuma dokunuyor.</p>

  <p class="block17">“Omzunu uzun süredir kontrol etmedim,” diyor. “Ne alemde?”</p>

  <p class="block17">“Sorun yok. İyi ki ağrı kesiciyi yanıma almışım,” diyorum. Sıradan bir şeyler konuştuğumuz için seviniyorum; tabii silah yarası ne kadar sıradan bir konu olabilirse... “Sanırım iyileşmesine fazla fırsat vermiyorum. Sürekli kolumu kullanıyorum ya da bir yerlere çarpıyorum.”</p>

  <p class="block17">“Bütün bunlar sona erdiğinde dilediğin kadar dinlenebilirsin.”</p>

  <p class="block17">“Öyle.” Ya da iyileşip iyileşmemesi dert olmayacak, çünkü o zamana kadar ölmüş olacağım, diye geçiriyorum içimden.</p>

  <p class="block17">“Al,” diyor arka cebinden çıkardığı ufak bir çakıyı bana verirken. “İhtiyaç halinde kullanırsın.”</p>

  <p class="block17">Çakıyı cebime koyuyorum. Gerginliğim giderek artıyor.</p>

  <p class="block17">Topluluksuzlar sokakta önümüzden yürüyor. Daha sonra soldaki çöp kokan pis bir ara sokağa giriyorlar. Sıçanlar dehşetle ciyaklayarak kaçışıyor, sadece çöplerin, boş tenekelerin, yıpranmış karton kutuların arasında kaybolan kuyruklarım görebiliyorum. Kusmamak için ağzımdan nefes alıp veriyorum.</p>

  <p class="block17">Edward dökülmeye başlamış tuğla bir binanın önünde durup çelik kapıyı çekiyor. Öyle sertçe çekiyor ki bütün binanın yıkılacağını düşünerek yüzümü ekşitiyorum. Camlar kirle kaplandığından kapkara görünüyor, içeriden neredeyse hiç ışık sızmıyor. Edward’ın arkasından rutubetli bir odaya giriyoruz. Titrek gaz lambasının ışığında insanları görüyorum.</p>

  <p class="block17">MMHMÜ</p>

  <p class="block17">Rulo halindeki döşeklerin yanında oturan insanlar. Konserve kutusu açan insanlar. Şişeden su yudumlayan insanlar. Belli bir topluluk rengi gözetmeksizin giyinmiş, yetişkinlerin arasında mekik dokuyan çocuklar, topluluksuz çocuklar.</p>

  <p class="block17">Bir topluluksuz antreposundayız ve dışlanmış, izole edilmiş, topluluk olmaması gereken topluluksuzlar hep birarada yaşıyorlar. Tıpkı bir topluluk gibi biraradalar.</p>

  <p class="block17">Onları nasıl bulacağımı beklediğimi bilmiyorum ama normal görüntüleri karşısında şaşırıyorum. Ne birbirleriyle kavga ediyorlar ne de birbirlerini görmezden geliyorlar. Bazıları şakalaşıyor, diğerleri sessizce sohbet ediyor. Ama birer birer bizi fark etmeye başlıyorlar.</p>

  <p class="block17">“Gelin,” diyor Edvvard parmağıyla bizi çağırarak. “O arkada.” Edward terk edilmiş olması gereken binanın derinliklerine ilerlerken bizi bakışlar ve sessizlik selamlıyor. Artık kendimi tutamıyorum.</p>

  <p class="block17">“Burada ne oluyor böyle? Niye hepiniz biraradasınız?” “Onların, yani bizim dağınık yaşadığımızı sanıyorsun,” diyor Edward omzunun üzerinden. “Eh, bir süre önce öyleydi! Yiyecek aramaktan başka bir şey yapamayacak kadar açlık çekiyorlardı. Sonra Kasıntılar onlara gıda, giyecek, eşya vesaire yardımı yapmaya başladı. Güçlendiler ve beklediler. Onları bulduğumda böyleydiler ve beni aralarına aldılar.”</p>

  <p class="block17">Karanlık bir koridorda ilerliyoruz. Burası Cesurluk merkezinin karanlık ve sessiz tünellerine benziyor, o yüzden ken dimi bir parça yuvamda hissediyorum. Oysa Tobias görüleninden sarkan bir parça iplikle oynayıp duruyor. Kiminle karşılaşacağımızı biliyor ama benim hala hiçbir fikrim yok. beni sevdiğini söyleyen biri hakkında nasıl oluyor da bu kadar az şey biliyorum? Nasıl oluyor da düşmanca davranan insanlarla dolu bir vagonda ismini söyler söylemez güçlü bir etki yaratabiliyor?</p>

  <p class="block17">Edward demir bir kapının önünde durup kapıyı yumrukluyor.</p>

  <p class="block17">“Bir dakika, beklediklerini söylemiştin ya?” diyor Caleb. “Tam olarak neyi bekliyorlar?”</p>

  <p class="block17">“Dünyanın yıkılmasını,” diyor Edward. “Ve dünya yıkıldı.”</p>

  <p class="block17">Kapı açıldığında bir gözü tembellik hastalığına yakalandığı belli olan haşin görünümlü bir kadın eşikte beliriyor. Sağlam gözüyle dördümüzü birden süzüyor.</p>

  <p class="block17">“Serseriler mi?” diye soruyor.</p>

  <p class="block17">“Pek sayılmaz, Therese.” Edward omzunun üzerinden başparmağıyla Tobias’ı işaret ediyor. “Bu Tobias Eaton.”</p>

  <p class="block17">Therese birkaç saniye Tobias’a bakıyor, sonra başını sallıyor. “Evet, kesinlikle o! Biraz bekleyin.”</p>

  <p class="block17">Kapıyı kapatıyor. Tobias yutkunduğunda ademelması oynuyor.</p>

  <p class="block17">“Kimi çağıracağını biliyorsun, değil mi?” diye soruyor Caleb, Tobias’a.</p>

  <p class="block17">“Caleb,” diyor Tobias. “Lütfen çeneni tut!”</p>

  <p class="block17">Şaşkın bakışlarım altında ağabeyim Bilgelik merakını bastırıyor.</p>

  <p class="block17">Kapı tekrar açılıyor ve Therese içeri girmemiz için geri çekiliyor. Makinelerin görülebildiği eski bir karanlık kazan dairesine girdiğimizde dizlerimi ve dirseklerimi oraya buraya çarpıyorum. Therese bizi metal yığınından oluşan bir labirentte odanın arka tarafına götürüyor. İleride, masanın üzerinde bir sürü ampul sarkıyor.</p>

  <p class="block17">Masanın arkasında orta yaşlı bir kadın duruyor. Esmer tenli, kıvırcık siyah saçlı bir kadın. Yüz hatları o kadar sert ki çirkin bir kadın olabilirdi ama pek çirkin sayılmaz.</p>

  <p class="block17">Tobias elimi sıkıyor. O anda Tobias’la kadının aynı burun şekline sahip olduğunu fark ediyorum. Kemerli burnu yüzüne biraz büyük geliyor ama Tobias’ınkiyle aynı. Güçlü çeneleri, kalkık üst dudakları, kepçe kulakları da birbirine benziyor. Sadece kadının gözleri farklı, mavi değiller. Gözleri o kadar koyu görünüyor ki iki gözün de siyah olduğunu düşünüyorum.</p>

  <p class="block17">“Evelyn,” diyor Tobias hafifçe titreyen sesiyle.</p>

  <p class="block17">Evelyn, Marcus’un karısının, aynı zamanda Tobias’ın annesinin adı. Tobias’ın elindeki parmaklarım gevşiyor. Daha birkaç gün önce kadının cenaze törenini hatırlamıştım. Cenazesini. Şimdiyse hiçbir Fedakarlık kadınında görmediğim kadar soğuk gözlerle karşımda duruyor.</p>

  <p class="block17">“Merhaba.” Kadın masanın arkasından dolaşırken Tobias’ı inceliyor. “Büyümüşsün.”</p>

  <p class="block17">“Eh, evet! Zamanın hiç acıması yok.”</p>

  <p class="block17">Tobias, annesinin yaşadığını biliyordu. Bunu ne zaman öğrenmişti?</p>

  <p class="block17">Evelyn gülümsüyor. “Demek sonunda geldin.</p>

  <p class="block17">“Sandığın sebeplerle değil,” diye sözünü kesiyor onun lobias. “Bilgelikten kaçıyorduk ve ne yazık ki zavallı silahlarını bize doğrultan yalakalara adımı söylemek zorunda kaldım.”</p>

  <p class="block17">Annesine bir sebepten dolayı kızgın olmalı. Ama kendi .ninemin öldüğünü sanırken uzun süre sonra karşımda canlı görsem, her ne yapmış olursa olsun onunlaTobias’ın annesiyle konuştuğu şekilde konuşmayacağımdan eminim.</p>

  <p class="block17">Bu düşüncenin gerçekliğiyle içim sızlıyor. Annemin hayaliın bir tarafa itip önümde olan bitene odaklanıyorum. Evelyn’in .n kasındaki masada, üzeri işaretlerle dolu büyük bir harita var. Bu, şehrimizin haritası. Bunu hemen anlayabiliyorum ama üzerindeki işaretlerin ne anlama geldiğini kestiremiyorum. Arkadaki duvarda, üzerinde bir tablo olan bir karatahta asılı, kablodaki yazıları çözemiyorum; steno gibi şifreli yazılmış, ne olduğunu bilmiyorum.</p>

  <p class="block17">“Anlıyorum.” Evelyn hala gülümsüyor ama girdiğimizdeki kadar neşeli değil. “Pekala, beni kaçak arkadaşlarınla tanıştır bakalım.”</p>

  <p class="block17">Gözleri ellerimize kayıyor. Tobias’ın parmakları hemen gevşeyip elimden uzaklaşıyor. Önce başıyla beni işaret ediyor. “Bu İris Prior. Bu da ağabeyi, Caleb. Ve arkadaşları Susan Black.”</p>

  <p class="block17">“Prior,” diyor kadın. “Birçok Prior tanıyorum ama hiçbirinin adıTris değil. Gerçi Beatrice...”</p>

  <p class="block17">“Eh,” diyorum. “Ben de yaşayan bir sürü Eaton tanıyorum ama hiçbirinin adı Evelyn değil.”</p>

  <p class="block17">“Evelyn Johnson ismini tercih ediyorum. Özellikle de Fedakarlar arasında.”</p>

  <p class="block17">“Ben de Tris ismini tercih ediyorum,” diye yapıştırıyorum cevabı. “Üstelik biz Fedakar falan değiliz. En azından hepimiz değiliz.”</p>

  <p class="block17">Evelyn, Tobias’a bakıyor. “Bakıyorum çok ilginç arkadaşlar edinmişsin.”</p>

  <p class="block17">“Bunlar nüfus sayıları mı?” diyor Caleb arkamdan. Ağzı açık bir şekilde öne geçiyor. “Ve... ne? Topluluksuz sığınakları mı?” Tablodaki ilk satırı parmağıyla işaret ediyor</p>

  <p class="block17">Sr. “Yani haritadaki şu işaretleri kastediyorum, bunlar tıpkı şunun gibi bir sığınak, öyle değil mi?”</p>

  <p class="block17">“Çok soru sordun,” diyor Evelyn, bir kaşını kaldırarak. Bu ifadeyi tanıyorum. Tobias da aynısını yapıyor, üstelik tıpkı annesi gibi sorulardan hiç hoşlanmıyor. “Güvenlik nedeniyle sorularını yanıtlamayacağım. Her neyse, zaten yemek vakti geldi.”</p>

  <p class="block17">Başıyla kapıyı gösteriyor. Susanla Caleb çıkmak üzere döndüklerinde ben de arkalarından yürüyorum. Tobias ve annesi arkada kalıyor. Tekrar makineler labirentinde yolumuzu bulmaya çalışıyoruz. r</p>

  <p class="block17">"Aptal biri değilim,” diyor Evelyn kısık sesle. “Benimle yan v.ıtı.ı olmak bile istemiyorsun. Yine de nedenini tam olarak ıııl.ıyabilmiş değilim...”</p>

  <p class="block17">Ibbias burnundan kıkırdıyor.</p>

  <p class="block17">"Aıua,” diyor kadın, “Davetimi yineleyeceğim. Burada yardımcı olabilirsin. Topluluk sistemi hakkında aynı fikirde olduğumuzu biliyorum.”</p>

  <p class="block17">“Evelyn,” diyor Tobias. “Ben Cesur olmayı seçtim.” “Seçimler değişebilir.”</p>

  <p class="block17">“Yan yana olmayı bırak, yakınında olmak isteyebileceğimi de nereden çıkarıyorsun?” diye üsteliyor Tobias. Adımlarının durdurduğumda kadının cevabını duymak için yavaşlıyorum.</p>

  <p class="block17">“Çünkü ben senin annenim,” diyor Evelyn. Sesi neredeyse lıcr kelimede daha perişan ve ona yakışmayacak şekilde kırılgan bir hal alıyor. “Çünkü sen benim oğlumsun.”</p>

  <p class="block17">“Hiç anlamıyorsun,” diyor Tobias. “Bana yaptığın şeyle ilgili eıı ufak bir fikrin bile yok.” Nefes nefese konuşuyor. “Küçük mpluluksuz çetene katılmak falan istemiyorum. Buradan mümkün olduğunca çabuk uzaklaşmaktan başka derdim yok.”</p>

  <p class="block17">“Küçük topluluksuz çetem, Cesurların iki katı,” diyor Evelyn. “Ciddiye alsan iyi edersin. Topluluksuzların eylemleri, şehrin geleceğini belirleyebilir.”</p>

  <p class="block17">Bunu söyler söylemez Evelyn yürümeye başlıyor ve önüme geçiyor. Sözleri beynimde yankılanıyor: Cesurların iki katı. Ne zaman sayıca bu kadar büyüdüler?</p>

  <p class="block17">Tobias çökmüş kaşlarıyla bana bakıyor.</p>

  <p class="block17">“Ne zamandır biliyordun?” diye soruyorum.</p>

  <p class="block17">“Yaklaşık bir yıldır.” Duvara yaslanıp gözlerini yumuyor. “Cesurluktayken bana şifreli bir mesaj göndererek onunla antrenman sahasında buluşmamı istedi. Buluştum, çünkü merak etmiştim ve işte kanlı canlı karşımda duruyordu. Yaşıyordu. Tahmin edeceğin gibi öyle mutlu bir kavuşma falan olmadı.”</p>

  <p class="block17">“Neden Fedakarlıktan ayrıldı?”</p>

  <p class="block17">“Bir ilişkisi varmış.” Başını iki yana sallıyor. “Ve babamın...” Yine başını sallıyor. “Eh işte, Marcus’un ona bana davrandığından daha kötü davranmasına şaşmamalı!”</p>

  <p class="block17">“Ona bu yüzden mi kızgınsın? Babana sadık kalmadığı için mı?</p>

  <p class="block17">Gözlerini açıp “Hayır!” diyor sertçe. “Hayır, ona kızgınlığım bu yüzden değil!”</p>

  <p class="block17">Vahşi bir hayvana yaklaşır gibi ona sokuluyorum, beton zeminde her adımımı dikkatle atıyorum. “O zaman neden kızgınsın?”</p>

  <p class="block17">“Babamdan ayrılması gerekiyordu, bunu anlayabiliyorum,” diyor. “Ama beni de yanında götürmeyi bir kere olsun düşündü mü acaba?”</p>

  <p class="block17">Dudaklarımı büzüyorum. “Ah! Seni onunla bıraktı.”</p>

  <p class="block17">Evelyn, onu en büyük kabusuyla baş başa bırakmıştı. Tobias’ın annesinden nefret etmesi hiç şaşırtıcı değil.</p>

  <p class="block17">“Evet.” Topuğuyla duvarı tekmeliyor. “Öyle yaptı.”</p>

  <p class="block17">El yordamıyla parmaklarını bulup parmaklarımı doluyorum. Daha fazla soru sormamam gerektiğinin farkındayım. () yüzden o bozmaya karar verene kadar sessizliğin aramızda oyalanmasına izin veriyorum.</p>

  <p class="block17">“Bence topluluksuzlar, düşmanlarımızdan daha dost canlısı,” diyor.</p>

  <p class="block17">“Belki. Ama bu dostluğun bedeli nedir?” diyorum.</p>

  <p class="block17">Başını iki yana sallıyor. “Bilmiyorum. Ama başka çaremiz olmayabilir.”</p>

  <h1 class="block15" id="id_bookmark16"><b class="calibre4">DOKUZUNCU</b> <b class="calibre4" id="id_bookmark17">BÖLÜM</b></h1>

  <p class="block17"><span class="text5">ToPLULUKSUZLARDAN BİRİ ATEŞ YAKIYOR, BÖYLECE</span> yiyeceklerimizi ısıtabiliyoruz. Yemek yiyenler büyük mangalın etrafında toplanıyor. Önce teneke kaplarındaki yemeği ısıtıyor, sonra kaşık çatalları elden ele dağıtıyorlar. Ardından da herkes her şeyin tadına bakabilsin diye bütün teneke kaplar da sırayla dolaştırılıyor. Kaşığımı çorba kabına daldırırken kaç tür hastalığın bu yolla yayılabileceğini düşünmemeye çalışıyorum.</p>

  <p class="block17">Edward yanıma çöküp çorba kabım elimden alıyor.</p>

  <p class="block17">“Demek hepiniz Fedakarlıktandınız, ha?” Erişte ve bir parça havuçla doldurduğu kaşığı ağzına götürüyor, sonra kabı solundaki kadına uzatıyor.</p>

  <p class="block17">“Öyleydik,” diyorum. “Ama Tobias’la ben transfer olduk ve...” Bir anda Caleb’ın Bilgelik topluluğuna katıldığını hiç kimseye söylememem gerektiğini kavrıyorum. “Caleb’la Susan hala Fedakarlıkta.”</p>

  <p class="block17">IOO</p>

  <p class="block17">“Ve Caleb ağabeyin,” diyor. “Cesurlardan biri olmak için aileni sattın demek?”</p>

  <p class="block17">“Sen de bir Dürüst gibi konuşuyorsun,” diyorum aksi aksi. “Önyargılarını kendine saklasan nasıl olur?”</p>

  <p class="block17">Therese bize doğru eğiliyor. “Aslında başta Bilgeliktendi. Dürüstlükten değil.”</p>

  <p class="block17">“Evet, biliyorum,” diyorum. “Ben...”</p>

  <p class="block17">Kadın sözümü kesiyor. “Ben de öyle. Gerçi ayrılmam gerekti.”</p>

  <p class="block17">“Ne oldu?”</p>

  <p class="block17">“Yeterince zeki değildim.” Omuz silkip Edward’dan fasulye kabını alıyor ve kaşığını daldırıyor. “Adaylıkta zeka testinden yeterli puanı alamadım. ‘Ya hayatını araştırma laboratuvarlarını temizleyerek geçir ya da ayrıl’ dediler. Ben de ayrıldım.”</p>

  <p class="block17">Başını eğip kaşığını yalıyor. Fasulye kabını ondan alıp kaba hiç dokunmadan gözlerini ateşe dikmiş oturan Tobias’a uzatıyorum.</p>

  <p class="block17">“Çoğunuz Bilgelikten misiniz?” diye soruyorum.</p>

  <p class="block17">Therese başını iki yana sallıyor. “Aslında çoğu Cesurluktan.” Başıyla o sırada somurtan Edward’ı işaret ediyor. “Sonra sırasıyla Bilgelik, Dürüstlük ve bir avuç Dostluk üyesi. Kimse Fedakarlık adaylığında başarısız olmuyor, yine de birkaç Fedakarımız eksik değil. Tabii bir de simülasyon saldırısından kurtulan ve bize sığınanlar var.”</p>

  <p class="block17">IOI</p>

  <p class="block17">“Cesurluk konusunda sanırım şaşırmamam gerekir,” diyorum.</p>

  <p class="block17">“Eh, öyle. Sizinki en kötü adaylık süreci, tabii bir de şu yaşlanma meselesi var.”</p>

  <p class="block17">“Yaşlanma mı?” diye soruyorum. Tobias’a göz atıyorum. O da artık bizi dinliyor. Yine eskisi gibi normal görünüyor, gözleri dalgın ve ateşin ışığına rağmen karanlık.</p>

  <p class="block17">“Bir Cesur belli bir bedensel yıpranmaya ulaştığında, yerleşkeden ayrılmaları istenir. Öyle ya da böyle ayrılırlar,” diyor.</p>

  <p class="block17">“Öylesi böylesi ne?” Kalbim sanki cevabı biliyormuş ama dürtüklemeden yüzleşemeyecekmiş gibi sıkışıyor.</p>

  <p class="block17">“Şöyle diyelim,” diyor Tobias. “Bazıları topluluksuz kalmaktansa ölümü tercih eder.”</p>

  <p class="block17">“Gerzek onlar,” diyor Edward. “Cesur olmaktansa topluluksuz kalmayı tercih ederim.”</p>

  <p class="block17">“Sonunda buraya gelmen isabet olmuş o zaman,” diyor Tobias buz gibi bir sesle.</p>

  <p class="block17">“İsabet mi?” Edward burnundan kıkırdıyor. “Evet. Tek gözüme rağmen şanslıyım.”</p>

  <p class="block17">“Kavgayı senin başlattığına dair söylentiler duydum,” diyor Tobias.</p>

  <p class="block17">“Sen neden bahsediyorsun?” diye soruyorum. “Edward kazanıyordu, Peter kıskandı, hepsi bu. Sonra...”</p>

  <p class="block17">Edward’ın suratındaki sırıtışı görünce susuyorum. Belki adaylık sürecimde olup biten her şeyi bilmiyorumdur.</p>

  <p class="block17">“Bir tahrik olduğu doğru,” diyor Edward. “Ve Peter bundun zaferle çıkmadı. Yine de gözüme saplanan kahvaltı bıçağı için haklı bir gerekçe değil bu.”</p>

  <p class="block17">“Seninle tartışmıyorum,” diyor Tobias. “Eğer kendini iyi hissedeceksen, simülasyon saldırısı sırasında kolundan vuruldu o.</p>

  <p class="block17">Belli ki bu Edward’ın keyfini yerine getiriyor, çünkü ağzı kulaklarına varıyor.</p>

  <p class="block17">“Kim yaptı?” diye soruyor. “Sen mi?”</p>

  <p class="block17">Tobias başını iki yana sallıyor. “Onu Tris vurdu.”</p>

  <p class="block17">“Müthiş,” diyor Edward.</p>

  <p class="block17">Tahta parçalarını sarıp sarmalayan alevleri seyrediyorum. Tıpkı düşüncelerim gibi oynaşıyorlar. İlk kez yaşlı bir Cesurla hiç tanışmadığımı fark edişimi hatırlıyorum. Babamın Çukurdan yukarı çıkan patikaları tırmanamayacak kadar yaşlı olduğunu fark edişimi de hatırlıyorum. Şimdi hoşuma gitse de gitmese de meseleyi daha iyi kavrıyorum.</p>

  <p class="block17">“Son durum hakkında bilgin var mı?” diye soruyor Tobias Edward’a. “Bütün Cesurlar Bilgelik tarafına mı geçti? Dürüstlük ne yapıyor?”</p>

  <p class="block17">“Cesurlar ikiye bölündü,” diyor Edward. Ağzında hala yemek olduğu için yarım ağızla konuşuyor. “Yarısı Bilgelik Merkezi’nde, diğerleri Dürüstlük merkezinde. Fedakarlıktan geri kalanlar bizimle. Bunlar dışında dişe dokunur bir şey olmadı henüz. Tabii sizin başınıza gelenler hariç sanırım.”</p>

  <p class="block17">Tobias başıyla onaylıyor. En azından Cesurların yarısının hain olmadığını öğrenmek içimi rahatlatıyor.</p>

  <p class="block17">Karnım doyana kadar kaşık kaşık yemek yiyorum. Sonra Tobias döşeklerimizi ve battaniyelerimizi getirdiğinde yatabileceğimiz bir köşe buluyorum. Ayakkabılarını çözmek için eğildiğinde belinde Dostluk sembolünü görüyorum, dallar omurgasına doğru kıvrılarak uzanıyor. Tekrar doğrulduğunda battaniyenin üzerinden geçip ona sarılıyorum. Parmaklarımın ucuyla dövmeyi okşuyorum.</p>

  <p class="block17">Tobias gözlerini yumuyor. Elim sırtından yukarı kayarken sönmeye yüz tutan titrek ateşin yaptığım şeyi saklayacağına güvenerek her bir dövmesine dokunuyorum. Dokunurken açık Bilgelik gözünü, dengesiz Dürüstlük terazisini, birleşen Fedakarlık ellerini ve Cesurluk ateşini gözümde canlandırıyorum. Diğer elimle kürek kemiğinin üzerine dövülmüş alevleri buluyorum. Yüzünü yanağıma dayadığından nefeslerini tenimde hissediyorum.</p>

  <p class="block17">“Keşke yalnız olsaydık,” diyor.</p>

  <p class="block17">“Keşke hep yalnız olsak,” diyorum.</p>

  <p class="block17">Uzaktan mırıltı gibi gelen konuşmalar eşliğinde uyukluyorum. Bugünlerde etrafta ses varken bile kolayca uyuyabiliyorum. Sessizlikte beynimin içini oyan düşünceler yerine bu seslere odaklanabiliyorum. Ses ve hareket, yas ve suçluluk duygusunun sığınağı gibi.</p>

  <p class="block17">Ateş kora dönüşmüşken uyanıyorum. Topluluksuzlardan sadece birkaçı hala uyanık. Neden uyandığımı anlamam birkaç saniyemi alıyor: Biraz ötemde Evelyn’le Tobias’ın sesini duydum. Uyandığımı anlamamalarını umarak kıpırdamadan yatıyorum.</p>

  <p class="block17">“Size yardım etme konusunu düşünmemi istiyorsan, burada tam olarak ne olduğunu anlatman lazım,” diyor Tobias. “Gerçi bana burada niye ihtiyaç duyacağın hakkında hiçbir fikrim yok.”</p>

  <p class="block17">Evelyn’in gölgesi soluk ateşin ışığıyla duvarda titreşiyor. Tobias gibi ince ve güçlü. Konuşurken saçlarıyla oynuyor. “Tam olarak ne öğrenmek istiyorsun?”</p>

  <p class="block17">“Şu karatahtadaki tabloyla başlayalım. Ve şu harita.” “Arkadaşın, harita ve tabloda sığınaklarımızın listelendiği konusunda haklıydı,” diyor kadın. “Ama nüfus sayımı konusunda yanılıyordu... Yani öyle sayılır. Sayılar bütün topluluksuzlara ait değil, sadece belli insanları kapsıyor. Ve bunların kim olduğunu bildiğine bahse girebilirim.”</p>

  <p class="block17">“Tahmin oyunu havamda değilim.”</p>

  <p class="block17">Evelyn iç çekiyor. “Uyumsuzlar. Onların kaydını tutuyoruz.” “Kim olduklarını nereden biliyorsunuz?”</p>

  <p class="block17">“Simülasyon saldırısından önce Fedakarlık yardımlarının bir parçası olarak topluluksuz bireyler birtakım genetik anomaliler açısından test edildi,” diye yanıtlıyor kadın. “Bazen bu testler, yetenek testlerini yönlendirmeyi içeriyordu. Ve kimi zaman bu testler göründüğünden de karmaşıktı. Ama bize, şehirdeki en kalabalık Uyumsuz nüfusuna sahip olabileceğimizi düşündüklerini açıkladılar.”</p>

  <p class="block17">“Anlamıyorum. Neden...”</p>

  <p class="block17">“Neden topluluksuzlar arasındaki Uyumsuz sayısı fazla olsun diye mi soruyorsun?” Sesinden sırıttığını tahmin ediyorum. “Belli bir düşünce tarzına uyum sağlayamayanlar ya girdiği topluluktan ayrılır ya da adaylık sürecinde başarılı olamaz, öyle değil mi?”</p>

  <p class="block17">“Bunu sormayacaktım,” diyor Tobias. “Neden Uyumsuz sayısıyla bu kadar ilgilendiğinizi bilmek istiyorum.”</p>

  <p class="block17">“Bilgelik, insan gücü arıyor. Geçici olarak bu ihtiyaçlarını Cesurluktan karşılıyorlar. Şimdi daha fazlasını arayacaklar ve ilk gelecekleri yer burası. Tabii diğer topluluklardan daha fazla Uyumsuza sahip olduğumuzu öğrenmezlerse. Bunu bilmediklerini tahmin ettiğim için simülasyona direnç gösterebilecek kaç kişi olduğunu öğrenmek istiyorum.”</p>

  <p class="block17">“Mantıklı,” diyor Tobias. “Peki Fedakarlık neden Uyumsuzlarla ilgili bulgu konusunda bu kadar endişeleniyordu? Jeanine’e yardım etmeye çalışmıyorlardı, öyle değil mi?” “Tabii ki hayır,” diye yanıtlıyor Evelyn. “Ama gerçek cevabı da bilmiyorum. Fedakarlar sadece merak gidermek için bilgi paylaşma konusunda çok gönülsüzdü. Bilmemiz gerektiğine inandıkları kadarını anlattılar sadece.”</p>

  <p class="block17">“Tuhaf,” diye mırıldanıyor Tobias. ıoe</p>

  <p class="block17">“Belki bunu babana sormalısın,” diyor kadın. “Seni bana söyleyen oydu.”</p>

  <p class="block17">“Beni mi?” diye soruyor Tobias. “Bana ne olmuş?”</p>

  <p class="block17">“Senin bir Uyumsuz olduğundan şüpheleniyordu,” diyor annesi. “Gözü sürekli üzerindeydi. Hareketlerini izliyordu. Yakından ilgileniyordu. Bu yüzden... Bu yüzden onunla güvende olacağım düşündüm. Onunla benimle olduğundan daha güvende olurdun.”</p>

  <p class="block17">Tobias bir şey demiyor.</p>

  <p class="block17">“Şimdi yanıldığımı anlıyorum,” diye devam ediyor Evelyn. Tobias yine bir şey söylemiyor.</p>

  <p class="block17">“Keşke...” diye söze başlıyor kadın.</p>

  <p class="block17">“Sakın özür dilemeye kalkma!” Tobias’ın sesi titriyor. “Bu bir iki kelimeyle ya da sarılarak iyileştirebileceğin bir şey değil.” “Peki,” diyor Evelyn. “Peki, özür dilemem.” “Topluluksuzların birleşme amacı ne?” diye soruyor Tobias. “Niyetiniz ne?”</p>

  <p class="block17">“Bilgelik topluluğunu ele geçirmek istiyoruz,” diyor Evelyn. “Onlardan kurtulduğumuzda, hükümeti kontrol etmek için önümüzde hiçbir engel kalmayacak.”</p>

  <p class="block17">“Demek bunun için yardım etmemi bekliyorsun. Yozlaşmış bir yönetimi devirip yerine topluluksuzların tiranlığını kurmak için.” Homurdanıyor. “Hiç şansın yok.”</p>

  <p class="block17">“Tiranlık kurmak istemiyoruz,” diyor Evelyn. “Yeni bir toplum oluşturacağız. Topluluklara bölünmeyen bir toplum.”</p>

  <p class="block17">Ağzım kuruyor. Topluluklara bölünmeyen bir toplum mu? Hiç kimsenin kim olduğunu ya da hangi gruba uyduğunu bilmediği bir dünya? Kafam almıyor. Gözümde sadece kaos ve dışlanma canlanıyor.</p>

  <p class="block17">Tobias küçük bir kahkaha atıyor. “Ne demezsin! Peki Bilgelik topluluğunu alt etmek için ne yapacaksınız?”</p>

  <p class="block17">“Bazen zorlu değişimler, zorlu tedbirler gerektirebilir.” Gölgesinden Evelyn’in omzunu kaldırdığını görüyorum. “Sanırım büyük bir yıkım bizi bekliyor.”</p>

  <p class="block17">“Yıkım” kelimesini duyduğumda birdenbire ürperiyorum. içimdeki karanlık, yıkım için yanıp kavruluyor, Bilgeliktekilerin yok olmasını istiyorum. Ama yıkımın neye benzediğini gördüğümden yıkım kelimesi benim için yeni anlamlar taşıyor: Gri kıyafetleriyle kaldırımlara yığılan cesetler, posta kutularının hemen yanında alınlarından vurulmuş Fedakarlık liderleri... Yüzümü üzerinde yattığım döşeğe yapıştırıyorum. Döşek o kadar sert ki alnım acıyor. Tek derdim hatıraları aklımdan uzaklaştırmak, tamamen uzaklaştırmak.</p>

  <p class="block17">“Sana neden ihtiyaç duyduğumuza gelince,” diyor Evelyn. “Bunu yaparken Cesurların yardımına ihtiyacımız olacak. Hem silahları hem de dövüş deneyimleri var. Onlarla aramızdaki köprü olabilirsin.”</p>

  <p class="block17">“Cesurluk için önemli olduğumu mu sanıyorsun? Çünkü alakası yok. Ben sadece bir parça korkusuz biriyim, o kadar.”</p>

  <p class="block17">“Şunu söylüyorum,” diyor kadın. “Artık önemlisin.” Doğrulduğunda gölgesi yerden tavana kadar uzuyor. “İstersen bir yolunu bulacağından eminim. Bir düşün.”</p>

  <p class="block17">Birkaç dakika sonra Tobias yanıma gelip yatıyor. Kulak misafiri olduğumu ona çaktırmak istemiyorum ama içimden Evelyn’e ya da sıradan bir şeymiş gibi bütün bir topluluğu yok etmekten bahseden herhangi birine güvenmemesini söylemek geçiyor.</p>

  <p class="block17">Bir şey söylemeye cesaretimi toplayana kadar düzenli nefeslerinden Tobias’ın uyuyakaldığını anlıyorum.</p>

  <h1 class="block15" id="id_bookmark18"><b class="calibre4">ONUNCU</b> <b class="calibre4" id="id_bookmark19">BÖLÜM</b></h1>

  <p class="block17">YAPIŞAN SAÇLARIMI ELLERİMLE KALDIRARAK ENSEMİ havalandırıyorum. Bütün vücudum sızlıyor. Hele bacaklarım! Hareket etmediğimde bile laktik asitle yanıyorlar. Ve leş gibi kokuyorum. Duş almam lazım.</p>

  <p class="block17">Koridordan banyoya yürüyorum. Duş almaya niyetlenen sadece ben değilim. Yarısı çıplak, diğer yarısı ise fazlasıyla utangaç bir grup kadın lavaboların önünde duruyor. Köşede boş bir lavabo bulduğumda başımı musluğun altına sokup soğuk suyun kulaklarımın üzerinden akmasına izin veriyorum.</p>

  <p class="block17">“Merhaba,” diyor Susan. Başımı yana çeviriyorum. Su yanaklarımdan burnuma akıyor. Elinde iki havlu var: Biri beyaz, biri gri, ikisinin de kenarları yıpranmış.</p>

  <p class="block17">“Selam,” diyorum.</p>

  <p class="block17">“Aklıma bir şey geldi,” derken sırtını dönüyor ve havluyu tutarak önümde paravan oluşturuyor. Rahatlayarak nefesimi salıyorum. Sonunda biraz olsun mahremiyete kavuşuyorum. Yani olduğu kadarıyla.</p>

  <p class="block17">Hızla soyunup lavabodaki sabunu alıyorum.</p>

  <p class="block17">“Nasılsın?” diye soruyor.</p>

  <p class="block17">“İyiyim.” Sadece topluluk nezaketi gereği sorduğunu biliyorum. Keşke daha rahat konuşabilse, diye geçiriyorum içimden. “Sen nasılsın, Susan?”</p>

  <p class="block17">“Daha iyiyim. Therese, topluluksuz sığınaklarından birinde kalabalık bir Fedakarlar grubu olduğunu söyledi,” diyor Susan, ben saçlarımı sabunlarken.</p>

  <p class="block17">“Ya?” diyorum. Başımı yine musluğun altına sokuyorum ve bu sefer sol elimle saçlarımı duruluyorum. “Gidecek misin peki?”</p>

  <p class="block17">“Evet,” diyor Susan. “Tabii bana ihtiyacınız yoksa.”</p>

  <p class="block17">“Teklif için teşekkürler, ama sanırım topluluğun sana daha çok ihtiyaç duyuyordur,” diyorum musluğu kapatırken. Keşke üzerime bir şey giymek zorunda kalmasam, diye düşünüyorum. Kot pantolon giymek için hava fazlasıyla sıcak. Yine de yerden diğer havluyu alıp hızla kurulanıyorum.</p>

  <p class="block17">Daha önce giydiğim kırmızı tişörtü üzerime geçiriyorum. Tekrar kirli bir şey giyme fikri hoşuma gitmiyor ama başka şansım yok.</p>

  <p class="block17">“Topluluksuz kadınlardan bazılarında yedek kıyafet olduğundan şüpheleniyorum,” diyor Susan.</p>

  <p class="block17">“Muhtemelen haklısın. Pekala, sıra sende.”</p>

  <p class="block17">Susan temizlenirken havluyu önünde tutuyorum. Bir süre sonra kollarım ağrıyor ama Susan dayanabildiyse ben de dayanabilirim. Kız saçlarını yıkarken sular bileklerime sıçrıyor.</p>

  <p class="block17">“Böyle bir durumda biraraya geleceğimiz aklımın ucundan bile geçmezdi,” diyorum biraz sonra. “Bilgelikten kaçarken terk edilmiş bir binada banyo yapacağımızı hayal bile edemezdim.”</p>

  <p class="block17">“Komşu olacağımızı sanıyordum,” diyor Susan. “Birlikte sosyal etkinliklere katılacağımızı. Çocuklarımızı otobüs durağına bırakacağımızı.</p>

  <p class="block17">Dudağımı ısırıyorum. Bunun asla bir ihtimal olmaması elbette benim suçum, çünkü başka bir topluluğu seçtim.</p>

  <p class="block17">“Özür dilerim,” diyor Susan. “Bu konuyu açmak istememiştim. Sadece daha önce seninle yakından ilgilenmediğim için pişmanım. Biraz ilgilenseydim neler yaşadığından haberim olurdu. Çok bencilce davrandım.”</p>

  <p class="block17">Küçük bir kahkaha atıyorum. “Susan, davranışında hiçbir kusur yok.”</p>

  <p class="block17">“Ben tamamım,” diyor kız havlunun arkasından. “Şunu verebilir misin?”</p>

  <p class="block17">Havluyu alabilsin diye bırakırken gözlerimi yumup arkamı dönüyorum. Therese saçlarım örerek banyoya girdiğinde Susan ona yedek kıyafeti olup olmadığını soruyor.</p>

  <p class="block17">Çıktığımızda üzerimde kot pantolon ve omuzlarımdan kayacak kadar bol siyah bir tişört var. Susan da bol bir kot i</p>

  <p class="block17">\ j pantolonla beyaz bir Dürüstlük tişörtü giydi. Yakalı tişörtün düğmelerini boğazına kadar düğümlüyor. Fedakarların gösterişten uzak kalma çabaları rahatsızlık derecesine varabiliyor.</p>

  <p class="block17">Büyük salona girdiğimde topluluksuzlardan bazılarının ellerinde boya kovaları ve fırçalarla dışarı çıktıklarını görüyorum. Kapı arkalarından kapanana kadar onları seyrediyorum.</p>

  <p class="block17">“Diğer sığınaklara mesaj yazmaya gidiyorlar,” diyor Evelyn arkamdan. “Bir reklam panosunu kullanıyoruz. Kişisel bilgilere göre şifreliyoruz, birinin en sevdiği renk, diğerinin evcil hayvanı.”</p>

  <p class="block17">Ona dönene kadar neden topluluksuzların şifreleriyle ilgili bir bilgiyi benimle paylaştığından emin olamıyorum. Gözlerinde tanıdık bir ifade var. Jeanine, Tobias’a onu kontrol edebileceği bir serum geliştirdiğini söylerken aynı şekilde bakıyordu. Gururlu bir bakış.</p>

  <p class="block17">“Zekice,” diyorum. “Sizin fikriniz mi?”</p>

  <p class="block17">“Gerçekten de öyle.” Omuz silkiyor, ama onun bu hallerine kanmıyorum. Bu kadın umursamaz biri olmaktan çok uzak. “Fedakarlık topluluğuna geçmeden önce Bilgeliktendim.” “Ah!” diyorum. “Akademik hayata ayak uyduramadınız sanırım?”</p>

  <p class="block17">Oltaya gelmiyor. “Onun gibi bir şey, evet.” Susuyor. “Baban da aynı nedenle ayrıldı galiba.”</p>

  <p class="block17">Konuşmayı sona erdirmek için neredeyse sırtımı dönmek üzereyim. Kullandığı kelimeler kafamın içinde bir tür ba sınç oluşturuyor; sanki beynimi elleriyle sıkıyor. Ona bakakalıyorum.</p>

  <p class="block17">“Bilmiyor muydun?” Evelyn kaşlarını çatıyor. “Özür dilerim, topluluk üyelerinin eski toplulukları hakkında pek konuşmadıklarını hep unutuyorum.”</p>

  <p class="block17">“Ne?” derken sesim çatlıyor.</p>

  <p class="block17">“Baban Bilgelikte doğdu,” diyor. “Ailesi ölmeden önce Jeanine Matthews’un ailesiyle ahbaptı. Babanla Jeanine çocukken birlikte oynuyorlardı. Onları okulda aralarında kitap değiş tokuş ederken görürdüm.”</p>

  <p class="block17">Yetişkin babamı okul kafeteryasında yetişkin bir kadınla oturmuş kitap alışverişi yaparken hayal ediyorum. Hayali bile o kadar komik ki içimden kıkırdıyorum. Bu doğru olamaz.</p>

  <p class="block17">Ama...</p>

  <p class="block17">Babam asla ailesi ya da çocukluğu hakkında konuşmazdı.</p>

  <p class="block17">Babam hiçbir zaman Fedakarlıkta yetişmiş biri gibi sessiz sakin biri olmadı.</p>

  <p class="block17">Babamın Bilgelik topluluğuna karşı nefreti o kadar şiddetliydi ki kişisel bir meselesi olmalıydı.</p>

  <p class="block17">“Özür dilerim Beatrice,” diyor Evelyn. “Eski yaralan açmak istememiştim.”</p>

  <p class="block17">Kaşlarımı çatıyorum. “Ama açtınız.”</p>

  <p class="block17">“Ne demek istiyorsun?”</p>

  <p class="block17">“Beni dikkatle dinleyin,” diyorum sesimi alçaltarak. Omzumun üzerinden Tobias’ın duyma mesafesinde olup ol-</p>

  <p class="block17">I 14 madiğim kontrol ediyorum. Caleb’la Susan köşede yere oturmuş, fıstık ezmesi kavanozunu paylaşıyorlar. Tobias ortalıkta görünmüyor.</p>

  <p class="block17">“Ben aptal değilim,” diyorum. “Tobias’ı kullanmaya çalıştığınızı anlayabiliyorum. Henüz anlamadıysa bile bunu ona söyleyen ben olacağım.”</p>

  <p class="block17">“Sevgili kızım,” diyor. “Ben onun annesiyim. Hayatında hep olacağım. Sense sadece geçici bir hevessin.”</p>

  <p class="block17">“Evet,” diyorum. “Annesi onu bırakıp gitti, babası dayak attı. Böyle bir aileyle kendi kanından olanlara nasıl sadık kalmasın?”</p>

  <p class="block17">Sırtımı dönüp Caleb’ın yanında yere otururken ellerim titriyor. Susan salonun öteki ucunda birine temizlikte yardım ediyor. Ağabeyim fıstık ezmesini uzatıyor. Dostluk seralarındaki fıstık bitkilerini hatırlıyorum. Fıstığı, protein ve yağ zengini olduğu için yetiştiriyorlar. Fıstık özellikle topluluksuzlar için çok önemli bir besin. Parmağımı kavanoza daldırıp ağzıma götürüyorum.</p>

  <p class="block17">Az önce Evelyn’in söylediklerini Caleb’a anlatmalı mıyım? Kanında Bilgelik dolaştığını ona hatırlatmak istemiyorum. Geri dönmesi için ona bir sebep yaratamam.</p>

  <p class="block17">Şimdilik bunu kendime saklamaya karar veriyorum.</p>

  <p class="block17">“Seninle bir şey konuşmak istiyordum,” diyor Caleb.</p>

  <p class="block17">Parmağım hala ağzımdayken başımı sallıyorum.</p>

  <p class="block17">“Susan gidip Fedakarları görmek istiyor,” diyor. “Ben de istiyorum. Aynı zamanda onun iyi olduğundan emin olmak istiyorum. Ama seni de bırakmak istemiyorum.”</p>

  <p class="block17">“Sorun değil,” diyorum.</p>

  <p class="block17">“Neden bizimle gelmiyorsun?” diye soruyor. “Fedakarlık seni hemen kucaklayacaktır; buna eminim.”</p>

  <p class="block17">Ben de eminim, Fedakarlar asla kin tutmaz. Oysa yasın kıyısında yalpalıyorum ve ailemin eski topluluğuna gidersem uçurumun beni yutmasından korkuyorum.</p>

  <p class="block17">Başımı iki yana sallıyorum. “Dürüstlük merkezine gidip neler olduğunu öğrenmem lazım,” diyorum. “Bilmemek beni çıldırtıyor.” Zorla gülümsüyorum. “Ama sen gitmelisin. Susanın sana ihtiyacı var. Daha iyi görünse de sana ihtiyacı var.”</p>

  <p class="block17">“Tamam.” Caleb başıyla onaylıyor. “Eh, en kısa zamanda yine yanınıza gelmeye çalışırım! Dikkatli ol!”</p>

  <p class="block17">“Hep dikkatli değil miyim?”</p>

  <p class="block17">“Hayır, bence seni en çok pervasız kelimesi tanımlar.” Caleb sağlam omzumu hafifçe sıkıyor. Kavanozdan bir parmak daha fıstık ezmesi alıyorum.</p>

  <p class="block17">Birkaç dakika sonra Tobias erkekler banyosundan çıkıyor. Kırmızı Dostluk gömleği yerine siyah bir tişört giymiş, kısa saçları ıslak olduğu için parlıyor. Odanın iki ucundan gözlerimiz buluştuğunda gitme zamanının geldiğini anlıyorum.</p>

  <p class="block17">Dürüstlük genel merkezi, bütün dünyayı içine alabilecek kadar büyük. En azından bana öyle görünüyor.</p>

  <p class="block17">Geniş beton bina, bir zamanlar nehrin aktığı yatağa bakıyor. Tabelada A...1...MERKEZİ harfleri kalmış. Alışveriş</p>

  <p class="block17">Merkezi yazması gerekiyor ama insanlar genellikle buraya Acımasız Merkezi demeyi tercih ediyorlar. Çünkü Dürüstler dobra oldukları kadar acımasız bireyler. Bu yakıştırmayı da sahiplenmekten gocunmuyorlar.</p>

  <p class="block17">Nasıl bir şeyle karşılaşmayı beklediğimden emin değilim çünkü bu binaya daha önce hiç girmemiştim. Tobias’la kapının önünde durup bakışıyoruz.</p>

  <p class="block17">“İşte başlıyor,” diyor.</p>

  <p class="block17">Cam kapılarda yorgun ve pis yansımamın ötesini göremiyorum. İlk defa aslında hiçbir şey yapmak zorunda olmadığımız aklıma geliyor. Topluluksuzların yanına sığınabilir, karmaşayı çözme işini başkalarına bırakabiliriz. Hiç kimse olup hep birlikte güvende olabiliriz.</p>

  <p class="block17">Tobias, gece annesiyle yaptığı konuşmayı hala anlatmadı; anlatacağını da sanmıyorum. Dürüstlük merkezine gelme konusunda o kadar azimliydi ki benim dahil olmadığım bir planı olup olmadığını merak ediyorum.</p>

  <p class="block17">İçeri neden girdiğimi bilmiyorum. Belki buraya kadar gelmişken neler olup bittiğini anlayayım, olsun bitsin diye düşünüyorum. Ama bir şeyleri öğrendikçe neyin gerçek neyin yalan olduğunu daha az anlayabildiğimden şüpheleniyorum. Ben bir Uyumsuzum, yani hiç kimse olamam, benim için “güvende olmak” diye bir şey söz konusu olamaz ve aklımda Tobias’la evcilik oynamaktan çok daha önemli işler var. Belli ki onun da öyle.</p>

  <p class="block17">Lobi geniş, iyi aydınlatılmış. Siyah mermer döşeme, ilerideki asansörlerin önüne kadar uzuyor. Holün ortasında beyaz mozaiklerle Dürüstlük sembolü oluşturulmuş: Gerçeğin yalanlara ağır bastığını gösterecek şekilde dengesi bozulmuş bir terazi. Her yer silahlı Cesurluk askerleriyle dolu.</p>

  <p class="block17">Kolu askıya alınmış bir asker silahını doğrultup Tobias’a doğru yaklaşıyor.</p>

  <p class="block17">“Kendinizi tanıtın,” diyor kadın. Genç biri ama Tobias’ı tanıyabilecek kadar genç değil.</p>

  <p class="block17">Diğerleri onun arkasında birikiyor. Bazıları kuşkuyla, diğerleri merakla bakıyorlar, ama ikisinden de tuhaf olanı bazılarının gözlerinde bir kıvılcım çaktığına tanık oluyorum. Tanıyorlar. Tobias’ı tanımış olabilirler, ama beni nereden tanıyabilirler ki?</p>

  <p class="block17">“Dört,” diyor Tobias. Başıyla beni işaret ediyor. “Bu da Tris. ikimiz de Cesurluktanız.”</p>

  <p class="block17">Cesurluk askerlerinin gözleri büyüyor ama kadın silahını indirmiyor.</p>

  <p class="block17">“Birileri yardımcı olacak mı?” diye sesleniyor diğerlerine. Birkaç Cesur öne geçiyor, ama sanki çok tehlikeli insanlarmışız gibi bunu temkinli adımlarla yapıyor.</p>

  <p class="block17">“Bir sorun mu var?” diye soruyor Tobias.</p>

  <p class="block17">“Silahlı mısınız?”</p>

  <p class="block17">“Tabii ki silahlıyım. Ben bir Cesurum.”</p>

  <p class="block17">“Ellerinizi ensenizde birleştirin,” diyor kadın. Reddedeceğimizi düşünüyor olmalı ki korkuyla bakıyor.</p>

  <p class="block17">Tobias’a göz atıyorum. Neden herkes onlara saldıracakmışız gibi davranıyor?</p>

  <p class="block17">“On kapıdan girdik,” diyorum yavaşça. “Size zarar vermek istesek, böyle bir şey yapar mıydık?”</p>

  <p class="block17">Tobias bana bakmıyor. Parmak uçlarını ensesinde birleştiriyor. Biraz sonra ben de aynı şeyi yapıyorum. Cesurluk askerleri etrafımızı sarıyor. İçlerinden biri Tobias’ın bacaklarım yoklarken, bir diğeri beline sıkıştırdığı tabancayı alıyor. Yuvarlak suratlı, kırmızı yanaklı başka biri özür dilercesine bana bakıyor.</p>

  <p class="block17">“Arka cebimde bir çakı var,” diyorum. “Bana dokunursan, seni pişman ederim.”</p>

  <p class="block17">Ağzının içinde mırıldanarak özür diliyor. Bana dokunmamaya özen göstererek parmak uçlarıyla çakıyı sapından tutup çıkarıyor.</p>

  <p class="block17">“Neler oluyor?” diye soruyor Tobias.</p>

  <p class="block17">Kadın asker diğerleriyle bakışıyor.</p>

  <p class="block17">“Kusura bakmayın,” diyor. “Ama gelir gelmez tutuklanmanız emredildi.”</p>

  <h1 class="block15" id="id_bookmark20">ON BİRİNCİ BÖLÜM</h1>

  <p class="block17">ETRAFIMIZI SARIYORLAR AMA İKİMİZE DE KELEPÇE takmıyorlar. Hep birlikte asansörlere yürüyoruz. Neden tutuklandığımızı kaç kere sorarsam sorayım, kimse cevap vermiyor, hatta yüzüme bile bakılmıyor. Sonunda pes edip tobias gibi susuyorum.</p>

  <p class="block17">Üçüncü katta siyah yerine beyaz mermer yer döşemesi olan küçük bir odaya alınıyoruz. Duvarın dibindeki bank dışında başka hiçbir mobilya yok. Her toplulukta sorun çıkaranlar için nezarethane bulunur ama buraya hiç girmemiştim.</p>

  <p class="block17">Kapı arkamızdan kapanıyor, ardından kilitleniyor. Baş başa kalıyoruz. Tobias çatık kaşlarıyla banka oturuyor. Bense önünde volta atıyorum. Neden burada olduğumuza dair bir fikri olsaydı bana kesin söylerdi, o yüzden bir şey sormuyorum. Beş adım ileri, beş adım geri yürüyorum. Ritmi bozmadan gidip gelirken durumu anlamayı umuyorum. k</p>

  <p class="block17">Bilgelik, Dürüstleri ele geçirmediyse -ki Edward geçirmediklerini söylemiştio zaman Dürüstlük bizi neden tutukladı? Onlara ne yaptık ki?</p>

  <p class="block17">Eğer Bilgelik, Dürüstleri gerçekten ele geçirmediyse, o zaman tek suçumuz onlarla işbirliği yapmış olma olasılığımız olabilir. Bilgelik yandaşı olduğumu sanmalarına neden olabilecek bir şey mi yaptım? Dişlerim alt dudağıma geçtiğinde yüzümü ekşitiyorum. Evet, yaptım. Will’i vurdum. Bir sürü Cesuru öldürdüm. Simülasyonun etkisi altındaydılar, ama belki Dürüstler bunu bilmiyor ya da daha mantıklı bir açıklama bulamıyorlar.</p>

  <p class="block17">“Sakinleşir misin lütfen?” diyor Tobias. “Beni de geriyorsun.”</p>

  <p class="block17">“Sakinleşmeye çalışıyorum işte.”</p>

  <p class="block17">One eğilip dirseklerini dizlerine dayıyor ve spor ayakkabılarının arasındaki boşluğa bakıyor. “Dudağındaki yara tam tersini söylüyor.”</p>

  <p class="block17">Yanına oturup tek kolumla dizlerimi göğsümde kucaklıyorum. Sağ kolum yanımdan sarkıyor. Uzun süre bir şey demiyor, o bir şey demedikçe kolum bacaklarımı daha da sıkı sarıyor. Ne kadar küçülürsem o kadar güvende olacağımı hissediyorum.</p>

  <p class="block17">“Bazen,” diyor sonunda, “bana güvenmediğini düşünüyorum ve bu beni çok endişelendiriyor.”</p>

  <p class="block17">“Sana güveniyorum,” diyorum. “Tabii ki sana güveniyorum. Niye aksini düşünesin ki?”</p>

  <p class="block17">“Benden sakladığın bir şeyler varmış gibi geliyor. Sana bir şeyler anlattım...” Başını iki yana sallıyor. “Başka hiç kimseye anlatmayacağım şeyleri paylaştım. Ama sana bir şeyler oluyor ve bana henüz söylemedin.”</p>

  <p class="block17">“Fırsatım olmadı. Bunu biliyorsun,” diyorum. “Hem sana ne demeli? Ben de senin için aynı şeyi söyleyebilirim.”</p>

  <p class="block17">Bana bakıp saçlarımı yana çekerken parmağı yanağıma değiyor. Tıpkı benim gibi o da söylediğim şeyi duymazdan geliyor.</p>

  <p class="block17">“Mesele ailense anlat, sana inanırım,” diyor yumuşak bir sesle. içinde bulunduğumuz şartlar göz önüne alınırsa gözlerinde endişe olmalı ama hala sakin ve karanlık bakıyor o gözler. Gözlerine bakarken aşina olduğum yerlere gidiyorum. En iyi arkadaşlarımdan birini vurduğumu itiraf etmenin kolay olduğu, yaptığım şeyi öğrendikten sonra Tobias’ın bana nasıl bakacağından endişelenmeyeceğim güvenli bir yere...</p>

  <p class="block17">Yanağımdaki elini tutuyorum. “Hepsi bu,” diyorum cılız bir sesle.</p>

  <p class="block17">“Tamam,” diyor. Dudaklarımdan öperken suçluluk duygusu midemi kavuruyor.</p>

  <p class="block17">Kapı açılıyor. İçeri silahlı iki Dürüstlük üyesi, esmer tenli ve diğerlerinden daha yaşlı başka bir Dürüstlük adamı, tanımadığım bir Cesurluk kadını daha giriyor. Onların ardından da Jack Kang, meclisteki Dürüstlük temsilcisi.</p>

  <p class="block17">Diğer topluluklarla karşılaştırıldığında görece daha genç bir lider, henüz otuz dokuz yaşında. Ama Cesurluk standartlarında çok yaşlı. Eric, daha on yedi yaşındayken Cesurluk lideri olmuştu. Ama muhtemelen diğer topluluklar bu yüzden ne fikrimizi dinliyor ne de kararlarımızı ciddiye alıyor.</p>

  <p class="block17">Jack, kısa siyah saçları, Tori gibi sıcak bakan çekik gözleri ve çıkık elmacık kemikleriyle yakışıklı bir adam. İyi görünümüne rağmen, muhtemelen bir Dürüst olduğu için sevimliliği bir aldatmaca olarak görülüyor. Oyun oynamadan bize olan biteni anlatacağı konusunda ona güveniyorum. Bu da bir şeydir.</p>

  <p class="block17">“Neden tutuklandığınız konusunda kafanızın karıştığı söylendi,” diyor adam. Sesi gür ama tuhaf bir şekilde düz. Boş bir mağaranın en dibindeyken bile sesi yankılanmazmış gibi geliyor kulağa. “Bana göre ya yanlışlıkla suçlandınız ya da iyi rol yapıyorsunuz. Tutuklanmanızın tek...”</p>

  <p class="block17">“Neyle suçlanıyoruz?” diye sözünü kesiyorum.</p>

  <p class="block17">“O, insanlığa karşı eylemlerle suçlanıyor. Sen de ona yardım etmekle suçlanıyorsun.”</p>

  <p class="block17">“İnsanlığa karşı eylemler mi?” Tobias’ın sesi sonunda öfkeli çıkıyor. Jack’e iğrenerek bakıyor. “Ne?”</p>

  <p class="block17">“Saldırının video kayıtlarını gördük. Saldırı simülasyonunu sen çalıştırıyordun,” diyor Jack.</p>

  <p class="block17">“Kayıtları nasıl görmüş olabilirsiniz? Bütün verileri yanımıza almıştık,” diyor Tobias.</p>

  <p class="block17">'‘Sadece bir kopyasını aldınız. Saldırı sırasında Cesurluk yerleşkesinde kaydedilen tüm bilgiler, aynı zamanda şehrin farklı yerlerindeki diğer bilgisayarlara aktarılıyordu,” diyor Jack. “Tek bildiğimiz simülasyonu senin çalıştırdığın, kızın da pes edene kadar neredeyse ölümüne yumruklanmak üzere olduğu. Sonra birden durdunuz, kavgalı aşıklar gibi barıştınız ve birlikte sabit diski çaldınız. Olasılıklardan biri simülasyonun sona ermiş olması ve bizim elimize geçmesini istememeniz.”</p>

  <p class="block17">Neredeyse kahkaha atıyorum. Hayatımın tek kahramanlık anında Bilgelik için çalıştığımı düşünüyorlar.</p>

  <p class="block17">“Simülasyon sona ermedi,” diyorum. “Onu biz durdurduk, siz...”</p>

  <p class="block17">Jack elini kaldırarak beni susturuyor. “Şu anda söyleyeceklerinle ilgilenmiyorum. Gerçeklik serumu aldıktan sonraki sorgulama sırasında gerçekler ortaya çıkacaktır.”</p>

  <p class="block17">Christiana, bir keresinde gerçeklik serumundan bahsetmiş, Dürüstlük adaylığının en zorlu kısmının verilen gerçeklik serumu sonrasında bütün topluluğun önünde kişisel soruları yanıtlamak olduğunu söylemişti. Kendi derinliklerimdeki karanlık sırları araştırmak için gerçeklik serumunun damarlarımda dolaşması, isteyebileceğim en son şey.</p>

  <p class="block17">“Gerçeklik serumu?” Başımı iki yana sallıyorum. “Olmaz. Asla olmaz!”</p>

  <p class="block17">“Sakladığın bir şey mi var?” diye soruyor Jack, kaşlarını kaldırarak.</p>

  <p class="block17">Birazcık gururu olan herkesin kendine bir şeyler saklayacağını söylemek istiyorum ama onu kuşkulandırmayı göze alamıyorum. O yüzden başımı hayır anlamında sallıyorum.</p>

  <p class="block17">“Peki o zaman.” Jack saatine bakıyor. “Öğlen oldu. Soruşturma saat yedide olacak. Hazırlanmaya zahmet etmeyin. Gerçeklik serumunun etkisi altında hiçbir bilgiyi saklayamazsınız.”</p>

  <p class="block17">Topuklarının üzerinde dönüp odadan çıkıyor.</p>

  <p class="block17">“Aman ne hoş bir adam!” diyor Tobias.</p>

  <p class="block17">Öğleden sonra bir grup silahlı Cesurluk askeriyle birlikte tuvalete gidiyorum. Acele etmeden oyalanıyorum, ellerimi sıcak suyun altında kızarana kadar yıkıyorum, aynada yansımamı inceliyorum. Fedakarlıktayken aynaya bakmam yasaktı, üç ayda insanın görünümünün fazlasıyla değişebileceğini düşünürdüm. Ama bu sefer değişmem sadece birkaç gün aldı.</p>

  <p class="block17">Daha yaşlı görünüyorum. Belki kısa saçtandır ya da belki yaşadığım her şeyi bir maske gibi yüzümde taşıyorumdur. Ne olursa olsun, çocuk gibi görünmediğimde daha mutlu olacağımı sanırdım. Oysa şu anda boğazıma bir yumruk oturmuş gibi hissediyorum. Artık annemle babamın tanıdıklarını sandığı kızları değilim. Bu halimi hiç göremeyecekler.</p>

  <p class="block17">Aynaya sırtımı dönüp dirseğimle kapıyı açıyorum ve koridora çıkıyorum.</p>

  <p class="block17">Cesurluk askerleri beni nezaret odasına getirdiğinde kapıda biraz oyalanıyorum. Tobias, onu ilk gördüğümdeki gibi görünüyor; siyah tişört, kısa saç, sert yüz ifadesi. Görüntüsü sinirli bir heyecana kapılmama neden olurdu. Eğitim odasından çıktığımızda sadece birkaç saniyeliğine elini tutuşumu ve uçurumun kenarındaki kayalıklarda yan yana oturuşumuzu hatırladığımda içim sızlıyor. Yine eskiye dönmek istiyorum.</p>

  <p class="block17">“Aç mısın?” diye soruyor. Yan tarafındaki tepsiden bir sandviç uzatıyor.</p>

  <p class="block17">Sandviçi aldıktan sonra yanına oturduğumda başımı omzuna yaslıyorum. Tek yapabileceğimiz beklemek, biz de öylece bekliyoruz. Sandviçlerimizi bitiriyoruz. Rahatsızlık hissedene kadar oturuyoruz. Sonra yan yana yere uzanıyoruz, omuzlarımız birbirine değerken beyaz tavandaki aynı lekeye bakıyoruz.</p>

  <p class="block17">“Söylemeye korktuğun şey ne?” diye soruyor.</p>

  <p class="block17">“Hepsi. Her şey. Hiçbirini söylemek istemiyorum!”</p>

  <p class="block17">Başını sallıyor. Gözlerimi yumup uyuyormuş gibi yapıyorum. Odada saat yok, o yüzden sorgu saatine kadar geri sayamıyorum. Burada zaman sanki durmuş gibi ama saat yedide gerçekleşmesi kaçınılmaz olan sorgu üzerime bir ağırlık gibi çöküyor, omuzlarımı yere yapıştırıyor.</p>

  <p class="block17">Belki içimdeki suçluluk duygusu olmasa zaman bu kadar ağır geçmezdi. Gerçeği bildiğim halde bu duyguyu Tobias’ın bile göremeyeceği derinliklerime itmekten dolayı suçluluk du yuyorum. Belki konuşmaktan bu kadar çok korkmamalıyım çünkü dürüst olmak kendimi daha iyi hissetmemi sağlayabilir.</p>

  <p class="block17">Sonunda uyuyakalmış olmalıyım çünkü kapının açılma sesiyle birlikte irkilerek uyanıyorum. Biz ayağa kalkarken içeri birkaç Cesurluk askeri giriyor ve içlerinden biri adımı söylüyor. Christina onları itekleyip kendine yol açıyor ve gelip bana sımsıkı sarılıyor. Parmaklan omzumdaki yaraya denk geldiğinde acıyla inliyorum.</p>

  <p class="block17">“Vuruldum,” diyorum. “Omzum. Uffl”</p>

  <p class="block17">“Aman Tanrım!” Kız beni bırakıyor. “Özür dilerim, Tris.” Christina hatırladığım gibi görünmüyor. Saçları oğlan çocuklarınınki kadar kısa, bronz rengi yerine teni de neredeyse grileşmiş. Gülümsemesi yorgun gözlerine ulaşmıyor. Ben de gülümsemek istiyorum ama fazlasıyla gerginim. Christina da sorgulandığım sırada orada olacak. Will’e yaptığım şeyi o da duyacak. Beni asla affetmeyecek.</p>

  <p class="block17">Tabii eğer seruma direnip gerçekleri içimde tutabilirsem başka...</p>

  <p class="block17">Ama bunu gerçekten istiyor muyum? Gerçeklerin içimde sonsuza kadar kök salmasına izin verecek miyim?</p>

  <p class="block17">“İyi misin? Burada olduğunu duyunca sana eşlik etmek istedim,” diyor nezaret odasından birlikte çıkarken. “Bunu yapmadığını biliyorum. Sen bir hain olamazsın.”</p>

  <p class="block17">“İyiyim,” diyorum son söylediklerini duymazdan gelerek. “Teşekkürler. Sen nasılsın?”</p>

  <p class="block17">“Ah, ben...” Susarken dudağını ısırıyor. “Kimse söylemedi mi?.. Yani şimdi zamanı olmayabilir ama.</p>

  <p class="block17">“Ne? Ne oldu?”</p>

  <p class="block17">“Şey... Will saldırıda öldü,” diyor Christina.</p>

  <p class="block17">Endişeli bakışlarında beklenti de var. Neyin beklentisi bu?</p>

  <p class="block17">Ah! WiH’in öldüğünden haberim yokmuş gibi davranmam, duygulanmam gerekiyor ama bunu ikna edici bir şekilde yapabilir miyim? En iyisi WiU’in öldüğünü bildiğimi söylemek. Ama ona her şeyi anlatmak zorunda kalmadan bildiğimi nasıl açıklayabileceğimi kestiremiyorum.</p>

  <p class="block17">Birden midem bulanıyor. Arkadaşımı nasıl kandırabileceğimi düşünmek bile kusma isteğimi artırıyor.</p>

  <p class="block17">“Biliyorum,” diyorum. “Kontrol odasındayken onu monitörlerden gördüm. Çok üzgünüm, Christina.”</p>

  <p class="block17">“Ya?” Kız başını sallıyor. “Eh, ben, yani zaten bildiğine sevindim! Kötü haberi koridorda vermeyi hiç istememiştim.”</p>

  <p class="block17">Küçük bir kahkaha. Göründüğü gibi kaybolan bir gülümseme. ikisinin de eski Christina’yla alakası yok.</p>

  <p class="block17">Asansöre doluşuyoruz. Tobias’ın bana baktığını hissediyorum. Will’i monitörlerden görmediğimi biliyor ama onun öldüğünü şimdiye kadar bilmiyordu. Gözümü önüme dikip bakışları beni yakmıyormuş gibi davranmaya çalışıyorum.</p>

  <p class="block17">“Gerçeklik serumunu dert etme,” diyor Christina. “Çok kolay. Etkisi altındayken neler olup bittiğini pek anlamıyorsun. Hem etkisi geçtikten sonra neler söylediğini biliyorsun.</p>

  <p class="block17">Çocukken bana da yapmışlardı. Dürüstlükte oldukça yaygındır.”</p>

  <p class="block17">Asansördeki Cesurlar birbirleriyle imalı imalı bakışıyor. Normal şartlar altında olsak eski topluluğu hakkında konuştuğu için onu azarlanabilirdi ama şu andaki şartlar hiç normal değil. Christina hayatının başka hiçbir diliminde, bir hain olduğundan şüphelenilen ve herkesin içinde sorgulanacak en iyi arkadaşına eşlik edemeyecek.</p>

  <p class="block17">“Herkes iyi mi?” diye soruyorum. “Uriah, Lynn, Marlene?”</p>

  <p class="block17">“Hepsi burada,” diye yanıtlıyor. “Sadece Uriah’ın ağabeyi '/.eke diğer Cesurlarla birlikte.”</p>

  <p class="block17">“Ne?” Kayma ipinde askılarımı bağlayan Zeke, şimdi bir hain mi?</p>

  <p class="block17">Asansör en üst katta durduğunda diğerleri iniyor.</p>

  <p class="block17">“Biliyorum,” diyor Christina. “Doğrusu kimse bunu beklemiyordu.”</p>

  <p class="block17">Koluma girip beni asansörden çıkarıyor. Siyah mermer döşemeli koridordan aşağı yürüyoruz. Her şey aynı göründüğünden Dürüstlük genel merkezinde kaybolmak kolay olmalı. Başka bir koridora girip çift kanatlı bir kapıdan geçiyoruz.</p>

  <p class="block17">Dışarıdan bakıldığında Acımasız Merkezi, ortasından hafifçe yükselen güdük bir binaya benziyor. Oysa içeriden bakıldığında yükseltilmiş bölümün, duvarlarında pencere yerine boşluklar olan üç katlı boş bir salon olduğu anlaşılıyor. Yukarıda yıldızsız gökyüzünün kararmaya başladığını görüyorum.</p>

  <p class="block17">Buradaki beyaz mermer döşemenin ortasında siyah Dürüstlük sembolü yer alıyor. Duvarlar bir dizi loş sarı ışıklarla aydınlanıyor, bu yüzden bütün salon ışıldıyor. Bütün sesler yankılanıyor.</p>

  <p class="block17">Çoğu Dürüstlük ve Cesurluk üyeleri çoktan toplanmış. Bazıları salonu çevreleyen tribünleri andıran sıralarda oturuyor ama herkes için yer olmadığından geri kalanlar Dürüstlük sembolünün etrafına toplanmış. Sembolün biri kolu aşağıda, diğeri yukarıda görünen terazisinin iki kefesinin üzerine birer sandalye yerleştirilmiş.</p>

  <p class="block17">Tobias elimi tutuyor. Parmaklarımı onunkilere doluyorum.</p>

  <p class="block17">Cesurluktan gardiyanlarımız bizi salonun ortasına yönlendirirlerken insanlar bizi mırıltılar ve iğneleyici sözlerle selamlıyorlar. On sıralardan birinde Jack Kang’ı görüyorum.</p>

  <p class="block17">Elinde siyah bir kutu olan koyu tenli yaşlı bir adam öne çıkıyor.</p>

  <p class="block17">“Benim adım Niles,” diyor. “Sorgucunuz ben olacağım. Sen...” Tobias’ı işaret ediyor. “İlk sen sorgulanacaksın. Lütfen, öne çıkarsan...”</p>

  <p class="block17">Tobias elimi sıktıktan sonra bırakıyor. Christina’yla birlikte Dürüstlük sembolünün kenarında duruyoruz. Salondaki hava sıcak -nem, yaz havası, günbatımı havası, hepsi birarada ama üşüyorum.</p>

  <p class="block17">Niles siyah kutuyu açıyor. İçinde iki şırınga var; biri Tobias, diğeri benim için. Adam cebinden antiseptik bir mendil çıka- ı ıp Tobias’a uzatıyor. Cesurluktayken bu tür şeylerle zaman kaybetmezdik.</p>

  <p class="block17">“İğne boynundan yapılacak,” diyor Niles.</p>

  <p class="block17">Tobias antiseptik mendille boynunu silerken tek duyabildiğim rüzgarın sesi. Niles birkaç adım atıp iğneyi Tobias’ın boynuna sapladığında şırıngadaki bulanık mavimsi sıvı damarlarına yayılıyor. Tobias’a iğne yapan son kişi Jeanine’di, onu Uyumsuzlarda bile etkili olan -en azından kadın buna inanıyordu- yeni bir simülasyonun etkisi altına almıştı. O zaman Tobias’ı sonsuza kadar kaybettiğimi sanmıştım.</p>

  <p class="block17">Ürperiyorum.</p>
</body>
</html>
