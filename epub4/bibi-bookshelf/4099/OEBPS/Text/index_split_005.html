<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>#2 Kuralsız</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block15" id="id_bookmark21">ON İKİNCİ BÖLÜM</h1>

  <p class="block17"><span class="text5">“Serum etkisînİ tamamen gösterene kadar, rahatlaman</span> için bir dizi soru soracağım,” diyor Niles. “Pekala. Adın ne?” Tobias, sanki bedeni kendisine ağır geliyormuş gibi çökük omuzları ve öne eğdiği başıyla sandalyeye neredeyse kaykılmış durumda. Kaşlarını çatıp sandalyenin kollarını sıkıyor, sonra dişlerinin arasından “Dört,” diyor.</p>

  <p class="block17">Belki gerçeklik serumunun etkisi altındayken yalan söylemek mümkün değil, ama hangi gerçeği söyleyeceğini seçmek de imkansız değil: Dört onun lakabı.</p>

  <p class="block17">“Bu bir lakap,” diyor Niles. “Gerçek adın ne?” iobıa s.</p>

  <p class="block17">Christina beni dirseğiyle dürtüyor. “Bunu biliyor muydun?” Başımla onaylıyorum.</p>

  <p class="block17">“Annenle babanın adları ne, Tobias?”</p>

  <p class="block17">Tobias cevap vermek için ağzını açıyor, sonra bir şey söylememek için çenesini sıkıyor.</p>

  <p class="block17">“Bunun ne alakası var şimdi?” diye soruyor.</p>

  <p class="block17">Etraftaki Dürüstlük üyeleri kendi aralarında mırıltıyla konuşuyor, bazıları surat asıyor. Kaşımı kaldırıp Christina’ya bakıyorum.</p>

  <p class="block17">“Serumun etkisi altındayken sorulara hemen cevap vermemek son derece zordur,” diyor. “Bu da iradesinin gerçekten çok güçlü olduğu anlamına gelir. Ve saklayacağı çok önemli bir şey olduğuna işarettir.”</p>

  <p class="block17">“Belki daha önce alakalı değildi, Tobias,” diyor Niles. “Ama soruma direndiğin için önem kazandı. Annenle babanın adları lütfen.”</p>

  <p class="block17">Tobias gözlerini yumuyor. “Evelyn ve Marcus Eaton.”</p>

  <p class="block17">Soyadlarımız, sadece resmi kayıtlarda kafa karışıklığını önlemek için kullanılan ek birer kimlikten başka bir şey değil. Evlilikte eşlerden birinin soyadı kullanılır ya da yeni bir soyadı seçilir. Buna rağmen bu adları taşısak da nadiren dile getiririz.</p>

  <p class="block17">Oysa Marcus’un soyadını herkes tanıyor. Tobias konuştuktan sonra salonda yükselen sesler bunun adeta kanıtı gibi. Marcus, Dürüstlükte muhtemelen en etkili hükümet görevlisi olması nedeniyle tanınıyor. Bazıları ise Jeanine tarafından yazılan ve oğluna yaptığı zalimliklerin anlatıldığı yazıyı okumuş olmalı. Yazıda anlatılanlar kadının hayatı boyunca ortaya koyduğu tek gerçek doğrulardı. Şimdi herkes Tobias’ın onun oğlu olduğunu biliyor.</p>

  <p class="block17">Tobias Eaton çok güçlü bir isim.</p>

  <p class="block17">Niles birkaç saniye susuyor, sonra devam ediyor: “Demek topluluk transferisin, öyle mi?”</p>

  <p class="block17">“Evet.”</p>

  <p class="block17">“Fedakarlıktan Cesurluk topluluğuna mı geçtin?”</p>

  <p class="block17">“Evet,” diye patlıyor Tobias. “Bu çok bariz değil mi?” Dudağımı ısırıyorum. Sakinleşmesi gerekiyor; kendini fazlasıyla ele veriyor. Cevap vermeye gönülsüzleştikçe Niles onu daha fazla sıkıştıracak.</p>

  <p class="block17">“Bu sorgulamanın amaçlarından biri sadakatini ölçmek,” diyor Niles. “O yüzden sormam gerekiyor: Neden başka bir topluluğa geçtin?”</p>

  <p class="block17">Tobias ateş saçan gözlerle adama bakıyor, sonra ağzını sımsıkı kapatıyor. Saniyeler çıt çıkmadan geçiyor. Seruma direnmeye çalıştıkça, her saniye daha çok zorlanıyor. Yanakları kızarıyor, nefesleri sıklaşıyor. Onun için üzülüyorum. Çocukluğuyla ilgili ayrıntılar, anlatmak istemediği sürece kendinde kalmalı. Dürüstlük, ona bu özgürlüğü çok görüp cevabını almak için direterek asıl zalimliği yapıyor.</p>

  <p class="block17">“Bu korkunç bir şey!” diyorum Christina’ya öfkeyle. “Çok yanlış!”</p>

  <p class="block17">“Ne?” diye soruyor. “Bu çok basit bir soru.”</p>

  <p class="block17">Başımı iki yana sallıyorum. “Anlamıyorsun.”</p>

  <p class="block17">Christina hafifçe gülümsüyor. “Onu gerçekten önemsiyorsun.” Bütün dikkatimi Tobias’a verdiğimden cevap veremeyecek kadar meşgulüm.</p>

  <p class="block17">“Tekrar soracağım,” diyor Niles. “Seçtiğin topluluğa sadakatinin boyutlarını anlamamız çok önemli. O yüzden, neden Cesurluk tarafına geçtin?”</p>

  <p class="block17">“Kendimi korumak için,” diyor Tobias. “Kendimi korumak için geçtim.”</p>

  <p class="block17">“Kendini neden korumak için?”</p>

  <p class="block17">“Babamdan.”</p>

  <p class="block17">Salondaki bütün fısıldaşmalar aniden kesildiğinde oluşan sessizlik, mırıldanmaların sinir bozucu uğultusundan daha beter. Niles’ın daha derinlere ineceğini sanıyorum ama neyse ki bunu yapmıyor.</p>

  <p class="block17">“Dürüstlüğün için çok teşekkürler,” diyor. Diğer Dürüstlük üyeleri de bir dua gibi hep birlikte bunu fısıldıyor. “Dürüstlüğün için teşekkürler” sözü farklı tonlarda salonu dolaşırken kızgınlığım sönmeye yüz tutuyor. Fısıldanan kelimeler, en karanlık sırlarından kurtulması için adeta Tobias’ı kucaklıyor.</p>

  <p class="block17">Bu belki zalimlik değil, belki anlama arzusu onları motive ediyor. Yine de serumun etkisi altına girme korkumdan bir şey eksilmiyor.</p>

  <p class="block17">“Şu anda kendi topluluğuna sadık mısın, Tobias?” diye soruyor Niles.</p>

  <p class="block17">“Benim sadakatim, Fedakarlık topluluğuna yapılan saldırıyı desteklemeyenlerden yana,” diye yanıtlıyor Tobias anında.</p>

  <p class="block17">“Konu açılmışken,” diyor Niles. “Bence o gün neler olduğuna odaklanmalıyız. Simülasyonun etkisi altında olmak hakkında neler hatırlıyorsun?”</p>

  <p class="block17">“Başta simülasyonun etkisi olmadı,” diyor Tobias. “İşe yaramadı.”</p>

  <p class="block17">Niles küçük bir kahkaha atıyor. “İşe yaramadı derken ne demek istiyorsun?”</p>

  <p class="block17">“Uyumsuzların en belirgin özelliklerinden biri, simülasyonlara dirençli olmaları,” diyor Tobias. “Ve ben bir Uyumsuzum. O yüzden işe yaramadı.”</p>

  <p class="block17">Fısıltılar artıyor. Christina yine dirseğiyle beni dürtüyor.</p>

  <p class="block17">“Sen de mi?” diye soruyor, sesi duyulmasın diye ağzını kulağıma yapıştırarak. “Bu yüzden mi uyanıktın?”</p>

  <p class="block17">Ona bakıyorum. Son birkaç ayımı “Uyumsuz” kelimesinden, birilerinin ne olduğumu öğreneceğinden korkarak geçirdim. Ama artık saklayamayacağım. Başımla onaylıyorum.</p>

  <p class="block17">Kızın gözleri neredeyse yuvalarından uğruyor. Yüz ifadesinden ne anlamam gerektiğini kestiremiyorum. Şok mu geçiriyor? Korktu mu?</p>

  <p class="block17">Hayranlık mı bu?</p>

  <p class="block17">“Ne anlama geldiğini biliyor musun?” diye soruyorum.</p>

  <p class="block17">“Küçükken duymuştum,” diyor kız saygılı bir fısıltıyla.</p>

  <p class="block17">Kesinlikle hayranlık.</p>

  <p class="block17">“Tıpkı fantastik bir hikaye gibi,” diye devam ediyor. “Aramızda süper güçleri olan insanlar var! Öyle bir şey yani.”</p>

  <p class="block17">“Eh, fantastik bir şey değil, üstelik önemli bir şey de değil!” diyorum. “Korku simülasyonundaki gibi. Simülasyonun içinde olduğunun farkındasındır ve simülasyonu istediğin gibi yönlendirirsin. Yalnız ben her tür simülasyona karşı dirençliyim.”</p>

  <p class="block17">“AmaTris,” diyor eliyle kaşıma dokunarak. “Bu imkansız.” Salonun ortasında Niles ellerini havaya kaldırıp kalabalığı susturmaya çalışıyor, fakat çok fazla fısıldaşma var. Kimi düşmanca, kimi korkmuş, kimi de Christina gibi hayranlık dolu fısıldaşmalar. Sonunda Niles ayağa kalkıp bağırıyor, “Sessiz kalmazsanız, salonu terk etmenizi isteyeceğim!”</p>

  <p class="block17">Sonunda herkes susuyor. Niles yine yerine oturuyor. “Şimdi,” diyor. “Simülasyona dirençli olduğunu söylerken ne demek istiyorsun?”</p>

  <p class="block17">“Genellikle simülasyonun farkında olduğumuz anlamına gelir,” diyor Tobias. Duygusal sorulardansa bilgiye dayalı sorularda gerçeklik serumuyla daha iyi anlaşıyormuş gibi görünüyor. Serumun etkisi altında değilmiş gibi rahat cevaplar veriyor; oysa çökmüş bedeni ve fıldır fıldır dönen gözleri bunun tersini söylüyor. “Ama saldırı simülasyonu farklıydı, uzun menzilli alıcı içeren farklı bir tür simülasyon serumu kullanılmıştı. Belli ki alıcılar Uyumsuzlar üzerinde işe yaramıyor çünkü ertesi sabah kendim olarak uyandım.”</p>

  <p class="block17">“Başta simülasyonun etkisi altında olmadığını söylüyorsun. Bununla ne kastettiğini açıklayabilir misin?”</p>

  <p class="block17">“Başta etki altında olmadığım keşfedilince Jeanine’e götürüldüm, o da bana özellikle Uyumsuzları hedef alan bir simülasyon serumu verdi. O simülasyonun da farkındaydım ama kendimi kontrol edemiyordum.”</p>

  <p class="block17">“Cesurluk genel merkezindeki video kayıtları, simülasyonu senin yönettiğini gösteriyor,” diyor Niles, kara kara düşünerek. “Bunu nasıl açıklayacaksın?”</p>

  <p class="block17">“Simülasyon çalışırken gözleriniz hala görür ve gerçek dünyayı algılar, ama beyniniz bunlara itaat etmez. Gerçi bir aşamada beyniniz hala ne gördüğünüzün ve kim olduğunuzun farkındadır. Bu yeni simülasyon doğası gereği dış uyaranlara verdiğim duygusal tepkileri kaydediyordu,” diyor Tobias, sonra gözlerini birkaç saniyeliğine yumuyor. “Aynı zamanda gelen dış uyaranlara tepkimi başka bir şeye dönüştürüyordu. Simülasyon arkadaşlarımı düşman, düşmanlarımı arkadaşım gibi görmeme neden oldu. Simülasyonu kapattığımı düşünüyordum. Aslında programı nasıl sürdüreceğimle ilgili talimatlar alıyordum.” Christina duyduğu her kelimeyle birlikte başını sallıyor. Kalabalıktakilerin çoğunun da aynı tepkiyi gösterdiğini görünce sakinleşiyorum. Gerçeklik serumunun faydası bu, diye düşünüyorum içimden. Bu yolla Tobias’ın ifadesi kuşkuya yer bırakmıyor.</p>

  <p class="block17">“Kontrol odasında daha sonra olanlara dair kayıtları da gördük,” diyor Niles. “Ama çok kafa karıştırıcıydı. Lütfen bize nasıl bir şey olduğunu tarif et!”</p>

  <p class="block17">“Biri odaya girdiğinde onun Cesurluk askerlerinden biri olduğunu düşündüm. Beni durdurmaya çalışıp simülasyonu yok edecekti. Onunla dövüşmeye başladım, sonra...” Tobias bocalayarak kaşlarını çatıyor. “Sonra o dövüşmeyi bırakınca kafam karıştı. Kendimde olsaydım bile kafam karışırdı. Niye teslim oluyordu ki? Neden beni öldürmüyordu?”</p>

  <p class="block17">Gözleriyle kalabalığı tarayıp beni buluyor. Yüreğim boğazımda atıyor, yanaklarım zonkluyor.</p>

  <p class="block17">“Hala anlayamıyorum,” diye devam ediyor yumuşak bir sesle. “Simülasyonun nasıl çalıştığını nasıl bilmişti? Bilemiyorum.”</p>

  <p class="block17">Parmak uçlarım atmaya başlıyor.</p>

  <p class="block17">“Sanırım çatışan duygularım simülasyonun da kafasını karıştırdı,” diyor. “Sonra onun sesini duydum. Bir şekilde benim simülasyona direnmemi sağladı.”</p>

  <p class="block17">Gözlerim yanıyor. O anı düşünmemeye çalışıyorum. O sırada onu tamamen kaybettiğime, tek istediğim onun kalp atışlarını hissetmekken az sonra öleceğime inanmıştım. Gözyaşlarımı kovalamak için kirpiklerimi kırpıştırıyorum.</p>

  <p class="block17">“Sonunda onu tanıdım,” diyor Tobias. “Birlikte kontrol odasına gidip simülasyonu durdurduk.”</p>

  <p class="block17">“Bu kişinin adı nedir?”</p>

  <p class="block17">“Tris,” diye yanıtlıyor. “Beatrice Prior yani.”</p>

  <p class="block17">“Onu daha öncesinde de tanıyor muydun?”</p>

  <p class="block17">Evet.</p>

  <p class="block17">“Nereden tanıyordun?”</p>

  <p class="block17">“Eğitmeniydim,” diyor Tobias. “Şimdi beraberiz.”</p>

  <p class="block17">“Son bir sorum var,” diyor Niles. “Dürüstlükte birisi topluluğumuza kabul edilmeden önce, kendisini tamamen açmasını isteriz, içinde bulunduğumuz şartlar düşünülürse bunu senden de istiyoruz. Tobias Eaton, en büyük pişmanlığın nedir?”</p>

  <p class="block17">Hırpalanmış spor ayakkabılarından uzun parmaklarına, düz kaşlarına kadar onu süzüyorum.</p>

  <p class="block17">“Ben...” Tobias başını eğip iç çekiyor. “Seçimimden pişmanım.”</p>

  <p class="block17">“Ne seçimi?”</p>

  <p class="block17">“Cesurluk,” diyor. “Bir Fedakar olarak doğmuştum. Cesurluktan ayrılıp topluluksuz olmayı planlıyordum. Sonra onunla tanıştım ve belki seçimimle barışabileceğimi düşündüm.”</p>

  <p class="block17">Onunla.</p>

  <p class="block17">Bir an için sanki Tobias’ın tenine bürünmüş farklı birine, hayatı hiç de sandığım kadar basit olmayan birine bakıyorum. Cesurluktan ayrılmak istemiş ama benim için kalmış. Bunu bana hiç söylememişti.</p>

  <p class="block17">“Babamdan kaçmak için Cesurluk topluluğunu seçmek başlı başına korkaklıktı,” diye devam ediyor Tobias. “O korkaklıktan pişmanım. O topluluğa layık değildim. Bundan her zaman pişmanlık duyacağım.”</p>

  <p class="block17">Cesurluktan olanların öfkeyle bağırıp çağıracağını, hatta belki sandalyeye saldırıp onu döveceklerini düşünüyorum. Daha fanatik şeyler yaptıklarını gördüm. Ama bir şey yapmıyorlar. Taş gibi sessiz yüzleriyle onlara asla ihanet etmeyen ama aynı zamanda kendini onlardan biri olarak görmeyen genç adama bakıyorlar.</p>

  <p class="block17">Bir süre herkes susuyor. İlk fısıltının kimden geldiğini bilmiyorum; sanki yoktan var oluyor fısıltı. Ama şöyle diyor: “Dürüstlüğün için teşekkürler.” Salondaki herkes aynısını tekrarlıyor.</p>

  <p class="block17">“Dürüstlüğün için teşekkürler,” diye fısıldıyorlar.</p>

  <p class="block17">Onlara katılmıyorum.</p>

  <p class="block17">Ayrılmak istediği toplulukta kalmasının tek nedeni benim. Ben buna değecek biri değilim.</p>

  <p class="block17">Belki de her şeyi öğrenmeyi hak ediyor.</p>

  <p class="block17">Niles, elindeki şırıngayla salonun ortasında duruyor. Başının üzerindeki ışıklar gözümü alıyor. Dürüstlük ve Cesurluk üyeleri öne çıkmamı, bütün hayatımı gözlerinin önüne sermemi bekliyor.</p>

  <p class="block17">Birden belki seruma direnebileceğimi düşünüyorum. Ama deneyip denememe konusunda emin değilim. Belki gerçekleri ortaya dökmem, sevdiklerim açısından daha hayırlı olur.</p>

  <p class="block17">Tobias sandalyeden kalkarken dimdik salonun ortasına yürüyorum. Yanından geçerken elimi tutup parmaklarımı sıkı yor. Sonra gittiğinde Niles ve şırıngayla baş başa kalıyorum. Antiseptik mendille boynumu siliyorum ama adam iğneyi yaklaştırırken geri çekiliyorum.</p>

  <p class="block17">“Kendim yapmayı tercih ederim,” diyorum elimi uzatarak. Final testimden sonra Eric’in saldırı simülasyonu serumunu enjekte etmesi sondu; bir daha hiç kimsenin bana iğne yapmasına izin veremem, iğneyi kendim yaparak şırınganın içeriğini değiştiremem belki ama en azından yıkımım kendi elimden olur.</p>

  <p class="block17">“Nasıl yapılacağını biliyor musun?” diye soruyor Niles, kalın kaşını kaldırarak, hvet.</p>

  <p class="block17">Adam şırıngayı bana uzatıyor. İğnenin ucunu boynumdaki damara dayayıp batırıyorum ve içeriğini boşaltıyorum. Küçük bir çimdikten daha fazla acımıyor. Fazlasıyla adrenalin yüklüyüm.</p>

  <p class="block17">Birisi çöp tenekesiyle yaklaştığında şırıngayı içine atıyorum. Serum hemen etkisini gösteriyor. Damarlarımda akan kanı hissedebiliyorum. Sandalyenin üzerine neredeyse yığılıyorum. Niles beni kollarımdan yakalayıp oturmama yardım ediyor.</p>

  <p class="block17">Birkaç saniye sonra beynim suskunlaşıyor. Ben ne düşünüyordum? Önemli değilmiş gibi görünüyor. Altımdaki sandalye ve karşımda oturan adamdan başka hiçbir şeyin önemi yok.</p>

  <p class="block17">“Adın ne?” diye soruyor Niles.</p>

  <p class="block17">Soruyu sorduğu anda cevap ağzımdan çıkıyor. “Beatrice Prior.”</p>

  <p class="block17">“Ama Tris ismini kullanıyorsun, öyle değil mi?”</p>

  <p class="block17">“Evet.”</p>

  <p class="block17">“Annenle babanın adları ne Tris?”</p>

  <p class="block17">“Andrew ve Natalie Prior.”</p>

  <p class="block17">“Sen de topluluk transferisin, değil mi?”</p>

  <p class="block17">“Evet,” diyorum ama zihnimin gerilerinde yeni düşünceler fısıldamaya başlıyor. Sen de mi? içinde bulunduğumuz durumda Tobias’ı kastediyor. Tobias’ı gözümün önüne getirmeye çalışırken kaşlarımı çatıyorum ama bu çok zor. Yine de başarıyorum. Onu görüyorum, sonra şu anda oturduğum sandalyede otururkenki hali gözümde canlanıyor.</p>

  <p class="block17">“Fedakarlıktandın, sonra Cesurluk topluluğunu seçtin, değil mi?”</p>

  <p class="block17">“Evet,” diyorum yine ama bu sefer sesim aksi çıkıyor. Nedenini tam olarak kestiremiyorum.</p>

  <p class="block17">“Neden transfer oldun?”</p>

  <p class="block17">Soru daha zorlu olsa da cevabını biliyorum. Fedakarlık için yeterince iyi değildim cümlesi dilimin ucunda ama sonra yerini başka kelimeler alıyor: Özgür kalmak istemiştim. İkisi de doğru. İkisini de söylemek istiyorum. Nerede olduğumu, ne yaptığımı hatırlamaya çalışırken sandalyenin kollarını sıkıyorum. Etrafımdaki insanları görüyorum, ama neden burada olduklarını çıkaramıyorum.</p>

  <p class="block17">Test sorusunun cevabını bildiğim halde bir türlü hatırlayamıyor muş gibi kendimi zorluyorum. Sınavda olsam, gözlerimi yumup cevabın yer aldığı kitap sayfasını gözümde canlandırmaya çalışırdım. Birkaç saniye bocalıyorum ama yapamıyorum; bir türlü hatırlayamıyorum.</p>

  <p class="block17">“Fedakarlık için yeterince iyi değildim,” diyorum. “Ve özgür kalmak istemiştim. O yüzden Cesurluk topluluğunu seçtim.</p>

  <p class="block17">“Neden yeterince iyi değildin?”</p>

  <p class="block17">“Çünkü bencildim,” diyorum.</p>

  <p class="block17">“Bencil miydin? Artık değil misin?”</p>

  <p class="block17">“Tabii ki bencilim. Annem herkesin bencil olduğunu söylerdi,” diyorum. “Ama Cesurluktayken daha az bencil olmayı öğrendim. Uğruna savaşabileceğim insanlar olduğunu fark ettim. Hatta uğurlarında ölebileceğim insanlar.”</p>

  <p class="block17">Cevabıma kendim de şaşırıyorum ama neden? Bir süre dudaklarımı büzüyorum. Aslında şaşırmamam gerek çünkü söylediklerim doğru. Burada böyle söylüyorsam, doğru olmalı.</p>

  <p class="block17">Bu düşünce, deminden beri bulmaya çalıştığım şeyin kayıp halkasını yakalamamı sağlıyor. Bu bir yalan testi. Söylediğim her şey doğru. Ensemden süzülen bir ter damlasını hissediyorum.</p>

  <p class="block17">Yalan testi. Gerçeklik serumu. Bunu kendime hatırlatmam gerekiyor. Dürüstlükte çok kolay kaybolabilirim.</p>

  <p class="block17">“Tris, bize saldırı gününde neler olduğunu anlatır mısın lütfen?”</p>

  <p class="block17">“Uyandım,” diye başlıyorum. “Herkes simülasyonun etkisi altındaydı. O yüzden Tobias’ı bulana kadar onlara ayak uydurdum.”</p>

  <p class="block17">“Tobias’la ayrıldıktan sonra neler oldu?”</p>

  <p class="block17">“Jeanine beni öldürtmeye çalıştı ama annem beni kurtardı. Önceden Cesurluktanmış, bu sayede tabanca kullanmayı biliyordu.” Vücudum gittikçe ağırlaşıyor. Artık sıcak hissetmiyorum. Göğsümde hüzünden ve pişmanlıktan çok daha beter bir şeyler kımıldanıyor.</p>

  <p class="block17">Bir sonraki sorunun ne olacağını biliyorum. Annem öldü, sonra Will’i öldürdüm; onu vurdum, onu öldürdüm.</p>

  <p class="block17">“Kaçabilmem için Cesurluk askerlerini oyaladı. Sonra annemi öldürdüler,” diyorum.</p>

  <p class="block17">Bazıları peşime düştüğünde ben de onları öldürdüm. Ama beni dinleyenler arasında Cesurlar var; Cesurları öldürdüğümden burada bahsedemem, bahsetmemem gerekir.</p>

  <p class="block17">“Kaçmaya devam ettim,” diyorum. “Sonra...” Sonra Will arkamdan geldi. Ve ben onu öldürdüm. Hayır! Hayır! Saç diplerim terliyor.</p>

  <p class="block17">“Sonra babamla ağabeyimi buldum,” diyorum zorla. “Simülasyonu yok etmek için bir plan geliştirdik.”</p>

  <p class="block17">Sandalyenin kolu avcuma batıyor. Bazı gerçekleri saklamayı başardım. Serumu atlatmayı başardım.</p>

  <p class="block17">Seruma direndim. Ve o kısacık anda galip ben oldum.</p>

  <p class="block17">Aslında zafer sarhoşluğuyla mutlu olmam gerekir. Oysa yaptığım şeyin ağırlığı üzerime iyice çullanıyor.</p>

  <p class="block17">“Gizlice Cesurluk yerleşkcsine sızdık, babamla birlikte kontrol odasına çıktık. Babam hayatı pahasına Cesurluk askerleriyle savaştı, ben de kontrol odasına gittim,” diyorum. “Tobias oradaydı.”</p>

  <p class="block17">“Tobias onunla dövüştüğünü ama sonra birden dövüşmeyi bıraktığını söyledi. Neden öyle yaptın?”</p>

  <p class="block17">“Çünkü ikimizden birinin öleceğini fark ettim,” diye yanıtlıyorum. “Ve onun ölmesini istemiyordum.”</p>

  <p class="block17">“Yani pes ettin?”</p>

  <p class="block17">“Hayır!” diye azarlıyorum onu. Başımı hızla iki yana sallıyorum. “Hayır, tam sayılmaz! Cesurluk adaylığım sırasında korku simülasyonunda yaptığım bir şeyi hatırladım... Simülasyonda bir kadın ailemi öldürmemi emrediyordu. Bense bunu yapmak yerine beni vurmasına izin verdim. O zaman işe yaramıştı. Düşündüm ki...” Burnumun kemerini parmaklarımla sıkıyorum. Başım ağrımaya başlıyor, kontrolü yitiriyorum, kelimeler düşüncelerimle yarışıyor. “Aklımı yitirmiş gibiydim ama tek düşünebildiğim başka çarem olmadığıydı. Üstelik onu öldüremezdim, o yüzden denedim.”</p>

  <p class="block17">Ağlamamak için gözlerimi kırpıştırıyorum.</p>

  <p class="block17">“Yani simülasyonun etkisine hiç maruz kalmadın?”</p>

  <p class="block17">“Hayır!” Gözyaşlarını yanaklarımdan süzülüp herkese rezil olmayayım diye elimin ayasını gözüme bastırıyorum.</p>

  <p class="block17">“Hayır!” diyorum yine. “Hayır, ben bir Uyumsuzum!”</p>

  <p class="block17">“Açıklığa kavuşturalım diye soruyorum,” diyor Niles. “Bilgelik tarafından öldürülmek istendiğini, sonra Cesurluk yerleşkesine gitmek için savaştığını ve simülasyonu yok ettiğini mi söylüyorsun?”</p>

  <p class="block17">“Evet,” diyorum.</p>

  <p class="block17">“Sanırım şimdi söyleyeceğimi herkes adına dile getirmiş olurum,” diyor Niles. “Bence Cesurluk unvanını bileğinin hakkıyla almışsın.”</p>

  <p class="block17">Odanın sol tarafından tezahüratlar yükselirken karanlıkta havaya kalkan yumrukları hayal meyal görüyorum. Topluluğum adımı haykırıyor.</p>

  <p class="block17">Ama hayır, yanılıyorlar. Ben cesur değilim, ben cesur değilim; Will’i vurdum ve bunu itiraf edemiyorum, kendime bile itiraf edemiyorum...</p>

  <p class="block17">“Beatrice Prior,” diyor Niles bana bakarak, “en büyük pişmanlığın nedir?”</p>

  <p class="block17">En büyük pişmanlığım mı? Ne Cesurluk topluluğunu seçtiğim ne de Fedakarlıktan ayrıldığım için pişmanım. Kontrol odasının dışındaki askerleri vurduğum için de pişman değilim, çünkü onları geçebilmem çok önemliydi.</p>

  <p class="block17">“Ben...”</p>

  <p class="block17">Gözlerim Niles’ın yüzünden ayrılıp odayı tarıyor, sonunda Tobias’ta duruyor. Dudakları ince bir çizgi gibi kısılmış, bakışları boş, yüzünden ne düşündüğünü anlamak mümkün değil. Kollarım göğsünde kavuşturmuş, ellerini öylesine sıkmış ki parmak eklemleri beyaza dönmüş. Yanında Christina duruyor. Göğsüm sıkışıyor, nefes alamıyorum.</p>

  <p class="block17">Onlara söylemem gerekiyor. Gerçeği anlatmam lazım.</p>

  <p class="block17">“Will,” diyorum. Bu isim karnımdan çekilip alınmışçasına bir hıçkırık gibi çıkıyor ağzımdan. Artık geri dönüşü yok.</p>

  <p class="block17">“Will’i vurdum,” diyorum. “Simülasyonun etkisi altındaydı ve ben onu vurdum. Beni öldürecekti ama ben onu öldürdüm. Arkadaşımı öldürdüm.”</p>

  <p class="block17">Kaşlarının arası çatık duran, kereviz gibi yeşil gözleri olan ve Cesurluk manifestosunu ezberden okuyabilen Will... Midemdeki sancı nedeniyle neredeyse inliyorum. Onu hatırlamak canımı yakıyor. Onu hatırlamak her yerimin acımasına neden oluyor.</p>

  <p class="block17">Ve daha önce fark etmediğim başka bir şey daha var. Tobias’ı öldürmektense ölmeye razıydım, ama Will’le karşı karşıya geldiğimde bu aklımın ucundan bile geçmemişti. Saniyenin binde biri bir sürede onu öldürmeye karar vermiştim.</p>

  <p class="block17">Kendimi çıplak hissediyorum. Sırlarımı bir kalkan olarak kullandığımı bilmiyordum. Oysa şimdi herkes kim olduğumu görebiliyor.</p>

  <p class="block17">“Dürüstlüğün için teşekkürler,” diyorlar.</p>

  <p class="block17">Ama Christina’yla Tobias bir şey söylemiyor.</p>

  <h1 class="block15" id="id_bookmark22">ON ÜÇÜNCÜ BÖLÜM</h1>

  <p class="block17"><span class="text5">Sandalyeden kalkiyorum. Başim az önceki kadar</span> dönmüyor; serumun etkisi geçmeye başladı bile. Harekete geçen kalabalığın arasında hemen kapıyı aranıyorum. Genelde başım belaya girdiğinde kaçmam ama bundan kaçabilirim.</p>

  <p class="block17">Christina hariç herkes kapıya yığılıyor. Onu bıraktığım yerde, yumruklarını bir daha açmayacakmış gibi sıkmış duruyor. Gözlerimiz buluşuyor ama beni görmüyor. Gözleri dolu ama henüz ağlamıyor.</p>

  <p class="block17">“Christina,” diyorum. Üzgünüm demekten başka bir şey düşünemiyorum. Oysa bu kelime bir özürden çok hakaret gibi geliyor bana. Birine dirseğini çarptığında ya da birilerinin konuşmasını böldüğünde üzgün olduğunu bildirirsin. Bense üzgün olmanın çok ötesindeyim.</p>

  <p class="block17">“Tabancası vardı,” diyorum. “Beni vuracaktı. Simülasyonun etkisi altındaydı.”</p>

  <p class="block17">“Onu öldürdün,” diyor Christina. Bu iki kelime sanki ağzından çıkmadan önce damağında büyüyor, patlarcasına ağzından çıkıyor. Birkaç saniye beni hiç tanımıyormuş gibi bana bakıyor, sonra sırtını dönüyor.</p>

  <p class="block17">Aynı ten renginde ve aynı boyda daha küçük bir kız onun elini tutuyor - Christina’nın kız kardeşi bu. Onu ilk gördüğüm ziyaret günü, şimdi sanki binlerce yıl önceymiş gibi geliyor. Gerçeklik serumu nedeniyle baktığım yerler dalgalanıyor ya da ağlamak üzereyim.</p>

  <p class="block17">“Sen iyi misin?” diyor Uriah, kalabalığın arasından sıyrılıp omzuma dokunurken. Onu en son simülasyon saldırısı öncesinde görmüştüm, selamlama gücünü kendimde bulamıyorum, bvet.</p>

  <p class="block17">“Hey!” Omzumu sıkıyor. “Yapman gerekeni yaptın sen, tamam mı? Bizi Bilge köleliğinden kurtardın. Eninde sonunda Christina da bunu anlayacaktır. Yani matemini unutmaya başladığında durumu kavrayacaktır.”</p>

  <p class="block17">Başımı bile sallayacak gücüm yok. Uriah gülümsedikten sonra uzaklaşıyor. Birkaç Cesur yanımdan geçerken kulağıma teşekkür, iltifat ve rahatlatma gibi gelen mırıltılarını duyuyorum. Diğerleri mümkün olduğunca uzağımdan geçiyor, kıstıkları gözleriyle kuşkuyla bakıyorlar.</p>

  <p class="block17">Siyah kıyafetli bedenler önümde puslanıyor. Bomboş hissediyorum. İçim boşaldı.</p>

  <p class="block17">Tobias yanımda duruyor. Kendimi tepkisine hazırlıyorum.</p>

  <p class="block17">“Silahlarımızı geri aldım,” diyor çakımı uzatırken.</p>

  <p class="block17">Gözlerine bakmadan çakıyı arka cebime kaydırıyorum.</p>

  <p class="block17">“Bunu yarın konuşabiliriz,” diyor. Sakince. Tobias söz konusu olduğunda sakinlik tehlike demek.</p>

  <p class="block17">“Peki.”</p>

  <p class="block17">Kolunu omzuma sarıyor. Elim belini bulduğunda onu kendime çekiyorum.</p>

  <p class="block17">Beraberce asansöre doğru yürürken Tobias’a sımsıkı tutunuyorum.</p>

  <p class="block17">Koridorun sonunda bir yerlerde bizim için portatif karyola buluyor. Konuşmadan yan yana yatarken başlarımızın arasında sadece birkaç santim var.</p>

  <p class="block17">Uyuduğundan emin olunca sessizce örtünün altından çıkıp koridorda uyuyan bir düzine Cesurun yanından geçiyorum. Merdivenlere giden kapıyı buluyorum.</p>

  <p class="block17">Basamakları tırmanırken her adımımda kaslarım yanmaya başlıyor, ciğerlerim daha çok hava için yakarıyor. Oysa günlerdir ilk defa rahatlıyorum.</p>

  <p class="block17">Düz zeminde koşma konusunda iyi olabilirim ama merdiven tırmanmak başka bir mesele. On ikinci kata vardığımda kramp nedeniyle baldırımı elimle ovuştururken nefesleniyorum. Bacaklarımda ve göğsümdeki yanmayı hissederken sırıtıyorum. Acıyı rahatlatmak için acıya başvurmak... Çok saçma ama öyle.</p>

  <p class="block17">On sekizinci kata ulaştığımda bacaklarım artık pelte gibi. Sorgulandığım yere doğru ayaklarımı sürüyorum. Salon şimdi boş ama tribün gibi banklar ve oturduğum sandalye hala orada. Bulutların arasından burnunu çıkaran ay parlıyor.</p>

  <p class="block17">Ellerimi sandalyenin arkalığına yerleştiriyorum. Sıradan bir sandalye. Tamamı ahşap, eklem yerleri hafifçe gıcırdıyor. En önem verdiğim insanlarla ilişkime zarar verecek kararları aldığım sırada böylesi sıradan bir mobilyanın rol alması çok tuhaf.</p>

  <p class="block17">Başka bir çözüm yolu bile düşünmeden WilPi öldürmüş olmam yeterince kötüyken, şimdi suçluluk duygularımın yanı sıra herkesin önyargılarıyla yaşamak zorundayım. Artık hiçbir şey -ben bile- aynı olmayacak.</p>

  <p class="block17">Dürüstlük topluluğu, doğruluğa ve içtenliğe övgü düzer ama bunun neye mal olacağından hiç bahsetmezler.</p>

  <p class="block17">Sandalyenin kenarları avuçlarımı ısırıyor. Ellerimi düşündüğümden daha güçlü sıkıyorum galiba. Birkaç saniye boyunca sandalyeye bakıyorum, sonra sandalyeyi havaya kaldırıp ters çevirerek sağlam omzumda dengeliyorum. Salonda yukarı tırmanmama yarayabilecek bir merdiven bakınıyorum. Tek görebildiğim, yerden yükselen tribün bankları.</p>

  <p class="block17">En yüksek banka çıkıp sandalyeyi başımın üzerine kaldırıyorum. Duvardaki pencere boşluğunun kenarına zor değiyor. Zıpladığımda sandalye pervaza oturuyor. Omzum acıyor, iyileşmesi için kolumu zorlamamam gerekiyor ama yapmam gereken şeyler var.</p>

  <p class="block17">Zıplayıp pervaza tutunuyorum, kendimi yukarı çekerken kollarım titremeye başlıyor. Bir bacağımı yukarı savurup bütün bedenimi pervaza çekiyorum. Yukarı çıktığımda biraz uzanarak derin nefesler alıp ciğerlerimden dışarı salıyorum.</p>

  <p class="block17">Daha önce pencere olan kemerli boşlukta ayağa kalkıp şehre bakıyorum. Ölü nehir, binaların arasından kıvrılıp gözden kayboluyor. Kırmızı boyaları dökülen köprü, çamurun üzerinden uzanıyor. Karşı kıyıdaki binaların hemen hepsi boş. Bir zamanlar şehri dolduran yeterince nüfus olduğuna inanmak çok zor.</p>

  <p class="block17">Bir saniyeliğine sorgulama anını yeniden hatırlamak için kendime izin veriyorum. Tobias’ın ifadesiz yüzü, sırf akıl sağlığımı koruyabilmem için bastırdığı öfkesi... Christina’nın boş bakışları... “Dürüstlüğün için teşekkürler,” fısıltıları. Yaptıklarım onlara dokunmadığı için bunu söylemek kolay.</p>

  <p class="block17">Sandalyeyi kaptığım gibi dışarı fırlatıyorum. Önce küçük bir nida çıkıyor ağzımdan, sonra bu nida çığlığa dönüşüyor. Sandalye yere uçarken Acımasız Merkezinin tepesinde durmuş haykırıyorum. Çığlığım boğazımı yakana kadar haykırıyorum. Sonra sandalye yere çarparak narin bir iskelet gibi parçalanıyor. Pervazın kenarına oturup başımı duvara dayıyorum ve gözlerimi kapatıyorum.</p>

  <p class="block17">İşte o zaman aklıma Al geliyor.</p>

  <p class="block17">Acaba Al, Cesurluk yerleşkesindeki Çukura atlamadan önce uçurumun kıyısında ne kadar durmuştu?</p>

  <p class="block17">Yaptığı korkunç şeylerin listesini yaparken -beni öldürmeye çalışmak da bunlardan biriydi- muhtemelen uzun süre durmuş olmalıydı. Belki yaptığı iyi, kahramanca, cesurca şeyleri de düşünmüş, sonra bunlardan sıkıldığına karar vermişti. Sadece yaşamaktan değil, var olmaktan da sıkılmıştı. Al olmaktan sıkılmıştı.</p>

  <p class="block17">Gözlerimi açıp aşağıda belli belirsiz seçebildiğim sandalyenin parçalarına bakıyorum. İlk defa Al’i anlayabildiğimi hissediyorum. Tris olmaktan sıkıldım. Kötü şeyler yaptım. Yaptıklarımı geri alamam ve bunlar artık kimliğimin bir parçası. Çoğu zaman varlığımın tek parçası gibi geliyor bana.</p>

  <p class="block17">Bir elimle pervaza tutunup öne eğiliyorum. Birkaç santim daha eğilsem ağırlığım beni aşağı çekecek. Düşüşüme engel olamayacağım.</p>

  <p class="block17">Ama bunu yapamam. Annemle babam sırf beni sevdikleri için öldüler. Sebepsiz yere kendimi öldürmem, onların fedakarlıklarının karşılığı olamaz; her ne yapmış olursam olayım...</p>

  <p class="block17">“Suçluluk duygusunun, sana daha sonra nasıl davranacağını öğretmesine izin ver,” derdi babam.</p>

  <p class="block17">“Ne olursa olsun seni seviyorum,” derdi annem.</p>

  <p class="block17">Bir yanımla onları zihnimden yakıp uzaklaştırmak, bir daha asla onlar için yas tutmamak istiyorum. Diğer yanım onlarsız nasıl birine dönüşeceğimden korkuyor.</p>

  <p class="block17">Gözlerim dolarken manzara bulanıklaşıyor. Sorgu salonuna geri iniyorum.</p>

  <p class="block17">Portatif karyolaya döndüğümde gün ışımak üzere ve Tobias çoktan uyanmış. Dönüp asansöre giderken arkasından gidiyorum çünkü bunu yapmamı istediğini biliyorum. Asansörde yan yana duruyoruz. Kulaklarım çınlıyor. ikinci katta indiğimizde titremeye başlıyorum. Titreme ellerimden kollarıma ve göğsüme yayılıyor, sonunda bütün vücudum durduramayacağım bir şiddetle sarsılıyor. Karşılıklı asansörlerin arasında, Dürüstlük sembolünün dengede durmayan kefelerinin üzerinde duruyoruz. Aynı sembol Tobias’ın sırtında da var.</p>

  <p class="block17">Uzun süre bana bakmıyor. Kollarını göğsünde kavuşturmuş, başını eğmiş, öylece duruyor. Bu haline dayanamıyorum, çığlık atmak istiyorum. Bir şey söylemeye çalışıyorum ama söyleyeceğim kelimeleri bulamıyorum. Özür dileyemem çünkü gerçeği söyledim ve gerçeği bir yalanla değiştiremem. Bahanem de yok.</p>

  <p class="block17">“Bana söylemedin,” diyor. “Neden?”</p>

  <p class="block17">“Çünkü ben...” Başımı iki yana sallıyorum. “Nasıl söyleyeceğimi bilemedim.”</p>

  <p class="block17">Kaşlarını çatıyor. “Çok kolay, Tris.</p>

  <p class="block17">“Doğru,” diyorum başımla onaylayarak. “Bu çok kolay. Tek yapmam gereken karşına geçip ‘Bu arada Will’i öldürdüm ve şimdi vicdan azabından içim parçalanıyor. Neyse kahvaltıda ne var?’ demekti. Değil mi? Değil mi?” Birden her şey üstüme üstüme gelmeye başlıyor. Gözlerim dolarken bağırıyorum, “Neden sen de en iyi arkadaşlarından birini öldürüp sonuçlarıyla baş etmeye çalışmayı denemiyorsun?”</p>

  <p class="block17">Ellerimle yüzümü örtüyorum. Yine ağladığımı görmesini istemiyorum. Omzuma dokunuyor.</p>

  <p class="block17">“Tris,” diyor bu sefer nazik bir sesle. “Özür dilerim. Biliyormuş gibi davranmamalıydım. Ben sadece...” Birkaç saniye bocalıyor. “Keşke böyle bir şeyi söyleyebilecek kadar bana güvenseydin.”</p>

  <p class="block17">Sana güveniyorum zaten, demek geçiyor içimden. Ama bu doğru değil. Yaptığım korkunç şeylere rağmen beni sevmeye devam edeceğine güvenemedim. Bu konuda kimseye güvenemem ama bu onun sorunu değil, benim sorunum.</p>

  <p class="block17">“Şunu söylemeye çalışıyorum,” diyor Tobias. “Su tankında neredeyse boğulmak üzere olduğunu Calebdan öğrenmek zorunda kalıyorum. Sence de bu biraz tuhaf değil mi?”</p>

  <p class="block17">Tam da özür dilemek üzereyken söylenecek laf mı şimdi bu?</p>

  <p class="block17">Parmak uçlarımla yanaklarımı silip ona bakıyorum.</p>

  <p class="block17">“Tuhaf bulduğum bir sürü şey var,” diyorum sesimi alçak tutmaya çalışarak. “Mesela erkek arkadaşımın ölmüş olması gereken annesini canlı olarak karşımda görmek. Ya da bana hiç bahsetmediği halde topluluksuzlarla işbirliği yaptığını öğrenmek. Bunlar da bana biraz tuhaf geliyor.”</p>

  <p class="block17">Tobias elini omzumdan çekiyor.</p>

  <p class="block17">I 56</p>

  <p class="block17">“Sorun sadece bendeymiş gibi davranma,” diyorum. “Sana güvenmiyorsam sen de bana güvenmiyorsun.”</p>

  <p class="block17">“Eninde sonunda bu konulan konuşacağımızı düşünmüştüm,” diye yanıtlıyor. “Her şeyi anında sana söylemek zorunda mıyım?”</p>

  <p class="block17">O kadar kızgınım ki birkaç saniye konuşamıyorum bile. Yanaklarım yanmaya başlıyor.</p>

  <p class="block17">“Tanrı aşkına, Dört!” diye patlıyorum sonunda. “Sen bana her şeyi anında söylemek zorunda değilsin ama bana gelince her şeyi anında sana anlatmam gerekiyor, öyle mi? Bunun ne kadar aptalca olduğunu anlayamıyor musun?”</p>

  <p class="block17">“Her şeyden önce, bir daha sakın adımı bir silah gibi bana karşı kullanma,” diyor parmağını yüzüme doğrultarak. “İkincisi, topluluksuzlarla işbirliği yaptığım falan yok, sadece düşünüyorum. Bir karar vermiş olsaydım, sana söylerdim. Ve üçüncüsü; Will olayını bir aşamada söylemeye niyetlenmiş olsaydın her şey farklı olurdu ama böyle bir şeye hiç niyetlenmediğin gayet ortada.”</p>

  <p class="block17">“Will olayım söyledim aslında!” diyorum. “Söylememin nedeni gerçeklik serumu değildi. Söylemeyi seçtiğim için söyledim.”</p>

  <p class="block17">“Sen neden bahsediyorsun?”</p>

  <p class="block17">“Serumun etkisi altındayken her şeyin farkındaydım. Yalan söyleyebilirdim, gerçeği senden saklayabilirdim. Ama bunu yapmadım, çünkü gerçeği bilmeyi hak ettiğini düşündüm.”</p>

  <p class="block17">“Söylemek için ilginç bir yol!” diyor kaşlarını çatarak. “Yüzlerce insanın önünde! Aman ne hoş!”</p>

  <p class="block17">“Ya? Demek söylemem yetmiyor, illa senin istediğin şekilde olsun, öyle mi?” Kaşlarımı kaldırıyorum. “Bir dahaki sefere çay demleyip odayı havalandırdığımdan emin olurum, ne dersin?” Tobias öfkeli bir homurtu salıp sırtını dönüyor ve hızlı adımlarla uzaklaşıyor. Tekrar geri döndüğünde yanakları kıpkırmızı öfke lekeleriyle dolu. Onu bu halde gördüğümü hiç hatırlamıyorum.</p>

  <p class="block17">“Bazen,” diyor sakinliğini korumaya çalışarak, “seninle birlikte olmak hiç kolay değil, Tris.” Başını çeviriyor.</p>

  <p class="block17">Kolay olmadığını bildiğimi ama son birkaç haftayı onsuz atlatamayacağımı söylemek istiyorum. Bunun yerine kalbim kulaklarımda atarken ona bakmakla yetiniyorum.</p>

  <p class="block17">Ona ihtiyacım olduğunu söyleyemem. Onu muhtaç olamam, bu kadar net. Birbirimize muhtaç olmamalıyız çünkü bu savaşta kimin ölüp kimin kalacağını hiç kimse bilemez.</p>

  <p class="block17">“Özür dilerim,” derken sesimde öfkeden eser yok. “Sana karşı dürüst olmalıydım.”</p>

  <p class="block17">“Bu mudur? Bütün söyleyeceğin bu mu?” Suratını asıyor. “Başka ne dememi istiyorsun?”</p>

  <p class="block17">Başını iki yana sallıyor. “Hiçbir şey, Tris. Hiçbir şey!” Uzaklaşmasını seyrediyorum. İçimdeki boşluğun büyüyerek beni hızla parçalayacağını hissediyorum.</p>

  <h1 class="block15" id="id_bookmark23">ON DÖRDÜNCÜ BÖLÜM</h1>

  <p class="block17"><span class="text5">“Pekala, burada ne yaptiğini saniyorsun?” diye soruyor</span> ısrarlı bir ses.</p>

  <p class="block17">Koridorlardan birindeki şiltenin üzerinde oturuyorum. Buraya bir şey yapmaya gelmiştim ama geldiğimde yapmak istediğim şey aklımdan uçup gitti. O yüzden sadece oturmaya karar verdim. Başımı kaldırıp bakıyorum. Hancock binasındaki asansörlerde ayağıma bastığında tanıştığım Lynn, soran gözlerle bana tepeden bakıyor. Saçları uzamış, hala kısa ama artık kafa derisini göremiyorum.</p>

  <p class="block17">“Oturuyorum,” diye yanıtlıyorum. “Niye?”</p>

  <p class="block17">"Çok komiksin.” Kız iç çekiyor. “Eşyalarını topla. Sen bir Cesursun ve bir Cesur gibi davranma zamanın geldi de geçiyor bile. Dürüstlükte itibarın sarsılacak, haberin olsun.”</p>

  <p class="block17">“Ne varmış itibarımda?”</p>

  <p class="block17">“Bizi tanımıyormuş gibi davranıyorsun.”</p>

  <p class="block17">“Ortalıkta görünmeyerek Christina’ya iyilik yapıyorum.”</p>

  <p class="block17">“Christina.” Lynn burnundan kıkırdıyor. “O aşık bir bebek. insanlar ölür. Savaşta insanlar ölür. Eninde sonunda bu gerçeği anlayacaktır.”</p>

  <p class="block17">“Evet, insanlar ölür ama genellikle en iyi arkadaşları tarafından öldürülmezler.”</p>

  <p class="block17">“Her neyse.” Lynn bu sefer sabırsızca iç çekiyor. “Hadi kalk!”</p>

  <p class="block17">Direnmek için bir sebep göremiyorum. Kalkıp bir dizi koridorda onu takip ediyorum. Uzun adımlarla yürüdüğü için ona yetişmek zor oluyor.</p>

  <p class="block17">“Korkunç erkek arkadaşın nerede?” diye soruyor.</p>

  <p class="block17">Ekşi bir şey yemişim gibi dudaklarım büzüşüyor. “O korkunç biri değil!”</p>

  <p class="block17">“Tabii ki değil.” Lynn pis pis sırıtıyor.</p>

  <p class="block17">“Nerede olduğunu bilmiyorum.”</p>

  <p class="block17">Kız omuz silkiyor. “Eh, onun için de bir ranza tutabilirsin! Şu Cesurluk-Bilgelik piçlerini unutmaya çalışıyoruz. Toparlanmamız lazım.”</p>

  <p class="block17">Gülüyorum. “Cesurluk-Bilgelik piçleri ha?”</p>

  <p class="block17">Bir kapıyı itip açtığında önümüze çıkan salon, bana binanın lobisini hatırlatıyor. Yerleri kaplayan siyah mermerin ortasında devasa boyutlarda beyaz bir sembol olması şaşırtıcı gelmiyor ama sembolün büyük bölümü ranzaların altında kalıyor. Her yerde Cesurluk erkekleri, kadınları, çocukları var; gözüme tek bir Dürüst bile çarpmıyor.</p>

  <p class="block17">Lynn beni salonun sol tarafındaki ranzaların arasına götürüyor. Ranzalardan birinin alt yatağında oturan bir çocuğa gözlerini dikiyor. Çocuk bizden sadece birkaç yaş küçük, ayakkabısının bağını çözmeye çalışıyor.</p>

  <p class="block17">“Hec,” diyor Lynn. “Kendine başka bir ranza bulman gerekecek.”</p>

  <p class="block17">“Ne? Hayatta olmaz,” diyor çocuk başını kaldırmadan. “Sırf geceyarıları aptal arkadaşınla yastık sohbeti yapasın diye yine yerimi değiştirmeyeceğim.”</p>

  <p class="block17">“O arkadaşım falan değil,” diye azarlıyor Lynn çocuğu. Neredeyse kahkahayı koyuveriyorum. “Hec, bu Tris. Tris, küçük kardeşim Hector’la tanış.”</p>

  <p class="block17">Çocuk adımı duyunca hemen başımı kaldırıyor ve açık ağzıyla beni seyrediyor.</p>

  <p class="block17">“Tanıştığımıza sevindim,” diyorum.</p>

  <p class="block17">“Sen Uyumsuzsun,” diyor Hector. “Annem senden uzak durmamı söyledi, tehlikeli olabilirmişsin.”</p>

  <p class="block17">“Öyle. Tris korkunç bir Uyumsuz ve sadece beyin gücüyle birazdan kafanı padatacak,” diyor Lynn parmağıyla kaşlarının arasını dürterek. “Sakın bana Uyumsuzlarla ilgili bu aptallıklara inandığını söyleme!”</p>

  <p class="block17">Hector kıpkırmızı kesilirken yatağın yanına yığdığı eşyalarını hızla toplamaya başlıyor. Taşınmak zorunda kalmasına üzülüyorum ama sonra eşyalarını birkaç ötedeki ranzaya attığını görüyorum. Neyse ki uzağa gitmesi gerekmiyor.</p>

  <p class="block17">“Ben de orada yatabilirdim,” diyorum.</p>

  <p class="block17">“Evet, biliyorum.” Lynn sırıtıyor. “Bunu hak etti. Uriah’ın gözünün içine baka baka Zeke’nin bir hain olduğunu söyledi. Yani söylediği yanlış değil, ama bu ona pislik gibi davranması hakkını vermiyor. Sanırım Dürüstlük onu yüreklendiriyor. Canının istediğini söyleyebileceğini düşünüyor. Hey, Mar!” Marlene ranzalardan birinden başını uzatıyor ve beni görünce ağzı kulaklarında gülümsüyor.</p>

  <p class="block17">“Selam Tris!” diye selamlıyor beni. “Hoşgeldin! N’aber Lynn?”</p>

  <p class="block17">“Küçük kızların birkaç kıyafetlerinden feragat etmelerini sağlayabilir misin?” diye soruyor Lynn. “Sadece tişört değil. Kot, iç çamaşırı, hatta belki yedek bir çift ayakkabı?”</p>

  <p class="block17">“Tabii,” diyor Marlene.</p>

  <p class="block17">Çakımı ranzanın altına koyuyorum.</p>

  <p class="block17">“Neymiş şu aptallıklar?” diyorum.</p>

  <p class="block17">“Yok efendim Uyumsuzların süper beyin güçleri varmış falan. Hadi canım sen de!” Omuz silkiyor. “Buna inandığını biliyorum ama ben inanmam.”</p>

  <p class="block17">“O zaman simülasyonlar sırasında uyanık olmamı nasıl açıklıyorsun?” diye soruyorum. “Ya da tamamen direnebilme-</p>

  <p class="block17">• i» mı?</p>

  <p class="block17">“Bence liderler rasgele insanları seçip onlar için simülasyonları değiştiriyorlar.”</p>

  <p class="block17">“Bunu niye yapsınlar ki?”</p>

  <p class="block17">Elini yüzüme doğru sallıyor. “Dikkatleri dağıtmak. Annem gibi Uyumsuzları o kadar çok kafaya takıyorsunuz ki liderlerin neler yaptığını düşünmeye fırsat kalmıyor. Bu da bir tür zihin kontrolü işte.”</p>

  <p class="block17">Göz ucuyla bana bakıp topuğuyla mermer zemini dövüyor. Son seferinde simülasyonun etkisi olduğu anları hatırlayıp hatırlamadığını merak ediyorum. Saldırı simülasyonu sırasında...</p>

  <p class="block17">Fedakarlara olanlara o kadar odaklanmıştım ki Cesurların başına neler gelmiş olabileceğini düşünmek neredeyse aklıma bile gelmemişti. Yüzlerce Cesurluk üyesi cinayet işlemenin kara lekesiyle uyanmıştı, üstelik bunu tamamen iradeleri dışında yapmışlardı.</p>

  <p class="block17">Lynn’le tartışmamaya karar veriyorum. Komplo teorilerine inanmak istiyorsa onu ikna edebileceğimi hiç sanmıyorum. Bunu ancak yaşayarak öğrenebilir.</p>

  <p class="block17">“Kıyafetleri getiriyorum,” diye uyarıyor Marlene ranzaya yaklaşırken. Kucağında kendi ölçülerine uygun siyah kıyafetlerden bir yığın var. Yüzünde başarmış olmanın verdiği tatmin duygusuyla bir gülümseme eşliğinde giysileri bana uzatıyor. “Ablana biraz vicdan yapıp elbise vermesini istedim, Lynn. Üç tane birden verdi.”</p>

  <p class="block17">“Senin ablan mı var?” diye soruyorum Lynn’e.</p>

  <p class="block17">“Evet,” diye yanıtlıyor. “On sekiz yaşında. Dört’le aynı adaylık sınıfındaymışlar.”</p>

  <p class="block17">‘Adı ne?</p>

  <p class="block17">“Shauna,” diyor. Sonra Marlene’e bakıyor. “Ona hiçbirimizin yakın zamanda elbiseye ihtiyacı olmayacağım söyledim ama her zamanki gibi bir kulağından girip ötekinden çıkmış olmalı.” Shauna’yı hatırlıyorum. Binanın tepesinden iple kayarken beni aşağıda karşılayanlardan biriydi.</p>

  <p class="block17">“Bence elbiseyleyken dövüşmek daha kolay,” diyor Marlene, parmağıyla çenesini döverken. “Bacakların daha rahat hareket eder. Üstelik insanların donunu görmesi kimin umrunda? Sonuçta karşındakini bayıltana kadar tekmeleyebilirsin.” Lynn, sanki bu zeka kıvılcımını takdir ediyormuş da bunu kendine itiraf edemiyormuş gibi susuyor.</p>

  <p class="block17">“Nedir bu don meselesi?” diye araya giriyor, yandaki ranzaya gelen Uriah. “Konu her neyse ben varım.”</p>

  <p class="block17">Marlene onun koluna yumruk atıyor.</p>

  <p class="block17">“Bu gece birkaç kişi Hancock binasına gideceğiz,” diyor Uriah. “Hepiniz gelebilirsiniz. Saat onda buradan çıkıyoruz.” “Kaymaya mı?” diye soruyor Lynn.</p>

  <p class="block17">“Hayır. Gözetim. Bilgelik geceleri ışıklarını yanık tutuyormuş, pencerelerden içeriyi gözlemek kolay olacak. Ne yaptıklarını görebiliriz.”</p>

  <p class="block17">“Ben gelirim,” diyorum.</p>

  <p class="block17">“Ben de,” diye atılıyor Lynn.</p>

  <p class="block17">“Ne? Ay, ben de!” diyor Marlene, Uriah’a gülümseyerek. “Gidip yiyecek bir şeyler alacağım. Gelmek ister misin?” mam</p>

  <p class="block17">“Olur,” diye yanıtlıyor Uriah.</p>

  <p class="block17">Marlene elini sallayarak uzaklaşıyor. Önceden neredeyse zıplaya zıplaya yürürdü, şimdiyse adımları daha yumuşak, daha zarif belki ama her zamanki çocuksu neşesi eksilmiş. Simülasyonun etkisi altındayken neler yaptığını merak ediyorum.</p>

  <p class="block17">Lynn dudaklarını büzüyor.</p>

  <p class="block17">“Ne?” diye soruyorum.</p>

  <p class="block17">“Hiç!” diyor sertçe. Başını iki yana sallıyor. “Son zamanlarda sık sık baş başa takılıyorlar.”</p>

  <p class="block17">“Sanırım bütün arkadaşlarına ulaşmaya çalışıyor,” diyorum. “Zeke ve diğerleri.</p>

  <p class="block17">“Öyle. Ne kabustu ama! Bir gün buradaydı, sonra bir baktık...” Iç çekiyor. “İstediğin kadar birine cesur olmayı öğret, başa gelmedikçe o kişinin neler yapacağını asla bilemezsin.”</p>

  <p class="block17">Gözlerini benimkilere dikiyor. Gözlerinin altın kahverengi olduğunu daha önce fark etmemiştim. Garipsiyorum. Ve artık saçları uzadığı için gözüme ilk çarpan dazlak kafası olmadığından güzel burnu ve dolgun dudakları da dikkatimi çekiyor. O kadar çekici ki güzelleşmek için çaba sarf etmesine bile gerek yok. Bir an için güzelliğini kıskanıyorum. Sonra saçlarını güzel olmaktan nefret ettiği için kazımış olabileceğini düşünüyorum.</p>

  <p class="block17">“Ama sen cesursun,” diye devam ediyor. “Bunu söylememe gerek yok, zaten biliyorsun. Yine de bildiğimi bilmeni istedim.”</p>

  <p class="block17">Bana iltifat ediyor ama tokat yemişim gibi hissediyorum.</p>

  <p class="block17">Sonra ekliyor: “Sakın her şeyi mahvetme!”</p>

  <p class="block17">Öğle yemeği ve kısa bir uykudan birkaç saat sonra omzumdaki sargıyı değiştirmek üzere yatağımın kenarında oturuyorum. Tişörtümü çıkardığım için atletimleyim. Cesurlar ranzalarda biraraya toplanmış, şakalaşarak kahkahalar atıyorlar. Yarama merhem sürerken ciyaklamasına bir kahkaha duyuyorum. Uriah Marlene’i omzuna atmış, ranzaların arasından koşuyor. Yanımdan geçerlerken suratı kıpkırmızı kesilmiş kız bana el sallıyor.</p>

  <p class="block17">Yan ranzada oturan Lynn kıkırdıyor. “Olan bitene rağmen hala nasıl böyle flört edebildiğine inanamıyorum.”</p>

  <p class="block17">“Ne yani, suratını asarak mı dolaşsın sürekli?” diye soruyorum, sargı bezini omzuma bastırırken. “Belki Uriahtan öğrenebileceğin bir şeyler vardır.”</p>

  <p class="block17">“Konuşana bak!” diyor Lynn. “Sürekli bunalımdasın. Sana bundan sonra Trajediler Kraliçesi Beatrice Prior desek yeri var.</p>

  <p class="block17">Ayağa kalkıp şakadan omzuna vuruyorum ama vuruşum niyetlendiğimden biraz daha sert kaçıyor. “Kapa çeneni!”</p>

  <p class="block17">Kız bana bakmadan beni omzumdan itiyor. “Ben Kasıntılardan emir almam.”</p>

  <p class="block17">Dudağındaki hınzır kıvrımı gördüğümde sırıtmamak için kendimi zor tutuyorum.</p>

  <p class="block17">“Hazır mısın?” diye soruyor.</p>

  <p class="block17">“Nereye?” diye soruyor Tobias, ranzasından aşağı kayıp yanıma inerek. Ağzımın kuruduğunu hissediyorum. Gün boyunca onunla konuşmadım ve şimdi de ne yapacağımı bilemiyorum. Tekrar konuşmaya başladığımızda tuhaf bir durum mu olacak, yoksa yine eskisi gibi mi konuşacağız?</p>

  <p class="block17">“Bilgelikte casusluk yapmak için Hancock binasının tepesine,” diyor Lynn. “Gelmek ister misin?”</p>

  <p class="block17">Tobias yan gözle bana bakıyor. “Hayır, burada yapmam gereken birkaç iş var. Ama dikkatli olun!”</p>

  <p class="block17">Başımla onaylıyorum. Neden bizimle gelmediğini biliyorum. Tobias mümkün olduğunca yüksek yerlerden uzak durmaya çalışıyor. Koluma dokunup, durmama neden oluyor. Kavga ettiğimizden beri bana dokunmadığı için kasılıyorum, bunu hissedince elini çekiyor.</p>

  <p class="block17">“Sonra görüşürüz,” diye mırıldanıyor. “Aptalca bir şey yapma!” “Bana güvendiğin için teşekkürler,” diyorum suratımı asarak.</p>

  <p class="block17">“Öyle demek istemedim,” diyor. “Diğerlerinin aptalca bir şeyler yapmalarına izin verme. Seni dinleyeceklerdir.”</p>

  <p class="block17">Öpecekmiş gibi eğiliyor, sonra belli ki vazgeçerek geri çekiliyor ve dudağını ısırıyor. Sinek küçük ama mide bulandırıyor. Bakışlarından kaçmak için Lynn’in arkasından koşuyorum.</p>

  <p class="block17">Koridorda asansörlere doğru beraberce yürüyoruz. Cesurlar duvarları renkli karelerle işaretlemeye başlamışlar bile. Dürüstlük genel merkezi onlar için bir labirentten farksız. Yollarını bulmak için buna ihtiyaçları var. Ben de sadece belli başlı yerleri biliyorum: Yatakhane, kafeterya, lobi ve sorgu odası.</p>

  <p class="block17">“Neden herkes Cesurluk yerleşkesinden ayrıldı?” diye soruyorum. “Hainler orada kalmıyor, değil mi?”</p>

  <p class="block17">“Hayır, Bilgelik Merkezi’ndeler. Cesurluk yerleşkesi, şehrin en yoğun güvenlik kamerasının bulunduğu yer, o yüzden oradan ayrıldık,” diyor Lynn. “Bilgeliktekilerin kayıtlara ulaşabildiklerinden emindik. Üstelik bütün kameraların yerini bulmak çok zaman alacaktı. O yüzden en iyisinin ayrılmak olduğuna karar verdik.”</p>

  <p class="block17">“Zekice.”</p>

  <p class="block17">“Bazen kafamız çalışıyor işte.”</p>

  <p class="block17">Lynn parmağıyla birinci kat düğmesine basıyor. Kapıdaki yansımamıza bakıyorum. Kız benden birkaç santim daha uzun, bol tişörtü ve pantolonuna rağmen vücudunun kıvrımlarını gözümde canlandırabiliyorum.</p>

  <p class="block17">“Ne var?” diye soruyor kaşlarını çatarak.</p>

  <p class="block17">“Neden kafanı kazıdın?”</p>

  <p class="block17">“Adaylık yüzünden,” diyor. “Cesur olmayı seviyorum ama Cesurluk erkekleri adaylık sürecinde kızları bir tehdit olarak görmüyor. Çok canımı sıktılar. Kız gibi görünmezsem belki bana başka bir gözle bakmaya başlarlar diye düşündüm.”</p>

  <p class="block17">“Bence hafife alınmanın avantajını kullanabilirdin.”</p>

  <p class="block17">“Ne yapacaktım yani? Ödümü koparan bir şeyle karşılaştığımda bayılma numarası mı?” Lynn gözlerini deviriyor. “O kadar onursuz değilim!”</p>

  <p class="block17">“Bence Cesurların en büyük sorunu korkmayı reddetmeleri,” diyorum. “Ne kadar güçlü olduğunu insanların kafasına kakmak zorunda değilsin.”</p>

  <p class="block17">“Bilgeliktenmiş gibi davranmaya devam edeceksen mavi giyinmeye başlamak senin için daha iyi olur,” diyor kız. “Hem sen de farklı bir şey yapmıyorsun, sadece kafanı kazıtmıyorsun.”</p>

  <p class="block17">Pişman olacağım bir şey söylememek için asansörden çıkıyorum. Lynn kolay affeden biri ama çoğu Cesur gibi çabuk öfkelenebiliyor. Gerçi ben de öyleyim, sadece kolayca affedemiyorum.</p>

  <p class="block17">Her zamanki gibi birkaç Cesurluk askeri büyük silahlarıyla giriş kapısının önünde volta atarak nöbet tutuyor. Onlardan hemen önce daha genç cesurlardan oluşan küçük bir grup var: Uriah, Marlene, Lynn’in ablası Shauna ve Dört transfer adayları eğittiği sırada Cesurlukta doğan diğer adayları eğiten Lauren... Kız başını oynattığında kulağı parlıyor çünkü kızın kulağı baştan aşağı küpelerle dolu.</p>

  <p class="block17">Lynn bir anda durup küfrü bastığında neredeyse çarpışıyoruz.</p>

  <p class="block17">“Ay ne tatlı bir şeysin sen öyle!” diyor Shauna, gülümseyerek kardeşine bakarken. Birbirlerine pek benzemiyorlar, sa dece açık kumral saçları aynı. Shauna’nın çenesi benimki gibi daha sivri.</p>

  <p class="block17">“Evet, hayatımın amacı bu. Tadı bir şey olmak,” diye yanıtlıyor Lynn.</p>

  <p class="block17">Shauna, kolunu kardeşinin omzuna sarıyor. Lynn’i ablasıyla birlikte görmek tuhaf. Daha doğrusu Lynn’in biriyle bir bağı olmasına tanık olmak çok tuhaf. Shauna bana göz attığında gülümsemesi kayboluyor. Gözlerinde şimdi temkinlilik var.</p>

  <p class="block17">“Selam,” diyorum, çünkü başka ne diyeceğimi bilemiyorum.</p>

  <p class="block17">“Merhaba,” diyor Shauna.</p>

  <p class="block17">“Ay annem senin de kafana girdi, değil mi?” derken yüzünü elleriyle örtüyor Lynn. “Shauna.</p>

  <p class="block17">“Lynn. Bir kere olsun çeneni kapalı tut!” diyor Shauna, gözlerini benden ayırmadan. Gergin görünüyor. Sanki ona her an saldırabileceğimi düşünüyor. Tabii süper beyin gücümle...</p>

  <p class="block17">“Ah!” diyor Uriah yardımıma koşarak. “Lauren’la tanışmış miydin?”</p>

  <p class="block17">“Evet,” diyor kız, ben cevap veremeden. Berrak ve sert bir sesi var, her zamanki sesi olduğunu bilmesem Uriah’ı azarladığını düşüneceğim. “Adaylık sırasında korku simülasyonumdan geçti. O yüzden beni gerektiğinden fazla tanıyor olmalı.”</p>

  <p class="block17">“Sahi mi? Transfer adayların Dört’ün korku simülasyonundan geçtiğini sanıyordum,” diyor Uriah.</p>

  <p class="block17">“Sanki herhangi birinin bunu yapmasına izin verirmiş gibi konuşuyorsun,” diyor Lauren burnundan kıkırdayarak.</p>

  <p class="block17">Birden içim ısınıp yumuşuyor. Dört, korku simülasyonuna girmeme izin verdi.</p>

  <p class="block17">Lauren’ın omzunun üzerinden bir mavilik gördüğümde başımı uzatıp bakıyorum.</p>

  <p class="block17">Sonra tabancalar ateş etmeye başlıyor.</p>

  <p class="block17">Kapının camları patlayarak paramparça oluyor. Dışarıda mavi kolluklu Cesurluk askerleri daha önce hiç görmediğim silahlarla duruyorlar. Silahların namlusundan mavi şimşekleri andıran ışınlar fırlıyor.</p>

  <p class="block17">“Hainler!” diye bağırıyor biri.</p>

  <p class="block17">Cesurluk askerleri neredeyse aynı anda silahlarını çekiyor. Bende silah olmadığından sadık Cesurların arkasındaki bir duvarın ardına geçiyorum. Cam parçaları ayaklarımın altında çatırdarken cebimden çakımı çıkarıyorum.</p>

  <p class="block17">Etrafımda insanlar yere yığılıyor. Topluluk arkadaşlarım. En yakın arkadaşlarım. Kulak zarlarımı patlatan kurşun sesleriyle birlikte herkes yere düşüyor, ölüyor ya da can çekişiyor.</p>

  <p class="block17">Sonra birden donakalıyorum. Mavi ışıklardan biri göğsüme doğrultulmuş. Ateşten kaçmak için yana atlıyorum ama yeterince hızlı olamıyorum.</p>

  <p class="block17">Silah patladığında yere yığılıyorum.</p>

  <h1 class="block15" id="id_bookmark24">ON BEŞİNCİ BÖLÜM</h1>

  <p class="block17"><span class="text5">AĞRI BELLİ BELİRSİZ BİR SIZIYA DÖNÜŞÜYOR. ElİMİ CEKETİMİN</span> altından kaydırıp omzumu kontrol ediyorum.</p>

  <p class="block17">Kanamıyor. Ama bir şey bana çarpıp yere düşürdü, yani vurulmuş olmalıyım. Parmaklarımla omzumu iyice yokluyorum ve bir noktada sert bir şişlik hissediyorum.</p>

  <p class="block17">Yüzümün hemen yanında bir çatırdama duyuyorum. Elim büyüklüğünde metal bir silindir yuvarlanarak yanı başımda duruyor. Daha itmeme kalmadan silindirin iki ucundan da beyaz bir duman fışkırıyor. Öksürürken nesneyi alıp uzağa fırlatıyorum. Tek silindir bu değil gerçi, lobinin her yerindeler, bütün alanı gözü yakmayan, ciğerleri acıtmayan bir dumana boğuyorlar. Aslında dumanlar birkaç saniye içinde buhar gibi uçup gözden kaybolduğunda etrafı gayet net görebiliyorum.</p>

  <p class="block17">Bunun amacı ne olabilirdi ki?</p>

  <p class="block17">Etrafta yatan Cesurluk askerlerinin gözleri hep kapalı. Uriah’ı baştan aşağı süzerken kaşlarım çatılıyor. Üzerinde ya da çevresinde hiç kan yok. Hayati organlarına isabet eden bir kurşun yarası da göremediğime göre demek hala yaşıyor. İyi de bizi bayıltan neydi? Sol omzumun üzerinden arkama baktığımda Lynn’in yarı kıvrılmış, tuhaf bir pozisyonda yattığını görüyorum. O da baygın.</p>

  <p class="block17">Cesurluk hainleri silahlarını doğrultmuş oldukları halde lobiye giriyor. Ne yapacağımı bilemediğim her seferinde olduğu gibi yine aynı şeyi yapıyorum: Diğer herkes gibi davranıyorum. Başımı kımıldatmadan gözlerimi yumuyorum. Adım sesleri yaklaşırken kalbim sıkışıyor, mermer zeminde bot gıcırtıları nefesimi kesiyor. İçlerinden biri elime bastığında acıyla çığlık atmamak için dilimi ısırıyorum.</p>

  <p class="block17">“Neden hepsini başlarından vurmuyoruz, anlamış değilim,” diyor biri. “Ordu olmadığında biz kazanırız.”</p>

  <p class="block17">“Bob, herkesi öldüremeyiz,” diyor soğuk bir ses.</p>

  <p class="block17">Ensemdeki tüyler ürperiyor. Bu sesi nerede duysam tanırım: Cesurluk lideri Eric.</p>

  <p class="block17">“Kimse kalmazsa, refah yaratmak için koşulların da kalmaz,” diye devam ediyor. “Her neyse. Zaten görevin soru sormak değil.” Sesini yükseltiyor. “Yarınız asansörlere, diğerleri merdivenlere, sağ ve sol! Gidin!”</p>

  <p class="block17">Sol tarafımda birkaç adım ötede bir tabanca vardı. Gözlerimi açıp tabancayı kaptığım gibi daha ne olduğunu anlayamadan ona ateş edebilirim. Ama paniğe kapılmadan tabancayı doğrultabileceğimin bir garantisi yok.</p>

  <p class="block17">Gözlerimi açmadan önce ayak seslerinin asansörler ve merdivenlerde uzaklaşmasını bekliyorum. Lobideki herkes baygın gibi görünüyor. İçeri ne gazı sıktılarsa simülasyonla ilgili olmalı, aksi takdirde tek uyanık insan ben olmazdım. Kafam almıyor, bütün bunlar aşina olduğum simülasyon prensiplerine hiç uymuyor ama şu anda bunları düşünecek zamanım yok.</p>

  <p class="block17">Ayağa kalkarken omzumdaki ağrıya aldırmamaya çalışıyorum. Elimde çakımla kapının yakınındaki ölü bir Cesurluk haininin yanına gidiyorum. Orta yaşlı bir kadın bu. Kadının siyah saçlarında birkaç beyaz tel görüyorum. Kafasındaki kurşun yarasına bakmamaya çalışsam da loş ışıkta bir şeyin parladığı dikkatimi çekiyor. Gözlerimi kaçırırken sessizce öğürüyorum çünkü gördüğüm muhtemelen kadının kafatası kemiği.</p>

  <p class="block17">Düşün. Kim olduğu, adının ne olduğu, kaç yaşında olduğu önemli değil. Benim derdim kadının kolundaki mavi kolluk. Buna odaklanmalıyım. Parmağımı kumaşın altına sokmaya çalışıyorum ama olmuyor. Muhtemelen siyah ceketinin koluna dikilmiş. Ceketi de almam gerekecek.</p>

  <p class="block17">Kendi ceketimi çıkarıp kadının yüzüne atıyorum, böylece kafasındaki yarayı görmeyeceğim. Sonra ceketin fermuarını çözüp önce sol kolundan sonra da sağ kolundan ceketi çıkarıyorum. Ağır cesedin altından ceketi çekerken dişlerimi ister istemez sıkıyorum.</p>

  <p class="block17">“Tris!” diyor biri. Bir elimde ceket, diğer elimde çakım arkama dönüyorum. Çakıyı hemen saklıyorum çünkü istilacı</p>

  <p class="block17">Cesurlarda çakı değil silahlar vardı. Gereksiz yere kuşku uyandırmak istemem.</p>

  <p class="block17">Uriah arkamda duruyor.</p>

  <p class="block17">“Sen de mi Uyumsuzsun?” diye soruyorum. Şok geçirmeye vakit yok.</p>

  <p class="block17">“Evet,” diyor.</p>

  <p class="block17">“Bir ceket kap kendine,” diyorum.</p>

  <p class="block17">Cesurluk hainlerinden birinin yanına diz çöküyor. Bu seferki Cesurluk üyesi olamayacak kadar genç biri. Ölümün soldurduğu yüzüne bakarken irkiliyorum. Bu kadar genç birinin ölmemesi gerekirdi, burada olması bile çok yanlıştı.</p>

  <p class="block17">Öfkeden yüzümü ateş basarken kadının ceketini üzerime geçiriyorum. Uriah da cesetten aldığı ceketi giyerken dudaklarım büzüyor.</p>

  <p class="block17">“Sadece onlar öldü,” diyor sessizce. “Sence de tuhaf değil</p>

  <p class="block17">♦ «S» mı?</p>

  <p class="block17">“Vurulacaklarını bile bile üzerimize gelmiş olmalılar,” diyorum. “Soruları sonraya bırakalım. Yukarı çıkmalıyız.”</p>

  <p class="block17">“Yukarı mı? Neden?” diye soruyor. “Buradan çıkmamız lazım.”</p>

  <p class="block17">“Ne olduğunu anlamadan kaçmak mı istiyorsun?” Kaşlarımı çatarak ona bakıyorum. “Yukarıdaki Cesurlar neyle vurulduklarını anlayamadan hem de?”</p>

  <p class="block17">“Ya birileri bizi tanırsa?”</p>

  <p class="block17">Omuz silkiyorum. “Dua edelim de tanımasınlar.”</p>

  <p class="block17">Merdivenlere doğru atıldığımda Uriah peşimden geliyor. Daha ilk basamağa adım attığımda ne yapmaya çalıştığımı ben de merak ediyorum. Bu binada muhtemelen daha fazla Uyumsuz var ama ne olduklarını biliyorlar mı? Nasıl gizleneceklerini biliyorlar mı? Peki ben kendimi hain Cesurlardan oluşan bir ordunun kucağına atmakla ne kazanacağım?</p>

  <p class="block17">Cevabı biliyorum: Pervasız ve gözükarayım. Büyük olasılıkla hiçbir şey kazanacağım yok. Muhtemelen öleceğim.</p>

  <p class="block17">Daha da rahatsız edici olanı şu: Umursamıyorum.</p>

  <p class="block17">“Yukarı çıkacaklardır,” diyorum nefes nefese. “Sen de çık, üçüncü kata git. Herkese binayı terk etmelerini söyle. Sessizce.”</p>

  <p class="block17">“Sen nereye gidiyorsun?”</p>

  <p class="block17">“ikinci kata,” diyorum. İkinci katın kapısını omzumla açıyorum. Burada ne yapacağımı biliyorum: Uyumsuz arayacağım.</p>

  <p class="block17">Koridorda ilerlerken siyah ve beyaz giysili baygın insanların üzerinden atlıyorum. Kimsenin duymadığını sandıkları bir anda Dürüstlük çocuklarının söylediği bir şarkının sözlerini hatırlıyorum:</p>

  <p class="block17">Cesurlar, beşlinin en acımasızı</p>

  <p class="block17">Birbirlerini acımadan parçalıyorlar...</p>

  <p class="block17">Bu sözler şimdi her zamankinden daha anlamlı geliyor bana. Hain Cesurluk üyeleri, daha bir ay önce Fedakarları öldürmelerine neden olan simülasyondan çok da farklı olmayan bir uyku simülasyonuyia başka bir topluluğun merkezine saldırıyorlar.</p>

  <p class="block17">Topluluklar arasında sadece bizimki böyle bölünebilir. Dostlukta hizipleşmeye izin verilmez. Fedakarlar asla bencilce davranmaz. Dürüstlükte ortak bir çözüm üretene kadar meseleyi tartışırlar. Bilgelik bile bu kadar mantıksız bir şey yapmaz. Biz gerçekten de en acımasız topluluğuz.</p>

  <p class="block17">Önce kıvrık bir kolun, ardından ağzı açık uyuyan bir kadının üzerinden atlıyorum ve şarkının başka bir dizesi sessizce dilime takılıyor:</p>

  <p class="block17">Bilgelik, beşlinin en soğuğu</p>

  <p class="block17">Bilgi pahalıya patlıyor...</p>

  <p class="block17">Jeanine’in Bilgelik ve Cesurluk topluluklarının ölümcül bir kombinasyon olacağını ne zaman keşfettiğini merak ediyorum. Acımasızlık ve buz gibi bir mantık, neredeyse iki topluluğu uyutmak da dahil her türlü zoru başarabilir.</p>

  <p class="block17">Yürürken yüzleri ve vücutları inceliyorum, düzensiz bir nefes, titreşen kirpikler ya da baygın numarası yapıldığını anlayabileceğim herhangi bir işaret arıyorum. Şimdiye kadar duyduğum nefeslerin hepsi düzenli, bütün gözkapakları kıpırtısız. Belki Dürüstler arasında Uyumsuz yoktur.</p>

  <p class="block17">“Eric!” Birinin koridorun diğer ucundan bağırdığım duyuyorum. Bana doğru yürürken nefesimi tutuyorum. Yerimden kımıldayamıyorum. Hareket edersem bana bakacak ve beni tanıyacak, bunu biliyorum. Kasılmaktan neredeyse titrerken yere bakıyorum. Bana bakma bana bakma bana bakma bana bakma...</p>

  <p class="block17">Eric sol taraftaki koridordan geçip gidiyor. Araştırmama hızla devam etmem lazım ama merakım üstün geliyor, Eric’e kimin seslendiğini görmek istiyorum. Acil bir durum olmalı.</p>

  <p class="block17">Gözlerimi yerden kaldırdığımda bir Cesurluk askerinin bir kadının yanında durduğunu görüyorum. Kadının üzerinde beyaz bluz ve siyah etek var; elleri ensesinde. Eric i profilden gördüğüm kadarıyla aç gözlerle gülümsüyor.</p>

  <p class="block17">“Bir Uyumsuz,” diyor. “Aferin! Onu asansörlerin oraya götür. Hangilerini öldürüp hangilerini yanımızda götüreceğimize sonra karar veririz.”</p>

  <p class="block17">Cesurluk askeri, kadını atkuyruğu saçlarından kavrayıp arkasından çekiştirerek asansörlere yöneliyor. Kadın ciyaklıyor, doğrulmaya çabalıyor, kıvranıyor. Yutkunmaya çalışıyorum ama sanki boğazımda pamuk topları var.</p>

  <p class="block17">Eric koridorda uzaklaşmaya başlıyor. Cesurluk askeri hala kadının saçlarından çekiştirirken Dürüstlük kadını çırpınarak yanımdan geçiyor. Ona bakmamaya çalışıyorum. Şimdiye kadar dehşetin nasıl işlediğini öğrendim: Birkaç saniye dehşetin beni ele geçirmesine izin veriyorum, sonra kendimi harekete geçmeye zorluyorum.</p>

  <p class="block17">Bir... iki... üç...</p>

  <p class="block17">Yepyeni bir amaçla yürümeye başlıyorum. Yerde yatanların uyanık olup olmadığını teker teker kontrol etmek çok fazla zaman alıyor. O yüzden gördüğüm ilk baygın insanın serçe parmağına sertçe basıyorum. Tepki gelmiyor, kılı bile kıpırdamıyor. Üzerinden atlayıp bir sonrakinin de parmağına ayakkabımla basıyorum. Yine bir şey olmuyor.</p>

  <p class="block17">Birinin bağırdığını duyuyorum: “Bir tane daha buldum!” Ses koridorun çok ötesinden geliyor. Panikliyorum. Yerde yatan yaşlı kadın ve erkekleri, çocuk ve ergenlerin üzerinden atlayıp diğerlerinin parmaklarına, karınlarına, bileklerine basarak, tepki olup olmadığına bakıyorum. Bir süre sonra hızımdan yüzlerini bile görmez oluyorum, yine de hiçbir şey olmuyor. Uyumsuzlarla saklambaç oynuyorum, onların kim olduklarını bile bilmiyorum.</p>

  <p class="block17">Sonra beklediğim olay gerçekleşiyor. Dürüstlükten bir kızın serçe parmağına bastığımda kızın yüzü acıyla ekşiyor. Çok küçük bir kıpırtı bu. Kızın acıya karşı direnci etkileyici, yine de dikkatimden kaçmıyor.</p>

  <p class="block17">Omzumun üzerinden yakınlarda kimse var mı diye bakıyorum. Herkes, merkez koridordan uzak. En yakın merdiven sahanlığına göz atıyorum. Sadece dört metre ötemde, koridorun sağ tarafında bir merdiven var. Hemen kızın başının yanma çömeliyorum.</p>

  <p class="block17">“Hey ufaklık!” diyorum fısıltıyla. “Sorun yok. Ben onlardan değilim.”</p>

  <p class="block17">Gözleri hafifçe aralanıyor.</p>

  <p class="block17">“Yaklaşık dört metre ötede bir merdiven var,” diyorum. “Sana söylediğimde hemen koşman gerekiyor, anladın mı?”</p>

  <p class="block17">Başını sallıyor.</p>

  <p class="block17">Yavaş hareketlerle ayağa kalkıp hafifçe arkama bakıyorum. Sol taraftaki Cesurluk haini öteki tarafa bakarken ayağıyla yerde yatan baygın bir Cesuru dürtüyor. Arkamdaki iki Cesurluk haini bir şeye gülüyor. Diğer taraftaki asker bana doğru yürümeye başlıyor, sonra başını kaldırıp tekrar geri dönüyor ve uzaklaşıyor.</p>

  <p class="block17">“Şimdi,” diyorum.</p>

  <p class="block17">Kız kalkıp bütün gücüyle merdiven sahanlığına açılan kapıya koşuyor. Kapı ardından kapanana kadar arkasından bakıyorum. Sonra camlardan birinde kendi yansımamı görüyorum. Ama baygın insanlarla dolu koridorda sandığım gibi yalnız değilim. Eric hemen arkamda duruyor.</p>

  <p class="block17">Camda onun yansımasına bakıyorum, o da bana bakıyor. Kaçabilirim. Hızlı hareket edersem beni yakalamaya fırsatı olmayabilir. Ama daha bunu düşünürken bile ondan kaçamayacağımı biliyorum. Üstelik onu vuramam, çünkü aşağıda gördüğüm tabancayı yanıma almadım.</p>

  <p class="block17">Dönüyorum, hızla dirseğimi kaldırıp Eric’in suratına savuruyorum. Dirseğim çenesine denk geliyor ama yeterince sert değil. Sol kolumu bir eliyle yakalarken diğer eliyle namluyu alnıma dayıyor. Gülümsüyor.</p>

  <p class="block17">“Anlayamıyorum,” diyor. “Gerçekten buraya silahsız çıkacak kadar aptal mısın?”</p>

  <p class="block17">“Eh, bunu yapacak katlar aklım var,” diyorum. Bütün gücümle, neredeyse bir ay önce ateş edip vurduğum ayağına basıyorum. Yüzü çarpıtırken haykırıyor ve tabancanın kabzasını çeneme vuruyor. İnlememek için dişlerimi sıkıyorum. Boynumdan kan süzülüyor, tabancayla bir yerimi yarmış olmalı.</p>

  <p class="block17">Bütün bunlar olurken kolumdaki eli hiç gevşemiyor. Ama beni başımdan vurmamasının bir anlamı var: Henüz beni öldürmeye yetkisi yok.</p>

  <p class="block17">“Hala hayatta olduğunu öğrenince şaşırdım,” diyor. “Sonuçta Jeanine’e sırf sana özel bir su tankı hazırlatmasını söyleyen bendim.”</p>

  <p class="block17">Beni bırakmasını sağlayacak kadar nasıl canını yakabileceğimi bulmaya çalışıyorum. Kasığına sert bir tekmeye karar veriyorum ama arkamdan kaçıp iki kolumu birden yakalayarak kendine çektiğinde yerimden bile kıpırdayamıyorum. Tırnakları etime batıyor. Hem acıdan hem de sırtımda hissettiğim göğsünden dolayı dişlerimi sıkıyorum.</p>

  <p class="block17">“Jeanine, Uyumsuzlardan birinin gerçek-zamanlı bir simülasyonda göstereceği tepkileri incelemenin ilginç olacağını düşündü,” diyor beni yürümeye zorlarken. Nefesi saç diplerimi gıdıklıyor. “Ben de kabul ettim. Gördüğün gibi Bilgelik topluluğunun en değerli özelliklerinden biri olan zeka, yaratıcılık gerektiriyor.”</p>

  <p class="block17">Kolumu sıkarken nasırlarını tenimde hissedebiliyorum. Yürürken hafifçe sola kaykılarak adımlarına uymaya çalışı yorum. Birden topalladığını fark ettiğimde içimden seviniyorum.</p>

  <p class="block17">“Bazen yaratıcılık mantıksızmış, boşa zaman harcamakmış gibi görünür... Oysa daha büyük amaçlar için gereklidir yaratıcılık. Bu durumda amacımız bilginin toplanması.”</p>

  <p class="block17">Durmamla topuğumu bacaklarının arasına sertçe savurmam bir oluyor. Tiz bir çığlık boğazında takılıyor, elleri bir anlığına gevşiyor. Hemen elinden kurtulup kaçıyorum. Nereye koşacağımı bilmiyorum ama koşuyorum, koşmam lazım...</p>

  <p class="block17">Dirseğimden yakalayıp geri çekiyor ve başparmağını yaralı omzuma bastırıyor. Öyle bir bastırıyor ki acıdan gözüm kararıyor, ciğerlerim yırtılırcasına çığlık atıyorum.</p>

  <p class="block17">“Su tankı kayıtlarında omzundan vurulduğunu görmüştüm galiba,” diyor. “Demek yanılmamışım.”</p>

  <p class="block17">Dizlerim boşaldığında umursamadan yakamı kavrıyor ve asansörlere doğru sürüklüyor. Ardından sendeleyerek giderken kumaş boğazımı sıkıyor, boğulur gibi oluyorum. Bütün vücudum bitmeyen bir acıyla zonkluyor.</p>

  <p class="block17">Asansörlerin oraya vardığımızda beni daha önce gördüğüm Dürüstlük kadınının yanında yere çökmeye zorluyor. Karşılıklı asansörlerin arasındaki koridorda yere oturmuş dört kişinin başında Cesurluk askerleri silahlarıyla bekliyor.</p>

  <p class="block17">“Bir silah sürekli üzerinde olacak,” diye emrediyor Eric, beni göstererek. “Silah doğrultulacak demiyorum, üzerinde olacak.”</p>

  <p class="block17">Cesurlardan biri tabancasının namlusunu enseme dayıyor. Derimde soğuk halkayı hissedebiliyorum. Başımı kaldırıp Briç e bakıyorum. Yüzü kızarmış, gözleri dolmuş.</p>

  <p class="block17">“Sorun ne Eric?” diyorum kaşlarımı kaldırarak. “Küçük bir kızdan mı korkuyorsun yoksa?”</p>

  <p class="block17">“Ben aptal değilim!” diyor saçlarını düzeltirken. “Şu küçük kız numarasını daha önce yutmuş olabilirim ama bir daha olmaz. Ellerindeki en iyi saldırı köpeği sensin.” Üzerime eğiliyor. “Eminim bu yüzden çok yakında uyutulacaksın.”.</p>

  <p class="block17">Asansör kapısı açıldığında Cesurluk askerlerinden biri Uriah’ı dışarı itiyor. Uriah’ın dudakları kanıyor. Diğer Uyumsuzların yanına beklenirken bana bakıyor ama insanları uyarma konusunda başarılı olup olmadığını yüzünden anlamam mümkün değil. Burada olduğuna göre muhtemelen başaramadı. Şimdi binadaki bütün Uyumsuzları bulacaklar ve çoğumuz öleceğiz.</p>

  <p class="block17">Korkmam gerekir. Oysa içimden isterik kahkahalar yükseliyor çünkü aklıma bir şey geldi.</p>

  <p class="block17">Belki tabancaya dokunamıyorum ama arka cebimdeki çakımı hissedebiliyorum.</p>

  <h1 class="block15" id="id_bookmark25">ON ALTINCI BÖLÜM</h1>

  <p class="block17"><span class="text5">Santim santim kaydirarak elimi arkama götürüyorum,</span> silahım enseme dayayan asker farkına bile varmıyor. Asansör kapısı yeniden açıldığında cesurluk hainleri daha fazla uyumsuz getiriyor. Sağımdaki dürüstlük kadım sızlanıyor. Saç telleri tükürük ya da gözyaşı nedeniyle dudaklarına yapışmış, kim olduğunu kestiremiyorum.</p>

  <p class="block17">Elim arka cebimin kenarına ulaşıyor. Sabırsızlıkla titreyen parmaklarıma sahip çıkmaya çalışıyorum. Eric’in yakınımda olduğu anı kollamalıyım.</p>

  <p class="block17">Nefeslerime odaklanıyorum. Havayı içime çektiğimde ciğerlerimin her bir köşesine havanın ulaştığını hayal ediyorum. Nefesimi salarken de oksijenli ve oksijensiz kanın kalbimden çıkıp damarlarımı dolaştıktan sonra tekrar kalbime seyahat ettiğini kendime hatırlatıyorum.</p>

  <p class="block17">Asansör koridorunda dizilmiş Uyumsuzlar yerine biyoloji düşünmek daha kolay. En fazla on bir yaşında olabilecek bir</p>

  <p class="block17">Dürüstlük çocuğu solumda oturuyor. Sağımdaki kadından daha cesur. Gözünü kırpmadan önündeki Cesurluk askerine bakıyor.</p>

  <p class="block17">Nefes al, nefes ver. Kanım hızla damarlarımda dolaşıyor. Başka Cesurluk askerleri gelip Acımasız Merkezinin belli başlı katlarında başarılı aramalar yapıldığını bildiriyor. Yüzlerce baygın insan yerlerde yatıyor. Kurşun yerine başka bir şeyle vuruldular. Vuran şeyin ne olduğuna dair hiçbir fikrim yok.</p>

  <p class="block17">Kalbe odaklanıyorum. Kendi kalbime değil, Eric in kalbine... Atmayı bıraktığında göğsünün nasıl sessiz kalacağını düşünüyorum. Ne kadar nefret edersem edeyim onu öldürmek istemiyorum; en azından yaşamın onu terk ettiğini görebileceğim yakınlıkta, bıçağımla olmaz. Oysa başka çarem kalmadı. Bilgelik can damarlarından birini kaybederek bocalayacaksa bu bocalama, liderlerinden biri onlardan alınarak olacak.</p>

  <p class="block17">Uyarıp merdivenlere gönderdiğim Dürüsdük kızının getirilmediğini fark ediyorum. Demek kaçmayı başardı. Güzel.</p>

  <p class="block17">Eric ellerini arkasında bağlayıp Uyumsuzların önünde ileri geri volta atmaya başlıyor.</p>

  <p class="block17">“Aranızdan sadece iki kişi incelenmek üzere Bilgelik genel merkezine gidecek,” diyor. “Geri kalanınız imha edileceksiniz. Hanginizin işe yaramadığını belirlemenin çeşitli yolları var.”</p>

  <p class="block17">Bana yaklaşırken adımları yavaşlıyor Eric in. Çakının kabzasında parmaklarım geriliyor ama daha fazla yaklaşmıyor. Yürümeye devam edip solumdaki çocuğun önünde duruyor Eric.</p>

  <p class="block17">“Beyin, gelişimini yirmi beş yaşında tamamlıyor,” diyor. “O yüzden senin Uyumsuzluğun tam olarak gelişmemiş.”</p>

  <p class="block17">Tabancasını doğrultup ateş ediyor.</p>

  <p class="block17">Çocuk yere yığılırken boğuk bir çığlık ağzımdan kaçıyor, gözlerimi sımsıkı kapatıyorum. Vücudumdaki her bir kas onun yanına gitmek için gerilse de kendimi tutuyorum. Bekle, bekle, bekle! Oğlanı düşünemem. Bekle! Gözlerimi zorla açıp gözyaşlarımı geri gönderiyorum.</p>

  <p class="block17">Çığlığım hiç olmazsa bir işe yaradı: Eric sırıtarak tam önümde duruyor. Bütün dikkati bende.</p>

  <p class="block17">“Sen de genç sayılırsın,” diyor. “Gelişimini tamamlamak için daha çok yolun var.”</p>

  <p class="block17">Bana doğru bir adım atıyor. Çakının kabzasını kavrıyorum.</p>

  <p class="block17">“Çoğu Uyumsuz, yetenek sınavında iki sonuç alır. Bazıları sadece bir. Kimse üç farklı sonuç almadı; bunun nedeni yetenek değil, en basit tanımıyla belli bir şeyi seçmeyi reddetmek,” diye devam ediyor yaklaşırken. Ona bakmak için başımı kaldırıyorum, metal gibi parlayan yüzüne, boş gözlerine bakıyorum.</p>

  <p class="block17">“Üstlerim senin iki farklı sonuç elde ettiğinden kuşku duyuyor, Tris. O kadar karmaşık olduğuna inanmıyorlar. En fazla eşit derecede Fedakarlık ve Cesurluk yeteneğin olabilir. Aptallık derecesinde bencillikle de açıklanabilir belki. Yoksa aptallık derecesinde cesaret olabilir mi?”</p>

  <p class="block17">Kabzayı parmaklarımın arasında sıkıyorum. Eric üzerime eğiliyor.</p>

  <p class="block17">“Aramızda kalsın, bence sınavda üç farklı sonuç almış olabilirsin. Çünkü sırf istendi diye basit bir seçimi yapmayı reddedecek kadar inatçı birisin,” diyor. “Beni aydınlatmak ister misin?”</p>

  <p class="block17">Elimi cebimden çıkarırken öne atılıyorum. Keskin metali saplarken gözlerimi yumuyor, kanını görmek istemiyorum.</p>

  <p class="block17">Bıçağın girip çıktığını, sonra tekrar girip çıktığını hissediyorum. Bütün vücudum kalbimle aynı anda atıyor. Ensem terden sırılsıklam. Eric yere yığılırken gözlerimi açıyorum, sonra... Ortalık karışıyor.</p>

  <p class="block17">Cesurluk hainlerindeki silahlar ölümcül değil. Bizi vurdukları silahları her neyse o silahlar var ellerinde. O yüzden hemen gerçek tabancalarına davranıyorlar. Bunu yaparlarken Uriah içlerinden birinin üstüne atılıp çenesine yumruğu yapıştırıyor. Asker bayılıp yere düşerken hemen tabancasını alıp en yakınımızdaki Cesurluk hainlerine ateş etmeye başlıyor.</p>

  <p class="block17">Ben de Eric’in tabancasına atılıyorum. Öylesine panik halindeyim ki gözüm hiçbir şeyi görmüyor. Başımı kaldırdığımda Cesurluk askerlerinin arttığını görüyorum, sayılarının ikiye katlandığına yemin edebilirim. Tabanca sesleri kulaklarımda patlıyor. Herkes kaçışırken kendimi yere atıyorum. Parmağım tetiğe değdiğinde ürperiyorum. Ellerim kabzayı kavrayamayacak kadar güçsüz.</p>

  <p class="block17">Güçlü kollar omuzlarımdan yakaladığı gibi beni duvara yapıştırıyor. Sağ omzum yanarken Tobias’ın boynundaki</p>

  <p class="block17">Cesurluk dövmesini tanıyorum. Tobias dönüp havada uçuşan kurşunlardan beni korumak için bedeniyle önümde kalkan oluyor.</p>

  <p class="block17">“Arkadan biri gelirse haber ver!” diyor.</p>

  <p class="block17">Göğsüne iyice sığınıp omzunun üzerinden bakarken parmaklarım tişörtünü kavrıyor.</p>

  <p class="block17">Cesurların sayısı daha fazla ama bunların mavi kollukları yok, sadık Cesurlar. Topluluğum. Topluluğum bizi kurtarmaya geliyor. Peki nasıl uyandılar?</p>

  <p class="block17">Hain Cesurlar koşarak asansörlerden uzaklaşıyor. Bir saldırıya hazır değillerdi, hele her yandan gelen sadık Cesurları hiç beklemiyorlardı. Bazıları direnirken çoğu merdivenlere kaçıyor. Tobias ardı ardına ateş ediyor, sonunda kurşunlar tükendiği için tetikten sadece klik sesi geliyor. Gözlerim dolduğundan bulanık görüyorum, ateş edemeyecek kadar halsizim. Sıktığım dişlerimin arasından öfkeyle çığlık atıyorum. Kendimi tutamıyorum. Hiçbir işe yaramıyorum.</p>

  <p class="block17">Eric yerde inliyor. Şimdilik hala hayatta.</p>

  <p class="block17">Silah sesleri giderek azalıyor. Avuçlarım sırılsıklam. Göz ucuyla baktığımda avuçlarımın kana bulandığını görüyorum, Eric’in kanı... Ellerimi pantolonuma silip kirpiklerimi kırpıştırarak gözyaşlarımdan kurtuluyorum. Kulaklarım çınlıyor.</p>

  <p class="block17">“Tris,” diyor Tobias. “Artık çakını indirebilirsin.”</p>

  <h1 class="block15" id="id_bookmark26">ON YEDİNCİ BÖLÜM</h1>

  <p class="block16">ToBIAS KENDİ BAŞINDAN GEÇENLERİ ANLATTI:</p>

  <p class="block17">Bilgelikten gelenler lobideki merdiven sahanlığına geldiğinde içlerinden biri ikinci kata girmemiş. Bunun yerine doğrudan binanın en üst katma çıkmış. Burada Tobias’ın da dahil olduğu sadık Cesurlardan oluşan bir grubu, Cesurluk hainlerinin tutmadığı bir yangın çıkışına yönlendirmiş. Bu Cesurlar lobide biraraya gelip dört koldan merdivenlere atılıp asansör aralarında toplanan hain Cesurların etrafını sarmış.</p>

  <p class="block17">Cesurluk hainleri böylesi bir direnişi hiç beklemiyorlarmış. Uyumsuzlar haricinde herkesin bayıldığını samyorlarmış, o yüzden kaçmışlar.</p>

  <p class="block17">Bilgelik kadını Cara’ymış. Will’in ablası.</p>

  <p class="block17">Derin bir iç çekerek ceketin kollarımdan aşağı kaymasına izin veriyorum ve omzumu kontrol ediyorum. Serçe parmağımın tırnağı büyüklüğünde metal bir disk etime yapışmış. Diskin etrafı, kılcal damarlarıma mavi sıvı zerk edilmiş gibi mavi ince izlerle çevrili. Kaşlarımı çatarak metal diski çıkarmaya çalışırken canım fena yanıyor.</p>

  <p class="block17">Dişlerimi sıkarken bıçağımın kör tarafıyla diski ucundan kaldırmaya çalışıyorum. Dudaklarım sımsıkı olduğu halde ağzımın içini dolduran bir çığlık atıyorum çünkü acı bütün vücuduma yayılıyor, neredeyse bayılacak gibi oluyorum. Yine de pes etmiyorum, bütün gücümle diskin ucunu parmaklarımla tutabileceğim şekilde derimden kaldırmayı başarıyorum. Diskin altında bir iğne var.</p>

  <p class="block17">Nefesimi tutup diski parmak uçlarımla kavrıyorum ve tek bir seferde çekiyorum. Bu sefer disk iğneyle birlikte çıkıyor. İğne en az serçe parmağım kadar uzun ve tamamı kana bulanmış. Kolumdan süzülen kana aldırmadan diski ve iğneyi, lavabonun üzerindeki ışığa tutuyorum.</p>

  <p class="block17">Kolumdakiyle aynı renkte olan mavi sıvıya bakılırsa bize bir şey enjekte etmiş olmalılar. Ama ne? Zehir? Patlayıcı?</p>

  <p class="block17">Başımı iki yana sallıyorum. Bizi öldürmek isteselerdi, zaten çoğumuz baygındı, başımıza tabanca sıkmaları yeterli olurdu. Bize her ne verdilerse amacı öldürmek değildi.</p>

  <p class="block17">Biri kapıyı çalıyor. Şaşırıyorum, sonuçta herkesin kullandığı tuvaletteyim.</p>

  <p class="block17">“Tris, orada mısın?” Uriah’ın boğuk sesini tanıyorum.</p>

  <p class="block17">“Evet,” diye sesleniyorum.</p>

  <p class="block17">Uriah bir saat önceki halinden daha iyi görünüyor. Ağzındaki kanı yıkamış, yüzüne biraz renk gelmiş. Birden yakışıklılığına şaşırıyorum. Yüz hatları çok orantılı, koyu renk gözleri kıvılcımlar çakıyor ve teni bronz kahverengi. Muhtemelen hep böyle yakışıklıydı. Sadece küçüklüklerinden beri yakışıklı olduğunu bilen erkeklerin gülümsemesinde belli belirsiz bir kibir olabilir.</p>

  <p class="block17">Oysa Tobias hep mahcup bir şekilde gülümsüyor, sanki ona baktığında gerçekten de şaşırıyor.</p>

  <p class="block17">Boğazım yanıyor, iğneyle diski lavabonun kenarına koyuyorum.</p>

  <p class="block17">Uriah bir bana, bir iğneye bakıyor, sonra omzumdan bileğime kadar inen kan izini gözleriyle takip ediyor.</p>

  <p class="block17">“Aman Tanrm!” diyor.</p>

  <p class="block17">“Daha ona sıra gelmedi,” diyorum. Bir parça kağıt havlu alıp kolumu siliyorum. “Diğerleri nasıl?”</p>

  <p class="block17">“Marlene her zamanki gibi şakalaşıp duruyor.” Uriah’ın ağzı kulaklarına varırken yanakları hafifçe kızarıyor. “Lynn mızıldanıyor. Bir saniye... O şeyi kolundan mı çıkardın?” İğneyi gösteriyor. “Tanrım, Tris! Bütün sinirlerini aldırdın mı sen? Nasıl bu kadar rahatsın?”</p>

  <p class="block17">“Sanırım bir yara bandına ihtiyacım var.”</p>

  <p class="block17">“Sanır mısın?” Uriah başını iki yana sallıyor. “Yüzüne de biraz buz bulsan iyi olur. Neyse, herkes uyandı sayılır. Dışarısı akıl hastanesi gibi.”</p>

  <p class="block17">Çeneme dokunuyorum. Eric’in tabancanın kabzasıyla çarptığı yer hassas, çürümemesi için üzerine merhem sürmem gerekecek.</p>

  <p class="block17">“Eric öldü mü?” Evet ya da hayır cevaplarından hangisini beklediğimden emin değilim.</p>

  <p class="block17">“Hayır. Dürüstlerden bazıları onu tedavi etmeye karar verdi.” Uriah kaşlarım çatarak lavaboya bakıyor. “Tutsakların tedavi hakkı mı neymiş. Kang onu şu anda sorguluyor. Barış bozulmasın diye bizi içeri almadı.”</p>

  <p class="block17">Homurdanıyorum.</p>

  <p class="block17">“Evet. Her neyse, zaten kimse bir şey anlayamıyor,” diyor, lavabonun üzerine tünerken. “Neden öyle fırtına gibi saldırıp ateş ettiler? Neden bizi öldürmek yerine bayıltmakla yetindiler?”</p>

  <p class="block17">“Hiçbir fikrim yok,” diyorum. “Tek aklıma gelen, Uyumsuzlarla diğerlerini ayrıştırmanın en iyi yolunun bu olabileceği. Ama bu, yaptıklarını haklı çıkarmaz tabii.”</p>

  <p class="block17">“İyi de niye biz? Yani bir ordu kurmak için zihinlerimizi kontrol etmek isteseler anlarım ama neden şimdi? Çok saçma.”</p>

  <p class="block17">Kanamayı durdurmak için omzuma temiz bir parça kağıt havlu bastırırken acıyla alnım kırışıyor. Uriah haklı. Jeanine zaten bir orduya sahip. Neden şimdi Uyumsuzları öldürmek istiyor olabilir ki?</p>

  <p class="block17">“Jeanine herkesi öldürmek niyetinde değil,” diyorum ağır ağır. “Bunun saçma olacağını o da biliyor. Topluluklar olma dan toplum işlemez çünkü her topluluk, üyelerini belli görevler için eğitiyor. Jeanine kontrolü ele geçirmek istiyor.”</p>

  <p class="block17">Aynadaki aksime bakıyorum. Çenem şişmiş, kollarımda hala tırnak izleri var. İğrenç bir görüntü.</p>

  <p class="block17">“Yeni bir simülasyon planlıyor olmalı,” diyorum. “Daha önceki gibi bir simülasyon. Bu sefer simülasyonun etkisi altına girildiğinden ya da simülasyonun etkisiyle ölündüğünden emin olmak istiyor.”</p>

  <p class="block17">“Ama simülasyon sadece bir süre etkili olabiliyor,” diyor Uriah. “Belli bir şeyi elde etmeye çalışmadığın sürece çok anlamsız.”</p>

  <p class="block17">“Doğru,” diyerek iç çekiyorum. “Bilmiyorum. Ben de anlamıyorum.” iğneyi elime alıyorum. “Bunun da ne olduğunu anlamıyorum. Diğer simülasyon iğneleri gibiyse tek seferlik olduğunu düşünmek gerekir. Peki o zaman niye bizi bayıltmak için bunları kullandılar? Anlam veremiyorum.”</p>

  <p class="block17">“Bilemiyorum Tris ama şu anda koskoca binada paniklemiş yüzlerce insanla baş etmek zorundayız. Hadi sana yara bandı bulalım!” Durup ekliyor, “Bana bir iyilik yapar mısın?”</p>

  <p class="block17">“Nedir?”</p>

  <p class="block17">“Kimseye Uyumsuz olduğumu söyleme.” Dudağım ısırıyor. “Shauna, arkadaşım ve onun bir anda benden ürkmesini istemiyorum.”</p>

  <p class="block17">“Tabii,” diyorum kendimi gülümsemeye zorlayarak. “Kendime saklarım.”</p>

  <p class="block17">İnsanların kollarından iğneleri sökmek için bütün gece ayaktaydım. Birkaç saat sonra nazik olmaya çalışmaktan vazgeçtim. İğneleri bütün gücümle çekip çıkardım.</p>

  <p class="block17">Eric’in başından vurduğu çocuğun adının Bobby olduğunu öğrendim. Eric ve Acımasız Merkezindeki yüzlerce insanın sağlık durumu iyi. Sadece seksen tanesine iğne isabet etmemiş; bunların yetmişi Cesur, içlerinden biri de Christina. Gece boyunca iğneler, serumlar ve simülasyonlardan oluşan bulmacanın içinde kayboldum. Düşmanlarımızın aklından geçenleri çözmeye çalıştım.</p>

  <p class="block17">Sabah saatlerinde artık çıkaracak iğne kalmıyor. Gözlerimi ovuşturarak kafeteryaya giriyorum. Jack Kang, öğle saatinde bir toplantı istediğini duyurmuştu. Belki bir şeyler atıştırdıktan sonra küçük bir şekerleme yapabilirim. içeride Caleb’ı görüyorum.</p>

  <p class="block17">Bana koşup nazikçe sarılıyor. Rahatlayarak nefesimi salıyorum. Artık ağabeyime hiç ihtiyaç duymayacağım bir noktaya geldiğimi sanıyordum; oysa öyle bir noktanın varlığından hiç emin değilim. Ona yaslanıp bir süreliğine gevşiyor ve sonra da Caleb’ın omzunun üzerinden Tobias’a bakıyorum.</p>

  <p class="block17">“iyi misin?” diye soruyor ağabeyim geri çekilirken.</p>

  <p class="block17">“Sorun değil,” diyorum. “Sadece şişti.”</p>

  <p class="block17">“Birkaç Uyumsuzu toplayıp teker teker vurmaya başladıklarım duydum. Tanrı’ya şükür seni bulamamışlar.”</p>

  <p class="block17">“Aslında buldular. Ama sadece birini öldürebildiler,” diyorum. Kafamın içindeki basıncı bir nebze olsun azaltabilmek amacıyla burnumun kemerini sıkıyorum. “Ben iyiyim. Siz ne zaman geldiniz?”</p>

  <p class="block17">“On dakika önce. Marcus’la geldim,” diyor. “Şu andaki tek yasal siyasi liderimiz olarak burada olması gerektiğini düşündü. Bir saat öncesine kadar saldırıdan haberimiz olmadı. Topluluksuzlardan biri Cesurların binaya daldığını görmüş ama ne yazık ki topluluksuzlar arasında haberler pek çabuk yayılmıyor.”</p>

  <p class="block17">“Marcus hayatta mı?” diye soruyorum. Dostluk yerleşkesinden kaçarken onun öldüğünü görmemiştik, ama öyle olduğunu, yani öldüğünü varsaymıştım. Nasıl hissetmem gerektiğini bilemiyorum. Tobias’a yaptıkları nedeniyle ondan nefret etmeye devam mı etmeliyim? Yoksa Fedakarlık lideri olarak hala hayatta olduğuna sevinmeli miyim? ikisini birden hissetmek mümkün mü?</p>

  <p class="block17">“Peter’la kaçıp şehre kadar yürümüşler,” diyor Caleb.</p>

  <p class="block17">Peter’ın hala hayatta olduğunu öğrenmek beni geriyor. “Peter nerede peki?”</p>

  <p class="block17">“Olmasını tahmin ettiğin yerde tabii ki,” diye yanıtlıyor Caleb.</p>

  <p class="block17">“Bilgelik,” diyorum. Başımı iki yana sallıyorum. “Ne o...”</p>

  <p class="block17">Onu tarif edebilecek bir küfür aklıma gelmiyor. Kelime dağarcığımı geliştirmem gerekecek.</p>

  <p class="block17">Caleb’ın yüzü bir an için burkuluyor. Sonra başıyla beni onaylayarak omzuma dokunuyor. “Aç mısın? Sana bir şey getireyim mi?”</p>

  <p class="block17">“Evet, lütfen,” diyorum. “Ben birazdan dönerim, olur mu? Tobias’la konuşmam lazım.”</p>

  <p class="block17">“Tamam.” Caleb kollarımı son bir kez sıktıktan sonra uzaklaşıyor. Kafeterya kuyruğu kilometrelerce uzun görünüyor. Tobias’ın yanma gittiğimde birkaç saniye bile olsa birbirimizden uzak duruyoruz.</p>

  <p class="block17">Sonra yavaşça bana sokuluyor.</p>

  <p class="block17">“İyi misin?” diye soruyor.</p>

  <p class="block17">“Buna bir kez daha cevap vermek zorunda kalırsam sanırım kusacağım,” diyorum. “Başımda kurşun yarası görmüyorsun, değil mi? Öyleyse iyiyim.”</p>

  <p class="block17">“Çenen şişmiş, sanki ağzında kocaman bir lokma varmış gibi görünüyor ve Eric’i de sadece bıçakladın,” diyor kaşlarını çatarak. “Nasıl olduğunu sormaya hakkım yok mu?”</p>

  <p class="block17">İç çekiyorum. Ona Marcus meselesini söylemeliyim ama etrafta bu kadar insan varken bunu yapmak istemiyorum. “Evet, evet. İyiyim.”</p>

  <p class="block17">Bana dokunmak üzereyken vazgeçmiş gibi kolları geriliyor. Sonra tekrar düşünmüş olmalı ki kolunu omzuma sarıp kendine çekiyor.</p>

  <p class="block17">O anda belki bütün riskleri başkalarının almasına izin verebileceğimi, onu incitmeden hep yanında kalmak için bencilce davranabileceğimi düşünüyorum. Tek istediğim, yüzümü boynuna gömüp başka her şeyi unutmak.</p>

  <p class="block17">“Gelip seni kurtarmam uzun sürdüğü için özür dilerim,” diye fısıldıyor saçlarıma.</p>

  <p class="block17">Derin bir nefes çekip parmak uçlarımla sırtına dokunuyorum. Yorgunluktan bayılana kadar böyle durabilirim, ama şimdi bunu yapamam, yapmamalıyım. Geri çekilip “Seninle konuşmam lazım. Sessiz bir yere gidebilir miyiz?” diyorum.</p>

  <p class="block17">Başıyla onayladığında birlikte kafeteryadan çıkıyoruz. Yanımızdan geçen bir Cesur “Ah bakın! Tobias Eaton bu!” diye bağırıyor.</p>

  <p class="block17">Soruşturmayı ve Tobias isminin Cesurlar üzerinde yarattığı etkiyi çoktan unutmuştum.</p>

  <p class="block17">Başka biri daha bağırıyor, “Az önce babanı buralarda gördüm, Eaton! Saklanacak mısın?”</p>

  <p class="block17">Tobias, biri namluyu ona çevirmiş gibi doğrulup sırtını dikleştiriyor.</p>

  <p class="block17">“Evet ya! Saklanacak mısın, ödlek herif?”</p>

  <p class="block17">Etraftaki birkaç kişi gülüşüyor. Tepki vermesine fırsat kalmadan Tobias’ın kolunu yakaladığım gibi onu asansörlere doğru çekiştiriyorum. Birine yumruk atması an meselesiydi. Daha beterini de yapabilirdi.</p>

  <p class="block17">“Ben de sana bunu söyleyecektim. Caleb’la birlikte gelmişler,” diyorum. “Peter’la birlikte Dostluk yerleşkesinden kaçmışlar.”</p>

  <p class="block17">“Neyi bekliyordun o zaman?” Neyse ki sertçe sormuyor. Sesi sanki başkasının sesi gibi aramızda oyalanıyor.</p>

  <p class="block17">“Kafeteryanın ortasında verebileceğim bir haber değildi,” diyorum.</p>

  <p class="block17">“Haklısın,” diye yanıtlıyor.</p>

  <p class="block17">Sessizce asansörü beklerken Tobias dudaklarını kemirip gözlerini boşluğa dikiyor. On sekizinci kata kadar durumu değişmiyor. Kat bomboş. Caleb’ın nazikçe sarılışı gibi sessizlik beni sarıveriyor. Sorgu odasının ucundaki banklardan birine oturuyorum. Tobias ise karşıma oturmak için Niles’ın sandalyesini çekiyor.</p>

  <p class="block17">“Bunlardan iki tane yok muydu?” diye soruyor kaşlarını çatıp sandalyeye bakarken.</p>

  <p class="block17">“Evet,” diyorum. “Ben, şey... İkinciyi pencereden aşağı attım.”</p>

  <p class="block17">“Garip,” diyor. Sandalyeye oturuyor. “Eee, ne konuşmak istiyorsun? Yoksa mesele Marcus muydu?”</p>

  <p class="block17">“Hayır, değildi. Sen... Sen iyi misin?” diye soruyorum temkinli bir şekilde.</p>

  <p class="block17">“Başımda kurşun yarası yok, öyle değil mi?” diyor ellerine bakarken. “Yani iyiyim. Başka bir konuda konuşmayı tercih ederim.”</p>

  <p class="block17">“Simülasyonlar hakkında konuşmak istemiştim,” diyorum. “Ama ondan önce... Annen, Jeanine’in bir sonraki sefere topluluksuzlara saldıracağını sanıyordu. Belli ki yanılıyordu ve neden yanıldığından emin değilim. Yani Dürüstler her an savaşa hazır bir topluluk falan değil.</p>

  <p class="block17">“Eh, düşünsene!” diye sözümü kesiyor. “Bilgelik gibi düşünmeye çalış.”</p>

  <p class="block17">Ona bakakalıyorum.</p>

  <p class="block17">“Ne?” diyor. “Bunu sen yapamayacaksan işimiz Tanrı’ya kalmış demektir.”</p>

  <p class="block17">“Pekala,” diyorum. “Şey... Cesurluk ve Dürüstlük en mantıklı hedeflerdi. Çünkü topluluksuzlar farklı yerlerde yaşıyor ama geri kalanımız hep toplu yerleşkelerdeyiz.”</p>

  <p class="block17">“Doğru,” diyor Tobias. “Üstelik Jeanine Fedakarlık insanlarına saldırdığında bütün verileri ele geçirdi. Annem, Fedakarların Uyumsuzların kaydını tuttuğunu söyledi, tabii bu da saldırıdan sonra elde ettiği bilgiler sayesinde Jeanine’in bir şeyi öğrenmesini sağladı: Topluluksuzlar arasında Dürüstlüktekinden çok daha fazla sayıda Uyumsuz var. Bu yüzden Dürüstlük binasına saldırmak daha mantıklı.”</p>

  <p class="block17">“Tamam. Peki şu serum olayını tekrar anlatsana,” diyorum. “Birkaç parçası var, değil mi?”</p>

  <p class="block17">“İki,” diyor başım sallayarak. “Verici ve simülasyonu tetikleyen sıvı. Alıcı beyindeki bilgileri alıp bilgisayara, aynı şekilde de bilgisayardaki bilgileri alıp beyne aktarıyor. Sıvı ise beyni simülasyon için değiştiriyor.”</p>

  <p class="block17">Başımla anladığımı belirtiyorum. “Peki, o zaman alıcı sadece simülasyon için çalışıyor, değil mi? Sonra alıcıya ne oluyor?”</p>

  <p class="block17">“Çözünüyor,” diye yanıtlıyor Tobias. “Bildiğim kadarıyla Bilgelik henüz bir seferden daha fazla dayanabilen bir alıcı geliştiremedi. Gerçi saldırı simülasyonu, bugüne kadar gördüğüm tüm simülasyonlardan daha uzun sürdü.”</p>

  <p class="block17">“Bildiğim kadarıyla” sözlerine takılıyorum. Jeanine hayatı boyunca serum geliştirdi. Hala Uyumsuzları avlıyorsa muhtemelen elindeki teknolojiyi geliştirmeyi takıntı haline getirmiş olmalı.</p>

  <p class="block17">“Ne düşünüyorsun Tris?” diye soruyor.</p>

  <p class="block17">“Bunu görmüş müydün?” Omzumdaki yara bandını işaret ediyorum.</p>

  <p class="block17">“Yakından görmedim,” diyor. “Zeke’yle birlikte bütün sabah yaralı Bilgeleri taşıdık.”</p>

  <p class="block17">Yara bandını söktüğümde nokta şeklindeki yara izi ortaya çıkıyor, neyse ki artık kanamıyor ve mavi boyalı yama görünümü solmaya başlamış. Sonra kolumdan söktüğüm iğneyi cebimden çıkarıyorum.</p>

  <p class="block17">“Saldırdıklarında bizi öldürmeye çalışmıyorlardı. Bunlarla ateş ettiler,” diyorum.</p>

  <p class="block17">Parmak uçlarıyla yaranın etrafındaki boyalı deriye dokunuyor. Sürekli birlikte olduğumuz için hiç fark etmemiştim; birden adaylık sürecinde davrandığından çok daha farklı göründüğünü kavrıyorum şimdi. Sakalları biraz uzadı, saçları ilk gördüğümden daha uzun. Artık gölge olarak görünmediğinden saçlarının siyah değil, kahverengi olduğunu görebiliyorum. iğneyi elimden alıp metal diske parmağıyla vuruyor. “Tabii ki boş. Muhtemelen derine işleyen mavi sıvıyla doluydu. Vurulduktan sonra ne oldu?”</p>

  <p class="block17">“Lobiye beyaz duman salan birtakım silindirler fırlattılar ve herkes bayıldı. Uriah, ben ve diğer Uyumsuz hariç.”</p>

  <p class="block17">Tobias şaşırmış gibi görünmüyor. Gözlerimi kısarak ona bakıyorum.</p>

  <p class="block17">“Uriah’ın Uyumsuz olduğunu biliyor muydun?”</p>

  <p class="block17">Omuz silkiyor. “Elbette. Onun simülasyonlarım da ben yönettim.”</p>

  <p class="block17">“Ve bana söylemeyi hiç düşünmedin mi?”</p>

  <p class="block17">“Özel bilgi,” diyor. “Tehlikeli bilgi.” içimde öfke kıvılcımları çakmaya başlarken bastırmaya çalışıyorum. Benden daha başka neler saklıyor acaba? Gerçi tabii ki Uriah’ın Uyumsuz olduğunu bana söylemezdi. Onun mahremiyetine saygı gösteriyordu. Mantıklı.</p>

  <p class="block17">Boğazımı temizliyorum. “”Bugün hayatlarımızı kurtardın, biliyorsun, değil mi?” diyorum. “Eric hepimizi öldürecekti.”</p>

  <p class="block17">“Sanırım artık kimin kimi hayatını kurtardığı konusunda hesabı karıştırdık.” Uzun uzun bana bakıyor.</p>

  <p class="block17">“Neyse,” diyorum sessizliği bozmak için. “Herkesin baygın olduğunu anladıktan sonra Uriah insanları uyarmak üzere yukarı çıktı. Ben de neler olduğunu anlamak için ikinci kata gittim. Eric, bulduğu Uyumsuzları asansörlerin oraya toplamıştı ve hangimizi beraberinde geri götüreceğine karar vermeye çalışıyordu. İki kişiyi geri götürebileceğini söyledi. Bunu neden istediğini bilmiyorum.”</p>

  <p class="block17">“Tuhaf,” diyor Tobias.</p>

  <p class="block17">“Sence neden?”</p>

  <p class="block17">“Sanırım sizi vurdukları iğnede alıcı vardı,” diyor. “Ve içeri sıktıkları gaz beyni etkileyen sıvının uçucu bir versiyonuydu. Ama neden...” Kaşlarının arasında çizgiler beliriyor. “Ah! Uyumsuzları bulabilmek için herkesi bayılttılar.”</p>

  <p class="block17">“Bizi vurmalarının tek sebebinin bu olduğunu mu düşünüyorsun?”</p>

  <p class="block17">Başını iki yana sallayıp gözlerini benimkilere dikiyor. Neredeyse laciverte kaçan mavi gözleri öylesine tanıdık geliyor ki içlerinde kaybolabilirim. Hatta bir an için bunu gönülden istiyorum. Böylece buradan, bütün bu olanlardan kaçabilirim.</p>

  <p class="block17">“Bence sen zaten meseleyi çoktan çözmüşsün,” diyor. “Ama senin tezini çürütmemi bekliyorsun. Maalesef öyle bir şey olmayacak.”</p>

  <p class="block17">“Uzun süre dayanan bir alıcı geliştirdiler,” diyorum.</p>

  <p class="block17">Başıyla onaylıyor.</p>

  <p class="block17">“Yani hepimiz çoklu simülasyona bağlıyız,” diye ekliyorum. “Jeanine istediği kadar simülasyonu devreye sokabilir.” Tekrar başını sallıyor.</p>

  <p class="block17">Sesim titriyor. “Bu gerçekten çok kötü, Tobias.”</p>

  <p class="block17">Sorgu odasının önünde durup duvara yaslanıyor.</p>

  <p class="block17">“Demek Eric’e saldırdın,” diyor. “Bu kuşatma sırasında mı oldu, yoksa asansörlerin orada mı?”</p>

  <p class="block17">“Asansörlerin orada,” diyorum.</p>

  <p class="block17">“Bir şeyi anlamıyorum,” diyor. “Aşağıdaydın. Kaçabilirdin. Ama bunun yerine Cesurlardan oluşan bir ordunun kucağına kendini atmayı tercih ettin. Ve bahse girerim, üzerinde silah bile yoktu.”</p>

  <p class="block17">Dudaklarımı sımsıkı kapatıyorum.</p>

  <p class="block17">“Haksız mıyım?” diye üsteliyor.</p>

  <p class="block17">“Silahımın olmadığını da nereden çıkarıyorsun?” diye kaşlarımı çatıyorum.</p>

  <p class="block17">“İlk saldırıdan beri tabancaya dokunamıyordun,” diyor. “Will meselesi falan düşünülürse bu anlaşılır bir şey ama...” “Alakası yok.”</p>

  <p class="block17">“Yok mu?” Kaşlarını kaldırıyor.</p>

  <p class="block17">“Ben yapmam gerekeni yaptım.”</p>

  <p class="block17">“Evet. Ama bu sefer kendini kurtarmalıydın,” diyor duvardan ayrılıp karşıma dikilerek. Dürüstlük koridorları yeterince geniş olduğundan aramızdaki mesafeyi koruyorum.</p>

  <p class="block17">“Dostluk yerleşkesinde kalmalıydın. Bütün bunlardan uzak durmalıydın.”</p>

  <p class="block17">“Hayır, uzak kalamazdım,” diyorum. “Benim için neyin iyi olduğunu bildiğini mi sanıyorsun? Hiçbir fikrin yok. Dostlukta kafayı yiyordum. Burada hiç olmazsa akıl sağlığımı yeniden kazandım.”</p>

  <p class="block17">“Psikopat gibi davrandığın düşünülürse bu çok tuhaf,” diyor. “Dün yaptığın şey cesaret falan değil. Aptallığın da ötesinde intihar gibi bir şey. Kendi hayatına hiç mi saygı duymuyorsun?”</p>

  <p class="block17">“Tabii ki saygı duyuyorum!” diye karşı çıkıyorum. “İşe yarayacak bir şeyler yapmak istedim!”</p>

  <p class="block17">Birkaç saniye bana bakakalıyor.</p>

  <p class="block17">“Sen bir Cesur olmaktan daha ötesin,” diyor alçak sesle. “Ama hiç düşünmeden, etik hiçbir değere önem vermeden onlar gibi kendini sebepsiz yere mantıksız durumlara düşürmek istiyorsan hiç durma, böyle devam et! Seni daha akıllı sanıyordum ama yanılıyor olabilirim!”</p>

  <p class="block17">Çenemi ve yumruklarımı sıkıyorum.</p>

  <p class="block17">“Cesurlara hakaret etmemelisin,” diyorum. “Gidecek hiçbir yerin yokken seni aralarına aldılar. İyi bir iş verecek kadar güvendiler. Bir sürü arkadaş edindin.”</p>

  <p class="block17">Gözlerim yerde, duvara yaslanıyorum. Acımasız Merkezinde her yer siyah veya beyaz mermerdendi. Bu koridorda da yerler dama şeklinde döşenmişti. Gözlerim daldığında Dürüstlükte hiç inanılmayan bir şeyi görüyorum: Siyah ve beyaza inanırlar, onlar için gri yoktur. Belki biz de Tobias’la birbirimize inanmıyoruz. İnanamıyoruz.</p>

  <p class="block17">Üzerime binen ağırlığı bedenim taşıyamıyor, neredeyse yere yığılacağım.</p>

  <p class="block17">İris.</p>

  <p class="block17">Yere bakmaya devam ediyorum.</p>

  <p class="block17">İris.</p>

  <p class="block17">Sonunda başımı kaldırıp ona bakıyorum.</p>

  <p class="block17">“Seni kaybetmek istemiyorum.”</p>

  <p class="block17">Birkaç dakika boyunca öylece duruyoruz. Aklımdan haklı olabileceğini söylemek geçiyor ama düşüncelerimi ona söylemiyorum. Bir yanım ortadan kaybolmak, artık onlar için üzülmeyeyim diye annem, babam ve Will’le olmak istiyor. Öteki yanım, gelecekte beni nelerin beklediğini merak ediyor.</p>

  <p class="block17">“Demek Tris’in ağabeyisin?” diye soruyor Lynn. “İyi genlerin kime gittiği belli oluyor.”</p>

  <p class="block17">Caleb’ın suratında beliren ifadeyi görünce kahkahayı basıyorum. Gözleri büyürken dudaklarını büzüyor.</p>

  <p class="block17">“Ne zaman dönmen gerekiyor?” diye soruyorum, dirseğimle dürterken.</p>

  <p class="block17">Caleb’ın kafeterya kuyruğuna girip benim için aldığı sandviçi ısırıyorum. Burada olması beni geriyor, ailemle Cesurluktaki hayatıma dair hüzünlü anılar aklıma üşüşüyor.</p>

  <p class="block17">Arkadaşlarım, topluluğum hakkında ne düşünüyor acaba? Ya topluluğum onun için ne düşünecek?</p>

  <p class="block17">“Yakında,” diyor Caleb. “Kimsenin merak etmesini istemem.”</p>

  <p class="block17">“Susanın adını ‘Kimse’ olarak değiştirdiğini bilmiyordum,” diyorum bir kaşımı kaldırarak.</p>

  <p class="block17">“Ha ha!” diyor suratını ekşiterek.</p>

  <p class="block17">Birbirimize karşı ne kadar özenli olduğumuzun farkındayım. Yeni topluluklarımız ve anne-babamızın ölümü ışığında ilişkimizin yepyeni bir yolunu keşfediyoruz. Ona her baktığımda hayattaki tek akrabam olduğunu hatırlıyorum ve aramızdaki uçurumu kapatmak, onu hep yanımda tutmak için yanıp tutuşuyorum.</p>

  <p class="block17">“Susan da Bilgelik kaçağı mı?” diyor Lynn, çatalını tabağındaki fasulyelere saplarken. Uriah’la Tobias hala yemek kuyruğunda, yemek seçmeye çalışan iki düzine Dürüstlük üyesinin arkasında bekleşiyor.</p>

  <p class="block17">“Hayır, küçükten beri komşumuzdu. O bir Fedakar,” diyorum.</p>

  <p class="block17">“Ve onunla birliktesin, öyle mi?” diyor Lynn, Caleb’a. “Sence de çok aptalca bir seçim değil mi? Yani bütün bunlar sona erdiğinde farklı topluluklarda, birbirinden tamamen farklı yerlerde yaşayacaksınız.</p>

  <p class="block17">“Lynn,” diye araya giriyor Marlene, kızın omzuna dokunarak. “Çeneni tutmaya ne dersin?”</p>

  <p class="block17">Yemekhanenin karşı tarafında bir mavilik dikkatimi çekiyor. Cara kafeteryaya giriyor. İştahım kaçıyor, sandviçimi ta bağa bırakıyorum ve başımı eğerek kaşlarımın altından onu seyrediyorum. Kız kafeteryanın diğer köşesinde oturan birkaç Bilgelik kaçağının masasına gidiyor. Birçoğu mavi giysilerini çıkarıp siyah-beyaz kıyafetler giymiş ama gözlüklerinden vazgeçmemişler. Dikkatimi Caleb’a vermeye çalışıyorum; oysa Caleb’ın da gözü onlarda.</p>

  <p class="block17">“Onlar gibi ben de Bilgelik topluluğuna geri dönemem,” diyor Caleb. “Her şey sona erdiğinde bir topluluğum olmayacak.”</p>

  <p class="block17">Bilgelik hakkında konuşurken ne kadar üzgün göründüğünü ilk kez fark ediyorum. Onları terk etmenin onun için bu kadar zor olacağını hiç tahmin etmezdim.</p>

  <p class="block17">“Gidip onlarla oturabilirsin,” diyorum, başımla Bilgelik kaçaklarının oturduğu masaları işaret ederek.</p>

  <p class="block17">“Hiçbirini tanımıyorum.” Omuz silkiyor. “Daha gideli bir ay oldu, unuttun mu?”</p>

  <p class="block17">Uriah asık suratla tepsisini masaya bırakıyor. “Kuyrukta birileri Eric’in sorgulamasıyla ilgili bir şeyler anlatıyordu. Meğer Jeanine’in planı hakkında hiçbir şey bilmiyormuş.”</p>

  <p class="block17">“Ne?” Lynn çatalını masaya çarpıyor. “Bu nasıl mümkün olabilir ki?”</p>

  <p class="block17">Uriah omuz silkip oturuyor.</p>

  <p class="block17">“Şaşırmadım,” diyor Caleb.</p>

  <p class="block17">Herkes ona bakıyor.</p>

  <p class="block17">“Ne var?” diye söyleniyor kıpkırmızı kesilirken. “Planı başkalarına anlatması aptallık olurdu. Planda görev alanlara sa dece bilmeleri gerekenleri söylemek daha akıllıca. Böylece biri ihanet ettiğinde kayıp büyük olmaz.”</p>

  <p class="block17">“Doğru,” diyor Uriah başını sallayarak.</p>

  <p class="block17">Lynn çatalını çarptığı yerden alıp yemeye devam ediyor.</p>

  <p class="block17">“Dürüstlerin dondurma yaptığını duydum,” diyor Marlene, başını hafifçe çevirip yemek kuyruğuna bakarken. “Saldırıya uğradık ama en azından tatlı var der gibi.”</p>

  <p class="block17">“Kendimi şimdiden iyi hissediyorum,” diyor Lynn kuru bir sesle.</p>

  <p class="block17">“Muhtemelen Cesurluk pastası kadar güzel olmaz,” diyor Marlene esefle. İç çektiğinde kahverengi saçları gözlerinin önüne düşüyor.</p>

  <p class="block17">“Pastamız güzeldi,” diyorum Caleb’a.</p>

  <p class="block17">“Bizde de gazoz vardı,” diye yanıtlıyor.</p>

  <p class="block17">“Ah! Peki ama sizde yeraltı nehrine bakan bir iskele var mıydı?” diye kaşlarını oynatıyor Marlene. “Ya da bütün kabuslarınla yüzleşebileceğin bir oda?”</p>

  <p class="block17">“Hayır,” diyor Caleb. “Aslını isterseniz, olanla yetinmeye razıyım.”</p>

  <p class="block17">“Od-lek,” diyor Marlene şarkı mırıldanırcasına.</p>

  <p class="block17">“Bütün kabuslarınızla mı?” diye soruyor Caleb, gözlerinde kıvılcımlar çakarken. “Nasıl oluyor o? Yani kabusları bilgisayar mı yaratıyor, yoksa beyinleriniz mi?”</p>

  <p class="block17">“Ah Tanrım!” Lynn başını ellerinin arasına gömüyor. “İşte yine başlıyoruz.”</p>

  <p class="block17">Marlene, simülasyonu anlatmaya başlıyor. Sandviçimi bitirene kadar kızın sesiyle Caleb’ın sorularının kulaklarımda çınlamasına izin veriyorum. Sonra masalardan kopan çatal bıçak gürültülerine ve yüzlerce kişinin uğuldayan sohbetine rağmen başımı masaya dayıyorum. Uyuyakalıyorum.</p>

  <h1 class="block15" id="id_bookmark27">ON SEKİZİNCİ BÖLÜM</h1>

  <p class="block17">“SESSİZLİK LÜTFEN!”</p>

  <p class="block17">Jack Kang elini havaya kaldırdığında herkes susuyor. Adam bu konuda gerçekten yetenekli.</p>

  <p class="block17">Geç gelen Cesurlarla birlikte duruyorum, bize yer kalmamış. Gözüme bir ışık parlaması takılıyor, dışarıdaki şimşek. Pencere yerine, duvarlarında sadece boşluklar olduğundan salon şu anda toplantı yapmak için hiç uygun değil, ama binadaki en büyük salon da burası.</p>

  <p class="block17">“Dün olanlardan sonra hepinizin kafasının karıştığını ve hepinizin çok sarsıldığını biliyorum,” diyor Jack. “Farklı noktalardan çeşitli raporlar bana ulaştığında daha doğru bilgiye ulaşmamız ve daha fazla araştırma yapmamız gerektiğine dair bir his edindim.”</p>

  <p class="block17">Islak saçlarımı kulağımın arkasına sıkıştırıyorum. Toplantı saatinden on dakika önce uyandım ve hemen duşa koştum. Hala yorgun olsam da kendimi daha canlı hissediyorum.</p>

  <p class="block17">“Özellikle de,” diye devam ediyor Jack. “Uyumsuzlar konusunda daha derin araştırmalar yapmak lazım.”</p>

  <p class="block17">Yorgun görünüyor. Sanki gecenin bir yarısı uykudan uyandırılmış gibi gözlerinin altında koyu halkalar belirmiş ve kısa saçları darmadağınık. Salonun insanı bunaltan sıcağına rağmen üzerinde düğmelerini sonuna kadar iliklediği uzun kollu gömleği var. Muhtemelen sabah giyinirken kafası başka yerlerdeydi.</p>

  <p class="block17">“Aranızda Uyumsuz varsa lütfen bir adım öne çıkın da sizi dinleyebilelim.”</p>

  <p class="block17">Yan gözle Uriah’a bakıyorum. Bu biraz tehlikeli. Kendi Uyumsuzluğum aslında saklamam gereken bir şey. İtiraf etmenin karşılığı ölüm. Ama artık saklamamın bir anlamı yok. Herkes her şeyi biliyor zaten.</p>

  <p class="block17">Tobias ilk adımı atan oluyor. Önce kalabalığın arasından geçmeye çalışıyor, sonra insanlar onu fark edince açılan koridordan geçerek dimdik omuzlarla Jack’in yanına gidiyor.</p>

  <p class="block17">Ben de “Affedersiniz,” diye mırıldanarak önümdeki insanların arasından harekete geçiyorum. Sanki üstlerine zehir sıkacakmışım gibi uzaklaşıyorlar. Birkaç kişi daha öne çıkıyor. Siyah-beyaz kıyafetlerinden Dürüstlükten olduklarını anlıyorum ama sayıları fazla değil. İçlerinden biri dün yardım ettiğim küçük kız.</p>

  <p class="block17">Tobias’ın Cesurlar arasında istenmeyen adam olmasına, benim de Erici Bıçaklayan Kız şöhretime rağmen insanların ilgisi daha çok Marcus’un üzerinde.</p>

  <p class="block17">“Siz Marcus musunuz?” diye soruyor Jack, adam salonun ortasına gelip yerdeki alçak terazi kefesi çiziminin üzerinde durduğunda.</p>

  <p class="block17">“Evet,” diyor Marcus. “Endişeli olmanızı anlıyorum, hepiniz endişelisiniz. Uyumsuz kelimesini bir hafta öncesine kadar hiçbiriniz duymamıştı, şimdiyse bu kişilerin kuşkulu olduğunuz birtakım durumlara bağışıklık sahibi olduğunu biliyorsunuz. Bu korkutucu bir şey. Ama size endişelenecek ve korkacak bir şey olmadığı konusunda garanti veririm.”</p>

  <p class="block17">Konuşurken başı hafifçe yana eğiliyor ve kaşları anlayışla kalkıyor. İnsanların ondan niye hoşlandığını şimdi daha iyi anlıyorum. Kendinizi onun ellerine bıraktığınızda her şeyinizle ilgileneceği hissi yaratıyor.</p>

  <p class="block17">Sözü Jack alıyor, “Bilgeliktekilerin, Uyumsuzları bulmak için bize saldırdığından eminim. Bunun sebebini biliyor musunuz?” “Hayır, bilmiyorum,” diyor Marcus. “Belki öncelikli amaçları bizi sisteme tanıtmaktı. Simülasyonu tekrar kullanmaya niyetleri varsa faydalı bilgiler edindikleri kesin.”</p>

  <p class="block17">“Amaçları bu değildi.” Daha konuşmaya karar vermeden kelimeler dudaklarımdan dökülüyor.</p>

  <p class="block17">Marcus ve Jack’in sesleriyle karşılaştırıldığında sesim zayıf ve tiz çıkıyor ama artık geri dönüşüm yok. “Bizi öldürmek istediler. Başından beri amaçları bizi öldürmekti.”</p>

  <p class="block17">Jack’in kaşları kırışıyor. Yüzlerce fısıltı duyuyorum. Hepsi birlikte çatıya düşen yağmur damlalarını andırıyor fısıltılar.</p>

  <p class="block17">Sanki sözlerim kasvete neden olmuş gibi salonu gölgeler kaplıyor.</p>

  <p class="block17">“Bu bana biraz komplo teorisi gibi geldi,” diyor Jack. “Bilgelik sizi neden öldürsün ki?”</p>

  <p class="block17">Annem insanların Uyumsuzlardan, onları kontrol edemedikleri için korktuklarını söylemişti. Bu doğru olabilir ama kontrol edilemeyene karşı duyulan korku, Jack Kang’ın Bilgeliktekilerin bizi öldürmek istemelerine inanması için yeterince sağlam bir gerekçe değil. Soruyu cevaplayamayacağımı anladığımda kalp atışlarım hızlanıyor.</p>

  <p class="block17">“Ben...” diye söze başlıyorum. Tobias hemen araya giriyor. “Biz de bilmiyoruz,” diyor. “Ama son altı yılda Cesurlukta faili meçhul yaklaşık bir düzine ölüm kaydedildi ve ölenlerin hepsinde ortak noktanın dengesiz yetenek sınavı ya da adaylık simülasyonu sonuçları olduğunu biliyoruz.”</p>

  <p class="block17">Şimşek çaktığında salon aydınlanıyor. Jack başını iki yana sallıyor. “İlginç bir rastlantı olsa da güvenilir bir kanıt oluşturmuyor.”</p>

  <p class="block17">“Cesurluk liderlerinden biri bir Dürüstlük çocuğunu başından vurdu,” diye patlıyorum. “Bunun da raporu size geldi mi? Bu da daha derin bir araştırmayı gerektirmez mi?”</p>

  <p class="block17">“Aslında olayın bilgisi bana geldi,” diyor adam. “Ve bir çocuğu soğukkanlılıkla vurmak, cezasız kalmaması gereken korkunç bir suç. Neyse ki suçluyu yakaladık ve yargılayabileceğiz. Yine de Cesurluk askerlerinin çoğunluğa zarar vermek ama cıyla gelmediklerini aklımızda tutmamız gerekir. Aksi takdirde baygın olduğumuz sırada hepimizi öldürebilirlerdi.”</p>

  <p class="block17">Her yanımdan rahatsız fısıltılar duyuyorum.</p>

  <p class="block17">“Barışçıl işgalleri doğrultusunda Bilgelik ve Cesurlukla bir barış anlaşması yapabileceğimizi düşünüyorum,” diye devam ediyor. “O yüzden en kısa zamanda Jeanine Matthews’la bir toplantı ayarlayacağım.”</p>

  <p class="block17">“işgalleri hiç de barışçıl değildi,” diyorum. Durduğum yerden Tobias’ın belli belirsiz gülümsediğini görebiliyorum. Derin bir nefes aldıktan sonra tekrar deniyorum, “Sırf hepinizi başınızdan vurmadılar diye onurlu bir girişimde bulunduklarını söyleyemeyiz. Buraya neden geldiklerini sanıyorsunuz? Koridorlarınızda koşuşturup hepimizi bayılttıktan sonra gitmek için mi?”</p>

  <p class="block17">“Bana göre buraya sizin gibi insanlar yüzünden geldiler,” diye yanıtlıyor Jack. “Ve güvenliğiniz konusunda endişelerim varken, topluluğumuzun bir kısmını öldürmek istediler diye onlara saldıramayacağımızı düşünüyorum.”</p>

  <p class="block17">“Sizi öldürmek, yapabilecekleri en kötü şey değil,” diyorum. “Kontrol etmeleri daha beter!”</p>

  <p class="block17">Jack’in dudakları eğleniyormuş gibi kıvrılıyor. Adam eğleniyor. “Ya? Peki bunu nasıl yapacaklarmış?”</p>

  <p class="block17">“Hepimizi bu iğnelerle vurdular,” diyorTobias. “Simülasyon alıcıları içeren sıvılarla doluydu iğneler. Bu simülasyonla sizi kontrol edebilirler.”</p>

  <p class="block17">“Simülasyonların nasıl çalıştığım biliyoruz,” diyor Jack. “Alıcı kalıcı değil. Bizi kontrol etmek isteselerdi, hemen yaparlardı.”</p>

  <p class="block17">“Ama...” diye araya girmeye çalışıyorum.</p>

  <p class="block17">Adam sözümü kesiyor. “Zor zamanlar geçirdiğini biliyorum, Tris,” diyor sakince. “Aynı zamanda hem kendi topluluğun hem de Fedakarlık için büyük hizmetler verdin. Ama bence travmatik deneyimlerin nesnel olma yeteneğini köreltmiş olabilir. Küçük bir kızın kuşkuları üzerinden bir saldırıya karar veremem.”</p>

  <p class="block17">Heykel gibi kıpırdamadan duruyorum. Adamın bu kadar aptalca şeyler söyleyebildiğine inanamıyorum. Yüzüm yanıyor. Bana küçük kız dedi. Paranoya derecesinde stresli, küçük bir kız. Bu kesinlikle ben değilim ama şimdi bütün Dürüstlük benimle ilgili böyle düşünüyor.</p>

  <p class="block17">“Siz bizim yerimize karar veremezsiniz, Kang,” diyor Tobias.</p>

  <p class="block17">Etrafımızdaki Cesurlar bağırarak destek veriyor. Biri “Topluluğumuzun lideri sen değilsin!” diye bağırıyor.</p>

  <p class="block17">Jack bağırışların kesilmesini bekliyor. “Bu doğru. İsterseniz Bilgelik yerleşkesine saldırmakta özgürsünüz. Ama bizim desteğimizi alamazsınız ve hatırlatmak isterim ki sayınız çok az, üstelik hiç hazırlıklı değilsiniz.”</p>

  <p class="block17">Adam haklı. Dürüstlük üyeleri olmadan Cesurluk hainlerine ve Bilgelik topluluğuna savaş açamayız. Denesek ortalık kan deryası olur. İpler Jack Kang’ın elinde ve hepimiz bunu biliyoruz.</p>

  <p class="block17">“Ben de öyle düşünmüştüm,” diye devam ediyor kimseden ses çıkmayınca. “Pekala. Jeanine Matthews ile temasa geçerek bir barış anlaşması yapıp yapamayacağımıza bakacağım. İtirazı olan?”</p>

  <p class="block17">Dürüstlük olmadan saldıramıyorsak, diye düşünüyorum, destek alabileceğimiz topluluksuzlar var.</p>

  <h1 class="block15" id="id_bookmark28">ON DOKUZUNCU BÖLÜM</h1>

  <p class="block17">ÖĞLEDEN SONRA LOBİDEKİ CAM KIRIKLARINI TEMİZLEYEN dürüstlük ve cesurluk üyelerine katılıyorum. Yeri süpürürken cam kırıklarıyla birlikte toplanan tozdan gözümü ayırmıyorum. Kaslarım beynime gerek duymadan süpürme işini gerçekleştiriyor. Bense yerdeki siyah mermer yerine beyaz fayansları ve gri duvarları görüyorum; annemin kestiği sarı saç tutamlarını, panel duvarın arkasına sağlamca asılmış aynayı görüyorum.</p>

  <p class="block17">Vücudum güçten düştüğünde süpürgenin sapına dayanıyorum.</p>

  <p class="block17">Omzuma bir el dokunduğunda irkilerek dönüyorum. Küçük bir Dürüstlük kızı, daha çocuk. Başını kaldırıp kocaman gözlerle bana bakıyor.</p>

  <p class="block17">“İyi misin?” diye soruyor tiz ve oturmamış sesiyle.</p>

  <p class="block17">“İyiyim,” diyorum. Sesim sert çıkıyor. Hemen düzeltmeye çalışıyorum. “Sadece yorgunum. Teşekkürler.”</p>

  <p class="block17">“Bence yalan söylüyorsun,” diyor kız.</p>

  <p class="block17">Tişörtünün altından bir yara bandının ucunu görüyorum. Muhtemelen iğne izinin üzerine yapıştırılmış. Küçük kızın simülasyonla kontrol edilmesi fikri midemi bulandırıyor. Ona bakamıyorum bile. Başımı çeviriyorum.</p>

  <p class="block17">Ve onları görüyorum: Dışarıda Cesurluk haini bir adam, bir kadının kanayan bacağını sarıyor. Kadının saçlarındaki gri telleri, adamın kanca gibi burnunu, mavi kolluğu seçebildiğimde ikisini de tanıyorum. Tori ve Zeke.</p>

  <p class="block17">Tori yürümeye çalışıyor ama bir ayağını sürüyor. Baldırının büyük bölümüne ıslak ve koyu renkli bir kumaş sarılı.</p>

  <p class="block17">Dürüstlük üyeleri süpürmeyi bırakıp onlara bakıyor. Cesurluk nöbetçileri, kapıya doğrulttukları silahlarla asansörlere yakın bir yerde duruyorlar, insanlar yol açmak için geri çekiliyor ama ben olduğum yerde kalıyorum. Zeke ve Tori yaklaşırken damarlarımda sanki alevler dolaşıyor.</p>

  <p class="block17">“Silahları var mı?” diye soruyor birisi.</p>

  <p class="block17">Tori ve Zeke, camları patlamadan önce kapı olan girişe ulaşıyor. Zeke, silahlı Cesurları gördüğünde bir elini havaya kaldırıyor çünkü diğer eliyle Tori’ye destek oluyor.</p>

  <p class="block17">“Tedavi edilmesi gerekiyor,” diyor Zeke. “Hem de hemen.”</p>

  <p class="block17">“Neden bir haini tedavi edecekmişiz ki?” diyor dudaklarında iki halhal olan kısa sarı saçlı Cesurlardan biri silahını indirmeden. Onun da bileğinde yama gibi bir mavi iz göze çarpıyor.</p>

  <p class="block17">Tori inlediğinde iki Cesurun arasından süzülüp ona uzanıyorum. Kandan vıcık vıcık olmuş eliyle bana tutunuyor. Zeke homurdanarak onu yere yatırıyor.</p>

  <p class="block17">“Tris,” diyor Tori şaşkın bir sesle.</p>

  <p class="block17">“Geri çekilsen iyi olur, küçük hanım,” diyor sarışın Cesur.</p>

  <p class="block17">“Hayır,” diyorum. “Silahını indir!”</p>

  <p class="block17">“Uyumsuzların deli olduğunu söylemiştim,” diye mırıldanıyor silahlı başka bir adam, yanındaki kadına.</p>

  <p class="block17">“Yukarı çıkarıp yatağa bağlayın isterseniz!” diyor Zeke çatık kaşlarla. “Ama burada, Dürüstlük genel merkezinin lobisinde kanamadan ölmesine izin veremezsiniz!”</p>

  <p class="block17">Sonunda birkaç Cesur gelip Tori’yi yerden kaldırıyor.</p>

  <p class="block17">“Onu nereye götürmemiz gerekir?” diye soruyor içlerinden biri.</p>

  <p class="block17">“Helena’yı bulun,” diyor Zeke. “Cesurluk hemşiresi.”</p>

  <p class="block17">Adamlar başlarını sallayıp Tori’yi asansörlere taşıyorlar. Zeke’yle bakışıyoruz.</p>

  <p class="block17">“Ne oldu?” diye soruyorum.</p>

  <p class="block17">“Hain Cesurlar, onlardan bilgi toplamaya çalıştığımızı keşfetti,” diye yanıtlıyor. “Tori kaçmaya çalışırken onu vurdular. Buraya gelmesine yardım ettim.”</p>

  <p class="block17">“Güzel hikaye,” diyor sarışın Cesurluk askeri. “Gerçeklik serumunun etkisi altındayken de anlatmak ister misin?”</p>

  <p class="block17">Zeke omuz silkiyor. “Sorun değil.” Dramatik bir edayla bileklerini askere uzatıyor. “Çok istiyorsan, beni tutuklayabilirsin.”</p>

  <p class="block17">Sonra omzumun üzerinden gördüğü bir şeye doğru ilerliyor. Döndüğümde Uriah’ın asansör koridorundan koşarak geldiğini görüyorum. Sırıtıyor.</p>

  <p class="block17">“İğrenç bir hain olduğunu söylüyorlar,” diyor.</p>

  <p class="block17">“Aman boşver,” diye yanıtlıyor Zeke.</p>

  <p class="block17">Kucaklaştıklarında birbirlerinin sırtlarına vurmaları ve kahkahalar atmaları neredeyse içimi acıtıyor.</p>

  <p class="block17">“Bize söylemediğine inanamıyorum,” diyor Lynn, başını iki yana sallarken. Masada tam karşımda, kollarını göğsünde birleştirmiş, bacak bacak üstüne atmış oturuyor.</p>

  <p class="block17">“Aman, hemen alınganlık yapmayın!” diyor Zeke. “Shauna ve Uriah’a bile söylememem gerekiyordu. Üstelik herkese söylersen casusluk yapmanın ne anlamı kalır ki!”</p>

  <p class="block17">Dürüstlük merkezinde Buluşma Yeri adı verilen bir salonda oturuyoruz. Cesurlar fırsat buldukça bu isimle dalga geçiyorlar. Salon geniş ve açık, bütün duvarlar siyah-beyaz kumaşlarla kaplı ve tam salonun ortasında daire şeklinde podyumlar bulunuyor. Bu podyumları büyük yuvarlak masalar çevreliyor. Lynn buranın eğlenceler, aylık toplantılar ve haftalık dinsel ayinler için kullanıldığını söylemişti. Ama herhangi bir program olmasa da salon genellikle kalabalık oluyor.</p>

  <p class="block17">Zeke, yaklaşık bir saat önce Dürüstlük tarafından on sekizinci katta gerçekleştirilen kısa bir sorgulamayla aklandı. Kısmen Zeke’nin kuşkulu eylemlerine dair video kayıtları ol- uladığından, kısmen de gerçeklik serumuna rağmen -belki de serum yüzünden- Zeke hala komik olmayı başarabildiğinden Tobias ve benimki kadar ciddi bir sorgu olmamıştı. Her halükarda Uriah’ın da söylediği gibi Buluşma Yeri, ‘hey, sen iğrenç bir hain değilmişsin kutlaması için uygun bir yerdi.</p>

  <p class="block17">“Evet ama simülasyon saldırısından beri sana demediğimizi bırakmadık,” diyor Lynn. “Üstelik kendimi salak gibi hissediyorum.”</p>

  <p class="block17">Zeke kolunu Shauna’nın omzuna doluyor. “Sen bir salaksın zaten, Lynn! Yoksa nasıl bu kadar tatlı olabilirsin ki?”</p>

  <p class="block17">Lynn plastik bardaklardan birini fırlattığında genç adam kaçıyor. Ama bardağın içindeki su masanın üzerinden uçup gözüne denk geliyor.</p>

  <p class="block17">“Her neyse, dediğim gibi,” diyor Zeke, gözünü ovuştururken. “Daha çok Bilgelik sığınmacılarını güvenli bir şekilde oradan çıkarmaya çalışıyordum. O yüzden burada Dostluktakinden daha kalabalık bir grup var. Ama Tori... Onun ne yaptığı hakkında hiçbir fikrim yok. Saatler boyunca ortadan yok olurdu ve tekrar ortaya çıktığında öfkeden patlayacakmış gibi görünürdü. Bizi ele vermesine şaşmamalı.”</p>

  <p class="block17">“îşi nasıl aldın?” diye soruyor Lynn. “O kadar özel biri falan değilsin.”</p>

  <p class="block17">“Mesele ne kadar özel olduğumla ilgili değil, daha çok saldırının ardından nerede olduğumla ilgili. Cesurluk hainlerinden oluşan bir sürünün tam ortasında buldum kendimi. Rol yapmaya karar verdim,” diyor. “Gerçi Tori’nin sebeplerinden emin değilim.”</p>

  <p class="block17">“Bilgelikten transfer olmuştu,” diyorum.</p>

  <p class="block17">Başkalarının bilmesini istemediğini bildiğim için söylemiyorum ama Tori muhtemelen Uyumsuz kardeşini öldürdükleri için Bilgelik genel merkezinde patlayacak gibi görünüyordu.</p>

  <p class="block17">Bir keresinde intikam almak için fırsat beklediğini söylediğini hatırlıyorum.</p>

  <p class="block17">“Ah!” diyor Zeke. “Bunu nereden biliyorsun?”</p>

  <p class="block17">“Eh, bütün topluluk transferlerinin gizli bir kulübü var!” diyorum sandalyemde arkama kaykılarak. “Her ayın üçüncü perşembesi buluşuyoruz.”</p>

  <p class="block17">Zeke kıkırdıyor.</p>

  <p class="block17">“Dört nerede?” diye soruyor Uriah saatine bakarak. “Onsuz başlayalım mı?”</p>

  <p class="block17">“Başlayanlayız,” diyor Zeke. “Bilgi topluyor.”</p>

  <p class="block17">Uriah anlamış gibi başını sallıyor, sonra durup soruyor “Ne bilgisi?”</p>

  <p class="block17">“Kang’ın Jeanine’le küçük barış toplantısı hakkında bilgi,” diyor Zeke. “Başka ne olacak?”</p>

  <p class="block17">Salonun diğer ucunda ablasıyla bir masada oturan Christina’yı görüyorum, ikisi de bir şeyler okuyorlar.</p>

  <p class="block17">Kasılıyorum. Will’in ablası Cara, Christina’nın oturduğu masaya doğru yürüyor. Bu sefer sandalyemde aşağı kayıyorum.</p>

  <p class="block17">“Ne var?” diyor Uriah, omzunun üzerinden arkasına bakarak. Onu yumruklamak istiyorum.</p>

  <p class="block17">“Kes şunu! İlla belli etmen mi gerekiyor?” One eğilip kollarımı masanın üzerinde kavuşturuyorum. “Will’in ablası orada.”</p>

  <p class="block17">“Evet,- Bilgelikteyken bilgi almak için onunla bir kere konuşmuştum,” diyor Zeke. “Jeanine için görevdeyken bir Fedakarlık kadınının öldürüldüğüne tanık olduktan sonra devam etmeyi midesi kaldırmamış.”</p>

  <p class="block17">“Bilgelik casusu olmadığından emin miyiz?” diye soruyor Lynn.</p>

  <p class="block17">“Lynn, topluluğumuzun yarısını şu şeyden kurtardı,” diyor Marlene, Cesurluk hainlerinin iğneyle vurduğu kolundaki yara bandına parmağıyla vurarak. “Yani en azından yarısının yarısını.”</p>

  <p class="block17">“Bazıları ona çeyrek der, Mar,” diyor Lynn.</p>

  <p class="block17">“Aman neyse, hain olup olmadığı kimin umrunda!” diyor Zeke. “Cara mn onlara bildirebileceği bir planımız falan yok nasılsa. Hem bir planımız olsa bile onu dahil etmeyeceğimizden eminim.”</p>

  <p class="block17">“Burada elde edebileceği bir sürü bilgi var,” diyor Lynn. “Mesela kaç kişi olduğumuz ya da kaçımızın simülasyona maruz kalmadığı gibi.”</p>

  <p class="block17">“Neden Bilgelikten ayrıldığını söylediği sırada onu görmedin,” diyor Zeke. “Ona inanıyorum.”</p>

  <p class="block17">Cara ve Christina masadan kalkıp salondan çıkıyor.</p>

  <p class="block17">“Hemen dönerim,” diyorum. “Tuvalete gitmem gerekiyor.”</p>

  <p class="block17">Cara’yla Christina kapıdan çıkana kadar bekliyorum, çıktıklarını görünce yarı koşar adımlarla o yönde ilerliyorum. Ses çıkarmasın diye kapılardan birini yavaşça açıyorum, sonra yine dikkatle ardımdan kapatıyorum kapıyı. Çöp kokan loş bir koridordayım. Muhtemelen çöp kanalına yakın bir yerdeyim.</p>

  <p class="block17">İki kişinin konuşmaları köşeden bana kadar ulaşıyor. Daha iyi duyabilmek için sessiz adımlarla koridorun sonuna doğru yürüyorum.</p>

  <p class="block17">“... burada olmasına katlanamıyorum,” diye hıçkırıyor içlerinden biri. Christina’nın sesi bu. “Yaptığı şeyi gözümde canlandırmaktan kendimi alamıyorum... Böyle bir şeyi nasıl yaptığını anlayamıyorum!”</p>

  <p class="block17">Christina’nın hıçkırıklarıyla ortadan ikiye bölünecekmişim gibi hissediyorum.</p>

  <p class="block17">Cara hemen cevap vermiyor.</p>

  <p class="block17">“Eh, ben anlıyorum,” diyor.</p>

  <p class="block17">“Ne?” diyor Christina bir hıçkırıkla.</p>

  <p class="block17">“Anlaman gerekiyor; olayları mümkün olduğunca mantıklı bir şekilde ele almak üzere eğitildik,” diyor Cara. “Duygusuz olduğumu falan düşünme. Ama kız o sırada büyük olasılıkla korkudan aklını kaçırmak üzereydi, o yüzden mantıklı düşünecek durumda değildi ki zaten mantıklı biri olduğu söylenemez.”</p>

  <p class="block17">Gözlerim kocaman açılıyor. Dinlemeye devam etmeden içimden birkaç küfür saydırıyorum.</p>

  <p class="block17">“Üstelik simülasyon nedeniyle Will’le konuşamıyordu, o yüzden ölümle tehdit edildiğinde Cesurlukta öğretildiği gibi davrandı: Öldürmek üzere ateş etti.”</p>

  <p class="block17">“İyi de ne söylemeye çalışıyorsun?” diyor Christina acı acı. “Mantıklı gerekçeleri olduğu için yaptıklarını unutalım mı yani?” “Tabii ki unutmayacağız,” diye yanıtlıyor Cara. Sesinde belli belirsiz bir bocalama seziyorum, sonra daha alçak sesle sözlerini tekrarlıyor. “Tabii ki unutmayacağız.”</p>

  <p class="block17">Boğazını temizliyor. “Mesele şu ki onunla aynı mekanda yaşamak zorundasın ve bunu senin için kolaylaştırmak istiyorum. Onu affetmen gerekmiyor. Aslına bakarsan onunla neden arkadaş olduğunu bile anlayabilmiş değilim; bana her zaman biraz dengesiz görünmüştür.”</p>

  <p class="block17">Christina’nın onu onaylayan bir şeyler söylemesini beklerken geriliyorum. Oysa bir şey söylemediğinde hem rahatlıyor hem de şaşırıyorum.</p>

  <p class="block17">Cara devam ediyor: “Neyse. Onu affetmen gerekmiyor ama yaptığı şeyi kötülük olsun diye yapmadığını anlamaya çalışmalısın. Paniklemişti. Böyle düşünürsen koca burnuna yumruk atmak istemeden ona bakabilirsin.”</p>

  <p class="block17">Elim kendiliğinden burnuma gidiyor. Christina kendini tutamayıp güldüğünde mideme yumruk yemiş gibi oluyorum. Buluşma Yerine geri dönüyorum.</p>

  <p class="block17">Cara terbiyesiz biri olabilirdi, özellikle burnumla ilgili söyledikleri bel altı vurmaktı ama yaptığı şey için ona minnettarlık hissediyorum.</p>

  <p class="block17">Tobias beyaz bir kumaşın arkasındaki kapıdan içeri giriyor. Sinirli hareketlerle kumaşı elleriyle itiyor, sonra bize doğru gelip yanıma oturuyor.</p>

  <p class="block17">“Kang, Jeanine Matthews’un temsilcisiyle sabah yedide görüşecek,” diyor.</p>

  <p class="block17">“Temsilci mi?” diyor Zeke. “Kendisi görüşmüyor mu?”</p>

  <p class="block17">“Ne yani? Bir sürü insan ondan nefretle silah doğrultmuşken kendini ortaya mı atsın?” Uriah hafifçe sırıtıyor. “Denesin de görelim. Hayır gerçekten, onu görsem anında vururdum.”</p>

  <p class="block17">“Parlak Zeka Kang en azından yanında Cesurluk desteği götürüyor mu?” diye soruyor Lynn.</p>

  <p class="block17">“Evet,” diye yanıtlıyor Tobias. “Bazı yaşlı üyeler gönüllü oldu. Bud, kulaklarını dört açıp geri döndüğünde anlatacağını söyledi.”</p>

  <p class="block17">Kaşlarımı çatarak ona bakıyorum. Bütün bu bilgileri nereden topluyor? Ve iki yıl boyunca her ne pahasına olursa olsun Cesurluk lideri olma fırsatları tepmişken neden şimdi bir lider gibi davranıyor?</p>

  <p class="block17">“O zaman asıl soru şu,” diyor Zeke, ellerini masanın üzerinde birleştirerek. “Bilgelikten olsan görüşmede sen ne derdin?”</p>

  <p class="block17">Herkes beklenti dolu gözlerle bana bakıyor.</p>

  <p class="block17">“Ne?” diye soruyorum.</p>

  <p class="block17">“Uyumsuz olan sensin,” diyor Zeke.</p>

  <p class="block17">“Tobias da öyle.”</p>

  <p class="block17">“Evet ama onun Bilgelik yeteneği yok.”</p>

  <p class="block17">“Bende olduğunu nereden biliyorsun?”</p>

  <p class="block17">Zeke omzunu kaldırıyor. “Öyle görünüyor. Öyle görünmüyor mu?”</p>

  <p class="block17">Uriah ve Lynn başlarıyla onaylıyor. Tobias’ın dudaklarında bir gülümsemenin oynaştığını görür gibi oluyorum ama kendini tutuyor. Mideme taş oturmuş gibi hissediyorum.</p>

  <p class="block17">“Son kontrol ettiğimde beyinleriniz çalışıyordu,” diyorum. “Siz de Bilgelik gibi düşünebilirsiniz.”</p>

  <p class="block17">“Ama bizde özel Uyumsuz beyni yok!” diyor Marlene. Parmağıyla başımı dürtüyor. “Hadisene! Sihrini bizimle paylaş!”</p>

  <p class="block17">“Uyumsuz sihri diye bir şey yok, Mar,” diye araya giriyor Lynn.</p>

  <p class="block17">“Ve olsa bile ciddiye alamayız,” diyor Shauna. Oturduğumuzdan beri söylediği ilk şey bu. Bana bakmıyor bile... Çatık kaşlarıyla kardeşine gözlerini patlatıyor.</p>

  <p class="block17">“Shauna...” diye söze başlıyor Zeke.</p>

  <p class="block17">“Bana Shauna deme!” diyor kız ateş saçan gözlerle. “Sence de birçok topluluğa eğilimi olan birinin sadakat sorunu yok mudur? Bilgelik yeteneği varsa onlar için çalışmadığından nasıl emin olabiliriz?”</p>

  <p class="block17">“Komik olma,” diyor Tobias alçak sesle.</p>

  <p class="block17">“Komik falan değilim.” Shauna elini masaya vuruyor. “Cesurluk topluluğuna ait olduğumu biliyorum çünkü yetenek testimin sonuçlarında hiçbir sapma yoktu. Tam da bu yüzden topluluğuma sadığım çünkü ait olabileceğim başka hiçbir topluluk yok. Ama o? Peki sen?” Başını iki yana sallıyor. “Sadakatiniz konusunda hiçbir fikrim yok. Kusura bakmayın ama her şey yolundaymış gibi davranamayacağım, tamam mı?”</p>

  <p class="block17">Ayağa kalkıyor. Zeke uzandığında elini itip hışımla kapılara doğru ilerliyor. Kapı ardından kapanıp tavandan sarkan siyah kumaş dalgalanmayı bırakana kadar ardından bakakalıyorum. içimden bağırıp çağırmak geçiyor ama Shauna karşımda olmadığından bunun bir anlamı yok.</p>

  <p class="block17">“Sihir falan yok!” diyorum kızgınlıkla. “Böyle bir durum karşısında en mantıklı tepkinin ne olacağını kendinize sormanız yeter.”</p>

  <p class="block17">Cevap, boş bakışlar oluyor.</p>

  <p class="block17">“Cidden,” diye devam ediyorum. “Mesela Cesurluk askerleri tarafından korunan Jack Kang’la karşı karşıya olsam, muhtemelen şiddete başvurmazdım, öyle değil mi?”</p>

  <p class="block17">“Eh, kendi Cesurluk askerlerin olsa şiddete başvurabilirdin! Başa sıkılan tek bir kurşun yeter. Bum, adamımız ölür! Bilgelik hanesine bir puan daha yazılır,” diyor Zeke.</p>

  <p class="block17">“Jack Kang’la görüşmek için kimi gönderiyorlarsa rasgele bir Bilgelik çaylağı seçmeyecekleri kesin; her halükarda önem li biri olacaktır bu kişi,” diyorum. “Bu durumda Jack Kang’ı başından vurup Jeanine’in kendisine temsilci olarak seçtiği birinin hayatını tehlikeye atmak istemeyeceklerdir.”</p>

  <p class="block17">“Gördün mü? İşte bu yüzden senin durum analizine ihtiyacımız var,” diyor Zeke. “Bana kalsa onu öldürürdüm, risk almaya değeceğini düşünürdüm.”</p>

  <p class="block17">Burnumun direğini parmaklarımla sıkıyorum. Başım ağrıyor. “Peki.”</p>

  <p class="block17">Kendimi Jeanine Matthews’un yerine koymaya çalışıyorum. Jack Kang’la şahsen görüşmeyeceğini biliyorum. Neden görüşsün ki? Kang’ın ona sunabileceği hiçbir şey yok. Durumu kendi lehine kullanacaktır.</p>

  <p class="block17">“Bence Jeanine Matthews onu yönlendirmeyi amaçlıyor,” diyorum. “Kang da Uyumsuzları feda etmek pahasına bile olsa topluluğunu korumak için her şeyi yapacaktır.” Adamın toplantı sırasında topluluğunu bizden üstün tutuğunu gösteren sözlerini hatırladığımda bir süre susuyorum. “Cesurları bile feda edebilir. O yüzden toplantıda neler konuşulduğunu öğrenmemiz gerekiyor.”</p>

  <p class="block17">Uriah’la Zeke bakışıyor. Lynn gülümsüyor ama bu her zamanki gülümsemesi değil. Dudaklarındaki gülümseme, buz gibi soğukluğuyla altın rengine dönüşen gözlerine ulaşmıyor.</p>

  <p class="block17">“Dinleyelim o zaman,” diyor.</p>

  <h1 class="block15" id="id_bookmark29"><b class="calibre4">YİRMİNCİ</b> <b class="calibre4" id="id_bookmark30">BÖLÜM</b></h1>

  <p class="block17"><span class="text5">SAATİME BAKIYORUM. AKŞAMIN YEDİSİ OLMUŞ. JeANINe’İN</span> Jack Kang’a söyleyeceklerini duymaya sadece on iki saat var. Sanki zamanı hızlandırabilecekmişim gibi son bir saattir defalarca saatime baktım. Bir şeyler yapmak için sabırsızlanıyorum. Lynn, Tobias ve Lauren’la kafeteryada tabaklarımızı didiklemek ve başka bir masada bir Dürüstlük ailesiyle birlikte oturan Christina’ya kaçamak bakışlar fırlatmak yerine yapabileceğim başka bir şey.</p>

  <p class="block17">“Bütün bunlar sona erdikten sonra eski günlerimize dönüp dönemeyeceğimizi merak ediyorum,” diyor Lauren. En azından son beş dakikadır Tobias’la Cesurluk aday eğitimi hakkında konuşuyorlardı. Muhtemelen tek ortak noktaları yaptıkları iş.</p>

  <p class="block17">“Bütün bunlar sona erdikten sonra bir tane bile topluluk kalırsa tabii,” diyor Lynn, patates püresini bir somunun içine doldururken.</p>

  <p class="block17">“Sakın bana patatesli sandviç yiyeceğini söyleme,” diyorum.</p>

  <p class="block17">“Yersem ne olur?”</p>

  <p class="block17">Bir grup Cesur masaların arasından geçip yanımızdaki masaya oturuyor. Tobias’tan yaşça daha büyükler ama aradaki fark o kadar büyük değil. Kızlardan biri saçını beş farklı renge boyamış, kollarını kaplayan dövmelerden teni görünmüyor. Erkeklerden biri yanlarından geçerken Tobias’ın kulağına eğilip “Ödlek,” diye fısıldıyor, diğerleri de aynısını yapıp yürümeye devam ediyor. Tobias ise ekmeğine yağ sürdüğü bıçakla öylece kalakalıyor, gözlerini masaya dikiyor.</p>

  <p class="block17">Patlamasını beklerken geriliyorum.</p>

  <p class="block17">“Salaklar,” diyor Lauren. “Herkesin önünde hayatının hikayesini anlatmak zorunda bıraktıkları için Dürüstlerin de onlardan farkı yok, onlar da salak.”</p>

  <p class="block17">Tobias cevap vermiyor. Bıçakla ekmek dilimini masaya bırakıp bir hışım ayağa kalkıyor ve gözlerini salonun diğer ucundaki bir şeye dikiyor.</p>

  <p class="block17">Dalgın dalgın “Buna bir son vermenin zamanı geldi,” dedikten sonra ne olduğunu hala anlayamadığım şeye doğru yürüyor. Bu iyiye işaret değil.</p>

  <p class="block17">Masaların ve insanların arasından su kıvraklığında geçtiğini gördüğümde arkasından gidiyorum, insanları kenara iterken özür dileyip duruyorum.</p>

  <p class="block17">Sonra Tobias’ın nereye gittiğini anlıyorum. Marcus. Adam birkaç yaşlı Dürüstle birlikte oturuyor.</p>

  <p class="block17">J</p>

  <p class="block17">Tobias masaya vardığında babasının ensesinden kavradığı gibi onu sandalyesinden kaldırıyor. Marcus bir şey söylemek istercesine ağzını açmak istiyor ama hata ediyor çünkü Tobias yumruğunu doğrudan adamın suratına geçiriyor. Birileri çığlık atıyor ama Marcus için yardım istemiyor bu çığlıklar. Sonuçta salon Cesurlarla dolu ve tezahüratlar gırla gidiyor.</p>

  <p class="block17">Tobias, Marcus’u salonun ortasında masaların arasından görünen Dürüstlük sembolüne kadar çekiştiriyor. Adam terazinin kefelerinden birinin üzerine geldiğinde tökezliyor. Elleriyle yüzünü kapattığından yüzündeki hasarı göremiyorum.</p>

  <p class="block17">Tobias babasını yere itip botunun topuğunu boğazına bastırıyor. Marcus onun bacaklarına vururken dudaklarından kan akıyor. Gücü kuvveti yerinde olsa bile oğlundan daha güçlü olması imkansız. Tobias kemerini çözüp belinden çıkarıyor.</p>

  <p class="block17">Ayağını Marcus’un boğazından çekip kemerle vurmaya hazırlanıyor.</p>

  <p class="block17">“Bu kendi iyiliğin için,” diyor.</p>

  <p class="block17">Tobias’ın korku simülasyonundayken Marcus’un sürekli bunu söylediğini hatırlıyorum.</p>

  <p class="block17">Kemer havada uçup Marcus’un koluna denk geliyor. Adam kıpkırmızı kesilen yüzünü koluyla korurken, ikinci darbe sırtına geliyor. Cesurluk masalarından kahkahalar yükseliyor ama ben gülmüyorum. Buna gülmem mümkün değil.</p>

  <p class="block17">Sonunda şoktan çıkıyorum. Öne atılıp Tobias’ı omzundan tutuyorum.</p>

  <p class="block17">“Dur!” diyorum. “Tobias, hemen şimdi!”</p>

  <p class="block17">Gözlerinde delilik işaretleri görmeyi bekliyorum, ama bana baktığında tek görebildiğim yüzünün kızarmamış, nefesinin ise düzenli olduğu. Bunu öfkeyle yapmadığı belli oluyor.</p>

  <p class="block17">Kasten yapmıştı.</p>

  <p class="block17">Kemeri yere atıp cebinden, ucunda yüzük sallanan bir kolye çıkarıyor. Kolyeyi yerde yan yatmış, nefes almaya çalışan Marcus’un yüzüne fırlatıyor. Yüzük, matlaşmış metalden bir Fedakarlık alyansı.</p>

  <p class="block17">“Annemin selamı ver,” diyor Tobias.</p>

  <p class="block17">Sonra yürüyüp uzaklaşmaya başladığında tekrar nefes almayı hatırlayabilmem için birkaç saniye geçmesi gerekiyor. Yerde kıvranan Marcus’u bırakıp Tobias’ın ardından koşuyorum ve onu ancak koridora vardığımda yakalayabiliyorum.</p>

  <p class="block17">“Bu da neydi böyle?” diye soruyorum.</p>

  <p class="block17">Tobias asansörün AŞAĞI düğmesine basarken bana bakmıyor.</p>

  <p class="block17">“Gerekliydi,” diyor.</p>

  <p class="block17">“Ne için gerekli?”</p>

  <p class="block17">“Ne yani? Şimdi de onun için mi üzülüyorsun?” diyor Tobias, çatık kaşlarla bana dönerek. “Bana bunu kaç kez yaptığından haberin var mı? Kemerle vurmayı kimden öğrendim sanıyorsun?”</p>

  <p class="block17">Her an kırılabilirmişim gibi hissediyorum. Belli ki Tobias bütün adımları kafasından defalarca geçirmiş, söyleyeceği ke limeleri ayna karşısında çalışmış. İçinden başka şeyler geçiyordu, sadece roller değişmişti.</p>

  <p class="block17">“Hayır,” diyorum sessizce. “Hayır, onun için üzülmüyorum.”</p>

  <p class="block17">“O zaman ne Tris?” Sert konuşuyor, kırılganlığımın nedenlerinden biri bu olabilir. “Bir haftadır ne söylediklerimle ne de yaptıklarımla ilgilendin; şimdi değişen ne?”</p>

  <p class="block17">Ondan neredeyse korkuyorum. Onun bu zıvanadan çıkmış hali karşısında ne diyeceğimi ya da yapacağımı bilemiyorum. Oysa yüzeyin hemen altında tıpkı benim acımasız yanım gibi onun da öfkesi fokurduyor.</p>

  <p class="block17">“Hiç,” diyorum.</p>

  <p class="block17">Asansörün zili çalıyor. Tobias asansöre bindikten sonra KAPAT düğmesine basınca kapılar yüzüme kapanıyor. Kapının yıpranmış metalini seyrederken son on dakikayı aklımdan tekrar geçiriyorum.</p>

  <p class="block17">“Buna bir son vermenin zamanı geldi,” demişti. “Bu” dediği sorgu sırasında, babasından kaçmak için Cesurluk topluluğuna katıldığım itiraf etmesinin saçma sonucuydu. Sonra Marcus’u resmen dövdü, hem de herkesin içinde, bütün Cesurların görebileceği bir şekilde.</p>

  <p class="block17">Neden? Gururunu tamir etmek için mi? Olamaz. Gurur incinmesinden ziyade kasıtlı bir durum bu.</p>

  <p class="block17">Kafeteryaya dönerken Dürüstlükten bir adamın Marcus’u tuvaletlere götürdüğünü görüyorum. Ağır adımlarla yürüyor</p>

  <p class="block17">Marcus ama iki büklüm değil; belki de Tobias o kadar kötü dövmedi. Kapı arkalarından kapanana kadar onları izliyorum.</p>

  <p class="block17">Dostluk yerleşkesindeyken, babamın hayatı pahasına koruduğu bilgiyle ilgili duyduklarımı tümden unutmuştum. En azından iddia böyle, diye kendime hatırlatıyorum. Marcus’a güvenmek akıllıca bir iş olmayabilir. Bu konuda ona bir daha soru sormamak üzere kendi kendime söz veriyorum.</p>

  <p class="block17">Dürüstlük adamı tuvaletten çıkana kadar kapının önünde oyalanıyorum. Adamın çıktığı kapı kapanmadan içeri giriyorum. Marcus, yumak haline getirdiği kağıt havluları ağzına tutarak lavabonun yanında yere çökmüş oturuyor. Beni görünce mutlu olduğu söylenemez.</p>

  <p class="block17">“Ne o? Bir tarafına kına yakmaya mı geldin?” diyor. “Çık dışarı!”</p>

  <p class="block17">“Hayır,” diyorum.</p>

  <p class="block17">Gerçekten. Ben buraya niye geldim ki?</p>

  <p class="block17">Soran gözlerle bana bakıyor. “Eee?”</p>

  <p class="block17">“Küçük bir hatırlatma yapmamın doğru olacağını düşündüm,” diyorum. “Jeanine’den almak istediğin her neyse, onu tek başına alamayacaksın ve sadece Fedakarlık desteği de bunu başarmana yetmez.”</p>

  <p class="block17">“Bunları konuşup hallettiğimizi sanıyordum.” Kağıt havlular nedeniyle sesi boğuk çıkıyor. “Senin yardımın dokunabileceği fikri.</p>

  <p class="block17">“Benim hiçbir işe yaramadığım saçmalığına nereden kapıldığını bilmiyorum ama işe yarıyorum!” diye patlıyorum. “Ve bu saçmalıkları dinlemeye hiç niyetim yok! Söylemek istediğim tek bir şey var: Saçma sapan inadından vazgeçip bu işi kendi başına yapamayacağını anladığında kime geleceğini biliyorsun.”</p>

  <p class="block17">Dürüstlük adamı elinde bir buz paketiyle geri dönerken tuvaletten çıkıyorum.</p>

  <h1 class="block15" id="id_bookmark31">YİRMİ BİRİNCİ BÖLÜM</h1>

  <p class="block17"><span class="text5">Cesurluk katinda sadece cesurlarin kullandiği</span> kadınlar tuvaletindeki lavabonun önünde duruyorum. Elimde tabanca var. Birkaç dakika önce lynn verdi tabancıyı. Tabancayı aldığımda doğru dürüst tutamadığımı, belime falan sokmadığımı da görünce kızın kafası fena halde karıştı. Tabanca öylece elimde olduğu halde paniklemeye başlamadan önce kendimi tuvalete attım.</p>

  <p class="block17">Aptallaşma. Tabancayla ne yapacağımı kestiremiyorum. Tam bir çılgınlık. Beş dakika içinde bu sorunu çözmem gerekiyor.</p>

  <p class="block17">Önce serçe parmağımı kabzanın üzerine koyuyorum, sonra sırasıyla diğerlerini. Tabancanın ağırlığı tanıdık geliyor. işaret parmağım tetiğin üzerine kayıyor. Tuttuğum nefesimi salıyorum.</p>

  <p class="block17">Sol elimle sağ elimi destekleyip tabancayı düzgünce doğrultuyorum. Henüz sadece bir isimden ibaret olduğu günlerde</p>

  <p class="block17">Dört’ün öğrettiği gibi kollarımı öne uzatıp silahı bedenimden uzaklaştırıyorum. Benzer bir silahı, babamla ağabeyimi simülasyonun etkisi altındaki Cesurlardan korumak için kullanmıştım. Eric’in Tobias’ı başından vurmasını engellemek için de kullanmıştım. Aslında özünde kötülük falan yok. Tabanca bir aletten başka bir şey değil.</p>

  <p class="block17">Aynada bir hareket gözüme çarpıyor, kendime engel olamıyorum, aynadaki yansımama bakıyorum. Ona böyle baktım, diye düşünüyorum. Onu vurduğumda aynen böyle baktım.</p>

  <p class="block17">Yaralı bir hayvan gibi inlerken tabancayı elimden düşürüp kollarımı midemin üzerinde kavuşturuyorum. Ağlamak istiyorum, ağlarsam kendimi daha iyi hissedeceğimi biliyorum, ama ne kadar zorlarsam zorlayayım gözümden tek bir damla bile akmıyor. Öylece yere çöküp beyaz fayansları seyrediyorum. Yapamam. Tabancayı yanıma alamam.</p>

  <p class="block17">Aslında gitmemem gerekirken yine de tabancayla birlikte gideceğim.</p>

  <p class="block17">“Tris?” Biri kapıyı tıklatıyor. Ayağa kalkıp kollarımı çözerken gıcırdayarak açılan kapıdan içeri Tobias giriyor.</p>

  <p class="block17">“Zeke’yle Uriah, senin Jack’i gizlice dinleyeceğini söyledi,” diyor.</p>

  <p class="block17">“Ah!”</p>

  <p class="block17">“Öyle mi?”</p>

  <p class="block17">“Sana neden söyleyeyim ki? Sanki kendi planlarından bana bahsediyorsun da!..”</p>

  <p class="block17">Kaşları çatılıyor. “Sen neden bahsediyorsun?”</p>

  <p class="block17">“Hiç sebebi yokken Cesurların önünde Marcus’un canına okumandan bahsediyorum.” Ona doğru bir adım atıyorum. “Ama bir sebebi vardı, değil mi? Kontrolünü kaybetmedin; seni tahrik edecek bir şey yapmadığına göre ortada bir sebep olmalı!” “Cesurlara bir ödlek olmadığımı kanıtlamam gerekti,” diyor. “Hepsi bu. Hepsi bu!”</p>

  <p class="block17">“Neden öyle bir şeye gerek...” diye başlıyorum.</p>

  <p class="block17">Hakikatten de Tobias neden Cesurlara kendini kanıtlama ihtiyacı duysun ki? Belki itibarını korumak istiyordu. Belki Cesurların lideri olmayı kafasına koymuştu. Topluluksuzların sığınağında gölgelerin içinde Evelyn in söylediklerini hatırlıyorum. “Söylemek istediğim, artık önemli biri olduğun.”</p>

  <p class="block17">Tobias Cesurlarla topluluksuzların arasını yapmak istiyor ve bunu ancak kendisinin yapabileceğini biliyor.</p>

  <p class="block17">Bu planı benimle neden paylaşmadığı meselesi ayrı bir gizem. Sormama fırsat kalmadan konuşmaya başlıyor: “Gizli dinleme yapacak mısın, yapmayacak mısın?”</p>

  <p class="block17">“Ne önemi var?”</p>

  <p class="block17">“Yine kendini nedensiz yere tehlikenin göbeğine atıyorsun,” diyor. “Tıpkı cebinde sadece bir çakı olduğu halde Bilgelikle çatışmaya karar verdiğinde olduğu gibi.”</p>

  <p class="block17">“Bir nedeni var. Hem de iyi bir neden. Gizlice dinlemezsek neler olduğunu asla bilemeyiz ve neler konuştuklarını bilmemiz gerekiyor.”</p>

  <p class="block17">Tobias kollarını göğsünde kavuşturuyor. Diğer Cesurluk erkekleri gibi iri cüsseli değil. Ve bazı kızlar kepçe kulaklarına ya da kanca burnuna takılabilir ama benim için...</p>

  <p class="block17">Düşüncelerimin geri kalanını kovalıyorum. Buraya bana bağırmaya geldi. Benden sakladığı bir sürü şey var. Şu anda aramızdaki ilişkinin boyutları ne olursa olsun, onun ne kadar çekici olduğuna dair düşüncelere kapılamam. Yoksa kendi işimi zora sokarım. Ve şimdi en önemli işim, Jack Kang’ın Bilgelikle neler konuşacağını dinlemek.</p>

  <p class="block17">“Artık saçlarını Fedakarlar gibi kesmiyorsun,” diyorum. “Daha Cesur görünmek için mi?”</p>

  <p class="block17">“Konuyu değiştirme,” diyor. “Zaten dört kişi dinleme işi için gidiyor. Orada olman gerekmiyor.”</p>

  <p class="block17">“Neden burada kalmam konusunda bu kadar ısrarcısın?” Sesim yükseliyor. “Öylece oturup risk almayı başkalarına bırakacak karakterde biri değilim ben!”</p>

  <p class="block17">“Kendi hayatına değer vermediğin... Tabancayı eline alıp ateş edemediğin sürece...” Bana doğru eğiliyor. “Oturduğun yerde oturup risk almayı başkalarına bırakmalısın.”</p>

  <p class="block17">Alçak ama gür sesi, ikinci bir kalp gibi tenimde atıyor. “Kendi hayatına değer vermediğin...” cümlesi tekrar tekrar kafamda çınlıyor.</p>

  <p class="block17">“Ne yaparsın?” diye kafa tutuyorum. “Tuvalete mi kilitleyeceksin beni? Çünkü beni gitmekten alıkoymak için yapabileceğin tek şey bu!”</p>

  <p class="block17">Alnını sıvazladıktan sonra yanağını ovuyor. Tobias’ı daha önce hiç bu kadar somurturken görmemiştim.</p>

  <p class="block17">“Seni durdurmak istemiyorum. Kendi kendini durdurmanı istiyorum,” diyor. “Ama pervasızca davranışlarına devam etmek istiyorsan, benim de seninle gelmeme engel olamayacaksın.”</p>

  <p class="block17">İki şeritli, her bir köşesinde taş sütunları olan köprüye ulaştığımızda hava aydınlanmak üzere. Taş sütunlardan birinin yanındaki merdivenleri inip sessiz adımlarla nehir seviyesine iniyoruz. Doğan güneşin ışıkları büyük su birikintilerinden yansıyor. Güneş yükseliyor ve biz hala hedefe ulaşmış değiliz.</p>

  <p class="block17">Uriah’la Zeke köprünün iki yanındaki binaya konumlandı, böylece uzaktan bile bizi rahatça görüp koruyabilecekler. Ateş etmek için de Lynn ve Shauna’dan daha iyi bir konumdalar. Buluşma Yerindeki taşkınlığına rağmen Shauna’ınn gelmesini Lynn istedi.</p>

  <p class="block17">Köprü ayağının taş duvarına sırtını dayayıp dikkatli adımlarla ilk ilerleyen Lynn oluyor. Onu sırasıyla ben, Shauna ve Tobias takip ediyoruz. Köprünün taş duvarını ve hemen altındaki iskelenin dar kirişlerden oluşan labirentini dört kıvrık metal destekliyor. Lynn metal desteklerden birinin altına girip hızla tırmanmaya başlıyor, köprünün ortasına doğru çıkarken dar kirişlere dikkat ediyor.</p>

  <p class="block17">Shauna’nın önüme geçmesine izin veriyorum, çünkü tırmanma konusunda onun kadar iyi değilim. Metal desteklerin üzerinde dengemi sağlamaya çalışırken sol kolum titriyor. Tobias soğuk eliyle belimden destek oluyor.</p>

  <p class="block17">Köprünün altındaki kirişlerin arasına sığabilmek için iki büklüm oluyorum. Fazla gitmeden duruyorum, bir ayağım ve sol kolum birer kirişte bekliyorum. Burada uzun süre beklemem gerekecek.</p>

  <p class="block17">Tobias kirişlerden birine kayarak bacağını altıma yerleştiriyor. Bacağı bir sonraki kirişe uzanacak kadar uzun. Teşekkür etmek için nefesimi salıp ona gülümsüyorum. Acımasız Merkezinden beri ilk defa birbirimize bakıyoruz.</p>

  <p class="block17">O da gülümsüyor ama gülümsemesi sert.</p>

  <p class="block17">Sessizlikte bekliyoruz. Ağzımdan nefes alıp veriyorum ve kollarımla bacaklarımın titremesine engel olmaya çalışıyorum. Shauna ve Lynn, sadece bakışarak konuşuyor gibi görünüyor. Yüzlerini soktukları biçimlerden ne anlatmak istediklerini anlamıyorum; birbirlerini anladıklarında gülümseyerek baş sallıyorlar. Bir kız kardeş sahibi olmanın nasıl bir şey olabileceği hiç aklıma gelmemişti. Caleb kız olsaydı onunla daha yakın olur muyduk acaba?</p>

  <p class="block17">Şehir sabah saatlerinde o kadar sessiz ki köprüye yaklaşanların ayak sesleri yankılanıyor. Sesler arkamdan geliyor. Demek gelenler Jack ve Cesurluk refakatçileri. Cesurlar burada olduğumuzu biliyor ama Jack Kang’ın haberi yok. Gözü birkaç sa- ıı iyeliğine aşağı kayşa metal labirentin içinde hepimizi görebilir. Mümkün olduğunca hızlı nefes alıp vermeye çalışıyorum.</p>

  <p class="block17">Tobias saatine baktıktan sonra kolunu uzatıp bana gösteriyor. Saat tam yedi.</p>

  <p class="block17">Üzerimdeki metal ağın arasından yukarı bakıyorum. Başımın üzerinden geçen ayakları görüyorum. Sonra birinin konuştuğunu duyuyorum.</p>

  <p class="block17">“Merhaba Jack,” diyor sesin sahibi.</p>

  <p class="block17">Jeanine’in isteği doğrultusunda Eric’i Cesurluk lideri olarak atayan, Cesurluk adaylığı için zalimce kuralları koyan Max bu. Onunla hiç birebir konuşmamıştım ama sesini duyunca ürperiyorum.</p>

  <p class="block17">“Max,” diye selamlıyor onu Jack. “Jeanine nerede? En azından toplantıya katılma nezaketini göstereceğini samyordum.”</p>

  <p class="block17">“Jeanine’le ben, güçlerimiz doğrultusunda işbölümü yaptık,” diyor. “Yani tüm askeri kararları ben alıyorum. Bugünkü konumuz da bu zaten.”</p>

  <p class="block17">Alnım kırışıyor. Max’i konuşurken fazla duymamıştım ama kullandığı kelimelerde ve konuşma ritminde bir tuhaflık var.</p>

  <p class="block17">“Pekala,” diyor Jack. “Buraya gelmemin sebebi...”</p>

  <p class="block17">“Bu görüşmenin bir barış görüşmesi olmayacağını baştan bildirmem gerekiyor,” diye araya giriyor Max. “Pazarlık yapmak için eşit durumda olmalısın ve Jack, şu anda hiç eşit değiliz.”</p>

  <p class="block17">“Ne demek istiyorsun?”</p>

  <p class="block17">“Yani gözden çıkarılabilecek tek topluluksunuz. Dürüstlük güvenlik, yiyecek ve teknolojik yenilikler konularında hizmet vermiyor. Bu yüzden sizi gözden çıkarılabilir bir topluluk olarak görüyoruz. Üstelik Cesur konuklarının gönlünü kazanmak için de fazla bir şey yapmadın,” diyor Max. “Hem savunmasız hem de tam anlamıyla işe yaramaz bir durumdasınız. Bu doğrultuda, ne söylersem onu yapmanızı tavsiye ederim.”</p>

  <p class="block17">“Seni bok torbası!” diyor Jack sıktığı dişlerinin arasından. “Sen nasıl...”</p>

  <p class="block17">“Huysuzluk yapmayalım,” diyor Max.</p>

  <p class="block17">Dudağımı kemiriyorum, içgüdülerime hep güvenmişimdir ve şimdi bana burada bir şeylerin çok yanlış olduğunu söylüyorlar. Kendine saygı duyan hiçbir Cesurluk erkeği “huysuzluk” kelimesini ağzına almaz. Hele kendisine hakaret edildiğinde asla bu durumu soğukkanlılıkla karşılamaz. Adam başka biriymiş gibi konuşuyor. Daha doğrusu Jeanine gibi konuşuyor.</p>

  <p class="block17">Ensemdeki tüyler ürperiyor. Evet, bu çok mantıklı. Jeanine kimseye güvenemez, özellikle de ne yapacağı belli olmayan bir Cesura... En iyi çözüm Makin ağzından konuşmak. Kulağa yerleştirilecek bir alıcı yaklaşık yarım kilometreden kontrol edilebilir.</p>

  <p class="block17">Tobias’ın gözlerine bakıyorum ve elimi yavaşça kulağıma götürüyorum. Sonra yukarıyı işaret edip Makin durduğu yeri gösteriyorum.</p>

  <p class="block17">Tobias bir an için kaşlarını çatıyor, sonra başını sallıyor ama beni anladığından emin değilim.</p>

  <p class="block17">“Üç şartım var,” diyor Max. “Öncelikle tutsak ettiğin Cesurluk liderini zarar görmeden bize teslim edeceksin. İkincisi, Uyumsuzları ayıklayabilmemiz için yerleşkenin askerlerimizce aranmasına izin vereceksin. Ve üçüncüsü simülasyon serumuna maruz kalmayanların isimlerini rapor edeceksin.” “Niye?” diye soruyor Jack ters ters. “Ne arıyorsunuz? Üstelik o isimlere niye ihtiyacınız var? Ne yapmayı amaçlıyorsunuz?” “Aramanın amacı, Uyumsuzları saptayıp diğerlerinden ayrıştırmak. Ve isimlere gelince... Orası bizi ilgilendirir.”</p>

  <p class="block17">“Beni ilgilendirir!” Gıcırtılardan birinin yürüdüğünü anlayınca metal labirentin arasından yukarı bakıyorum. Görebildiğim kadarıyla Jack, Max’i yakasından kavramış.</p>

  <p class="block17">“Bırak beni,” diyor Max. “Yoksa askerlerime ateş etmelerini emredeceğim.”</p>

  <p class="block17">Kaşlarımı çatıyorum. Jeanine, Max’in ağzından konuşuyorsa aynı zamanda adamın yakasından kavrandığını da görüyor olmalı. Köprünün iki yanındaki binalara bakmak için öne eğiliyorum. Nehrin solumda kalan kıyısındaki binaların boş pencerelerini önceliyorum. Bu binalardan birinde olmalı.</p>

  <p class="block17">Köprüyü destekleyen metal iskeleye doğru inmeye başlıyorum. Hedefim Wacker Yoluna çıkan merdivene ulaşmak. Tobias hemen arkamdan iniyor, Shauna ise Lynn’in omzuna dokunarak haber veriyor. Ama Lynn peşimizden gelmek yerine başka bir şey yapıyor.</p>

  <p class="block17">Aklımda Jeanine’den başka bir şey yok. O yüzden kızın silahını çıkarıp köprüye doğru tırmandığını geç fark ediyorum. Shauna’ınn ağzı açık kalırken gözleri kocaman büyüyor. Lynn, köprünün ucunu yakalamak üzere yukarı sıçrıyor ve bir koluyla köprüye tutunuyor. Parmağını tetiğe basıyor.</p>

  <p class="block17">Max nefesini gürültülü bir şekilde tutarken eli göğsüne gidiyor ve geriye doğru sendeliyor. Elini geri çektiğinde koyu renkli kan görünüyor.</p>

  <p class="block17">Artık inmeye uğraşmıyorum. Çamura atladığımda Tobias, Lynn ve Shauna peşimden geliyor. Bacaklarım bataklık gibi suya batıyor, ayakkabılarım suyu içine çektikçe vıcık vıcık sesler çıkarıyor. Betona ulaşana kadar ayaklarım sürekli kayıyor. Kurşunlar yağarken etrafımdaki çamura saplanıyor. İsabet almamak için kendimi köprünün altındaki duvara atıyorum.</p>

  <p class="block17">Tobias da yanıma gelip sırtını duvara dayıyor. Birbirimize o kadar yakınız ki çenesi saçlarımı gıdıklıyor, göğsünü sırtımda hissediyorum. Bana kalkan oluyor.</p>

  <p class="block17">Dürüstlük merkezinin geçici güvenliğine geri koşabilirim. Ya da en zayıf anında Jeanine’i bulabilirim.</p>

  <p class="block17">Seçim yapmak söz konusu bile olamaz.</p>

  <p class="block17">“Hadi!” diyorum. Merdivenlere sıçradığımda diğerleri hemen arkamdan koşuyor. Köprünün alt iskelesinde bizim Cesurlar hain Cesurlara ateş ediyor. Jack bir yere çömelmiş, Cesurlardan biri onu koruduğundan şu anda güvende. Daha hızlı koşuyorum. Arkama bakmadan köprünün üzerinde koşuyorum. Tobias’ın ayak seslerini arkamdan duyabiliyorum. Hızıma bir tek o yetişebiliyor.</p>

  <p class="block17">Cam bina gözümün önünde. Sonra daha fazla ayak ve silah sesi gelmeye başlıyor. Hain Cesurların bana nişan almasını zorlaştırmak için zikzak çizerek koşuyorum.</p>

  <p class="block17">Cam binaya yakınım. Birkaç metre uzağımda. Dişlerimi sıkıp bütün gücümle koşuyorum. Bacaklarım uyuşuyor; yere bastığımı bile hissedemiyorum. Fakat kapıya ulaşamadan sağ tarafımdaki bir ara sokakta bir hareket seçiyorum. Aniden oraya sapıyorum.</p>

  <p class="block17">Ara sokakta üç kişi kaçıyor. Biri sarışın. Biri uzun boylu. Diğeri ise Peter.</p>

  <p class="block17">Tökezlediğimde neredeyse yere kapaklanıyorum.</p>

  <p class="block17">“Peter!” diye bağırıyorum. Silahını doğrulttuğunda Tobias da aynısını yapıyor Aramızda sadece birkaç metre kala karşı karşıya gelip hareketsiz kalıyoruz. Arkasında sarışın bir kadın -muhtemelen Jeanine- ve uzun boylu bir Cesur köşeyi dönüyor. Tabancam ve bir planım olmamasına rağmen arkalarından koşmak istiyorum. Tobias eliyle omzumdan tutmasa belki koşarım ama beni neredeyse olduğum yere çiviliyor.</p>

  <p class="block17">“Seni hain,” diyorum Peter’a. “Biliyordum. Biliyordum.”</p>

  <p class="block17">Bir çığlık havayı yırtıyor. Acı dolu bir kadın çığlığı bu.</p>

  <p class="block17">“Arkadaşların seni çağırıyor,” diyor Peter hafifçe sırıtarak ya da dişlerini gösteriyor, hangisi olduğunu kestiremiyorum. Tabancasını dümdüz bize doğru tutuyor. “İşte bir seçimin var. Gitmemize izin verip onlara yardım edersin ya da bizi kovalarken ölürsün.”</p>

  <p class="block17">İçimden çığlık atmak geçiyor. Ne yapacağımı ikimiz de çok iyi biliyoruz.</p>

  <p class="block17">“Umarım geberirsin,” diyorum.</p>

  <p class="block17">Tobias’la birbirimizi koruyarak geri geri sokağın başına gidiyoruz, sonra koşmaya başlıyoruz.</p>

  <h1 class="block15" id="id_bookmark32">YİRMİ İKİNCİ BÖLÜM</h1>

  <p class="block17"><span class="text5">ShAUNA YÜZ ÜSTÜ YERDE YATIYOR, TİŞÖRTÜ KAN İÇİNDE. LyNN</span> yanına çömelmiş. Bakıyor. Hiçbir şey yapmıyor.</p>

  <p class="block17">“Benim suçum,” diye mırıldanıyor. “Onu vurmamalıydım. Max’i...”</p>

  <p class="block17">Kan lekesine bakıyorum. Kurşun sırtına saplanmış. Nefes alıp almadığını anlayamıyorum. Tobias iki parmağını kızın boynuna koyup başını sallıyor.</p>

  <p class="block17">“Onu buradan götürmemiz lazım,” diyor. “Lynn. Bana bak. Shauna’yı taşıyacağım, cam çok yanacak ama bu tek seçeneğimiz.”</p>

  <p class="block17">Lynn başıyla onaylıyor. Tobias eğilip Shauna’yı kollarının altından kavrıyor. Kucağına alırken kız inliyor. Hemen yardıma koşup Shauna’nın kolunu Tobias’ın omzuna yerleştiriyorum. Boğazım sıkışıyor, rahatlamak için öksürüyorum.</p>

  <p class="block17">Tobias zorlanarak ayağa kalktığında hep birlikte Acımasız Merkezine yöneliyoruz. Lynn elinde tabancayla önümüzden</p>

  <p class="block17">-mrnzm gidiyor, bense en arkadayım. Cesurluk hainlerinin geri çekildiğini sanıyorum. Ama emin olmam lazım.</p>

  <p class="block17">“Hey!” diye bağırıyor biri. Uriah bu, koşarak yanımıza geliyor. “Zeke’nin Jack için yardım çağırmaya gitmesi gerekti... Ah, olamaz.” Duruyor. “Hayır, olamaz. Shauna?”</p>

  <p class="block17">“Şimdi zamanı değil,” diyor Tobias sertçe. “Acımasız Merkezine koş, bir doktor getir.”</p>

  <p class="block17">Ama Uriah öylece bakıyor.</p>

  <p class="block17">“Uriah! Hemen şimdi!” Ses tenha sokakta yankılanarak yumuşuyor. Uriah sonunda dönüp Acımasız Merkezine koşuyor.</p>

  <p class="block17">Arada en fazla yarım kilometre var ama Tobias’ın hırıltılarını ve Lynnin düzensiz nefeslerine Shauna’nın ölümcül yarası eklenince sonsuzmuş gibi geliyor. Tobias’ın her nefeste gerilip açılan kaslarına bakarken ayak seslerimizi duyamıyorum; tek duyduğum kendi kalp atışlarım. Sonunda kapıya vardığımızda kusacak gibi oluyorum. Her an ciğerlerim yırtılırcasına haykırabilirim.</p>

  <p class="block17">Uriah, saçları seyrelmeye başlayan bir adam ve Cara bizi hemen girişte karşılıyor. Shauna’yı yatırmak için yere bir çarşaf seriyorlar. Tobias kızı üzerine bıraktığında doktorlar hemen işe başlayıp Shauna’nın gömleğini kesiyorlar. Arkamı dönüyorum. Kurşun yarasını görmek istemiyorum.</p>

  <p class="block17">Tobias kıpkırmızı yüzüyle önümde duruyor. Son saldırıdan sonra olduğu gibi bana sımsıkı sarılmasını istiyorum ama bir şey yapmıyor, ben de herhangi bir girişimde bulunacak kadar aklımı kaçırmadım.</p>

  <p class="block17">“Sana neler olduğunu biliyormuşum gibi davranmayacağım,” diyor. “Ama bir daha hayatını saçma bir şekilde tehlikeye atarsan...”</p>

  <p class="block17">“Hayatımı saçma bir şekilde tehlikeye falan atmıyorum. Ailem gibi fedakarlık yapmak istiyorum!”</p>

  <p class="block17">“Sen ne annen ne de babansın. Daha on altı yaşında bir kız...” Dişlerimi gıcırdatıyorum. “Bunu söylemeye nasıl cesaret. Tobias oralı olmadan devam ediyor, “... olarak fedakarlık yapmanın kendi hayatını çöpe atmak olmadığını anlayamıyorsun! Bir daha bunu yaparsan, bu ilişki biter.”</p>

  <p class="block17">Ondan bunu duymayı hiç beklemiyorum.</p>

  <p class="block17">“Bana ültimatom mu veriyorsun?” Diğerleri duyamasın diye sesimi alçaltıyorum.</p>

  <p class="block17">Başını iki yana sallıyor. “Hayır, sana bir gerçeği söylüyorum.” Dudakları ince bir çizgi gibi görünüyor. “Sebepsiz yere kendini yine tehlikeye atarsan gözümde adrenalin bağımlısı Cesurlardan daha değerli olmayacaksın ve böyle devam etmene asla yardım etmeyeceğim.” Kelimeleri tükürürcesine söylüyor. “Ben Uyumsuz Tris’i, topluluk sadakatini takmadan kararlar veren, sıradan bir topluluk arketipi olmayan kızı seviyorum. Ama kendini yok etmek için elinden geleni ardına koymayan Tris... Onu sevemem.”</p>

  <p class="block17">Çığlık atmak istiyorum. Ama kızgınlıktan değil. Onun haklı olmasından korkuyorum. Ellerimin titremesini engellemek için tişörtümün eteklerini kavrıyorum. mmmm&amp;mmmtmmiiitılllMIBk</p>

  <p class="block17">Tobias alnını alnıma dayayıp gözlerini yumuyor. “Hala orada bir yerde olduğunu biliyorum,” diyor dudaklarını benimkilere sürterken. “Geri gel!”</p>

  <p class="block17">Küçük bir öpücük kondurduğunda onu durduramayacak kadar şok halindeyim.</p>

  <p class="block17">Tobias tekrar Shauna’nın yanma giderken yere bakıyorum. Şaşkınlıkla Dürüstlük lobisindeki terazi sembolünün üstünde durduğumu görüyorum.</p>

  <p class="block17">“Uzun zaman oldu.”</p>

  <p class="block17">Tori’nin karşısındaki yatağa çöküyorum. Kadın da yatakta oturuyor ve bacağı bir yastık yığınının üzerinde duruyor.</p>

  <p class="block17">“Evet öyle,” diyorum. “Nasılsın?”</p>

  <p class="block17">“Vurulmuş gibi.” Gülümsüyor sanki. “Senin de bu vurulmaya alışık olduğunu duydum.”</p>

  <p class="block17">“Evet. Harika, değil mi?” Tek düşünebildiğim Shauna’nın sırtına saplanan kurşun. En azından Tori ve benim yaralarımız iyileşecek.</p>

  <p class="block17">“Jack’in görüşmesinde ilginç bir şey keşfettin mi?” diye soruyor.</p>

  <p class="block17">“Birkaç şey. Bir Cesurluk toplantısı için nasıl duyuru yapabiliriz?”</p>

  <p class="block17">“Ben hallederim. Cesurlukta dövmeci olunca neredeyse herkesi tanıyor insan.”</p>

  <p class="block17">İ</p>

  <p class="block17">“Güzel,” diyorum. “Üstelik eski bir casus olarak itibar görüyorsun.” lori’nin dudakları kıvrılıyor. “Neredeyse unutmuştum.” “Peki sen ilginç bir şeyler keşfedebildin mi? Yani casusluk yaparken.”</p>

  <p class="block17">“Görevim öncelikli olarak Jeanine Matthews’a odaklanmaktı.” Ellerine bakıyor. “Gününü nasıl geçirdiği. Daha da önemlisi zamanını nerede geçirdiği.”</p>

  <p class="block17">“Hep ofisinde değil mi?”</p>

  <p class="block17">Tori başta cevap vermiyor.</p>

  <p class="block17">“Sanırım sana güvenebilirim, Uyumsuz.” Kaşlarının altından bana bakıyor. “Binanın en üst katında özel bir laboratuvarı var. Güvenlik sistemlerini görsen aklını yersin. Ne yaptığımı anladıklarında oraya çıkmaya çalışıyordum.”</p>

  <p class="block17">“Oraya çıkmaya çalışıyordun,” diye tekrarlıyorum onu. Tori gözlerini kaçırıyor. “Sanırım sadece casusluk amacıyla değil.” “Jeanine Matthews hayatta olmazsa her şey daha iyi olur diye düşündüm.”</p>

  <p class="block17">Gözlerindeki hırs, tıpkı dövmeci dükkanının arka odasında kardeşini anlattığı zamanla aynıydı. Saldırı simülasyonundan önce olsaydı buna adalet ya da intikam hırsı derdim ama şimdi kan hırsı olduğunu biliyorum. Bu beni korkutsa da anlayabiliyorum.</p>

  <p class="block17">Dahası anlayabilmem muhtemelen beni daha çok korkutmak.</p>

  <p class="block17">Tori devam ediyor: “Toplantıyı yarına ayarlamaya çalışacağım.”</p>

  <p class="block17">Cesurlar ranza sıralarının arasındaki boşlukta toplandı. Kapılar Cesurlukta en tercih edilen şekil olan çarşaflarla sıkıca bağlandı. Jeanine’in ortaya koyduğu şartların Jack Kang tarafından kabul edileceğinden hiç şüphem yok. Burada artık güvende değiliz.</p>

  <p class="block17">“Şartlar neydi?” diye soruyor Tori. Birkaç ranzanın arasındaki bir sandalyede oturuyor, yaralı bacağını önüne uzatmış. Soruyu Tobias’a soruyor ama Tobias pek oralı değil. Ranzalardan birine yaslanıp kollarını göğsünde kavuşturmuş, yere bakıyor.</p>

  <p class="block17">Boğazımı temizliyorum. “Uç şartı vardı. Eric’i Bilgelik Merkezi’ne geri göndermek. Son saldırıda iğnelerden kurtulanların isimleri. Ve Uyumsuzları teslim etmek.”</p>

  <p class="block17">Marlene’e bakıyorum. Hüzünlü sayılabilecek bir gülümsemeyle bana bakıyor. Büyük olasılıkla hala Bilgelik doktorunun tedavi ettiği Shauna için endişeleniyor olmalı. Lynn, Hector, anne babaları ve Zeke onun yanında.</p>

  <p class="block17">“Jack Kang Bilgelikle anlaşma yapıyorsa burada kalamayız,” diyor Tori. “Peki nereye gidebiliriz?”</p>

  <p class="block17">Aklıma Shauna’nın kanlı tişörtü gelince Dostluk bahçelerini, yapraklan hışırdatan rüzgarı, ağaç kabuklarına dokunmayı özlüyorum. Orayı özleyeceğim hiç aklıma gelmezdi, içimde Dostluk olduğunu hiç düşünmemiştim.</p>

  <p class="block17">Gözlerimi kısa bir süreliğine kapatıyorum, tekrar açtığımda gerçeklerle yüzleşiyorum. Dostluk bir rüyadan ibaret.</p>

  <p class="block17">“Eve,” diyor Tobias sonunda başını yerden kaldırarak. Herkes kulak kesiliyor. “Bizim olanı geri almalıyız. Cesurluk yerleşkesindeki güvenlik kameralarını bozabiliriz. Böylece Bilgelik bizi izleyemez. Eve gitmeliyiz.”</p>

  <p class="block17">Biri desteklemek için bağırınca başka biri ona katılıyor. Cesurlukta kararlar böyle alınıyor: Baş sallama ve bağırışlarla. Bu anlarda artık bireysel davranmıyoruz. Hepimiz aynı beynin bir parçası gibiyiz.</p>

  <p class="block17">“Ama bunu yapmadan önce,” diye araya giriyor Bud. Önceleri dövme dükkanında çalışan Bud, şimdi ellerini Tori’nin oturduğu sandalyenin arkalığına yerleştirmiş duruyor. “Eric’le ilgili ne yapacağımıza karar vermemiz lazım. Bilgelik için burada mı bırakacağız, yoksa cezasını mı vereceğiz?”</p>

  <p class="block17">“Eric bir Cesur,” diyor Lauren, dudağındaki halkayı parmak uçlarıyla çevirirken. “Yani ona ne olacağına biz karar veririz. Dürüstlük değil.”</p>

  <p class="block17">Bu sefer destek için bağıran ben oluyorum, tamamen istem dışı bir haykırış bu. Neyse ki diğerleri de onaylamasına bana katılıyor.</p>

  <p class="block17">“Cesurluk yasasına göre, sadece Cesurluk liderleri ceza verebilir. Tüm eski liderlerimiz şimdi birer Cesurluk haini,” diyor Tori. “Bu da yeni liderlerimizi seçmemiz gerektiği anlamına gelir. Yasa birden fazla lider seçmemizi söylüyor ve tek sayıda olmalı. Bir öneriniz varsa şimdi adım söyleyin, sonra gerekirse oylama yaparız.”</p>

  <p class="block17">“Sen!” diye bağırıyor biri.</p>

  <p class="block17">“Tamam,” diyor Tori. “Başka?”</p>

  <p class="block17">Marlene ellerini ağzının kenarında kıvırıp sesleniyor: “Tris!”</p>

  <p class="block17">Kalbim ağzıma geliyor. Ama neyse ki kimse söylenmiyor ya da gülmüyor. Hatta birkaç kişi, tıpkı Tori’nin adı söylendiğinde olduğu gibi başını sallayarak onaylıyor. Gözlerimle ® kalabalığı tarayıp Christina’yı buluyorum. Kollarını göğsünde kavuşturmuş, aday gösterilmeme itirazı yokmuş gibi duruyor.</p>

  <p class="block17">Onlara nasıl göründüğümü merak ediyorum. Benim görmediğim birini görüyor olmalılar. Yetenekli ve güçlü birini. Olamayacağım ve olabileceğim birini.</p>

  <p class="block17">Tori, Marlene’i duyduğunu belirtmek için başını sallıyor. Sonra başka bir öneri duymak için gözleriyle kalabalığı tarıyor.</p>

  <p class="block17">“Harrison,” diyor biri. Biri orta yaşlı bir adamın sırtına vurana kadar Harrison’ın kim olduğunu bilmiyordum. Sarı saçlarını atkuyruğu yapıp omzundan aşağı salan adam sırıttığında onu hatırlıyorum. Zeke ve Tori Bilgelik Merkezi’nden geri döndüğünde bana “küçük kız” diyen Cesurluk askeri bu.</p>

  <p class="block17">Cesurlar bir süre sessiz kalıyor.</p>

  <p class="block17">“Benim adayım Dört,” diyor Tori.</p>

  <p class="block17">Yatakhanenin arkalarından yükselen birkaç kızgın mırıldanma dışında itiraz eden olmuyor. Marcus’u kafeteryada dövdüğünden beri kimse ona ödlek diye seslenemiyor. Aslında önceden planlanmış bir hareket olduğunu bilseler nasıl tepki vereceklerini merak ediyorum.</p>

  <p class="block17">Şimdi Tobias istediğine kavuşabilir. Ne yazık ki önündeki engellerden biri benim.</p>

  <p class="block17">“Sadece üç lidere ihtiyacımız var,” diyor Tori. “Oylamamız gerekecek.”</p>

  <p class="block17">Saldırı simülasyonunu durdurmamış olsaydım beni akıllarından bile geçirmezlerdi. Ve asansörlerin orada Eric’i bıçaklamasam ya da köprünün altına girmeseydim de beni aday olarak görmezlerdi. Pervasızlaştıkça, gözü kara davrandıkça C Cesurlar arasında daha çok seviliyorum.</p>

  <p class="block17">Tobias bana bakıyor. Cesurlar arasında sevilemem, çünkü Ibbias haklı, ben bir Cesur değilim, ben bir Uyumsuzum. Neyi seçersem oyum. Ve bunu seçemem. Onlardan ayrı durmalıyım.</p>

  <p class="block17">“Hayır!” diyorum. Öksürerek boğazımı temizledikten sonra daha yüksek sesle devam ediyorum. “Hayır, beni oylamaya katmayın! Adaylığı reddediyorum!”</p>

  <p class="block17">Tori kaşını kaldırarak bana bakıyor. “Emin misin, Tris?”</p>

  <p class="block17">“Evet,” diyorum. “İstemiyorum. Eminim.”</p>

  <p class="block17">Ve sonra hiçbir tartışma ya da tören yapılmadan Tobias Cesurluk lideri seçiliyor. Ben seçilmiyorum.</p>

  <h1 class="block15" id="id_bookmark33">YİRMİ ÜÇÜNCÜ BÖLÜM</h1>

  <p class="block17"><span class="text5">Daha yeni lİderîmîzİ seçmemîzİn üzerİnden on sanİye</span> bile geçmeden bir yerlerde bir şeyler ötüyor, bir uzun, iki kısa çınlama. Kulağımı duvara çevirip sese doğru ilerliyorum ve tavandan sarkan bir hoparlör buluyorum. Odanın diğer ucunda başka bir hoparlör daha var.</p>

  <p class="block17">Sonra Jack Kang’ın sesi salona yayılıyor.</p>

  <p class="block17">“Bütün Dürüstlük genel merkezi sakinlerinin dikkatine. Birkaç saat önce Jeanine Matthevvs’un bir temsilcisiyle görüştüm. Bana Dürüstlerin oldukça zayıf konumda olduğunu ve ayakta kalmamız için Bilgelere bağlı olduğumuzu hatırlatarak eğer topluluğumuzun özgürlüğünü sürdürebilmek istiyorsam birkaç şartı yerine getirmem gerektiğini söyledi.”</p>

  <p class="block17">Donmuş bir halde hoparlöre bakıyorum. Dürüstlük liderinin bu kadar doğrudan konuşmasına şaşmamalı ama böylesi bir duyuru yapmasını hiç beklemiyordum.</p>

  <p class="block17">“Şartlan yerine getirmek için herkesin Buluşma yerinde loplanarak üzerinde bir alıcı olup olmadığını bildirmesini isliyorum,” diyor adam. “Bilgelik aynı zamanda Uyumsuzların kendilerine teslim edilmesini emretti. Ne amaçla istediklerini İlilmiyorum.”</p>

  <p class="block17">Sesi kayıtsız geliyor. Yenilmiş. Eh, sonuçta yenik düştü, diye düşünüyorum. Çünkü karşı koyamayacak kadar zayıf.</p>

  <p class="block17">Cesurların bilip Dürüstlerin bilmediği bir şey varsa o da faydası olmadığını görsen bile savaşman gerektiği.</p>

  <p class="block17">Bazen her bir topluluğun bana öğrettiği bilgileri topladığımı, sonra dünya üzerinde yoluma devam edebilmem için bunları zihnimde bir rehber gibi depoladığımı düşünüyorum.</p>

  <p class="block17">I lala öğrenecek, kavranması gerekecek önemli şeyler var. Her zaman da olacak.</p>

  <p class="block17">Jack Kang’ın duyurusu, aynı çınlamalarla sona eriyor. Cesurlar koşuşturup eşyalarını çantalarına doldurmaya başlıyorlar. Birkaç genç kapıdaki çarşafı keserken Eric’le ilgili bir şeyler bağırıyorlar. Biri beni eliyle itip duvara yapıştırıyor, bense durmuş karmaşanın her geçen an şiddetlenmesini izliyorum.</p>

  <p class="block17">Öte yandan Dürüstlerin bilip Cesurların bilmediği bir şey varsa o da olur olmaz durumlarda coşmamak gerektiği.</p>

  <p class="block17">Cesurlar, şu anda Eric’in oturduğu sorgu sandalyesinin etrafında yarım bir halka oluşturmuş durumda. Eski lider ölü gibi oturuyor. Sandalyeye kaykılmış, solgun alnında ter damlacıkları parlıyor. Başını eğmiş olduğu halde Tobias’a bakarken kirpikleri kaşlarına değiyor. Gözümü ondan ayırmamaya çalışıyorum ama dudaklarındaki halkaların aralanmasına neden olan sırıtışı katlanılır gibi değil.</p>

  <p class="block17">“Suçlarını sana tekrarlamamı ister misin?” diyor Tori. “Yoksa kendin mi sıralarsın?”</p>

  <p class="block17">Dışarıdaki sağanak yağmur binayı döverken binaya çarpan sular duvarlardan aşağı süzülüyor. Acımasız Merkezinin en üst katındaki sorgulama salonundayız. Öğleden sonra başlayan fırtına burada daha gürültülü. Her gök gürültüsü, her şimşek ensemdeki tüylerin kabarmasına neden oluyor, sanki elektrik bütün vücudumda dans ediyor.</p>

  <p class="block17">Islak beton kokusunu seviyorum. Koku buraya kadar gelmiyor ama sorgulama bittiğinde bütün Cesurlar merdivenlerden aşağı koşup Acımasız Merkezinden dışarı fırlayacak ve işte o zaman sadece ıslak beton kokusunu duyacağım.</p>

  <p class="block17">Çantalarımızı yanımıza aldık. Benimki ağzı iple bağlanmış çarşaftan oluşan bir bohça, içinde giysilerim ve yedek ayakkabılarım var. Cesurluk haininden çaldığım ceketi, Eric görsün diye üzerime geçirmiştim.</p>

  <p class="block17">Eric birkaç saniye boyunca kalabalığa bakıyor, sonra bakışları üzerimde duruyor. Parmaklarını kavuşturup yavaşça karnının üzerine yerleştiriyor. “Ondan duymak hoşuma gider.</p>

  <p class="block17">Sonuçta beni bıçaklayan o olduğuna göre suç kavramından uzak biri değil.”</p>

  <p class="block17">Özellikle cezalandırılmadan önce nasıl bir oyuna kalkıştığını ya da neden beni ortaya sürdüğünü bilmiyorum. Kibirli bir lıali var ama ellerini oynatırken parmaklarının titrediğini fark ediyorum. Eric bile ölümden korkuyor olmalı.</p>

  <p class="block17">“Onu bu işe karıştırma,” diyor Tobias.</p>

  <p class="block17">“Niye? Onunla aşna fişna yaptığın için mi?” Eric pis pis sırıtıyor. “Ah, unutmuşum! Kasıntılar öyle şeyler yapmazlar. Sadece birbirlerinin ayakkabılarım bağlayıp saçlarını kesmekle yetinirler.”</p>

  <p class="block17">Tobias’ın yüzündeki ifade değişmiyor. Sanırım durumu anlayabiliyorum: Eric’in derdi benimle değil. Ama Tobias’ın yumuşak karnını çok iyi biliyor ve sözleriyle yumruğunu en zayıf noktasına indiriyor. Ve Tobias’ın aldığı darbe aynı zamanda bana da çarpıyor.</p>

  <p class="block17">İşte olmasından korktuğum buydu: Düşüş ve çıkışlarım, Tobias’ın düşüş ve çıkışları olmaya başladı. O yüzden şu anda beni savunmasına izin veremem.</p>

  <p class="block17">“Suçlarımı ondan duymak istiyorum,” diye tekrarlıyor Eric.</p>

  <p class="block17">Mümkün olduğunca düz bir sesle sıralıyorum:</p>

  <p class="block17">“Bilgelikle anlaştın. Yüzlerce Fedakarın ölümünden sorumlusun.” Konuştukça sesim titremeye başlıyor, kelimeler neredeyse zehir gibi dudaklarımın arasından saçılıyor. “Cesurlara ihanet ettin. Bir çocuğu başından vurdun. Jeanine Matthevvs’un komik piyonlarından birisin.”</p>

  <p class="block17">Eric’in yüzündeki gülümseme soluyor.</p>

  <p class="block17">“Ölmeyi hak ediyor muyum?” diye soruyor.</p>

  <p class="block17">Tobias araya girmek için ağzım açıyor ama buna izin vermeden konuşuyorum.</p>

  <p class="block17">“Evet!”</p>

  <p class="block17">“Haklısın.” Kara gözleri dipsiz çukurlar kadar, yıldızsız geceler kadar boş bakıyor. “Ama buna karar verme hakkına sahip misin, Beatrice Prior? Neydi çocuğun adı? Hal, Will’in kaderine karar verdiğin gibi benim ölümüme de karar verebilir misin?”</p>

  <p class="block17">Cevap vermiyorum. Babamın sorusu kulaklarımda çınlıyor: “Birini vurma hakkını kendinde nasıl görebilirsin?” Oysa o sırada Cesurluk merkezindeki kontrol odasına varabilmek için resmen savaş veriyoruz. Bana her şeyin doğru bir yolu olduğunu, bu yolun ne olduğunu bulmaya çalışmam gerektiğini söylemişti. Boğazımda bir yumru hissediyorum, öylesine büyük bir yumru ki yutkunmak bir yana, zorla nefes alıyorum.</p>

  <p class="block17">“Cesurların ölüm cezasını uygun gördükleri bütün suçları işledin,” diyor Tobias. “Cesurluk yasasına göre seni idam etme hakkına sahibiz.”</p>

  <p class="block17">Eric’in ayaklan dibindeki üç tabancanın yanında çömeliyor. Hepsinin mermilerini teker teker boşaltıyor. Yere düşüp Tobias’ın ayaklarının dibine durana kadar yuvarlanan mermiler minik çan sesleri gibi çınlıyor. Sonra ortadaki boş tabancayı alıyor ve mermilerden birini yerleştiriyor.</p>

  <p class="block17">Ardından üç tabancayı yerde karıştırmaya başlıyor. Öyle lı izli hareket ediyor ki bir süre sonra tek kurşunlu tabancanın lıaııgisi olduğunu kestiremiyorum. Tobias tabancaları yerden alıp birini Tori’ye, diğerini Harrison’a veriyor.</p>

  <p class="block17">Saldırı simülasyonunun Fedakarlara neler yaptığı geliyor aklıma. Gri kıyafetli bütün masumların cesetleri sokaklarda yatıyordu. Geriye cesetlerle ilgilenecek kadar Fedakar kalmamıştı, muhtemelen çoğu hala yattıkları yerde çürüyordu. Ve l .ric olmasaydı, bunların hiçbiri olmayacaktı.</p>

  <p class="block17">Sonra gözünü bile kırpmadan onun vurduğu Dürüstlük oğlanını düşünüyorum. Çocuk adeta taş gibi yanıma devrilmişti.</p>

  <p class="block17">Belki Eric’in yaşayıp yaşamayacağına biz karar vermiyoruzdur. Belki yaptığı bütün o korkunç kötülüklerle ölüme kendisi karar vermiştir.</p>

  <p class="block17">Yine de insan bu manzara karşısında zorlukla nefes alıyor.</p>

  <p class="block17">Ona bakarken nefret etmiyorum, kin duymuyorum, korkmuyorum. Yüzündeki halkalar ışığı yakaladığında parlıyor. Kirli bir saç perçemi gözlerinin üzerine düşmüş.</p>

  <p class="block17">“Bekleyin,” diyor. “Bir ricam var.”</p>

  <p class="block17">“Suçlulardan rica kabul etmiyoruz,” diyor Tori. Son birkaç dakikadır tek ayağının üzerinde duruyor. Sesinden yorgun olduğu anlaşılabiliyor. Büyük olasılıkla tekrar oturabilmek için bu işi hemen bitirmek istiyor. Bu infaz onun için can sıkıntısından başka bir şey değil.</p>

  <p class="block17">“Ben bir Cesurluk lideriyim,” diyor Eric. “Ve tek istediğim bana kurşunu sıkanın Dört olması.”</p>

  <p class="block17">“Niye?” diye soruyor Tobias.</p>

  <p class="block17">“Vicdan azabıyla yaşa diye,” diye yanıtlıyor Eric. “Beni zorla ele geçirdikten sonra başımdan vurduğunu bilerek yaşamanı istiyorum.”</p>

  <p class="block17">Sanırım onu anlayabiliyorum. İnsanların bölündüğünü görmek istiyor. Hep bunu istedi. Neredeyse boğulduğum tankın bulunduğu odaya kamera yerleştirdiğinden, hatta çok öncesinden beri bunu arzuluyordu. Ve şimdi Tobias onu vurursa ölmeden önce bu bölünmeyi görebileceğine inanıyor.</p>

  <p class="block17">İğrenç.</p>

  <p class="block17">“Vicdan azabı falan olmayacak,” diyor Tobias.</p>

  <p class="block17">“O zaman bunu yapman sorun olmayacak.” Eric yine sırıtıyor.</p>

  <p class="block17">Tobias mermilerden birini alıyor.</p>

  <p class="block17">“Söylesene,” diyor Eric alçak sesle. “Çünkü hep merak etmişimdir. Girdiğin her korku simülasyonunda karşına baban mı çıkıyordu?”</p>

  <p class="block17">Tobias ona bakmadan mermeri boş yuvaya yerleştiriyor.</p>

  <p class="block17">“Soru hoşuna gitmedi mi?” diye devam ediyor Eric. “Ne yani? Cesurların seninle ilgili fikirlerinin değişmesinden mi korkuyorsun? Sadece dört korkun olmasına rağmen hala bir ödlek olduğunu öğrenmelerinden mi çekiniyorsun?”</p>

  <p class="block17">Sandalyede sırtını dikleştirip ellerini kenarlara koyuyor.</p>

  <p class="block17">Tobias sol eliyle tabancayı doğrultuyor. “Eric,” diyor. “Cesur ol!”</p>

  <p class="block17">Tetiği çekiyor.</p>

  <p class="block17">Gözlerimi kapatıyorum.</p>
</body>
</html>
