<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2.1. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h1 id="toc4" style="font-size:167%"><a id="RefHeading3012910453971"></a>Büyük Ütopya</h1>

  <p class="Standard" dir="ltr" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">Devleti "cehennem" hâline getiren şey, insanın onu "cennet" hâline getirmeye kalkışmasıdır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;F. Hoelderlin</p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">Terakki aşığı insanların ekserisinin kafasında sosyalizmin liberalizm yerine kaim olması sâdece, geçmişteki büyük liberal mütefekkirlerin kolektivizmin neticeleri hakkındaki ikaz ve ihtarlarının unutulmasından ileri gelmiş değildir. İnsanlar, bu mütefekkirlerim söylediklerine tamamıyla zıt itikatlara bağlandıkları içindir ki, sosyalizm liberalizmin yerine geçebilmiştir. İşin garibi şudur ki, daha ilk zamanlarda hürriyet için en büyük tehlikeyi teşkil ettiği anlaşılmış olan ve hatta açıktan açığa Fransız İhtilâli'nin liberalizmine karşı bir reaksiyon şeklinde başlamış bulunan sosyalizm, kendini herkese "hürriyet" bayrağı altında kabûl ettirmiştir. Sosyalizmin başlangıçta otoriter bir doktrin olarak doğduğu bugün pek nâdiren hatırlanmaktadır. Modern sosyalizmin temellerini atan Fransız müellifleri, fikirlerinin ancak diktatörce bir idare sâyesinde tatbik edilebileceğine inanmışlardı. Onların nazarında, sosyalizm, cemiyeti hiyerarşik bir şekilde ve şuurlu olarak yeniden teşkilâtlandırmak suretiyle ve "manevî bir cebir kuvveti" kullanarak "ihtilâli tamamlamak" yolunda yapılacak bir teşebbüsten ibaretti. Sosyalizmin kurucuları, hürriyet hakkındaki niyetlerini gizlemiyorlardı. Düşünce hürriyetini 19. Yüzyıl'ın bütün fenalıklarının kaynağı telâkki ediyorlardı ve modern "plâncıların birincisi olan Saint Simon, kendi plânlarına itaat etmeyenlerin "hayvan gibi muamele göreceklerini" haber vermekten bile çekinmiyordu.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">&nbsp;&nbsp;&nbsp;Ancak 1848 İhtilâline takaddüm eden kuvvetli demokratik cereyanların tesiri altındadır ki, sosyalizm hürriyet kuvvetleriyle birleşmek yolunu tutmaya başladı. Fakat, yeni "demokratik sosyalizm''in, eski sosyalizm tarafından uyandırılan şüpheleri ortadan kaldırabilmesi için çok zaman lâzım geldi. Özü itibariyle ferdiyetçi bir müessese olan demokrasinin sosyalizm ile telif edilemeyeceğini kimse A. de Tocqueville kadar vuzuhla görememiştir:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">&nbsp;&nbsp;&nbsp;&nbsp;&nbsp;&nbsp;Demokrasi ferdî bağımsızlığın sahasını genişletir, sosyalizm ise daraltır. Demokrasi her insanın kıymetini mümkün olan azamî hadde kadar yükseltir, sosyalizm her insanı bir vasıta, bir âlet, bir rakam hâline getirir. Demokrasi ve sosyalizm yalnız bir kelime ile birbirlerine bağlıdırlar, müsavat. Fakat aradaki farka dikkat ediniz: Demokrasi hürriyet içinde müsavat, sosyalizm ise sıkıntı ve kölelik içinde müsavat ister.<span class="Footnoteanchor"><a href="#ftn10" id="bodyftn10">*</a></span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">&nbsp;&nbsp;&nbsp;Bu şüpheleri ortadan kaldırmak ve siyasî motorların en kuvvetlisi olan hürriyet arzusunu kendi arabasına koşabilmek için, sosyalizm gitgide "yeni bir hürriyet" vaadetmek yolunu tuttu. Sosyalizmin iktidarı alması, bir anda zaruret devrinden hürriyet devrine geçiş demek olacaktı. Sosyalizm "İktisadî hürriyet'! getirecekti, İktisadî hürriyet olmadıktan sonra, elde edilmiş siyasî hürriyet "muhafaza edilmeye değmez"di. Atalardan beri devanı edegelen hürriyetin fetih yolundaki savaşım, ancak sosyalizm tamamlayabilecekti, siyasî hürriyetin elde edilmesi bu savaşın birinci merhalesinden ibaretti. İleri sürülen delilin akla yakın görünmesi için hürriyet kelimesinin mânâsında yapılan kurnazca değişiklik, mühim bir hâdisedir. Siyasî hürriyetin büyük havarileri, hürriyetten bahsederken şunu kasdetmişlerdi: Her türlü cebirden, başkalarının her türlü keyfî ve indî muamelelerinden masun olmak, insanları bir âmirin emirlerine itaate mecbur eden ve hiçbir seçim hakkı bırakmayan bağlardan kurtulmak. Hâlbuki "yeni hürriyet", her birimizin yolumuzu serbestçe intihap imkânlarımızı ister istemez ve gayri müsavi surette tehdit eden hâricî şartların yüklediği mecburiyetten, her türlü ihtiyaçtan kurtulmak mânâsına geliyordu. Sosyalistlere göre, insanın hakikâten hür olabilmesi için, evvelâ "fizikî ihtiyacın despotizmim yıkması ve "İktisadî sistemin yaptığı tazyikleri" gevşetmesi lâzımdı.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu mânâda, hürriyet kelimesi iktidar<span class="Footnoteanchor"><a href="#ftn11" id="bodyftn11">*</a></span> veya servete verilen yeni bir isimden başka bir şey değildir. Bu yeni hürriyet vaadiyle birlikte, ekseriya sosyalist cemiyette maddî servetin geniş ölçüde artacağı yolunda düşüncesizce vaitler de yapılmakta idi. Fakat, İktisadî hürriyeti gerçekleştirmek için, tabiat servetlerinin böyle mutlak olarak fethedilmesine güvenilmiyordu. Bu vakit hakikâtte, fertlerin mâlik oldukları seçme imkânları arasındaki büyük müsavatsızlıkların kalkması mânâsını ifade ediyordu. Şu hâlde, yeni hürriyet talebi, aslında, servetin müsavi surette taksimi yolundaki çok eski talebin isim değiştirmiş şeklinden başka bir şey değildi. Fakat bu isim sosyalistlere liberallerle müşterek bir parola temin ediyordu ve onlar bu benzerliği adamakıllı istismar ettiler. Şüphesiz iki parti bu kelimeyi aynı mânâda kullanmıyorlardı, fakat bunun farkına varanlar pek azdı, hele vaadedilen bu iki hürriyetin birbirleriyle hakikâten kabîli telif olup olmadıklarım düşünenler daha da azdı.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">&nbsp;&nbsp;&nbsp;Hiç şüphe yok ki, daha geniş bir hürriyet sağlamak vaadi sosyalist propagandasının en müessir silâhlarından biri olmuştur ve birçok insan hakikâten ve samimî olarak sosyalizmin hürriyeti getireceğine inanmışlardır. Bunun içindir ki, vaadedilen hürriyet yolunun mutlaka esarete götürdüğü sâbit olunca, facia büsbütün dehşet kazanmaktadır. Liberalleri, gitgide artan bir nispette, sosyalizm yoluna sürükleyen, sosyalizm ile liberalizmin temel prensipleri arasındaki çatışmayı maskeleyen ve birçok defalar sosyalistlerin Eski Hürriyet Partisi'nin adını bile gasbetmelerine imkân veren, hiç şüphesiz bu hürriyet vaadi olmuştur. Aydınların ekserisi sosyalizmi liberal geleneğin tabiî mirasçısı olarak benimsemişlerdir, bu sebeple sosyalizmin insanları hürriyetin tam zıddına götürdüğünü anlayamamış olmalarına şaşmamalıdır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">***</p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">&nbsp;&nbsp;&nbsp;&nbsp;Bununla beraber, birkaç yıldan beri, en umulmadık kimseler sosyalizmin önceden görülmeyen neticeleri hakkındaki eski endişeleri yeniden ortaya atmaya başlamışlardır. Birbiri ardından birçok müşahitler, beklediklerinin tam aksine olarak, 'faşist' rejimdeki hayatla, 'komünist' rejim altındaki hayatın birçok bakımlardan birbirine fevkalâde benzediğini görerek, hayrete düşmüşlerdir. İngiltere'de ve başka memleketlerde 'terakkiperverler komünizmle faşizmi birbirlerine zıt kutuplar sayarak aldanmakta devam ederken, bu yeni istibdatların aynı temayüllerin neticesi olup olmadıkları meselesini düşünen insanların sayısı gitgide artmıştır. Lenin'nin eski dostu Max Eastman'inki gibi şehadetler karşısında bizzat komünistler bile sarsılmış olmalıdırlar. Eastman şunu itirafa mecbur olmuştur ki:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">&nbsp;&nbsp;&nbsp;&nbsp;&nbsp;&nbsp;&nbsp;<span style="font-style:italic">Stalinizm, faşizmden iyi olmak şöyle dursun, ondan beterdir, daha zâlim, barbar, adâletsiz, gayri ahlâkî, anti-demokratiktir, onu mazur gösterecek hiçbir ümit, hiçbir vicdanî endişe mevcut değildir... Stalinizm, tam mânâsıyla bir süper-faşizmdir.</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:0;text-align:justify;font-family:'Times New Roman',serif;font-style:italic;font-weight:normal;font-size:108%">&nbsp;&nbsp;&nbsp;&nbsp;&nbsp;&nbsp;&nbsp;Aynı müellifin şu noktayı da itirafa mecbur olduğunu görünce bu hüküm son derece büyük bir mânâ kazanmaktadır:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:0;text-align:justify;font-family:'Times New Roman',serif;font-style:italic;font-weight:normal;font-size:108%">&nbsp;&nbsp;&nbsp;&nbsp;&nbsp;&nbsp;&nbsp;Sınıfsız bir cemiyet kurmak hususunda güvenilen millîleştirme ve kolektifleştirme usûllerinin beklenmedik, fakat zarurî bir siyasî refiki olması itibariyle, Stalinizm sosyalizmin kendisidir.<span class="Footnoteanchor"><a href="#ftn12" id="bodyftn12">*</a></span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">&nbsp;&nbsp;&nbsp;&nbsp;Max Eastman hâdisesi belki en şayanı dikkat olanıdır, fakat Rus tecrübesini sempati ile tâkip ettikten sonra bu gibi neticelere varan ilk ve yegâne müşahit o değildir. Ondan birçok yıllar önce, Amerikan matbuat muhabiri olarak Rusya'da geçirdiği on iki yıl zarfında, ideâlinin paramparça olduğunu gören W. H. Chamberlin Rusya, Almanya ve İtalya'daki müşahadelerinin neticelerini şöylece hulasâ etmişti:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">&nbsp;&nbsp;&nbsp;&nbsp;&nbsp;&nbsp;<span style="font-style:italic">Muhakkak ki sosyalizm, hiç değilse bidayette, hürriyet değil, diktatörlüğe mukabil diktatörlüklere, en vahşîyâne dahilî harbe doğru götüren bir yoldur. Demokratik vasıtalarla gerçekleştirilen ve ayakta tutulan bir sosyalizm, nihaî olarak ütopyalar âleminde kalmaya mahkûm görünmektedir.</span><span style="font-style:italic"><span class="Footnoteanchor"><a href="#ftn13" id="bodyftn13">*</a></span></span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">&nbsp;&nbsp;&nbsp;Keza, bir Britanyalı gazeteci, R A. Voigt, Avrupa'da geçirdiği uzun müşahade yıllarından sonra şu neticeye varıyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">&nbsp;&nbsp;&nbsp;&nbsp;&nbsp;&nbsp;<span style="font-style:italic">Marksizm faşizme ve nasyonal-sosyalizme müncer olmuştur, çünkü esasları bakımından Marksizm faşizm ve nasyonal-sosyalizmden başka bir şey değildir.</span><span style="font-style:italic"><span class="Footnoteanchor"><a href="#ftn14" id="bodyftn14">*</a></span></span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">&nbsp;&nbsp;&nbsp;Walter Lippmann da şu neticeye varıyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">&nbsp;&nbsp;&nbsp;&nbsp;&nbsp;<span style="font-style:italic">&nbsp;İnsanlar işlerinin cebirle teşkilâtlandırılması şıkkını tercih ederek hürriyetlerinden vazgeçtikleri zaman nasıl bir neticeye varıldığım, mensup olduğumuz nesil bugün tecrübeyle anlamıştır. İnsanlar bolluğa kavuşacaklannı ummuşlar, fakat bundan sarf-ı nazar etmeye</span> <span style="font-style:italic">mecbur kalmışlardır; teşkilâtlı idare genişlediği nispette gayelerdeki çeşitliliğin yerine biteviyelik kaim olur. Bu, plânlaştırılmış cemiyetin ve totaliter prensibin intikamıdır.</span><span style="font-style:italic"><span class="Footnoteanchor"><a href="#ftn15" id="bodyftn15">*</a></span></span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">&nbsp;&nbsp;&nbsp;&nbsp;Son yılların neşriyatı arasında, salâhiyetli kimseler tarafından ve bahusus totaliterleşen memleketlerin vatandaşı olarak değişikliğe bizzat şâhit olup, bu tecrübe neticesinde en fazla bağlı bulundukları inançları yeniden gözden geçirmeye mecbur kalan kimseler tarafından yapılmış buna benzer birçok beyanat bulmak kabildir. Burada, aynı neticeyi belki yukarı-dakilerden daha doğru bir şekilde ifade eden bir Alman müellifinin (Peter Drucker'ın) sözlerini zikredeceğiz:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">&nbsp;&nbsp;&nbsp;&nbsp;&nbsp;&nbsp;&nbsp;<span style="font-style:italic">Marksizm yolu ile hürriyet ve müsavata erişmenin mümkün olduğu kanaatinin tamamıyla yıkılması, Rusya'yı da, Almanya ile aynı yolu tutarak, tamamıyla menfi, totaliter ve gayri İktisadî bir hürriyetsizlik ve müsavatsızlık nizamına doğru gitmeye mecbur etmiştir. Bu, komünizm ile faşizmin, özleri itibariyle aynı olduklarını göstermez. Faşizm, komünizmin sâdece bir hayâlden ibaret olduğu anlaşıldıktan sonra varılan bir safhadır. Ve gerek Stalin Rusyası'nda, gerekse Hitler'den önceki Almanya'da komünizmin hayâl olduğu tahakkuk etmiştir.</span><span style="font-style:italic"><span class="Footnoteanchor"><a href="#ftn16" id="bodyftn16">*</a></span></span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">&nbsp;&nbsp;&nbsp;&nbsp;Pek çok Nazi ve Faşist liderlerinin fikrî inkişaflarının seyri de aynı şekilde mânidardır. Faşizm ve Nazizmin İtalya'daki<span class="Footnoteanchor"><a href="#ftn17" id="bodyftn17">*</a></span> ve Almanya'daki gelişmesini dikkatle tâkip eden herkes, başta Mussolini (ve Laval ile Quisling de dâhil) olmak üzere önceleri sosyalist olup, sonradan Nazizm veya Faşizmde karar kılan mühim şahsiyetlerin sayısı karşısında hayrete düşmüştür. Liderler hakkında doğru olan bu hüküm, alelâde taraftarlar hakkında daha çok varittir. Bir genç komünisti Nazizme veya bir Naziyi komünizme geçirmenin nispeten ne kadar kolay olduğu Almanya'da pek iyi biliniyordu ve bilhassa iki partinin propagandacıları bunu herkesten daha iyi biliyorlardı. 1930'dan sonraki yıllarda, birçok İngiliz profesörleri, Avrupa kıtasından dönen İngiliz ve Amerikalı Üniversite talebelerinin, komünist mi, yoksa Nazi mi olduklarını pek bilmeden, fakat Batı'mn liberal medeniyetinden muhakkak surette nefret ederek geldiklerine şahit olmuşlardır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">&nbsp;&nbsp;&nbsp;Gerçi, 1933'ten önce Almanya'da ve 1922'den önce İtalya'da, komünistlerle Naziler veya Faşistler, diğer partilerle çarpıştıklarından daha çok kendi aralarında çarpışmışlardır. Çünkü, zihniyet itibariyle aynı tipte olan kimselerin müzaheretini kazanmak için birbirleriyle rekabet ediyorlar ve birbirlerine karşı aynı dinin muhtelif mezheplerine mensup olanların kinini besliyorlardı. Fakat fiil ve hareketleri bu partilerin birbirlerine ne kadar yakın olduklarım göstermektedir. Gerek komünistler, gerek faşistler için hakikî düşman, kendileriyle hiçbir müşterek noktası olmayan ve kandırmayı ümit edemeyecekleri insan, eski moda liberal insandır. Nazi gözüyle komünistler, komünistlerin nazarında Naziler, her ikisi için sosyalistler muhtemel ve müstakbel âzâlardır; yanlış bir peygamberin peşine takılmış, fakat iyi mayalı kimselerdir. Hâlbuki gerek komünistler, gerek Naziler bilirler ki, ferdî hürriyete hakikâten inananlarla kendileri arasında hiçbir anlaşma mümkün değildir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">&nbsp;&nbsp;&nbsp;Her iki partinin resmî propagandaları yüzünden hataya düşenlerin tereddütlerini gidermek için, her türlü şüpheden münezzeh, salâhiyetti bir kimseden sadır olan birkaç söz daha zikredeceğim. Alman dinî sosyalizminin şeflerinden biri, profesör Eduard Heimann, "Liberalizmin Yeniden Keşfi" gibi mânâlı bir isim taşıyan bir makalesinde, şunları söylüyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">&nbsp;&nbsp;&nbsp;&nbsp;&nbsp;&nbsp;&nbsp;<span style="font-style:italic">Hitlerizm, hem hakikî demokrasi, hem de hakikî sosyalizm olmak</span> <span style="font-style:italic">iddiasındadır ve korkunç hakikât şudur ki, bu iddialarda bir zerrecik de olsa doğru bir taraf vardır. Son derece küçük olmakla beraber, muazzam tahriflere temel teşkil etmeye kâfi bir hakikât zerresi. Hatta Hitlerizm Hıristiyanlığın koruyucusu rolünü bile takınacak kadar ileri gitmektedir ve korkunç hakikât şudur ki, bu kadar aşikâr bir şekilde hatalı olan bu tefsir bile az çok tesir yapabilecek durumdadır. Fakat sisler arasından şu hakikât tam bir vuzuhla yükselmektedir. Hitler hiçbir vakit hakikî liberalizmi temsil ettiğini iddia etmemiştir. Demek ki liberalizm, Hitler'in en fazla nefret ettiği doktrin olmak mazhariyetine mâliktir.</span><span style="font-style:italic"><span class="Footnoteanchor"><a href="#ftn18" id="bodyftn18">*</a></span></span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">&nbsp;&nbsp;&nbsp;Şunu da ilâve edelim ki, bu kin ve nefretin fiiliyatta nâdiren ortaya dökülmüş olmasının sebebi, Hitler iktidara geldiği sırada, Almanya'da liberalizmin esasen ölü bir hâlde bulunmasıdır. Onu öldüren de sosyalizm olmuştur.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ***</p>

  <p class="Standard" style="margin-left:0;margin-right:0;margin-top:0;margin-bottom:11.338583px;background-color:transparent;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%">&nbsp;&nbsp;&nbsp;Sosyalizmden faşizme geçişi yakından müşahade etmiş olan birçok insan bu iki rejim arasındaki akrabalığı gitgide daha açık bir şekilde anlamışlardır. Fakat İngiltere'de, insanların ekserisi hâlâ sosyalizmle hürriyetin telif edilebileceğine inanmaktadır. Asla şüphe edilemez ki, sosyalistlerimizin çoğu hâlâ liberal 'hürriyet'' ideâline derin bir imanla bağlıdırlar; ve bunlara, güttükleri yolun hürriyetin imhası demek olacağı anlatılabilirse korkudan gerileyecekleri muhakkaktır. Mesele henüz o kadar yanlış anlaşılmış bir hâldedir ve en telifi imkânsız ideâller hâlâ o kadar kolaylıkla yanyana yaşayabilmektedir ki, bugün bile 'ferdiyetçi sosyalizmden bahsedenler görülmektedir. Hâlbuki, bu terimde aşikâr bir tezat vardır. Bizi yeni bir dünyaya doğru sürükleyen düşünüş tarzı bu olduğuna göre, yapılacak en âcil iş, başka memleketlerde husûle gelen tekâmülün hakikî istikametini ciddî surette incelemektir. Bizim varacağımız neticeler, daha önce başkaları tarafından izhar edilmiş olan endişeleri teyit etmekten ibaret kalacaktır. Fakat bu tekâmülün niçin sâdece o memleketlere has, arızî bir tekâmül sayılamayacağını anlamak için, İçtimaî hayattaki bu değişikliğin başlıca veçhelerini, aşağı yukarı tam olarak incelemek lâzımdır. Son nesillerin büyük ütopyası, demokratik sosyalizm, yalnız imkânsız olmakla kalmaz; üstelik ona kavuşmaya uğraşırken o kadar farklı bir neticeye varılmaktadır ki, bugün demokratik sosyalizme taraftar olanlardan pek azı bu neticelere katlanmayı göze alabilirler; fakat mesele bütün cepheleriyle inceden inceye tahlil edilmedikçe pek az kimse buna inanmaya razı olacaktır.</p>
  <hr class="footnoterule" />

  <p class="Standard" style="margin-left:0;margin-right:0;margin-top:11.338583px;margin-bottom:0;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%"><a class="FootnoteSymbol" href="#bodyftn10" id="ftn10">*</a> Müessisan Mecllsi'nin (Assemble Constituante) 12 Eylül 1818 tarihli toplantısında, çalışma hakkı meselesi üzerinde söylenen nutuk. Alexis de Tocqueville, 0 Euvres Completes, c.IX. 1866, s. 546.</p>

  <p class="Standard" style="margin-left:0;margin-right:0;margin-top:11.338583px;margin-bottom:0;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%"><a class="FootnoteSymbol" href="#bodyftn11" id="ftn11">*</a> Hürriyet ile iktidarın karakteristik şekilde birbirine karıştırılması -ki buna bu etüdün birçok yerlerinde rastlayacağız- burada derin olarak incelenemeyecek kadar geniş bir mevzudur. Sosyalizm ile yaşıt olan bu 'mefhum karışıklığı' sosyalizme o kadar sıkı bir şekilde bağlıdır ki. takriben 70 yıl önce, bir Fransız müellifi, bu hürriyet nazariyesinin Saint-Simon'daki köklerini izah ederken, "bütün sosyalizmin bunda mündemiç olduğunu" söylemiştir. (P. Janet, Saint-Simon et le Saint Simonisme, 1878, s. 26, not). Amerika'daki sol cereyanın başlıca filozofu olan John Dewey'in 'hürriyet' ve 'iktidar' mefhumlarının karıştırılmasını sarahaten müdafaa etmesi de manidardır, Dewey'e göre, "hürriyet bazı şeyleri yapmak hususundaki fiilî iktidardır", öyle ki "hürriyet istemek iktidarı istemek demektir", ("Hürriyet ve Sosyal Kontrol", The Social Frontier, Kasım 1935, s.</p>

  <p class="Standard" style="margin-left:0;margin-right:0;margin-top:11.338583px;margin-bottom:0;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%"><a class="FootnoteSymbol" href="#bodyftn12" id="ftn12">*</a> Max Eastman, Stalin's Russia and the Crisis of Socialism, 1940, s. 82.</p>

  <p class="Standard" style="margin-left:0;margin-right:0;margin-top:11.338583px;margin-bottom:0;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%"><a class="FootnoteSymbol" href="#bodyftn13" id="ftn13">*</a> W. H. Chamberlin, A False Utopia, 1937, s. 202-203.</p>

  <p class="Standard" style="margin-left:0;margin-right:0;margin-top:11.338583px;margin-bottom:0;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%"><a class="FootnoteSymbol" href="#bodyftn14" id="ftn14">*</a> F. A. Voight, Unto Caesar, 1939, s. 95.</p>

  <p class="Standard" style="margin-left:0;margin-right:0;margin-top:11.338583px;margin-bottom:0;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%"><a class="FootnoteSymbol" href="#bodyftn15" id="ftn15">*</a> &nbsp;Atlantic Monthly, Kasım 1936, s. 230.</p>

  <p class="Standard" style="margin-left:0;margin-right:0;margin-top:11.338583px;margin-bottom:0;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%"><a class="FootnoteSymbol" href="#bodyftn16" id="ftn16">*</a> The End of Economic Man, 1939, s. 230.</p>

  <p class="Standard" style="margin-left:0;margin-right:0;margin-top:11.338583px;margin-bottom:0;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%"><a class="FootnoteSymbol" href="#bodyftn17" id="ftn17">*</a> Kendisi de Marksizmden faşizme geçmiş olan R. Michels'in şu kitabından, birçok faşist şeflerin fikrî inkişaf seyri hakkında bilgi'edinmek kabildir: Sozialismus and Faszismus, Münih, 1925, c.ll, s. 264-266, 311-312.</p>

  <p class="Standard" style="margin-left:0;margin-right:0;margin-top:11.338583px;margin-bottom:0;text-indent:0;text-align:justify;font-family:'Times New Roman',serif;font-style:normal;font-weight:normal;font-size:108%"><a class="FootnoteSymbol" href="#bodyftn18" id="ftn18">*</a> The Rediscovery of Liberalism", Social Research (New York), cilt VIII, No. 4, Kasım 1941. Bu mevzuda şunu da hatırlatalım ki, hangi sebeplerle olursa olsun, Hitler Şubat 1941'deki nutuklarının birinde "esas itibariyle nasyonal-sosyalizm ile Marksizmin aynı şey olduğunu söylemeyi muvafık görmüştür. (Bk. Royal Institute of International Affairs yayınlarından The Bulletin of International News, c. XVIII. No. 5, s. 269).</p>
</body>
</html>
