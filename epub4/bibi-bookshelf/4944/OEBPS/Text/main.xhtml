<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"><a id="bookmark0"></a><br class="calibre2" /></p>

  <p class="calibre1">&nbsp;&nbsp;<i class="calibre3">Soğuktan Gelen Casus</i><br class="calibre2" /></p>

  <p class="calibre1"><span class="calibre4">&nbsp; &nbsp;JOHN LE CARRE</span></p>

  <p class="calibre1"><br class="calibre2" /></p>

  <p class="calibre1">&nbsp; &nbsp;Roman</p>

  <p class="calibre1">&nbsp; Türkçesi : Mehmet Harmancı</p>

  <p class="calibre1"><span class="calibre4">&nbsp; BİLGİ YAYINEVİ</span></p>

  <p class="calibre1"><br class="calibre2" /></p>

  <h1 class="calibre5">KONTROL NOKTASI</h1>

  <p class="calibre1">&nbsp;Amerikalı, Leamas'a bir fincan kahve daha uzattı.</p>

  <p class="calibre1">«Neden gidip biraz kestirmiyorsunuz? Adam göründüğü anda size telefon ederdik.»</p>

  <p class="calibre1">&nbsp;Leamas hiç konuşmadan kontrol noktasının penceresinden ıssız sokağa baktı.</p>

  <p class="calibre1">«Böyle boşu boşuna bekleyemezsiniz, efendim. Belki de başka bir zaman gelir. Polisin Büro ile bağlantı kurmasını sağlayabiliriz. Yirmi dakikada burada olursunuz.»</p>

  <p class="calibre1">«Hayır,» dedi Leamas. «Hava kararmak üzere zaten.»</p>

  <p class="calibre1">«Ama sonsuza kadar bekleyemezsiniz ki, programlanan zamandan dokuz saat geç kaldı.»</p>

  <p class="calibre1">«Sen gitmek istiyorsan, git. Cok iyi iş becerdin. Kramer'e çok iyi iş becerdiğini söylerim.»</p>

  <p class="calibre1">«Ama siz ne kadar bekleyeceksiniz?»</p>

  <p class="calibre1">«Gelene kadar.» Leamas gözetleme penceresine gidip hareketsiz duran iki polisin arasına girdi. Polislerin dürbünleri Doğu kontrol noktasına yöneltilmişti.</p>

  <p class="calibre1">«Karanlık olmasını bekliyor,» diye mırıldandı Leamas. «Eminim, karanlığı bekliyordun»</p>

  <p class="calibre1">«Bu sabah işçilerle geleceğini söylemiştiniz ama.»</p>

  <p class="calibre1">&nbsp;Leamas, Amerikalıya döndü.</p>

  <p class="calibre1">«Ajan dediğin uçak değildir. Tarifeye göre hare-</p>

  <p class="calibre1">&nbsp;Ket etmez. Açığa çıkarıldı bir kere, kaçıyor, korku içinde. Mundt'un adamları peşinde. Bir tek şansı var. Bırak da zamanını kendi seçsin.»</p>

  <p class="calibre1">&nbsp;Genç adam duraksadı; hem gitmek istiyor, hem de gideceği anı tam olarpk kestiremiyordu.</p>

  <p class="calibre1">&nbsp;Barakanın içinde bir telefon çaldı. Birden kulaklarını dikip beklediler. Bir polis Almanca olarak, «Siyah Opel Rekord, Federal plakalı,» dedi.</p>

  <p class="calibre1">&nbsp;Amerikalı, «Karanlıkta o kadar uzağı göremez,» diye mırıldandı. «Tahmin ediyor.» Sonra, «Mundt nasıl öğrendi?» diye sordu.</p>

  <p class="calibre1">&nbsp;Leamas, pencerenin önünde, «Sus!» dedi.</p>

  <p class="calibre1">&nbsp;Polislerden biri barakadan çıkıp yolun üzerine çizili beyaz sınır çizgisinden elli santim bendeki kum torbalarından oluşan barikata doğru yürüdü. Arkadaşı onun barikatın ardındaki teleskopun başına geçmesini bekledi, sonra dürbününü bırakıp miğferini giydi. Kontrol noktasının üzerinde bir yerde ışıldaklar birden yanınca önlerindeki yol tiyatro sahnesi gibi aydınlandı.</p>

  <p class="calibre1">&nbsp;Polis konuşmaya başladı. Leamas artık ezbere biliyordu adamın söyleyeceklerini.</p>

  <p class="calibre1">«Araba birinci kontrol noktasında durdu, içinde bir kişi var. Bir kadın. Belge kontrolü için Vopo barakasına götürüldü.»</p>

  <p class="calibre1">Konuşmadan bekliyorlardı.</p>

  <p class="calibre1">«Ne diyor?» diye sordu Amerikalı. Leamas cevap vermedi. Bir kenarda duran bir dürbünü alıp Doğu Alman kontrol noktasına baktı.</p>

  <p class="calibre1">«Belge kontrolü tamam. İkinci kontrola alındı şimdi.»</p>

  <p class="calibre1">«Bay Leamas, beklediğiniz adam bu mu?» diye ısrar etti Amerikalı. «Büroya telefon edip haber vermem gerek.»</p>

  <p class="calibre1">«Bekle biraz.»</p>

  <p class="calibre1">«Araba nerede şimdi? Ne yapıyorlar?»</p>

  <p class="calibre1">«Döviz kontrolü, gümrük kontrolü,» dedi Leamas.</p>

  <p class="calibre1">&nbsp;Leamas arabadan ayırmıyordu gözlerini. Sürücü kapısı önünde iki Vopo vardı, biri konuşuyor, diğeri kenarda bekliyordu. Bir üçüncüsü de arabanın çevresini dolaşmaktaydı. Üçüncü bagajın önüne gelince durdu, sonra dönüp sürücüye doğru yürüdü. Anahtarı istiyordu. Bagajı açtı, içine baktı, kapatıp anahtarı geri verdi. Sonra otuz metre ilerde duran bir Doğu Alman nöbetçisinin yanına gitti. Işıldakların aydınlığında sıkılmış bir tavırla konuşmaya başladılar.</p>

  <p class="calibre1">&nbsp;Baştan savma bir hareketle arabanın gelmesi için işaret ettiler sonra. Araba yolun ortasındaki iki nöbetçinin önüne gelince yine durdu. Nöbetçiler arabanın çevresini dolaştılar, durup biraz daha konuştular, sonra sanki istemeye istemeye imiş gibi Batı kesimine doğru yoluna devam etmesine izin verdiler.</p>

  <p class="calibre1">Amerikalı, «Bay Leamas, sizin beklediğiniz erkek, değil mi?» diye sordu.</p>

  <p class="calibre1">«Evet, erkek.»</p>

  <p class="calibre1">&nbsp;Leamas buz gibi Ekim rüzgârına karşı yakasını kaldırarak dışarı çıktı. Kalabalığı ancak o an hatırladı, insan kulübedeyken bu şaşkın yüzlerin oluşturduğu grubu unutuyordu. İnsanlar hep değişiyordu ama ifadeler hep aynıydı. Bir trafik kazası çevresine toplanan, kazanın nasıl olduğunu bilmeyen, yaralıyı kımıldatıp kımıldatmamaya karar veremeyen insanlar gibi.</p>

  <p class="calibre1">&nbsp;Leamas arabaya yaklaşıp kadına, «Nerede?» diye sordu.</p>

  <p class="calibre1">«Yakalamak için geldiklerinde kaçtı. Bisikleti aldı. Beni bilmeleri olanaksız.»</p>

  <p class="calibre1">«Nereye gitti?»</p>

  <p class="calibre1">«Brandenburg yakınlarında bir meyhane üzerinde bir odası vardı. Parası, kâğıtları falan oradaydı. Oraya gitti sanırım. Onları alıp gelecektir.»</p>

  <p class="calibre1">«Bu gece mi?»</p>

  <p class="calibre1">«Bu gece geleceğini söyledi. Diğerleri yakalandılar: Paul, Viereck, Landser, Salomon. Onun da pek zamanı kalmadı artık.»</p>

  <p class="calibre1">&nbsp;Leamas bir süre konuşmadan baktı kadının yüzüne.</p>

  <p class="calibre1">«Landser de mi?»</p>

  <p class="calibre1">«Dün gece.»</p>

  <p class="calibre1">&nbsp;Leamas'ın yanına bir polis yaklaşmıştı.</p>

  <p class="calibre1">«Buradan çekilmeniz gerek. Geçiş yolunda durmak yasaktır.»</p>

  <p class="calibre1">&nbsp;Leamas adama dönüp, «Canın cehenneme!»dedi.</p>

  <p class="calibre1">&nbsp;Alman birden kaskatı kesildi, ama kadın, «İçeri gir,» dedi. «Köşeye kadar gideriz.»</p>

  <p class="calibre1">&nbsp;Leamas kadının yanına bindi, ağır ağır giderek bir yan yola girdiler.</p>

  <p class="calibre1">«Araban olduğunu bilmiyordum,» dedi Leamas.</p>

  <p class="calibre1">«Kocamın. Karl sana benim evli olduğumu söylememişti, değil mi?» Leamas cevap vermedi. «Kocamla bir optik firmasında çalışıyoruz. Bizi iş için bu yana gönderirler. Karl sana yalnızca benim kızlık adımı söyledi. Benim ...senin işlerine karışmamı istemedi.»</p>

  <p class="calibre1">&nbsp;Leamas cebinden bir anahtar çıkartıp uzattı.</p>

  <p class="calibre1">«Kalacak bir yer gerek sana. Albrect Dürer Caddesinde, Müzenin yanında bir apartman var. Numarası 28 A. İçerde aradığın her şeyi bulacaksın. Geldiğinde seni ararım.»</p>

  <p class="calibre1">«Ben de burada seninle beklerim.»</p>

  <p class="calibre1">«Ben beklemeyeceğim. Eve git sen. Ben sana telefon ederim. Burada beklemenin anlamı yok artık.»</p>

  <p class="calibre1">«Ama buradan geçecek.»</p>

  <p class="calibre1">&nbsp;Leamas şaşırmıştı.</p>

  <p class="calibre1">«Bunu sana o mu söyledi?»</p>

  <p class="calibre1">«Evet. Oradaki Vopolardan birini tanıyor. Ev-sahibinin oğluymuş. Bir işe yarayabilir diye bu yolu seçti.»</p>

  <p class="calibre1">«Ve <span class="calibre6">bunu</span> da Sana söyledi, ha?»</p>

  <p class="calibre1">«Bana güvenir. Her şeyi anlattı bana.»</p>

  <p class="calibre1">«İnsaf!»</p>

  <p class="calibre1">&nbsp;Leamas kadına anahtarı verip kontrol noktası barakasına döndü. İçeri girdiğinde polisler mırıl mırıl birşeyler konuşuyorlardı. İriyarı olanı sırtını çevirdi.</p>

  <p class="calibre1">«Özür dilerim,» dedi Leamas. «Gereksiz yere bağırdım.» Eski çantasını açıp içinde birşeyler arandı. Sonunda buldu da; yarım şişe viski. Yaşlıca polisi başını sallayarak şişeyi kabul etti. Birer maşrapaya doldurup üzerlerine kahve ekledi.</p>

  <p class="calibre1">«Amerikalı nereye gitti?» diye sordu Leamas.</p>

  <p class="calibre1">«Kim?»</p>

  <p class="calibre1">«ClA'den olan. Hani biraz önce yanımdaydı ya.»</p>

  <p class="calibre1">«Yatma zamanı geldi,» dedi yaşlı adam, hep birlikte güldüler.</p>

  <p class="calibre1">&nbsp;Leamas maşrapasını bıraktı. «Bu yana geçen bir insanı korumak için ateş etme kurallarınız nedir? Kaçan birini?»</p>

  <p class="calibre1">«Vopolar bizim kesime ateş ederlerse biz ancak buna koruyucu ateşle karşılık verebiliriz.»</p>

  <p class="calibre1">«Yani adam sınırı geçene kadar ateş edemez misiniz?»</p>

  <p class="calibre1">«Koruma ateşi açamayız, Bay......»</p>

  <p class="calibre1">«Thomas,» dedi Leamas. «Thomas» El sıkıştılar. Polisler de kendi adlarını söylediler.</p>

  <p class="calibre1">«Koruma ateşi başlatamayız. Gerçek bu. Böyle bir şey yaptığımız takdirde bunun savaş demek olacağını söylediler bize.»</p>

  <p class="calibre1">«Saçma,» dedi polislerden genç olanı. Viski cesaret vermişti. «Müttefikler .burada olmasaydı Duvar çoktan yıkılırdı.»</p>

  <p class="calibre1">«Berlin de,» diye mırıldandı yaşlı polis.</p>

  <p class="calibre1">&nbsp;Leamas, ansızın, «Bu gece bir adamım geçecek bu yana,» dedi.</p>

  <p class="calibre1">«Bu noktadan mı?»</p>

  <p class="calibre1">«Onu bu yana geçirmek çok önemli. Mundt'un adamları peşinde.»</p>

  <p class="calibre1">Genç polis, «Duvarın hâlâ tırmanılabilen bölümleri var,» dedi.</p>

  <p class="calibre1">«Öyle biri değil. Blöf yaparak geçecektir; kâğıtları var, eğer kâğıdın bir değeri kalmışsa. Bir de bisikleti.»</p>

  <p class="calibre1">&nbsp;Barakada yalnızca yeşil kenarlı bir okuma lambası vardı, ancak ışıldakların parıltısı ayışığı gibi dolduruyordu içerisini. Karanlıkla birlikte sessizlik de çökmüştü. İşitilmekten korkuyorlarmış gibi konuşuyorlardı. Leamas pencereye gidip bekledi. Önünde yol, yolun iki yanında da Duvar uzanıyordu. Asmolen bloklardan ve dikenli tellerden yapılmış, ucuz sarı lambalarla aydınlatılan pis ve çirkin bir şey. Bir toplama kampı sahnesinin arka perdesi gibi. Duvarın doğusunda ve batısında Berlin'in yeniden inşa edilmemiş kesimleri yer alıyordu.</p>

  <p class="calibre1">&nbsp;Lanet kadın ve onun hakkında yalan söyleyen aptal Karl, diye düşündü Leamas. Dünyanın her yanındaki ajanlar gibi eksik bilgi vererek yalan söylemişti o da. Onlara izlerini örtmeyi, sahtekârlık yapmayı öğretirdin ve ilk iş olarak seni aldatırlardı. Kadını yalnızca bir kere çıkarmıştı ortaya; geçen yıl Schürzstrasse'deki yemekten sonra. Karl o sırada önemli bir iş becermişti ve Kontrol kendisiyle tanışmak istemişti. Kontrol başarıları hiç kaçırmazdı. Birlikte yemek yemişlerdi Leamas, Kontrol ve Karl. Karl böyle şeylere bayılırdı. Tertemiz, pırıl pırıl, şapkası elinde, saygılı bir halde kiliseye giden bir çocuk gibi çıkıvermişti ortaya.</p>

  <p class="calibre1">&nbsp;Kontrol adamın elini beş dakika kadar sıkmıştı. «Seninle gurur duyduğumuzu bilmeni isterim. Karl.» Leamas onlara bakarken bu bize yılda fazladan iki yüz sterline patlayacak, diye düşünmüştü.</p>

  <p class="calibre1">&nbsp;Yemek bitince Kontrol yine ellerini sıkmış, önemli bir tavırla başını sallamış, yaşamını biraz da başka bir yerde tehlikeye atması gerektiğini ima ederek şoförlü arabasına binmiş, gitmişti. Karl gülmüştü arkasından, Leamas da gülmüştü. Sonra hâlâ</p>

  <p class="calibre1">&nbsp;Kontrol'a gülerek şampanyalarını bitirmişlerdi. Daha sonra da Alter Fass'a gitmişlerdi. Gitmeleri için Kari ısrar etmişti. Elvira kendilerini orada bekliyordu. Çelik gibi sert, kırk yaşlarında bir sarışın...</p>

  <p class="calibre1">«Benim en iyi sakladığım sırrım bu, Alec,» demişti Kari. Leamas çok kızmıştı. Sonradan epey tartışmışlardı.</p>

  <p class="calibre1">«Ne kadar biliyor? Kim bu? Nasıl tanıştın onunla?» Ama Kari suratını asıp konuşmamıştı. Sonra da her şey berbat gitmişti. Leamas buluşma yerlerini ve parolaları değiştirmeye çalışmıştı. Ama Karl bundan hiç hoşlanmamıştı. Bunun gerisinde ne yattığını biliyordu ve hiç hoşlanmıyordu.</p>

  <p class="calibre1">«Kadına güvenmiyorsan bile çok geç artık,» demişti. Leamas da onun ne demek istediğini anlayıp susmuştu. Ama ondan sonra daha dikkatli davranmış, Karl'a daha az şey açıklamış, casusluk tekniğinin hokus pokuslarından daha çok yararlanmaya bakmıştı. Ve işte şimdi de kadın orada, arabadaydı, güvenli evi ve her şeyi biliyordu. Leamas bir daha hiçbir ajana güvenmemek için bir kez daha yemin etti.</p>

  <p class="calibre1">&nbsp;Telefona gidip evinin numarasını çevirdi. Frau Martha çıktı karşısına.</p>

  <p class="calibre1">«Dürer sokağında konuklarımız var,» dedi Le-amas. «Bir kadınla bir erkek.»</p>

  <p class="calibre1">«Evliler mi?»</p>

  <p class="calibre1">«Eh, öyle sayılır.» Kadın gülerken kapattı telefonu Leamas. Tam o anda polislerden biri döndü.</p>

  <p class="calibre1">«Bay Thomas! Çabuk!» Leamas gözetleme penceresine koştu.</p>

  <p class="calibre1">«Bir erkek, Bay Thomas,» diye fısıldadı genç polis. «Bisikletli.» Leamas dürbünü aldı.</p>

  <p class="calibre1">&nbsp;Karl'dı bu, o kadar uzaktan bile belliydi savaştan kalma eski bir asker yağmurluğuna sarılı vücudu. Başardı, diye düşündü Leamas, başarmış olmalı. Belge kontrolundan geçti, şimdi yalnızca döviz ve gümrük kontrolları kaldı. Leamas, Karl'ın bisikletini parmaklığa dayayıp gümrük barakasına doğru yürümesine baktı. Aman sakın aşırıya kaçayım deme diye düşündü. Karl sonunda barakadan çıktı, engelin başındaki adama neşeyle elini salladı. Kırmızı beyaz boyalı sopa ağır ağır yükseldi. Başarmıştı, kendilerine doğru geliyordu. Şimdi yalnızca yolun ortasındaki Vopo kalmıştı, sonra da sınır çizgisi ve güvenlik.</p>

  <p class="calibre1">&nbsp;Karl tam o anda bir ses duyar, bir tehlike hisseder gibi oldu. Omuzu üzerinden geri baktı, gidonun üzerine eğilerek çılgınlar gibi pedalları çevirmeye başladı. Önünde hâlâ köprü üstündeki o tek nöbetçi vardı. O da dönmüş kendisine bakıyordu. Beklenmedik bir anda ışıldaklar birden yanıverdi. Karl şimdi arabanın farlarına yakalanmış bir tavşan gibiydi. Bir siren sesi duyuldu, ardından da sert sesle verilen emirler. Leamas'ın önündeki iki polis hemen dizüstü çökerek kum torbalarının arasından karşıya bakmaya başladılar. Bir yandan da silahlarını otomatik atış durumuna getirmişlerdi.</p>

  <p class="calibre1">&nbsp;Doğu Alman nöbetçisi kendi sektörüne doğru ateş etti. Birinci kurşun Karl'ı öne, ikincisi arkaya fırlatmıştı sanki. Ama her nasılsa hâlâ bisiklet üstündeydi ve hâlâ hareket ediyordu. Nöbetçinin yanından geçerken adam ateş etmeyi sürdürüyordu. Kari birden boş bir çuval gibi yere yuvarlandı, bulundukları yerden bisikletin devrilirken çıkardığı gürültüyü duydular. Leamas onun ölmüş olmasını diledi Tanrıdan.</p>

  <h1 class="calibre5" id="sigil_toc_id_1">&nbsp;SİRK</h1>

  <p class="calibre1">&nbsp;Leamas, Templehof Havaalanı pistinin altında yokolmasını seyrediyordu.</p>

  <p class="calibre1">&nbsp;Aslında herhangi bir şeyi öylesine enine boyuna düşünen, filozof yanı ağır basan bir insan değildi. Defterden silindiğini biliyordu — bundan sonra birlikte yaşayacağı bir yaşam gerçeğiydi bu. Ölüm ya da kanser gibi. Şimdi ile eskisi arasındaki boşluğun üzerine bir köprü kurmak için hiçbir hazırlık yapılamayacağını da bilmekteydi. Günün birinde ölümü karşılayacağı gibi karşılıyordu başarısızlığı yalnız yaşamaya alışkın bir insanın alaycı gücenikliği ve cesareti ile. Çok kimseden uzun sürmüştü meslek yaşantısı, şimdi de yenik düşmüştü artık. Bir köpeğin dişleri sağlam kaldığı sürece yaşadığı söylenirdi; kendisinin de dişleri çekilmişti şimdi. Ve dişlerini çeken de Mundt olmuştu.</p>

  <p class="calibre1">&nbsp;On yıl önce öteki yolu seçebilirdi — Cambridge Meydanındaki resmi binada masabaşı işleri de vardı ve Leamas bunlardan birini isteyip yaşlanıncaya kadar orada kalabilirdi. Ama Leamas'ın yapısı buna uygun değildi. Leamas'dan hükümetin çıkarlarını korumak ve kuramsal alanda çalışmak için eylem yaşantısını bırakmasını istemek, bir jokeyin bahis toplayıcısı olmasını istemekten farksız olurdu. Kendisi Berlin'de kalmıştı, Personel'in, dosyasını her yılın sonunda yeniden gözden geçirilmek üzere işaretlediğini bile bile hem de. İnatçıydı kararlıydı, verilen talimatı önemsemezdi, her an bir fırsatın çıkıvereceğine inanırdı. Haberalma işinin tek bir ahlâk yasası vardır: iş, sonuca göre değerlendirilir. Whitehall züppeleri bile bu yasaya saygı gösterirlerdi. Leamas da epey sonuç elde etmişti. Mundt gelene kadar...</p>

  <p class="calibre1">&nbsp;Mundt'un başına iş açacağını o kadar erkenden anlaması da garipti doğrusu.</p>

  <p class="calibre1">&nbsp;Kırk iki yıl önce Leipzig'de doğmuştu Hans Dieter Mundt. Leamas onun dosyasını, dosyanın iç kapağındaki fotoğrafını görmüştü. Sarı saçlar altında bomboş ve sert bir yüz; Mundt'un Alman Gizli Servisi Abteilung'da ikinci adam olarak yükselişini ve operasyon bölümü başına getirilmesini de ezbere biliyordu. Mundt, kendi bölümünde bile nefret edilen bir kişiydi. Leamas bunu o yandan kaçıp gelenlerden ve SED Prezidyumunun bir üyesi olarak Mundt ile güvenlik komitelerinde birlikte çalışmış olan Riemeck'den öğrenmişti. Riemeck Mundt'tan korkardı. Bunda haklıydı da, çünkü daha sonraları Mundt adamı öldürmüştü.</p>

  <p class="calibre1">&nbsp;Mundt 1959'a kadar Abteilung'un küçük bir görevlisi olarak Londra'da, Doğu Alman Çelik Heye-tindeydi. iki ajanını öldürdükten sonra aceleyle Almanya'ya dönmüş ve bir yıl kadar ortalıkta görünmemişti. Sonra ansızın Abteilung'un Leipzig merkezinde özel görevler için para, araç gereç ve personel sağlamakla görevli bir komitenin başkanı olarak ortaya çıkmıştı. O yılın sonlarına doğru Abtei-lung içinde büyük bir iktidar mücadelesi olmuştu. Sovyet bağlantı subaylarının sayısı ve etkinlikleri azaltılmış, eski tüfeklerden pek çoğuna ideolojik nedenlerle işten el çektirilmişti. Üç kişi çıkmıştı ortaya: karşı casusluk başkanı Fiedler, Mundt'un görevini devralan Jahn ve kırk bir yaşında büyük ödülü —harekât başkan yardımcısı— kazanan Mundt. Hemen ardından da yeni biçim çalışma başlamıştı. Leamas'ın ilk kaybettiği ajan bir kızdı. Kurye olarak kullanılan küçük bir ajan. Batı Berlin'de bir sinemadan çıkarken öldürülmüştü. Polis katili bulamamış, Leamas da ilk başlarda bu olayı kızın işiyle ilgisiz olarak kabul etmişti. Bir ay sonra Dres-den'de bir demiryolu işçisi, Peter Guillam'ın örgütünden eski bir ajan, demiryolu kenarında öldürülmüş olarak bulunmuştu. Leamas bunun bir rastlantı olmadığına emindi artık. Bunun ardından Leamas'ın denetimindeki başka bir örgütün iki ajanı tutuklanmış ve ölüme mahkûm edilmişlerdi. Acımasızcasına ve sinirlerini yıpratana kadar böyle devam etmişti, bu.</p>

  <p class="calibre1">&nbsp;Şimdi de Karl'ı öldürmüşlerdi ve Leamas, Berlin'i geldiği gibi terkediyordu: elinde metelik edecek tek bir ajan olmadan. Mundt kazanmıştı.</p>

  <p class="calibre1">&nbsp;Leamas kır saçları kısa kesilmiş, bir yüzücü vücuduna sahip çok güçlü bir adamdı. Gücü sırtının ve omuzlarının yapısıyla ellerinin ve parmaklarının küt biçiminden de anlaşılırdı.</p>

  <p class="calibre1">&nbsp;Her şeye olduğu gibi giyim kuşama da ancak yararcı açıdan bakardı. Genellikle taktığı gözlüğü bile çelik çerçeveliydi. Giydiği elbiselerin çoğu suni elyaftan yapılmıştı, hiçbirinin yeleği yoktu. Kolları kendiliğinden düğmeli olan Amerikan tipi gömlekleri ve lastik tabanlı süet ayakkabıları yeğlerdi.</p>

  <p class="calibre1">&nbsp;Yüzü adeleli ve yakışıklıydı, ince olan ağzının kenarlarında inatçılığını belirten bir çizgi seçilirdi. Gözleri küçük ve kahverengiydi; İrlandalı derlerdi kendisi için. Ama Leamas'ı belirli bir yere oturtmak olanaksızdı. Bir Londra kulübüne girecek olsa kapıcı kendisini üye sanıp yanılmazdı kuşkusuz, bir Berlin gece kulübünde ise genellikle hemen en iyi masayı verirlerdi. Parasını korumasını bilen, hır çıkarabilen ve pek de centilmen denilemeyecek bir adam olduğu izlenimini yaratırdı.</p>

  <p class="calibre1">&nbsp;Hostes, erkeği ilginç bulmuştu. Adamın Kuzey İngiltereli ve zengin olduğunu tahmin etmişti. Yer açısından doğru bir tahmin olabilirdi bu, ama ikincisi hedeften çok uzağa düşmüştü. Elli yaşlarında olarak tahmin etmişti ki, bu da doğruydu. Bekâr olduğu tahmini ise yarı doğruydu. Uzun yıllar önce bir boşanma geçmişti başından ve şimdi bir yerlerde aylıklarını kentte garip bir özel bankadan alan daha yirmi yaşına varmamış çocukları vardı.</p>

  <p class="calibre1">«Bir viski daha isterseniz biraz acele edin,» dedi hostes. «Yirmi dakikaya kadar Londra'ya iniyoruz.»</p>

  <p class="calibre1">«Bu kadarı yeter.» Leamas kıza bakmadı bile. Pencereden kentin yemyeşil kırlarını seyrediyordu.</p>

  <p class="calibre1">Havaalanında kendisini karşılayan Fawley arabayla Londra'ya götürdü.</p>

  <p class="calibre1">«Kontrol, Karl konusunda epey öfkeli,» dedi yan gözle Leamas'a bakarak. Leamas başını salladı.</p>

  <p class="calibre1">«Nasıl oldu?» diye sordu Fawley.</p>

  <p class="calibre1">«Vuruldu. Mundt.»</p>

  <p class="calibre1">«Öldü mü?»</p>

  <p class="calibre1">«Sanırım. Ölmesi kendisi için daha iyi. Az daha başarıyordu. Acele etmemeliydi. Emin olamazlardı. Abteilung kontrol noktasına ona geçiş izni verildikten sonra geldi. Sireni çaldılar, bir Vopo sınıra yirmi metre kala ateş etti. Yerde bir an kıpırdadıktan sonra hareketsiz kaldı.»</p>

  <p class="calibre1">«Zavallı.»</p>

  <p class="calibre1">«Evet öyle.»</p>

  <p class="calibre1">&nbsp;Fawley, Leamas'ı sevmezdi. Leamas da bunu biliyor idiyse hiç aldırış etmiyor görünüyordu. Faw-ley kulüplere üye olan, üye olduğu derneklerin kravatlarını takan, sporculuğun erdemlerini savunan bir insandı. Leamas'ı kuşkulu bir tip olarak görüyordu. Leamas da onun aptalın biri olduğu fikrindeydi.</p>

  <p class="calibre1">«Hangi bölümdesin?» diye sordu Leamas.</p>

  <p class="calibre1">«Personel.»</p>

  <p class="calibre1">«Memnun musun?»</p>

  <p class="calibre1">«Çok zevkli.»</p>

  <p class="calibre1">«Ben şimdi ne olacağım? Rafa mı kaldıracaklar?»</p>

  <p class="calibre1">«Bırak da bunu sana Kontrol söylesin, ahbap».</p>

  <p class="calibre1">«Sen biliyor musun?»</p>

  <p class="calibre1">«Elbette.»</p>

  <p class="calibre1">«Neden sen söylemiyorsun peki?»</p>

  <p class="calibre1">«Kusura bakma, ahbap.» Leamas öfkesini tutamayacak bir hale gelmişken Favvley'in büyük bir olasılıkla yalan söylemekte olduğunu hatırladı.</p>

  <p class="calibre1">«Peki, hiç olmazsa bir şey söyle,» dedi. «Londra'da kendime oturacak bir yer arayacak mıyım?»</p>

  <p class="calibre1">Favvley kulağını kaşıdı. «Sanmıyorum.»</p>

  <p class="calibre1">«Sanmıyorsun ha? Tanrıya şükürler olsun.»</p>

  <p class="calibre1">Cambridge Meydanının kenarında bir park saati dibinde park ettiler arabayı. Birlikte içeri girdiler.</p>

  <p class="calibre1">«Kimliğin yok, değil mi? Öyleyse bir kâğıt dolduracaksın, ahbap.»</p>

  <p class="calibre1">«Ne zamandan beri kimliğe ihtiyaç duyuluyor burada? McCalI beni anasından iyi tanır.»</p>

  <p class="calibre1">«Yeni uygulama bu. Sirk giderek genişliyor artık.»</p>

  <p class="calibre1">Leamas cevap vermeden başıyla McCall'u selamladı ve kimlik falan göstermeden asansöre bindi.</p>

  <p class="calibre1">Kontrol, kemiklerini yoklayan bir doktor gibi neşeyle kavradı Leamas'ın elini.</p>

  <p class="calibre1">«Çok yorgun olmalısın, otur,» dedi. Aynı sıkıcı ses, aynı hava.</p>

  <p class="calibre1">Leamas, üzerinde bir su kabı olan elektrik sobasının karşısındaki iskemleye oturdu.</p>

  <p class="calibre1">«Hava epey soğuk, değil mi?» Kontrol ateşin karşısında ellerini oğuşturuyordu. Siyah ceketinin altında eski bir kahverengi hırka vardı. Leamas,</p>

  <p class="calibre1">&nbsp;Kontrol'un karısını hatırladı birden. Kocasının Kömür işletmeleri yönetim kurulunda olduğunu sanan Mandy adında aptal bir kadın. Hırkayı o örmüş olmalıydı.</p>

  <p class="calibre1">«Hava kuru da ondan,» dedi Kontrol. Masası üstündeki düğmelerden birine bastı. «Birer kahve içelim. Ginnie izinli, o yüzden işler iyi gitmiyor burada. Bana yeni bir kız verdiler.» Kontrol, Leamas'ın hatırladığından daha kısa boyluydu. Bunun dışında hiç değişmemişti; aynı sahte ilgisizlik havası, aynı görüşler, aynı hava cereyanından korku. Leamas'ın deneylerinden fersah fersah uzak olan bir formüle göre saygı gösterisi. Kontrol masadan bir paket sigara çıkartıp Leamas'a tuttu.</p>

  <p class="calibre1">«Bunların daha pahalılaştığını göreceksin.» Lea-mas başını salladı. Kontrol, paketi cebine yerleştirip yerine oturdu.</p>

  <p class="calibre1">&nbsp;Bir sessizlik oldu, sonra, «Riemeck öldü,» dedi Leamas.</p>

  <p class="calibre1">«Evet öyle,» diye cevap verdi Kontrol, sanki Leamas önemli bir noktayı vurgulamış gibi. «Çok yazık oldu. Çok... Onu o kız ele verdi sanırım... Elvira mıydı adı?»</p>

  <p class="calibre1">«Bence de öyle oldu.» Leamas, Elvira'yı nasıl bildiğini soracak değildi.</p>

  <p class="calibre1">«Mundt da öldürttü,» diye Kontrol devam etti.</p>

  <p class="calibre1">«Evet.»</p>

  <p class="calibre1">&nbsp;Kontrol yerinden kalkıp odanın içinde bir küllük arandı. Bir tane bulup iskemlelerinin arasına yere koydu.</p>

  <p class="calibre1">«Neler hissettin? Yani Riemeck vurulduğu zaman demek istiyorum. Olayı gördün, öyle değil mi?»</p>

  <p class="calibre1">&nbsp;Leamas omuzlarını silkti. «Çok sıkıldım.»</p>

  <p class="calibre1">&nbsp;Kontrol başını yana eğip gözlerini yumar gibi yaptı. «Daha başka şeyler de hissetmiş olmalısın. Bozulmuştun herhalde. Bu daha doğal bir şey.»</p>

  <p class="calibre1">«Bozulmuştum elbette. Bu durumda kim bozulmaz ki?»</p>

  <p class="calibre1">«Bir insan olarak hoşlanır miydin Riemeck'-aen?»</p>

  <p class="calibre1">«Sanırım. Bunu deşmekte bir yarar yok ama.»</p>

  <p class="calibre1">«Rıemeck vurulduktan sonra ne yaptın, geceyi nasıl geçirdin?»</p>

  <p class="calibre1">«Ne oluyor burada?» diye Leamas birden sesini yükseltti. «Ne demek istiyorsunuz?»»</p>

  <p class="calibre1">«Rıemeck sonuncusuydu.» dedi Kontrol. «Bir dizi ölümün sonuncusu. Yanlış hatırlamıyorsam her şey Wedding'de, sinemadan çıkarken vurulan kızla başladı. Sonra Dresden'deki adam ve Jena'daki tutuklamalar. Paul, Viereck ve Landser... hepsi öldüler. Son olarak da Riemeck.» Küçümser gibi gülümsedi. «Büyük bir insan kaybı bu. Artık yeter deyip demediğini merak etmiştim.»</p>

  <p class="calibre1">«Ne demek istiyorsunuz?»</p>

  <p class="calibre1">«Yoruldun mu yani... tükendin mi...» Uzun bir sessizlik oldu.</p>

  <p class="calibre1">«Bu size kalmış bir şey,» dedi Leamas sonunda.</p>

  <p class="calibre1">«Sempatisiz yaşamak zorundayız, değil mi? Bu, olanaksız ama. Bu sertliği bir oyun olarak oynuyoruz birbirimize, ama gerçekte hiç de böyle değiliz. Yani insan hep soğukta kalamaz... bir an gelir soğuktan gelmek gerekir, öyle değil mi? Ne demek istediğimi anlıyor musun?»</p>

  <p class="calibre1">&nbsp;Anlıyordu Leamas. Rotterdam dışındaki uzun yolu görüyordu, kum tepelerinin arasından uzanan yolu, üzerindeki mülteci kalabalığını, millerce ötedeki küçük uçağı. Mülteciler durup uçağa bakıyorlardı; uçak üzerlerine geliyordu, bomba yağdırıyordu kum tepelerinin arasındaki dümdüz yola... karışıklık, anlamsız bir cehennem.</p>

  <p class="calibre1">«Böyle konuşmaya devam edemem, Kontrol,» dedi sonunda. «Benden ne istediğini söyle.»</p>

  <p class="calibre1">«Senin bir süre daha soğukta kalmanı istiyorum.» Leamas hiçbir şey söylemeyince adam devam etti. «Benim anladığım kadarıyla bizim İşimiz bir tek varsayım üzerine kurulmuştur. Biz hiçbir zaman ilk saldıran olmayacağız. Bunu haklı buluyor musun?»</p>

  <p class="calibre1">Leamas başını salladı. Konuşmamak için her şeyi yapardı.</p>

  <p class="calibre1">«Böylece bizler hoş olmayan şeyler yaparız, ama hep <span class="calibre6">savunmadayız.</span> Bence bu doğru bir tutum işte. Burada ve başka yerlerde insanların geceleri yataklarında rahatça uyumaları için hoş olmayan şeyler yaparız. Aşırı romantik mi bu? Kuşkusuz zaman zaman çok kötü şeyler yaptığımız da olur.» Kontrol bir okul çocuğu gibi sırttı. «İşin ahlaksal yanını değerlendirmeye gelince de, dürüst olmayan kıyaslamalara gireriz; ne de olsa, bir tarafın idealleri ile öteki tarafın yöntemleri aynı terazide tartılmaz değil mi?»</p>

  <p class="calibre1">&nbsp;Leamas ipin ucunu kaybetmişti. Adamın bıçağı sokup çevirmeden önce uzun uzun saçmaladığını duymuştu, ama buna bugüne kadar tanık olmuş değildi.</p>

  <p class="calibre1">«Oysa ideali idealle, yöntemi yöntemle kıyaslamak gerek. Savaştan bu yana hem bizim, hem de rakiplerimizin yöntemleri hemen hemen aynı oldu bence. Hükümetin <span class="calibre6">politikası</span> daha insancıl diye rakiplerinden daha acımasız olamazsın, değil mi?» Kendi kendine güldü Kontrol. <span class="calibre6">«Asla</span> olamaz bu.»</p>

  <p class="calibre1">&nbsp;Tanrım, bu iş lanet bir papazın yanında çalışmaktan da beter, diye düşündü Leamas. Ne yapmak istiyor bu herif?</p>

  <p class="calibre1">«işte bunun için Mundt'dan kurtulmaya çalışmak gerek,» diye Kontrol devam etti. Sinirli bir halde kapıya döndü. «Bu kahve de nerede kaldı?»</p>

  <p class="calibre1">&nbsp;Kontrol gidip kapıyı araladı, dış odadaki kızlardan biriyle konuştu. Yerine dönerken, «Bir punduna getirip ondan kurtulmanın çaresini bulmalıyız,» dedi.</p>

  <p class="calibre1">«Neden ama? Doğu Almanya'da kimse kalmadı ki. Biraz önce siz de söylediniz... Riemeck sonuncuydu. Koruyacak kimsemiz kalmadı ki.»</p>

  <p class="calibre1">&nbsp;Kontrol oturup bir süre konuşmadan ellerine baktı.</p>

  <p class="calibre1">«Bu tümüyle doğru değil, ama seni ayrıntılarla sıkmak doğru olmaz sanırım.»</p>

  <p class="calibre1">&nbsp;Leamas omuzlarını silkti.</p>

  <p class="calibre1">«Casusluktan sıkıldın mı artık?» diye sordu Kontrol. «Soruyu tekrarlarsam şimdiden" özür dilerim. Burada anladığımız bir şeydir bu. Uçak mühendisleri gibi... maden yorgunluğu, sanırım onların kullandıkları terim. Sıkıldıysan söyle.»</p>

  <p class="calibre1">&nbsp;Leamas o sabahki uçak yolculuğunu hatırladı.</p>

  <p class="calibre1">«Eğer böyle bir durum varsa Mundt'un gereğine bakmanın başka bir yolunu buluruz. Ben alışılmışın dışında bir şey düşünüyordum.»</p>

  <p class="calibre1">Kız kahveleri getirdi. Tepsiyi sehpaya bırakıp iki fincan doldurdu. Kontrol o odadan çıkana kadar bekledi.</p>

  <p class="calibre1">Kendi kendine konuşurmuş gibi, «öyle aptal bir kız ki,» diye söylendi. «Bu günlerde işe yarar birini bulamamalarına şaşmamak elden gelmiyor. Ginnie böyle zamanlarda tatile çıkmasa bari.» Bir süre kahvesini karıştırdı.</p>

  <p class="calibre1">«Biz Mundt'u gözden düşürmek istiyoruz. Çok içer misin sen? Viski falan?»</p>

  <p class="calibre1">&nbsp;Leamas, Kontrol'a alışkın olduğunu sandığını düşünüp şaştı.</p>

  <p class="calibre1">«Biraz içerim. Çok kimseden biraz fazla belki de.»</p>

  <p class="calibre1">&nbsp;Kontrol anlayışla salladı başını. «Mundt hakkında neler biliyorsun?»</p>

  <p class="calibre1">«Bir katil. Bir iki yıl önce Doğu Alman Çelik Heyeti ile birlikte buradaydı. O zaman bir danışmanımız vardı: Maston.»</p>

  <p class="calibre1">«Evet öyle.»</p>

  <p class="calibre1">«Mundt da bir ajan çalıştırıyordu. Bir dışişleri yetkilisinin karısını. Onu öldürdü.»</p>

  <p class="calibre1">«George Smiley'i öldürmeye çalıştı. Kadının kocasını da öldürmüştü. Çok zevksiz bir insan. Eski Hitler Gençliği falan. Öyle entellektüel bir komünist değil. Soğuk savaş uygulayıcısı.»</p>

  <p class="calibre1">«Bizler gibi,» dedi Lepmas kupkuru bir sesle.</p>

  <p class="calibre1">&nbsp;Kontrol gülümsedi. «George Smiley olayı iyi biliyordu. Artık bizimle çalışmıyor, ama onu bulup deliğinden çıkarman gerekecek sanırım. Onyedinci Yüzyıl Almanyası konusunda araştırmalar yapıyor. Chelsea'da, Sloane Meydanının hemen arkasında Byvvater Sokağında oturuyor. Neresi olduğunu biliyor musun?»</p>

  <p class="calibre1">«Evet.»</p>

  <p class="calibre1">«Guillam da o olayda çalışmıştı. O da birinci katta Uydu Dört'de. Korkarım senin günlerinden bu yana epey değişiklik oldu burada.»</p>

  <p class="calibre1">«Evet öyle.»</p>

  <p class="calibre1">«Bir iki gün onlarla birlikte ol. Onlar benim ne düşündüğümü biliyorlar. Sonra haftasonu benimle kalırsın. Karım hasta olan annesinin yanına gitti. Korkarım ikimiz yalnız olacağız.»</p>

  <p class="calibre1">«Teşekkür ederim, memnun olurum.»</p>

  <p class="calibre1">«O zaman rahat rahat konuşuruz. Bu işten epey para kazanabilirsin gibime geliyor. Elde ettiğin her şey senin olacak.»</p>

  <p class="calibre1">«Teşekkür ederim.»</p>

  <p class="calibre1">«Ama <span class="calibre6">gerçekten istiyorsan</span> yani... zihni yorgunluk falan yok, değil mi?»</p>

  <p class="calibre1">«Bütün iş Mundt'un öldürülmesiyse, bir sorun yok.»</p>

  <p class="calibre1">«Gerçekten öyle mi düşünüyorsun?» Kontrol bir süre baktı Leamas'ın yüzüne. «Evet, sanırım öyle düşünüyorsun. Ama bunu söylemek <span class="calibre6">zorunda olduğunu</span> sanmamalısın. Bizim dünyamızda nefret ve iç bulantısı kalır, bir daha kimseyi acıya boğmayı istemezsin. Özür dilerim ama. Karl Riemeck öldürüldüğünde duyguların bunlar değil miydi? Mundt'a nefret ya da Karl'a sevgi değil de, hareketsiz, uyumuş bir vücuda ağır bir darbe sanki... Bana bütün gece Berlin sokaklarında dolaştığını söylediler, öyle mi?»</p>

  <p class="calibre1">«Biraz yürüdüğüm doğru.»</p>

  <p class="calibre1">«Sabaha kadar mı?»</p>

  <p class="calibre1">«Evet.»</p>

  <p class="calibre1">«Elvira'ya ne oldu?»</p>

  <p class="calibre1">«Tanrı bilir... Mundt'un gereğine bakmak İsterdim.»</p>

  <p class="calibre1">«İyi... çok güzel. Ha, aklıma gelmişken söyleyeyim, burada eski dostlarınla karşılaşırsan, onlara bundan söz etmenin bir anlamı yok. Hatta... onlarla pek yakınlık kurmazsan daha iyi olur bence. Sanki bizden çok kötü bir davranış görmüşsün gibi. İnsanın gideceği yola hemen çıkması daha doğru olur, öyle değil mi?»</p>

  <h1 class="calibre5" id="sigil_toc_id_2">ÇÖKÜŞ</h1>

  <p class="calibre1">&nbsp;Leamas'ın kızağa çekilmesi kimseyi şaşırtmamıştı. Berlin zaten yıllardır bir başarısızlıktı, diyorlardı. Ve birinin suçu üstlenmesi gerekiyordu. Üstelik adam operasyonlarda çalışamayacak kadar yaşlanmıştı. Bu işte insanın reflekslerinin profesyonel bir tenisçininkiler kadar sağlam olması gerekirdi. Leamas savaşta iyi işler başarmıştı, herkes biliyordu bunu. Norveç'te ve Hollanda'da sağ kalmayı becerebilmişti. Sonunda bir madalya vermiş ler ve serbest bırakmışlardı kendisini. Kuşkusuz daha sonra yeniden çağırmışlardı. Emekli aylığını böylece kaybetmiş olması çok yazıktı doğrusu. Muhasebe Bölümü, Elsie'nin kişiliğinde, bunu açıklayı-vermişti. Elsie, kantinde, zavallı Alec Leamas'ın, bu kesintili hizmet süresi nedeniyle yılda ancak 400 sterlin alabileceğini söylemişti. Kıza göre bu kural değiştirilmeliydi, hele zavallı Bay Leamas bu kadar hizmet verdikten sonra... Ama Maliye her an arkalarındaydı ve şimdi eskisi gibi rahat çalışamı-yorlardı. Ellerinden ne gelirdi ki? Maston'un başta olduğu o kötü günlerde bile durumları şimdi olduğundan iyiydi.</p>

  <p class="calibre1">&nbsp;Yenilere, Leamas'ın eskilerden olduğu söyleniyordu: kan, cesaret, kriket ve lise fransızcası. Leamas'a haksızlıktı bu aslında; Almancayı da anadili gibi bilir, çok güzel felemenkçe konuşurdu, ayrıca kriketten de nefret ederdi. Ama üniversite diploması olmadığı doğruydu.</p>

  <p class="calibre1">&nbsp;Leamas'ın sözleşmesinin bitmesine daha bir iki ay kaldığından süresini tamamlaması için Bankacılık Bölümüne getirdiler. Bankacılık, Muhasebeden farklı olup denizaşırı ödemelerle, ajanların ve operasyonların mali desteğiyle uğraşırdı. Çok gizli olmak gerekmeseydi Bankacılık'taki işlerden çoğu, acemi biri tarafından bile yapılabilirdi. Böy-lece bu bölüm de kısa bir süre sonra gömülecek olan üst düzey yöneticilerinin dinlenme yerlerinden biri olarak kabul edilmekteydi.</p>

  <p class="calibre1">&nbsp;Leamas orada tohuma kaçmaya başladı.</p>

  <p class="calibre1">&nbsp;Tohuma kaçma süreci aslında uzun olmasına rağmen Leamas'ın durumunda bu süre gerekmiyordu. Meslektaşlarının gözleri önünde şerefli bir şekilde kızağa çekilen bir insandan, herkese kin besleyen bir ayyaşa dönüşmesi iki ay bile sürmedi. Ayyaşlar arasında, özellikle ayık oldukları zaman ortaya çıkan, belirli bir budalalık vardır. Gözlem yeteneği olmayanların belirsizlik diye niteleyecekleri bir kopukluk... Leamas da bu duruma inanılmayacak kadar kısa bir sürede erişmişti. Ufak tefek sahtekârlıklar yapıyor, sekreterlerden birkaç kuruş ödünç alıyor, sonra da geri vermeyi unutuyordu. Geç gelip erken çıkıyor, her zaman dilinin ucunda bir şeyler dolandırıyordu. Meslektaşları ilk başlarda kendisine hoşgörülü davrandılar, belki de onun bu çöküşü ürkütmüştü kendilerini. Bizim de onlardan biri olacağımız korkusuyla sakatlardan, dilencilerden ve yatalaklardan ürktüğümüz gibi... Ama sonunda onun bu ihmalciliği, vahşi ve mantıksız kötü duyguları kendisinin tecrit edilmesine neden oldu.</p>

  <p class="calibre1">&nbsp;Leamas'ın kızağa çekilmeye aldırış etmemesi çevresindekileri şaşırtmıştı. Tüm iradesi bir anda çökmüş gibiydi. Haberalma Örgütlerinde sıradan ölümlerin bulunduğuna inanmayan alımlı sekreter Leamas'ın böyle kısa bir süre içinde pejmürde bir insan haline dönüşmesi karşısında çok şaşırmışlardı. Leamas görünüşüne hiç dikkat etmiyor, çevresine metelik vermiyor, genellikle alt düzey memurlarının yemek yedikleri kantinde yemeğini yiyordu. Durmadan içtiği de açıkça belli oluyordu. Zamanından önce çalışma güçleri ellerinden alınmış o zavallı insanlar sınıfına katılmıştı artık... suya girmeleri yasak olan yüzücüler ya da sahneye ayak basmaları yasaklanmış oyuncular arasındaydı bundan sonra yeri.</p>

  <p class="calibre1">&nbsp;Kimi Berlin'de bir yanlışlık yaptığını söylüyordu; bu yüzden örgütü dağıtılmıştı. Ama gerçeği bilen tek kişi yoktu içlerinde. Ama herkes ona karşı gereksiz bir sertlik gösterildiğinde fikir birliğine varmıştı. Hatta iyilikseverliğiyle tanınmamış Personel Bolumu bile böyle düşünmekteydi. Yanlarından geçerken, geçmişin bir atletini gösterirmiş gibi, adamı gizlice işaret ederler, «işte Leamas,» derlerdi. «Berlin'de yanlış bir iş yaptı. Bu hale düşmüş olması ne kadar da acı!».</p>

  <p class="calibre1">&nbsp;Ve bir gün ortalıktan kayboldu Leamas. Kimseye, hatta anlaşıldığı kadarıyla Kontrol'a bile veda etmemişti. Şaşırtıcı bir şey değildi bu. Servisin yapısında öyle görkemli veda ziyaretleri ve altın saat armağanları falan yoktu, ama yine de bu stan-dardlara rağmen Leamas'ın ansızın çıkıp gitmesi pek doğal karşılanmadı. Tahmin edildiğine göre sözleşme süresi de tam olarak bitmemişti. Muhasebe Bölümünden Elsie'nin sunacak bir iki bilgi kırıntısı vardı: Leamas aylığının geri kalan bölümünü nakit olarak çekmişti. Kıdem tazminatı ay sonunda ödenecekti, ama bu da dört rakamlı bir şey değildi. Ulusal Sigorta kartı gönderilmişti. Personelin elinde adamın bir adresi vardı kuşkusuz, ama Elsie bunu açıklayamazdı. Personel Bölümünden böyle bir şey yapması beklenmezdi zaten.</p>

  <p class="calibre1">&nbsp;Sonra para konusu gündeme geldi. Her zaman olduğu gibi kaynağı bilinmeyen bir sızıntıya göre Leamas'ın ortadan ansızın yokolması ile Bankacılık Bölümünün hesaplarındaki bir düzensizliğin ilişkili olduğu söyleniyordu. Epey yüklü bir para kayıptı (telefon santralında çalışan mavi saçlı bir hanımın deyimiyle hem de dört rakamlı bir para). Paranın tamamına yakın bir kısmını ele geçirmişler ve Leamas'ın emeklilik aylığına haciz koymuşlardı. Diğerleri ise buna inanmıyorlardı. Alec kasayı soymak istediyse, bunu Merkez kasasıyla oynamadan da yapmasını çok iyi bilir, diyorlardı. Böyle bir şeyi yapmaz demiyorlar da, daha iyisini yapabilirdi, diyorlardı. Ama Leamas'ın bu yanı ile pek etkilenmeyenler onun aşırı içmesini, ayrı bir evin masraflarını üstlenmesini, ülke içi ve dışı gelirleri arasındaki büyük farkı ve en önemlisi günleri sayılı olan bir insanın böyle büyük paraların elinden geçeceği bir bölüme verilmesinde karşısına çıkacak kışkırtmaları belirtmekteydiler. Herkesin fikir birliğinde olduğu bir nokta vardı: Alec gerçekten ellerini kasaya daldırmışsa sonu geldi demekti. Yeniden İşe Yerleştirme Bölümü kendisiyle ilgilenmez, Personel Bölümü de referans vermezdi artık. Zimmet, Personelin hiç unutturmadığı ve kendilerinin de unutmadığı bir suçtu. Alec'in Servis'i soymuş olduğu eğer gerçekse, Personel Bölümünün öfkesini ömrünün sonuna kadar sırtında taşıyacak demekti. Personel bir kefen parasını bile esirgeyecekti ondan.</p>

  <p class="calibre1">&nbsp;Gidişinin üstünden bir iki hafta geçtikten sonra artık Leamas'la ilgilenen kalmamıştı. Eski arkadaşları ondan uzak durmaları gerektiğini öğrenmişlerdi. Leamas, içi kin dolu sıkıcı bir insan olmuştu şimdi. Durmadan Servis'e ve onu yönetenlere saldırıyor, onların işleri bir kent kulübü gibi yürüttüklerini söylüyordu. Amerikalılara ve gizli servislerine saldırma fırsatını da hiç kaçırmıyordu. Abteilung'-dan söz bile etmiyor denilebilirdi. Ajan ağını açığa vuranların Amerikalılar olduğunu imâ eden sözler söylüyordu. Bir saplantı olmuştu bu. Kendisini avutmaya çalışmak yararsızdı, bu yüzden onu tanıyanlar, hatta belirli bir sınır içinde sevenler bile adamı defterlerinden silmişlerdi artık. Leamas'ın gitmesi suda çok hafif bir dalgalanma yaratmıştı; mevsimlerin geçişi ve değişik rüzgârların esmesiyle de tümüyle unutuldu gitti.</p>

  <p class="calibre1">&nbsp;Leamas'ın oturduğu daire küçük ve bakımsızdı. Pencereden üç taş deponun arkası görülüyordu. Depolardan birinin üstünde bütün gece kavga eden ve gündüzleri de akşama kadar halı döven bir İtalyan ailesi oturmaktaydı. Leamas'ın odalarına renk katacak bir eşyası yoktu. Çıplak ampulleri örtmek için birkaç kâğıt abajurla yatağına serecek bir iki çarşaf almış, gerisi için malsahibinin verdikleriyle yetinmişti: çiçekli perdeler, iplik iplik olmuş halılar, hantal mobilyalar. Saate bir şilin atınca sıcak su da elde edebiliyordu.</p>

  <p class="calibre1">&nbsp;Bir işe ihtiyacı vardı Cebinde beş parası yoktu. Bu yüzden zimmet hikâyeleri doğru olabilirdi. Servis'in anlaşma önerileri ise pek sudan ve uygunsuzdu. Bir sınai yapıştırıcı üretici firması, onun yönetici ve personel yardımcısı görevine olan teklifini ilgiyle karşılamıştı. Servis'in verdiği yetersiz referansı pek önemsemeden yılda altı yüz sterlin veriyorlardı. Leamas orada bir hafta çalıştı. Bir hafta içinde çürümüş balık kokusu üstüne başına, saçlarının diplerine yerleşmişti. Ne kadar yıkansa kokuyu üzerinden atamıyordu. Sonunda saçlarını sıfır numara kestirip en iyi iki takım elbisesini çöpe atmak zorunda kaldı. Bir hafta da evkadınlarına ansiklopedi satmak için uğraştı. Ancak kendisi evkadınlarının alıştıkları ya da beğendikleri bir tip değildi. Ne ansiklopedilerini istiyorlardı, ne de kendisini. Leamas her gece koltuğunun altında kitaplarıyla dönüyordu evine. Bir hafta sonra şirkete telefon edip bir takım bile satamadığını bildirdi. Adamlar bu duruma hiç de şaşmadan eğer kendi namlarına çalışmayacaksa, anlaşmalarına göre örnek takım geri getirmesi gerektiğini söyleyip kapattılar telefonu. Leamas öfkesinden kitapları telefon kulübesinde bıraktığı gibi doğruca bir meyhaneye gitti ve yirmi beş şiline iyice sarhoş oldu. Oysa içkiye ayıracak kuruşu bile yoktu. Kendisine asılan bir kadına bağırdığı için meyhaneden atıldı sonra. Bir daha oraya gelmemesini de söylediler. Ama aradan bir hafta geçince olayı unutmuşlardı bile. Leamas artık orada tanınmaya başlamıştı.</p>

  <p class="calibre1">&nbsp;Başka yerlerde de tanınmaya başlamıştı bu pejmürde adam. Havadan sudan hiç söz etmezdi, kadın olsun erkek olsun bir dostu yoktu. Hatta hayvanlar arasında bile yoktu dostu. Başının dertte olduğunu, karısından kaçtığını düşündüler. Hiçbir şeyin fiyatını bilmiyor, kırk kere söylense bile hatırlamıyordu. Bozukluk para aradığında eliyle ceplerini dışardan yokluyordu. Hiç sepet taşımaz, hep kesekâğıdı satın alırdı. Onu sevmiyorlardı, ama yine de bu acımalarına engel değildi. Haftasonları tıraş olmadığı ve gömlekleri hep buruşuk olduğu için pis bir adam olduğunu da düşünmekteydiler. Sudbury Caddesinden Bayan McCaird adında biri haftada bir gider, evini temizlerdi, ama sonunda adamdan bir tek iyi bir söz duymadığı için o do bıraktı işi. Kadın mahalle esnafının kredi talebi ile karşılaşmaları durumunda iyi bir kaynaktı oysa. Bayan McCaird, Leamas'a kesinlikle veresiye verilmemesini öneriyordu. Adam bir mektup bile almamıştı bunca zaman içinde. Önemli bir şeydi bu. Evinde birkaç kitap vardı, hiç resim yoktu. Kitaplardan biri galiba müstehcendi ama yabancı bir dilde yazılmış olduğundan kadın bundan pek emin değildi. Adamın ufak bir geliri olmalıydı, kadının düşüncesine göre bu gelir de çok yakında kurumak üzereydi. Perşembe günleri Sosyal Yardım aldığı biliniyordu. Baysvvater mahallesi yeteri kadar uyarılmıştı.</p>

  <p class="calibre1">&nbsp;Bayan McCaird adamın durmadan içtiğini de söylemişti. Barmen de doğrulamıştı bunu. Barmenler ve temizleyici kadınlar müşterilerine kredi sağlamazlar, ama kredi sağlayanlar için onların bilgileri çok değerlidir.</p>

  <h1 class="calibre5" id="sigil_toc_id_3">LİZ</h1>

  <p class="calibre1">&nbsp;Leamas sonunda kütüphanedeki işe girdi, iş Bulma Kurumu her perşembe işsizlik parasını almaya gittiğinde aynı işi öneriyor, ama o da reddediyordu.</p>

  <p class="calibre1">«Aslında bu size göre bir iş değil,» dedi Bay Pitt. «Ama parası iyi ve eğitim görmüş bir insan için iş kötü sayılmaz.»</p>

  <p class="calibre1">«Nasıl bir kütüphane?» diye sordu Leamas.</p>

  <p class="calibre1">«Baysvvater Psişik Araştırmalar Kütüphanesi. Bir vakıf. Binlerce cilt kitap var. Yeni bir bağış daha yapıldı. Bir yardımcıya ihtiyaçları var.»</p>

  <p class="calibre1">Leamas parasıyla iş kâğıdını aldı. «Garip insanlardır,» diye devam etti Bay Pitt. «Ama siz de zaten orada kalıcı değilsiniz, değil mi? Bir denemek yararlı olur.»</p>

  <p class="calibre1">Garip olan Pitt idi aslında. Leamas onu daha önce bir yerde gördüğünden emindi. Savaş sırasında, Servis'te.</p>

  <p class="calibre1">Kütüphane bir kiliseyi andırıyordu, çok da soğuktu, iki uçtaki kara yağ sobaları ortalığa bir parafin kokusu yayıyordu. Odanın ortasında, tanık bölmesi gibi bir yerde kütüphaneci Bayan Crail oturmaktaydı.</p>

  <p class="calibre1">Leamas bir kadının emrinde çalışacağını hiç düşünmemişti, iş Bulma Kurumunda kimse de bu konuda bir şey söylemiş değildi.</p>

  <p class="calibre1">«Yeni yardımcınızım.» dedi. «Adım Leamas.»</p>

  <p class="calibre1">Bayan Crail, çirkin bir sözcük duymuşçasına kaldırdı başını. «Yardım mı? Ne demek istiyorsunuz?»</p>

  <p class="calibre1">«iş Bulma Kurumundan. Bay Pitt.» Leamas kadının önüne itti kurumdan verdikleri kâğıdı. Kadın kâğıdı alıp inceledi.</p>

  <p class="calibre1">«Siz Bay Leamas'sınız.» Bu, bir soru değil gerçekleri ortaya çıkarmaya çalışan bir soruşturmanın başlangıcıydı. «İş Bulma Kurumundan geliyorsunuz.»</p>

  <p class="calibre1">«Hayır, İş Bulma Kurumu beni size gönderdi. Bir yardımcıya ihtiyacınız olduğunu söylediler.»</p>

  <p class="calibre1">«Anlıyorum.» Taş gibi bir gülümseme.</p>

  <p class="calibre1">&nbsp;Tam o anda telefon çaldı. Kadın telefonu açar açmaz birisiyle şiddetli bir tartışmaya girişti. Bunlar hep böyleydiler zaten, başlangıca falan gerek duymadan tartışırlardı. Kadın bir konser bileti konusunda bağırıp duruyordu. Leamas bir süre dinledikten sonra kitap raflarına doğru yürüdü. Bölmelerden birinde bir kız merdivene çıkmış kalın ciltleri yerleştiriyordu.</p>

  <p class="calibre1">«Yeni adamınız Leamas'ım ben.»</p>

  <p class="calibre1">Kız merdivenden inip resmi bir tavırla erkeğin elini sıktı.</p>

  <p class="calibre1">«Benim adım da Liz Gold. Bayan Crail ile tanıştınız mı?»</p>

  <p class="calibre1">«Evet, ama şu anda telefonda konuşuyor.»</p>

  <p class="calibre1">«Annesiyle tartışıyordun Ne iş yapacaksınız?»</p>

  <p class="calibre1">«Bilmem. Çalışacağım herhalde.»</p>

  <p class="calibre1">«Şu anda işaretlemeyle uğraşıyoruz, Bayan Crail yeni bir kataloga başladı.»</p>

  <p class="calibre1">&nbsp;Uzun boylu, uzun bacaklı, hantal bir kızdı. Boyunun uzunluğunu örtmek için düz, balerin tipi ayakkabı giymişti. Vücudu gibi yüzü de iri hatlıydı. Güzellik ile çirkinlik arasında duraksayan bir hali vardı. Leamas kızın yirmi iki, yirmi üç yaşlarında ve Yahudi olduğunu tahmin etti.</p>

  <p class="calibre1">«Bütün iş raflardaki kitapları tek tek kontrol etmek. Burası referans bölümü. İşaretleyince de yeni numarayı kataloga yazıyoruz.»</p>

  <p class="calibre1">«Sonra ne oluyor?»</p>

  <p class="calibre1">«Kataloga mürekkeple ancak Bayan Crail yazabilir. Kural böyle.»</p>

  <p class="calibre1">«Kimin kuralı?»</p>

  <p class="calibre1">«Bayan Crail'in. Neden işe arkeolojiden başlamıyorsunuz?»</p>

  <p class="calibre1">Leamas başını salladı, birlikte yerde ayakkabı kutuları içinde kartların dolu olduğu bir sonraki bölmeye geçtiler.</p>

  <p class="calibre1">«Daha önce buna benzer bir iş yapmış mıydınız?» diye sordu kız.</p>

  <p class="calibre1">«Hayır.» Leamas eğilip bir avuç kart aldı. «Beni Bay Pitt gönderdi. İş Bulma Kurumundan.» Kartları yerine bıraktı.</p>

  <p class="calibre1">«Kartlara da mürekkeple ancak Bayan Crail mi yazabilir?»</p>

  <p class="calibre1">«Evet.»</p>

  <p class="calibre1">&nbsp;Kız erkeği orada bırakıp gitti. Leamas bir anlık bir duraksamadan sonra bir cilt alıp açtı. <span class="calibre6">Küçük Asya'da Arkeolojik Bulgular. Cilt Dört.</span> Ellerinde yalnızca Cilt Dört vardı anladığı kadarıyla.</p>

  <p class="calibre1">&nbsp;Saat bir olduğu için karnı acıkmıştı. Liz Gold'un çalıştığı yere dönüp, «Yemek olarak ne yenir burada?» diye sordu.</p>

  <p class="calibre1">«Ben evden sandviç getiririm.» Kız utanmış gibiydi. «İsterseniz size bir tane vereyim. Buralarda kahve falan yoktur.»</p>

  <p class="calibre1">Leamas başını salladı.</p>

  <p class="calibre1">«Teşekkür ederim ama ben gidip bir bakayım. Zaten alışveriş yapmam gerek.» Kız açılır kapanır kapıdan geçip giden erkeğin arkasından baktı.</p>

  <p class="calibre1">&nbsp;Leamas döndüğünde saat iki buçuktu. Soluğu viski kokuyordu. Elindeki kesekâğıtlarından biri sebze, diğeri kuru yiyecekler doluydu. Paketlerini bölmenin kenarına bırakıp yeniden arkeoloji kitapları arasına daldı. Bayan Crail'in kendisini gözetlemekte olduğunu farkettiğinde on dakikadır çalışıyordu.</p>

  <p class="calibre1"><span class="calibre6">«Bay</span> Leamas.»</p>

  <p class="calibre1">Leamas merdivenin üstünde olduğundan aşağı baktı. «Evet?»</p>

  <p class="calibre1">«Bu kesekâğıtların buraya nasıl geldiğini biliyor musunuz?»</p>

  <p class="calibre1">«Benim onlar.»</p>

  <p class="calibre1">«Anlıyorum. Sizin demek.» Leamas bekledi. «Özür dilerim ama, kütüphaneye alışverişinizi getiremezsiniz.»</p>

  <p class="calibre1">«Başka nereye koyabilirim ki?»</p>

  <p class="calibre1">«Kütüphaneye koyamazsınız.» Leamas kadına aldırış etmeden prkeoloji kitaplarına döndü.</p>

  <p class="calibre1">«Normal yemek saatleri içinde kalsaydınız alışverişe gidecek zaman bulamazdınız,» diye Bayan Crail devam etti. «Ne Bayan Gold, ne de ben öğle tatilinde alışveriş edecek zaman bulamayız.»</p>

  <p class="calibre1">«Neden tatili yarım saat uzatmıyorsunuz öyleyse? Böylece zaman bulmuş olurdunuz, işleriniz çoksa akşam yarım saat fazla çalışırdınız.»</p>

  <p class="calibre1">Kadın bir süre birşeyler söylemek isteyerek durdu orada. Sonunda, «Bay ironside ile bu durumu konuşacağım,» deyip gitti.</p>

  <p class="calibre1">Saat tam beş buçukta kadın paltosunu giydi, «İyi akşamlar, Bayan Gold» diye söylenerek çıktı dışarı. Leamas, onun akşama kadar kesekâğıtlarını düşündüğünden emindi. Merdivenden inip yandaki bölmeye geçince üz Gold'un kendi merdiveninin alt basamağına oturmuş, broşüre benzer bir şey okumakta olduğunu gördü. Kız Leamas'ı görünce elindekini suçlu bir ifadeyle el çantasına sokup ayağa kalktı.</p>

  <p class="calibre1">«Bay İronside de kim oluyor?» diye sordu Leamas.</p>

  <p class="calibre1">«Böyle birinin var olduğunu sanmıyorum. Verecek cevap bulamayınca hemen o silaha sarılır. Bir keresinde kim olduğunu sordum. Bayan Crail hemen esrarlı bir havaya bürünüp, 'Bırak şimdi bunu' dedi. Öyle bir insanın var olduğunu sanmıyorum.»</p>

  <p class="calibre1">«Bayan Crail'in de sandığını sanmıyorum.» dedi Leamas. Liz Gold gülümsedi.</p>

  <p class="calibre1">&nbsp;Saat altıda kütüphaneyi kapatıp anahtarları Birinci Dünya Savaşından kalma çok yaşlı bekçiye verdi. Liz, adamın Almanların karşı saldırıya kalkmaları olasılığına karşılık bütün gece uyumadığını anlattı. Dışarısı buz gibiydi.</p>

  <p class="calibre1">«Yolunuz uzun mu?» diye sordu Leamas.</p>

  <p class="calibre1">«Yirmi dakikalık bir yürüyüş. Ben yürümeyi çok severim. Ya sizinki?»</p>

  <p class="calibre1">«Uzak değil,» dedi Leamas. «İyi geceler.»</p>

  <p class="calibre1">&nbsp;Leamas ağır ağır evine döndü, içeri girip elektrik düğmesini çevirdi. Işıklar yanmadı. Küçücük mutfağındaki ışığı, yatağının yanındaki elektrik sobasını denedi. Paspasın üstünde bir mektup vardı. Zarfı alıp merdiven aralığının soluk sarı ışığına çıktı. Elektrik şirketi dokuz sterlin dört şilinlik borcunu ödemediği için elektriğini kestiğini üzülerek bildiriyordu.</p>

  <p class="calibre1">&nbsp;Leamas, Bayan Crail'in düşmanı olmuştu ve Bayan Crail de düşmanı olmasından hoşlanırdı. Adama ya kaşlarını çatarak bakıyor, ya da görmezlikten geliyordu. Leamas yanına yaklaşınca titremeye başlıyor, kendini savunmak ya da kaçacak bir yer ararmış gibi sağına soluna bakıyordu. Zaman zaman da, örneğin erkeğin pardösüsünü <span class="calibre6">kendi</span> askısına asılı bulunca, beş dakika hiç durmadan titriyordu. Böyle bir anda Liz kadının halini farkedip Leamas'ı çağırdı.</p>

  <p class="calibre1">&nbsp;Leamas kadının yanına gitti. «Ne derdiniz var, Bayan Crail?»</p>

  <p class="calibre1">«Hiçbir şey. Hiçbir şey.»</p>

  <p class="calibre1">«Pardösümde bir şey mi var?»</p>

  <p class="calibre1">«Hiçbir şey yok.»</p>

  <p class="calibre1">«Çok iyi.» Leamas bölmesine döndü. Bayan Crail o gün akşama kadar titredi, yarım gün süren bir telefon konuşması yaptı.</p>

  <p class="calibre1">«Annesine anlatıyor,» dedi Liz. «Her şeyi hemen annesine anlatır. Benden de söz eder.»</p>

  <p class="calibre1">&nbsp;Bayan Crail, Leamas'dan öylesine nefret ediyordu ki, aralarında herhangi bir ilişki sözkonusu değildi. Leamas haftalık alacağı günler öğle yemeğinden döndüğünde, üzerinde adı yanlış yazılmış para zarfını merdiveninin üçüncü basamağında bulurdu. İlk haftasında zarfı kadına götürüp, «Bayan Crail, adım L, E, A diye yazılır, sonunda da yalnızca bir S vardır,» dedi. Kadın öylesine dehşetli bir titremeye tutuldu, gözleri öyle bir dönmeye başladı ki, Leamas kurtuluşu yanından uzaklaşmakta buldu. Kadın bundan sonra saatlerce telefonda konuştu yine.</p>

  <p class="calibre1">&nbsp;Leamas kütüphanede üç hafta kadar çalıştıktan sonra Liz bir akşam yemeğine çağırdı kendisini. Bunun hemen o gün, saat beşte aklına gelmiş bir şey olduğu izlenimini yaratmak istiyordu. Eğer birkaç gün sonrası için çağırsa erkeğin unutacağından ya da gelmeyeceğinden korkuyordu, bu yüzden saat tam beşte söyledi. Leamas bir an duraksadıktan sonra çağrıyı kabul etti.</p>

  <p class="calibre1">&nbsp;Yağmur altında yürüdüler kızın evine. Berlin'de, Londra'da, akşam yağmurunun kaldırım taşlarını ışıktan göllere çevirdiği herhangi bir kentte olabilirdi.</p>

  <p class="calibre1">&nbsp;Bu, Leamas'ın kızın evinde yediği yemeklerin ilkiydi. Kız her çağırdığında gidiyor, kız da sık sık çağırıyordu. Leamas çok konuşmazdı. Kız erkeğin geldiğini görünce akşam sofrasını sabah evden çıkmadan hazırlamaya başlamıştı. Hatta sebzeleri bile önceden pişiriyor, masaya mumları hazırlıyordu. Mum ışığında yemek yemeye bayılıyordu. Leamas'ın bir derdi olduğunu hissediyor ve bir gün, kendisinin anlayamayacağı bir nedenle birden kırılma noktasına geleceğinden ve bir daha onu göremeyeceğinden korkuyordu.</p>

  <p class="calibre1">&nbsp;Ona durumu anladığını söylemeye çalıştı. «İstediğin zaman gidebilirsin,» dedi. «Seni asla izlemeyeceğim, Alec.»</p>

  <p class="calibre1">&nbsp;Erkeğin kahverengi gözleri uzun uzun durdu kızın yüzünde. «Sana zamanını söylerim,» dedi.</p>

  <p class="calibre1">Kızın evi bir mutfak ile bir oturma - yatak odasından oluşuyordu. Oturma odasında iki koltuk, bir yatak kanape ve çoğunluğu hiç okumadığı klasiklerden oluşan kitapların bulunduğu bir kitaplık vardı.</p>

  <p class="calibre1">&nbsp;Yemekten sonra Leamas kanapeye uzanıp sigarasını içer, kız da yanına oturup konuşurdu. Onun sözlerinin ne kadarını dinlediğini bilemezdi. Yere oturur, erkeğin elini yanağına bastırır ve konuşurdu.</p>

  <p class="calibre1">&nbsp;Bir gece, «Alec, sen neye inanırsın?» diye sordu. «Gülme lütfen. Söyle haydi.»</p>

  <p class="calibre1">«Saat on bir otobüsünün beni Hammersmith'e götüreceğine ve otobüsü sürenin de Noel Baba olmadığına.»</p>

  <p class="calibre1">&nbsp;Kız bir süre düşündü bunu, sonra bir daha sordu. «Peki ama neye inanırsın sen?»</p>

  <p class="calibre1">&nbsp;Leamas omuzlarını silkti.</p>

  <p class="calibre1">«Ama bir şeye inanıyor olmalısın,» diye ısrar etti kız. «Tanrıya örneğin... Bir şeye inandığını biliyorum, Alec. Öyle bir halin var. Sanki bir papazmışsın gibi. Gülme sakın. Doğru söylüyorum.»</p>

  <p class="calibre1">&nbsp;Leamas başını salladı.</p>

  <p class="calibre1">«Kusura bakma ama yanılıyorsun, Liz. Amerikalılardan ve resmi okullardan nefret ederim. Askeri geçit törenlerini ve askercilik oynayan insanları sevmem.» Hiç gülümsemeden devam etti sonra. «Ve yaşam hakkındaki konuşmalardan hiç hoşlanmam.»</p>

  <p class="calibre1">«Ama Alec, sen.... »</p>

  <p class="calibre1">«Bana ne düşünmem gerektiğini söyleyen insanlardan da hoşlanmadığı söylemeliyim,» diye Leamas kızın sözünü kesti. Liz, erkeğin kızmakta olduğunu biliyordu ama artık kendini tutamayacaktı.</p>

  <p class="calibre1">«Sen düşünmeye cesaret edemiyorsun, düşünmek <span class="calibre6">istemiyorsun</span> da ondan! Senin zihninde zehirli bir şey var. Nefret var. Sen bir fanatiksin, Alec. Buna eminim ama hangi konuda böylesine bağnaz olduğunu bilemiyorum. Sen insanları kendi yoluna çevirmek istemeyen bir bağnazsın ve bu da çok, tehlikeli bir şeydir. Sen... sen intikam almaya yemin etmiş bir insana benziyorsun.»</p>

  <p class="calibre1">&nbsp;Erkeğin kahverengi gözleri yine kızın yüzüne çevrildi. Konuştuğunda sesindeki kötülük kızı korkutmuştu.</p>

  <p class="calibre1">«Senin yerinde olsaydım burnumu başkasının işlerine sokmazdım.»</p>

  <p class="calibre1">Sonra gülümsedi. Tam bir çapkın İrlandalı gibi. Daha önce hiç öyle gülümsememişti ve Liz onun bunu bilerek yaptığını anlıyordu.</p>

  <p class="calibre1">«Liz neye inanıyor bakalım?» diye sordu Leamas.</p>

  <p class="calibre1">«Bu kadar kolaylıkla elde edilmem, Alec.»</p>

  <p class="calibre1">&nbsp;O gece aynı konuyu bir kere daha konuştular. Konuyu Leamas açmış, kıza dindar olup olmadığını sormuştu.</p>

  <p class="calibre1">«Sen beni yanlış anlamışsın,» dedi kız. «Cok ama çok yanlış anlamışsın. Ben Tanrıya inanmam.»</p>

  <p class="calibre1">«Neye inanırsın öyleyse?»</p>

  <p class="calibre1">«Tarihe.»</p>

  <p class="calibre1">Leamas bir an şaşkın şaşkın baktı kızın yüzüne, sonra güldü.</p>

  <p class="calibre1">«Liz.... Olamaz! Sen bir Komünist olamazsın!»</p>

  <p class="calibre1">Liz, küçük bir kız gibi yüzü kızararak başını salladı. Erkeğin bunu umursamaması karşısında hem öfkelenmiş, hem de rahatlamıştı.</p>

  <p class="calibre1">O gece Leamas'ı bırakmadı ve seviştiler. Leamas sabah saat beşte çıktı gitti. Liz bunu bir türlü an-layamıyordu; kendisi o kadar gururluydu, oysa erkek utanmış gibi görünüyordu.</p>

  <p class="calibre1">&nbsp;Leamas kızın evinden çıkıp boş bir sokaktan parka doğru yürüdü. Hava sisliydi. Yolun yirmi metre kadar ilerslnde, kısa boylu, tıknazca bir adam seçiliyordu. Adam ıparkın parmaklıklarına yaslanmıştı. Leamas yaklaşırken sis daha koyulandı, parmaklıklara yaslanan adamı iyice sardı. Bir rüzgârla yeniden açıldığında adam kaybolmuştu.</p>

  <h1 class="calibre5" id="sigil_toc_id_4">&nbsp;KREDİ</h1>

  <p class="calibre1">&nbsp;Bir hafta kadar sonra bir gün Leamas kütüphaneye gelmedi. Bayan Crail zevkinden havalara uçuyordu. Saat on bir buçukta durumu annesine söylemişti, öğle yemeğinden dönüşten sonra da Leamas'ın geldiğinden beri çalışmakta olduğu arkeoloji rafları önünde uzun uzun durup kitaplara bakmıştı. Liz onun erkeğin bir şey çalıp çalmadığını anlamaya çalıştığından emindi.</p>

  <p class="calibre1">&nbsp;Liz o gün kadına hiç yüz vermedi, hatta kendisine bir şey sorduğunda cevap bile vermeden olanca gücüyle çalışmaya devam etti. Akşam eve dönünce de uyuyana kadar ağladı.</p>

  <p class="calibre1">&nbsp;Ertesi sabah erkenden geldi kütüphaneye. Oraya ne kadar erken giderse Leamas'ın o kadar erken geleceğini umuyordu. Ama sabah Öğlene yaklaştıkça umutları iyice kesildi; onun bir daha gelmeyeceğinden emindi. O gün kendisine sandviç hazırlamayı unuttuğundan Bayswater mahallesine otobüsle gidip bir ABC kahvehanesine gitmeye karar verdi. İçi bomboştu, ama aç değildi. Gidip erkeği aramalı mıydı? Onu hiçbir zaman izlememeye söz vermişti. Ama o da çekip gideceği zaman kendisine söyleyeceğine söz vermişti. Gidip onu aramalı mıydı?</p>

  <p class="calibre1">&nbsp;Liz bir taksi çevirip erkeğin adresini verdi.</p>

  <p class="calibre1">&nbsp;Kırık dökük merdivenleri bir solukta tırmanıp zile bastı. Zil bozuk olmalıydı ki, sesi gelmiyordu. Paspasın üzerinde üç şişe süt ile elektrik şirketinden bir mektup vardı. Liz bir an duraksadıktan sonra kapıyı yumruklamaya başladı. İçerden hafif bir inilti duyar gibi olmuştu. Hemen bir alt kata koşup kapıyı çaldı. Kapı açılmayınca onun altındaki kata koştu. Şimdi apartmanın altındaki bakkal dükkânının arkasındaki odadaydı. Yaşlı bir kadın bir köşedeki koltuğuna oturmuş ileri geri sallanıyordu.</p>

  <p class="calibre1">«Üst kat,» diye bağırdı Liz. «Çok hasta biri var. Anahtar kimde?»</p>

  <p class="calibre1">Yaşlı kadın bir an kıza bakıp dükkâna doğru seslendi.</p>

  <p class="calibre1">«Arthur, buraya gel! Bir kız geldi, Arthur!»</p>

  <p class="calibre1">Kahverengi önlüklü bir adam başını kapıdan içeri uzattı. «Kız mı?»</p>

  <p class="calibre1">«Üst katta ağır hasta biri var,» dedi Liz. «Kapıyı bile açamıyor. Sizde o katın anahtarı var mı?»</p>

  <p class="calibre1">«Yok,» dedi bakkal. «Ama bir çekicim var.» Birlikte yukarı çıktılar. Bakkalın elinde bir çekiçle bir tornavida vardı. Kapıyı sertçe vurdu, soluk almadan karşılık beklediler. Çıt bile çıkmıyordu içerde.</p>

  <p class="calibre1">«Az önce bir inilti duydum, yemin ederim.» diye fısıldadı Liz.</p>

  <p class="calibre1">«Kapıyı kırarsam ödeyecek misiniz?»</p>

  <p class="calibre1">«Evet.»</p>

  <p class="calibre1">&nbsp;Çekiç korkunç bir gürültü çıkarıyordu. Adam üç vuruşta kilidin bulunduğu tahtayı parçalamıştı bile. Önce Liz girdi içeri. Oda karanlık ve buz gibiydi. Bir köşedeki yatakta bir insan biçimi seçiliyordu.</p>

  <p class="calibre1">Tanrım, eğer ölmüşse ona dokunamam,' diye düşündü Liz. Ama erkeğin yanına gidince onun sağ olduğunu gördü. Perdeleri açıp yatağın yanında diz çöktü.</p>

  <p class="calibre1">«Size ihtiyacım olursa seslenirim,» dedi arkasına bakmadan. Bakkal başını sallayıp aşağı indi.</p>

  <p class="calibre1">«Alec, nen var? Seni böyle hasta eden nedir? Ne oluyor, Alec?»</p>

  <p class="calibre1">&nbsp;Leamas başını hafifçe kımıldattı. İçine göçmüş gözleri kapalıydı. Kara sakalları yüzünün beyazlığında daha da belirginleşmişti.</p>

  <p class="calibre1">«Alec, söyle bana, Alec.» Liz erkeğin, elini almıştı avuçları içine. Yanaklarından aşağı yaşlar boşanıyordu. Ne yapması gerektiğini düşündü. Küçük mutfağa koşup maşrapayı ocağa sürdü. Ne yapacağını bilmiyordu ama bir şeyler yapıyor olmak içini rahatlatıyordu. Maşrapayı ocakta bırakıp Leamas'ın yatağının yanındaki masadan anahtarını aldı, koşa koşa aşağı indi. Doğruca karşıki dükkâna girip bir parça tavuk eti, biraz etsuyu tozu ve bir şişe aspirin aldı. Kapıdan çıkarken dönüp bir paket de peksimet aldı. Hepsi on altı şilin tutmuştu. Çantasında dört şilin ve posta çeki hesabında da on bir sterlini kalmıştı. Ama yarına kadar o parayı çekemezdi. Eve döndüğünde su kaynamaya başlamıştı.</p>

  <p class="calibre1">&nbsp;Annesi gibi etsuyu hazırlarken gözünü Leamas'ın öleceği korkusuyla yataktan ayıramıyordu. Etsuyunu içirmek için erkeği yatağın içinde oturttu. Bir tek yastıktan başka bir şey olmadığından kapının arkasından aldığı pardösüsünü dürüp arkasına yerleştirmişti. Erkeğe dokunmaya korkuyordu, öylesine terliydi ki, kısa kır saçları sırılsıklamdı. Fincanı masanın kenarına dayayıp kaşık kaşık içirdi etsuyunu. Bir iki yudum çorbadan sonra iki aspirin ezip bunları da kaşıkla verdi. Sanki bir çocukmuş gibi konuşuyordu; zaman zaman erkeğin başını okşuyor, durmadan adını tekrarlıyordu: «Alec, Alec.»</p>

  <p class="calibre1">&nbsp;Leamas'ın soluk alması giderek düzelmiş, vücudu gevşemişti. Ateşin ilk şiddeti geçince uyumaya başlamıştı şimdi. Liz tehlikeli durumun geçtiğini görebiliyordu. Birden havanın karardığını farketti.</p>

  <p class="calibre1">&nbsp;Ortalığı temizleyip düzeltmesi gerektiğini hatırlayınca utandı kendisinden. Yerinden fırlayıp süpürge ile faraşı aldı ve yeni bir gayretle çalışmaya koyuldu. Bulduğu temiz bir örtüyü de yatağın yanındaki masaya sermiş, mutfakta atılı duran kapkacağı yıkamıştı. İşleri bitince saatin sekiz buçuk olduğunu gördü. Maşrapayı yine ateşe sürüp yatağın yanına döndü. Leamas kendisini seyrediyordu.</p>

  <p class="calibre1">«Alec, lütfen kızma bana. Söz veriyorum, hemen gideceğim, ama önce sana doğru dürüst bir yemek yapayım. Hastasın, böyle yaşayamazsın... sonra... Alec!» Liz sözüne devam edemeyip ağlamaya başladı. Elleri ile yüzünü örtmüştü, parmakları arasından gözyaşları boşanıyordu. Leamas elleriyle çarşafı sımsıkı tutarak kıza uzun uzun baktı.</p>

  <p class="calibre1">&nbsp;Liz, erkeğin yıkanıp tıraş olmasına yardım etti. Ardından getirdiği tavuk etinden bir parça verdi. Onu, yatağı üzerinde oturmuş yemek yerken görünce hayatında hiç bu kadar mutlu olmadığını düşündü.</p>

  <p class="calibre1">&nbsp;Az sonra Leamas yine uyuyakaldı. Liz erkeğin sırtını örttü, gidip pencere önünde durdu. Perdeleri aralayıp dışarı uzattı başını. Avlunun öteki yanındaki deponun üstündeki iki pencerede ışıklar yanıyordu. Birinde bir televizyon ekranının mavimsi parıltısı vardı, ekranın karşısındakiler kıpırtısızca oturuyorlardı. Öteki pencerede genç bir kadın saçlarına bigudi sarıyordu. Liz onların düşlerinin bu çarpıtılmış hayâli karşısında hüngür hüngür ağlamak istedi.</p>

  <p class="calibre1">&nbsp;Koltukta uyuyakalmıştı. Gözlerini açtığında şafak sökmek üzereydi. Tüm vücudu kaskatı kesilmişti. Yatağa yaklaştı. Kız parmaklarını dudaklarına değdirirken Leamas kıpırdadı. Gözlerini açmadan uzanıp kızın kolunu tuttu ve yatağa çekti. Liz birden arzulamıştı erkeği, hiçbir şeyin önemi kalmamıştı artık. Bir daha, bir daha öptü. Başını kaldırıp baktığında erkeğin gülümsemekte olduğunu gördü.</p>

  <p class="calibre1">&nbsp;Liz altı gün geldi erkeğin evine. Leamas çok az konuşuyordu. Bir keresinde kız kendisini sevip sevdeğini sorduğunda peri masallarına inanmadığını söyledi. Liz yatakta erkeğin yanına uzanıyor, başını göğsüne dayıyordu. Kimi zaman Leamas parmaklarını kızın gür saçları arasına sokup sıkıyordu. Liz gülüyor, ama canını acıttığını söylüyordu. Cuma akşamı geldiğinde erkeğin giyinmiş olduğunu ama tıraş olmadığını gördü. Neden tıraş olmadı acaba, diye düşündü. Anlayamadığı bir nedenle birden korkuya kapıldı Odadan eksilen şeyler vardı — saat, masanın üstünde duran küçük radyo. Liz sormak istiyor ama cesaret edemiyordu. Getirdiği birkaç yumurta ve sosisle akşam yemeği hazırlarken Leamas yatağa oturmuş birbiri ardından sigara içiyordu. Yemek hazır olunca erkek mutfağa gidip bir şişe kırmızı şarap getirdi.</p>

  <p class="calibre1">&nbsp;Yemek boyunca hiç konuşmadı. Liz ona kaçamak bakışlarla bakıyordu. Sonunda giderek artan korkusuna yenik düştü. «Alec... Alec... neler oluyor? Veda mı bu?»</p>

  <p class="calibre1">&nbsp;Leamas yerinden kalkıp kızın yanına geldi, ellerini avuçları arasına plıp daha önce hiç yapmadığı gibi uzun uzun öptü. Sonra kızın pek azını anladığı şeylerden söz etmeye başladı. Liz her şeyin sona erdiğini ve bundan sonra hiçbir şeyin önemi olmadığını düşündüğünden erkeğin sözlerini dinlemiyordu bile.</p>

  <p class="calibre1">«Elveda, Liz,» dedi Leamas. «Elveda. Beni bir daha izleme. Asla arkamdan gelme.»</p>

  <p class="calibre1">&nbsp;Liz başını salladı. «Konuştuğumuz gibi,» diye mırıldandı. Sokağın ısırıcı soğuğuna ve yaşlarını saklayan karanlığına minnettardı.</p>

  <p class="calibre1">&nbsp;Cumartesi günü olan ertesi günü sabahı Leamas bakkaldan veresiye istedi. Bunu herhangi bir oyuna kaçmadan, kendisine başarı getirmeyecek bir yöntemle yaptı. Bir sterlin kadar tutan listesi sarılıp kesekâğıdına yerleştirilince, «Bunu hesabıma yaz,» dedi.</p>

  <p class="calibre1">Bakkal epey güçlükle gülümsedi. «Korkarım bunu yapamam.» 'Efendim' sözcüğünü kullanmamaya özen göstermişti..</p>

  <p class="calibre1">«Neden?» diye sesini yükseltti Leamas. Arkasında bekleyenler huzursuzca kıpırdandılar.</p>

  <p class="calibre1">«Sizi tanımıyorum,» dedi bakkal.</p>

  <p class="calibre1">«Saçmalama. Dört aydır buraya geliyorum ya.»</p>

  <p class="calibre1">&nbsp;Bakkal kızardı. «Biz veresiye hesabı açmadan bankadan referans isteriz.» Leamas daha fazlasına dayanamadı.</p>

  <p class="calibre1">«Saçmalama!» diye bağırdı. «Müşterilerinin yarısı bankadan içeri adım atmamışlardır ve atacakları da yoktur.» Bu, gerçek olduğu için bir kat daha katlanılmazdı.</p>

  <p class="calibre1">«Seni tanımıyorum ve senden hoşlanmıyorum,» dedi bakkal. «Şimdi defol git dükkânımdan.» Leamas'ın tuttuğu paketi elinden almak için uzandı.</p>

  <p class="calibre1">&nbsp;Bundan sonra olanlar için fikirler çok değişikti: Bazıları bakkalın paketi almak için Leamas'ı ittiğini, diğerleri ise itmediğini söylüyorlardı. Ancak ne olmuş olursa olsun Leamas'ın bakkala iki yumruk attığı gerçekti. Hem de paketi tutan sağ elini kullanmadan. Yumruğu eliyle değil de sol elinin yanıyla vurmuş diyorlardı. Ve o hareketi tamamlarken sol dirseğiyle de ikinci darbeyi indirmişti. Bakkal kalas gibi devrilip kalmıştı. Daha sonralprı mahkemede ki sanık suçunu inkâr etmemişti, bakkalın iki yara aldığı belirtildi — ilk darbeden kırık bir elmacık kemiği ile ikincisinden kırık bir çene. Günlük basında pek az yankı uyandıran olayın üzerinde aşırı bir şekilde durulmamıştı.</p>

  <h1 class="calibre5" id="sigil_toc_id_5">İLİŞKİ</h1>

  <p class="calibre1">&nbsp;Leamas geceleri ranzasına uzanıp diğer tutukluların çıkardıkları gürültüleri dinlerdi. Hıçkıran bir delikanlı, yemek tabağına çatalıyla vurup tempo tutarken 'On llkley Moor' şarkısını söyleyen yaşlı bir adam vardı. Adamın söylediği her kıtadan sonra, «Kes artık, George!» diye bağıran gardiyan vardı, irlanda Kurtuluş Ordusu hakkında şarkılar söyleyen bir irlandalı da vardı, ama onun için diğerleri ırza geçmekten içerde olduğunu söylüyorlardı.</p>

  <p class="calibre1">&nbsp;Leamas geceleri uyuyabilme umuduyla gündüzleri mümkün olduğu kadar çok yoruyordu kendini, ama boşunaydı. Geceleyin cezaevinde olduğunu biliyordu; hücrenin o iç bulandıran kapanıklığından insanı kurtaracak hiçbir düş olamazdı. Cezaevi kokusunu, cezaevi tadını, tutsak edilmiş insanların gürültülerini kopartıp atamazdın. Tutsak olmanın onursuzluğu geceleri katlanılmaz oluyordu. İşte Leamas ancak o zaman Londra'nın güneşli parklarında dolaşmayı özlüyordu. Kendisini tutan bu demir parmaklıktan o zaman nefret ediyor, gardiyanların kafalarını patlatıp Londra'nın özgür sokaklarında koşmak istiyordu. Zaman zaman Liz'i düşündüğü oluyordu. Bir fotoğraf makinesinin objektifiymiş gibi zihnini bir an onun üzerine çeviriyor, kızın uzun vücudunun o yumuşak sert temasını duyuyor, sonra bir anda zihninden çıkartıp atıyordu. Leamas düşler kurarak yaşamaya alışkın bir insan değildi.</p>

  <p class="calibre1">&nbsp;Hücre arkadaşlarını horgörüyordu. onlar da kendisinden nefret etmekteydiler. Herbirinin yüreğinde olmak istediği şey olduğu için nefret ediyorlardı ondan. Bir sırdı, esrarengiz birisiydi Leamas. Kişiliğinin belirli bir kısmını ortaklık dışı tutabiliyordu. Duygusal anlarında sevgilisi, ailesi ya da çocukları konusunda konuşmaya yanaşmazdı. Leamas hakkında hiçbir şey bilmiyorlardı. Bekliyorlardı bu yüzden, ama o kendilerine yaklaşmıyordu. Hükümlüler genel olarak iki grupta toplanabilirler — cezaevi yaşamına kabul edilmelerini tutkulu bir dehşetle, utanç ve korkuyla bekleyenler; ya da kendilerini içinde bulundukları topluma sevdirmek için zavallı kişiliklerinin yeniliğini ortaya koyanlar. Leamas bunlardan hiçbirini yapmıyordu. Hepsinden nefret etmekten memnun gibiydi, ve onlar da, tıpkı dış dünya gibi, onun kendilerine ihtiyacı olmadığından ondan nefret ediyorlardı.</p>

  <p class="calibre1">&nbsp;On gün sonra artık canlarına tak etmişti. Bir gün yemek kuyruğunda sıkıştırdılar kendisini. Cezaevinde sıkıştırma bir kaza süsü verilerek yapılır, hükümlünün yemek kabı ters çevrilir, yemekler üzerine dökülür. Leamas hiçbir şey söylemeden iki yanın daki adamlara baktı ve ne olduğunu çok iyi bilen bir gardiyanın pis pis sövüp saymasına ses çıkarmadan katlandı.</p>

  <p class="calibre1">&nbsp;Dört gün sonra cezaevi avlusundaki çiçek tarhlarında bir tırmıkla çalışırken birden tökezledi. Tırmığı iki eliyle vücudunun önünde tutuyordu, sapı yirmi santim kadar sağ yumruğundan ileri doğru uzanmaktaydı. Leamas doğrulmaya çalışırken sağında çalışan tutuklu ellerini karnına bastırarak acı bir çığlık kopardı. Bundan sonra bir daha kendisini rahatsız eden olmadı.</p>

  <p class="calibre1">&nbsp;Cezaevinin belki de en garip yanı, çıktığında elinde taşıdığı kahverengi kesekâğıdıydı. Evlenme törenini hatırlatıyordu bu — bu yüzük ile seni alıyorum, bu kesekâğıdı ile seni topluma İade ediyorum. Kesekâğıdını eline tutuşturup bir de makbuz imzalatmışlardı. Yeryüzündeki bütün malı bu kâğıdın içindeydi şimdi. Başka hiçbir şeyi yoktu. Leamas, son üç ayın en insanlıktan uzak anının bu olduğunu düşünerek dışarı çıkar çıkmaz paketi atmaya karar verdi.</p>

  <p class="calibre1">&nbsp;Sessiz, sakin bir tutukluydu. Kendisi konusunda hiçbir şikâyette bulunulmamıştı bu üç ay içinde. Davaya uzaktan ilgi duymuş olan cezaevi müdürü bunun nedeninin, Leamas'ın damarlarında bulunduğuna emin olduğu İrlandalı kanına bağlı olduğuna inanıyordu.</p>

  <p class="calibre1">«Buradan çıkınca ne yapacaksın?» diye sordu. Leamas yeni bir yaşama başlayacağını söyledi. Müdür bunun çok iyi bir şey olduğunu dile getirdi.</p>

  <p class="calibre1">«Peki ya ailen?» diye sordu. «Karınla barışa-maz mısın?»</p>

  <p class="calibre1">«Denerim,» dedi ilgisizce Leamas. «Ama yeniden evlendi o.»</p>

  <p class="calibre1">&nbsp;Cezaevi görevlisi Leamas'ın Buckinghamshire'de bir akıl hastanesine erkek hastabakıcı olarak girmesini istiyordu. Leamas iş için başvuracağını söyledi. Hatta hastanenin adresini alıp Marylebo-ne'dan kalkan trenlerin saatlerini bile yazdı.</p>

  <p class="calibre1">&nbsp;Leamas'ın eline paketini verdiler, kapıdan yolcu ettiler. Leamas, Marble Arch'a kadar otobüsle gidip yolun geri kalan bölümünü yürüdü. Cebindeki birkaç kuruşla kendisine adamakıllı bir ziyafet çekmek, Hyde Park'tan geçip Piccadilly'ye kadar yürümek istiyordu. Oradan Green Park ve St. James Park yoluyla Strand'a geçip Charing Cross istasyonu yakınlarındaki büyük kafeteryaya gider, altı şiline irice bir biftek yiyebilirdi.</p>

  <p class="calibre1">&nbsp;Londra da o gün pırıl pırıldı. Bahar gelmekte gecikmiş, parklar sarı beyaz papatyalarla dolmuştu. Güneyden taptaze bir rüzgâr esiyordu. Leamas akşama kadar yürüyebilirdi. Ama paket hâlâ kolunun altındaydı ve ondan artık kurtulması gerekiyordu. Küçük çöp sepetleri yeteri kadar geniş değildi, koca paketi onlardan birine sokmaya çalışmak dikkati çekmek olurdu. Paketten alması gereken birKaç parça eşya olduğunu biliyordu — sigorta kartı, sürücü ehliyeti, bir OHMS zarfı içindeki E. 93 (her neyse işte) formu — ama birden bunlarla kofasını yormamasının daha iyi olacağını düşündü. Bir sıraya oturup paketi pek yakına olmamakla birlikte yanına bıraktı, sonra biraz daha beriye kaydı. Birkaç dakika sonra da kalkıp ağaçlar arasındaki yola doğru yürüdü. Tam yola girecekti ki, bir ses duydu arkasından. Dönüp bakınca askeri yağ-murluklu bir adamın bir elinde kahverengi paket olduğu halde kendisine seslenmekte olduğunu gördü.</p>

  <p class="calibre1">&nbsp;Leamas ellerini ceplerinden çıkarmadı. Omzu üzerinden bakıyordu yağmurluklu adama. Adam duraksadı, Leamas'ın yanına gelmesini ya da en azından ilgi göstermesini bekliyor gibiydi. Ama Leamas bunlardan hiçbirini yapmadı. Omuzlarını silkip yola doğru yürümeye devam etti. Arkasından yeniden ses duyunca, duymazlıktan geldi ancak adamın kendisini izlediğini de biliyordu. Önce ayaksesleri, sonra soluk soluğa bir ses duydu.</p>

  <p class="calibre1">«Hey... Bir dakika!» Adam yanına gelince Lea-mas durup kendisine döndü.</p>

  <p class="calibre1">«Evet?»</p>

  <p class="calibre1">«Bu paket sizin, değil mi? Sırada bıraktınız. Neden çağırdığımda durmadınız?»</p>

  <p class="calibre1">&nbsp;Uzun boylu, kıvırcık kumral saçlı. Turuncu kravat ve açık yeşil gömlek; hafifçe kadınsı. Öğretmen olabilir, Londra Ekonomi Okulu öğretmenlerinden...</p>

  <p class="calibre1">«Yerine bırakabilirsin,» dedi Leamas. «İstemiyorum.»</p>

  <p class="calibre1">&nbsp;Adamın yüzü kızardı. «Ama ortalarda bırakamazsınız, çöplük değil orası.»</p>

  <p class="calibre1">«İstediğimi yaparım. Bulan birinin işine yarar belki de.» Leamas yoluna devam edecekti ama yabancı hâlâ önünde duruyordu. Paketi de, sanki bebekmiş gibi, iki kolunun arasında tutmaktaydı. «Işığımı kapatma,» dedi Leamas.</p>

  <p class="calibre1">«Bana bak!» Adamın sesi hafifçe yükselmişti. «Sana bir iyilik yapmaya çalışıyorum, bu kadar kaba olman gerekmez.»</p>

  <p class="calibre1">«Bana iyilik yapmaya bu kadar meraklıysan, son yarım saattir beni neden izlediğini söyle.»</p>

  <p class="calibre1">&nbsp;Çok esaslı, diye düşündü Leamas. Gözünü bile kırpmadı, ama kaskatı kesilmiş olmalı.</p>

  <p class="calibre1">«Senin Berlin'den tanıdığım biri olduğunu sanmıştım.»</p>

  <p class="calibre1">«Bu yüzden mi yarım saattir izliyorsun beni?»</p>

  <p class="calibre1">&nbsp;Leamas'ın sesi alaycıydı, gözleri adamın gözlerinden bir an olsun ayrılmamıştı.</p>

  <p class="calibre1">«Yarım saat falan değil. Sizi Marble Arch'ta gördüm ve bir zamanlar kendisinden borç para aldığım Alec Leamas sandım. Ben Berlin'de BBC'de çalışırdım, o arkadaştan da ödünç para almıştım. O günden beri vicdanımda yük oldu bu, bu yüzden izledim sizi. Emin olmak istiyordum.»</p>

  <p class="calibre1">Leamas hiçbir şey söylemeden bakıyordu adamın gözlerinin içine. İlk sandığı kadar iyi değildi, ama yine de epey usta sayılırdı. Hikâyesinin pek inanılır olmaması önemli değildi. Önemli olan Lea-mas'ın klasik yaklaşımını berbat etmesinin hemen ardından yeni bir hikâye uydurabilmiş olmasıydı.</p>

  <p class="calibre1">«Ben Leamas'ım,» dedi sonunda. «Sen kimsin ama?»</p>

  <p class="calibre1">&nbsp;Adam adının sonunda bir 'E' olan Ashe olduğunu söyledi. Leamas onun yalan söylediğinden emindi. Leamas'ın da Leamas olduğundan kuşkulanmış olduğunu belirttiği için yemek yerlerken paketi açıp Ulusal Sigorta kartına baktılar. Müstehcen bir fotoğrafa bakan iki kız gibi, diye düşündü Leamas. Ashe, parasını pek gözetmeden yemek ısmarladı, eski günleri hatırlamak için Frankenwein şarabı içtiler. Leamas, Ashe'yi hatırlamamakta ısrar edince adam şaşırdığını söyledi. Bunu sanki çok kırılmış gibi söylemişti. Derek VVilliams'ın Kudamm'ın iki sokak ötesindeki evinde verdiği partide tanışmışlardı (burasını tam olarak bilmişti), bütün gazeteciler oradaydılar. Alec bunu hatırlıyor olmalıydı. Hayır, Leamas hiçbir şey hatırlamıyordu. <span class="calibre6">Observer</span> gazetesinden Derek Williams'i hatırlıyordu herhalde? Öylesine güzel pizza partileri veren o sevimli adamı? Leamas adları hiç aklında tutamazdı, şimdi de 1954'ten söz ediyorlardı; köprülerin altından çok su akmıştı o günden bu yana... Ashe hatırlıyordu (Adı VVilliam'dı, herkes onu kısaltılmış şekliyle. Bili diye çağırırdı) Brendi ve nane likörü içmişlerdi, Derek şahane kızlar getirmişti. Malkasten kabaresi kızlarının yarısını. Alec bunu da unutmuş olamazdı! Bili biraz daha anlatırsa Leamas yavaş yavaş hatırlayabileceğim sandığını söyledi.</p>

  <p class="calibre1">&nbsp;Bili, hiç kuşkusuz anında uydurarak hikâyeye devam etti. Seks tarafını biraz abartıyordu, Alec ile üç kız alıp geceyi bir kulüpte tamamlamışlardı. Alec, politik danışmanlık bürosundan biri ve Bili. Bili, üzerinde para olmadığı için çok utanmıştı ama paraları Alec ödemişti. Bili kızlardan birini evine götürmek isteyince Alec bir onluk daha vermişti.</p>

  <p class="calibre1">«İşte şimdi hatırladım,» dedi Leamas. «Tamam, tamam, şimdi hatırladım.»</p>

  <p class="calibre1">«Hatırlayacağını biliyordum.» Ashe mutlulukla gülümsedi. «Haydi gel şimdi şu şişeyi bitirelim.»</p>

  <p class="calibre1">&nbsp;Ashe, insan ilişkilerini bir hamle ve karşılık ilkesine göre yürüten insanlardandı. Yumuşaklık gördüğü yerde ilerler, bir direnme ile karşılaştığı yerde geri çekilirdi. Kendi özel fikir ve zevkleri olmadığı için, o anda kimin yanında bulunuyorsa onunkileri benimserdi. Prospect of Whitby'de bira içmeye ha zır olduğu kadar Fortnum'da çay içmeye de hazırdı. St. James Park'ta askeri bandoyu da dinlerdi,</p>

  <p class="calibre1">&nbsp;Compton Sokağında bir bodrumda caz müziği de. Leamas, bu pasif rolü itici buluyordu. Bu nedenle içindeki kabalık tarafı harekete geçiyor, adamı bir köşeye sıkıştırıp kendisi hemen geri çekiliyordu. Ashe, sürekli olarak kendini Leamas'ın soktuğu bu açmazlardan kaçınmaya çalışırken buluyordu. O öğleden sonra Leamas'ın öylesine küstahlaştığı anlar oldu ki, Ashe konuşmalarını sona erdirseydi hiç de suçlu bulunamazdı — hele yemek parasını kendisinin ödediği düşünülürse. Ama böyle bir şeye kalkışmadı. Yanlarındaki masada bilyalı rulmanların yapımı konusunda bir kitaba dalmış olan, gözlüklü ufak tefek adam onların konuşmasına kulak vermiş olsaydı, Leamas'ın sadist bir yapıya sahip olduğunu, ya da (eğer iyi bir gözlemciyse) Leamas'ın, böyle bir davranışa ancak çok büyük amaçları olan bir İnsanın tahammül edebileceğini kendi kendine kanıtlamaya çalıştığını düşünebilirdi.</p>

  <p class="calibre1">&nbsp;Hesabı istediklerinde saat dört olmuştu. Leamas kendi payını ödemekte ısrar etti, ama Ashe bunu kabul edemeyeceğini söyledi hesabı ödedi ve Lea-mas'a olan borcunu ödemek için de çek defterini çıkardı.</p>

  <p class="calibre1">&nbsp;Çekin tarihini yazarak, «Yirmi sterlin,» dedi.</p>

  <p class="calibre1">&nbsp;Sonra başını kaldırıp Leamas'a ba'ktı. «Çek vermemin bir sakıncası yok, değil mi?»</p>

  <p class="calibre1">&nbsp;Leamas'ın yüzü kızardı. «Şu anda herhangi bir banka ile çalışmıyorum... dışardan yeni geldim de. Neyse çek verirsen senin bankana gider orada bozdururum.»</p>

  <p class="calibre1">«Olur mu öyle şey? Bunu tahsil için ta Rot-herhithe'ye gitmen gerekir sonra.» Leamas omuzlarını silkti, Ashe gülümsedi, ertesi gün aynı yerde saat birde buluşmayı kararlaştırdılar. Ashe borcunu nakit olarak ödeyecekti.</p>

  <p class="calibre1">&nbsp;Ashe, Compton Sokağının köşesinde taksiye bindiğinde Leamas araba uzaklaşana kadar arkasından el salladı. Araba gözden kaybolunca saatine baktı, dört olmuştu. Hâlâ izlendiğinden emin olduğundan Fleet Sokağına gidip Black and VVhite'de bir kahve içti. Kitapçı dükkânlarının vitrinlerine baktı, gazete idarehanelerinin önündeki camlı dolaplara yerleştirilmiş akşam gazetelerini okudu, sonra sanki tam o anda aklına gelmiş gibi bir otobüse atladı. Ludgate Hill'de metro istasyonunun yanında trafik tıkanınca otobüsten inip metroya bindi. Altı penilik bir bilet alıp vagonun arkasında durdu ve bir durak sonra indi. Euston'a geri döndü, oradan Charing Cross'a kadar yürüdü. İstasyona vardığında saat dokuz olmuştu, hava da epey soğuktu. İstasyonun önünde kendisini sürücüsü mışıl mışıl uyuyan bir kamyonet bekliyordu.</p>

  <p class="calibre1">&nbsp;Leamas arabanın plakasına baktı, camdan, «Clements'den mi geliyorsun?» diye sordu.</p>

  <p class="calibre1">&nbsp;Sürücü yerinden sıçrayarak uyandı. «Bay Tho-mas mısınız?»</p>

  <p class="calibre1">«Hayır,» dedi Leamas. «Thomas gelemedi. Ben Hounslov/dan Bay Amies'im.»</p>

  <p class="calibre1">«Girin içeri Bay Amies.» Sürücü kapıyı açtı. Batı yönünde Kings Road'a doğru gittiler. Sürücü yolu biliyordu.</p>

  <p class="calibre1">&nbsp;Kapıyı Kontrol açtı.</p>

  <p class="calibre1">«George Smiley dışarda. Evini ödünç aldım. Gel içeri.» Leamas içeri girip de kapı arkasından kapanana kadar Kontrol hol ışığını yakmadı.</p>

  <p class="calibre1">«Öğlene kadar izlendim,» dedi Leamas. Küçük oturma odasına girdiler. Odanın dört yanı da kitaplarla kaplıydı. Güzel bir şöminesi, tavana kadar yükselen pencereleri vardı. «Bu sabah ilişki kurdular. Ashe adında biri.» Leamas bir sigara yaktı. «Kadınsı bir herif. Yarın yine buluşuyoruz.»</p>

  <p class="calibre1">&nbsp;Kontrol, Leamas'ın hikâyesini tüm ayrıntılarıyla dinledi: bakkala vurduğu günden o sabah Ashe ile buluşana kadar.</p>

  <p class="calibre1">«Cezaevini nasıl buldun?» diye sordu. Leamas'ın tatilini nasıl geçirdiğini sorar gibiydi. «Koşulları biraz iyileştiremediğim için özür dilerim, ama bunu yapsaydık oyunumuz hemen ortaya çıkardı.»</p>

  <p class="calibre1">«Biliyorum.»</p>

  <p class="calibre1">«İnsan tutarlı olmalı. Her an, attığın her adımda. Hasta olduğunu duydum. Üzüldüm. Nen vardı?»</p>

  <p class="calibre1">«Yalnızca ateşim.»</p>

  <p class="calibre1">«Ne kadar yattın?»</p>

  <p class="calibre1">«On gün kadar.»</p>

  <p class="calibre1">«Feci bir şey, kuşkusuz sana bakacak kimse de yoktu.»</p>

  <p class="calibre1">Uzun bir sessizlik oldu iki adamın arasında.</p>

  <p class="calibre1">«Kızın Parti'ye kayıtlı olduğunu biliyorsun, değil mi?» diye sordu Kontrol.</p>

  <p class="calibre1">«Evet.» Yeni bir sessizlik. «Onun bu işe karışmasını istemiyorum.»</p>

  <p class="calibre1">«Buna bir neden mi var?» diye Kontrol sert bir sesle sordu. Leamas, bir an için, onun bu akademik ilgisizlik zırhında bir gedik açtığını düşündü. «Bunu isteyen mi oldu?»</p>

  <p class="calibre1">«Hayır,» dedi Leamas. «Ben yalnızca fikrimi belirtiyorum. Bu operasyonların nasıl yürütüldüğünü bilirim. Yan ürünler ortaya çıkar, beklenmedik dönüşler yapılır. Bir balık yakalandığını sanırsın, bir de bakarsın ki bambaşka bir balıkmış bu yakaladığın. Kızın bu işe karıştırılmamasını istiyorum.»</p>

  <p class="calibre1">«Tamam, tamam.»</p>

  <p class="calibre1">«İş Bulma Kurumundaki adam, Pitt, savaşta Servis'te değil miydi?»</p>

  <p class="calibre1">«O adda kimseyi tanımıyorum. Pitt mi dedin?»</p>

  <p class="calibre1">«Evet.»</p>

  <p class="calibre1">«Hayır, bilemeyeceğim. İş Bulma Kurumunda</p>

  <p class="calibre1">mı?»</p>

  <p class="calibre1">«Tanrı aşkına!» diye söylendi Leamas.</p>

  <p class="calibre1">«Özür dilerim.» Kontrol ayağa kalktı. «Yardımcı evsahibi olarak görevlerimi ihmal ediyorum. Bir içki içer miydin?»</p>

  <p class="calibre1">«Hayır. Ben bu gece gitmek istiyorum, Kontrol. Biraz idman yapmam gerek. Ev açık mı?»</p>

  <p class="calibre1">«Ben .bir araba ayarladım. Ashe'i kaçta göreceksin yarın... birde mi?»</p>

  <p class="calibre1">«Evet.»</p>

  <p class="calibre1">«Haldane'e telefon edip senin biraz tenis oynamak istediğini söylerim. Bir de doktora görünsen iyi olur. O ateşin için.»</p>

  <p class="calibre1">«Doktora ihtiyacım yok.»</p>

  <p class="calibre1">«Nasıl istersen.»</p>

  <p class="calibre1">Kontrol kendisine bir viski hazırlayıp Smiley'in raflarındaki kitaplara bakmaya başladı.</p>

  <p class="calibre1">«Smiley neden burada değil?» diye sordu Leamas.</p>

  <p class="calibre1">«Bu operasyonu sevmiyor. Hoş bir şey olarak görmüyor. Bunun gerekliliğini görüyor ama katılmak istemiyor.» Kontrol gülümsedi. «Onun ateşi sık sık tekrarlar.»</p>

  <p class="calibre1">«Beni açık kollarla karşılamak zorunda değildi.»</p>

  <p class="calibre1">«Öyle. İşe karışmak istemiyor. Ama sana Mundt' ton söz eden, işin arka planını anlatan o, değil mi?»</p>

  <p class="calibre1">«Evet.»</p>

  <p class="calibre1">«Mundt başa çıkılması güç bir insan,» dedi Kontrol. «Bunu hiç akıldan çıkarmamalıyız. Aynı zamanda iyi bir haberalma subayıdır.»</p>

  <p class="calibre1">«Smiley bu operasyonun nedenini biliyor mu? Neden özel bir ilgi duyulduğunu falan?»</p>

  <p class="calibre1">&nbsp;Kontrol başını sallayıp viskisinden bir yudum aldı.</p>

  <p class="calibre1">«Yine de hoşlanmıyor mu?»</p>

  <p class="calibre1">«Bu bir ahlâki görüş açısı sorunu değil. Kandan bıkan bir cerrah gibi. Başkalarının ameliyatı yapmaları yetiyor ona.»</p>

  <p class="calibre1">«Bunun bizi istediğimiz yere götüreceğinden nasıl emin olabiliyorsun?» diye sordu Leamas. «Çeklerle Rusların değil de Doğu Almanların işe karışacağını nereden biliyorsun?»</p>

  <p class="calibre1">«Bunun gereğine bakıldığına hiç kuşkun olmasın,» dedi Kontrol hafif bir gururla.</p>

  <p class="calibre1">Kapıya doğru yürürlerken elini Leamas'ın omzuna koydu.</p>

  <p class="calibre1">«Bu, son işin olacak. Bundan sonra soğuktan gelebilirsin. O kıza gelince... bir şey yapılmasını ister misin, para falan gibi?»</p>

  <p class="calibre1">«İş sona erince gerekeni ben yaparım.»</p>

  <p class="calibre1">«Tamam. Zaten şimdi bir şey yapmaya kalkış-.mak güvenlik açısından tehlikeli olurdu.»</p>

  <p class="calibre1">«Onun rahatsız edilmesini istemiyorum,» diye Leamas bir kere daha üzerinde dura dura tekrarladı. «Önün bu işe karıştırılmasını, hakkında dosya falan tutulmasını istemiyorum. Unutulmasını istiyorum onun.»</p>

  <p class="calibre1">&nbsp;Kontrol'u başıyla selamlayıp dışarı, gece havasına süzüldü. Soğuğa.</p>

  <h1 class="calibre5" id="sigil_toc_id_6">KİEVER</h1>

  <p class="calibre1">&nbsp;Leamas ertesi günü Ashe ile randevusuna yirmi dakika geç geldiğinde soluğu viski kokuyordu. Ancak kendisini gören Ashe, buna aldırmayacak kadar neşelenmişti. Kendisinin birkaç dakika önce geldiğini, bankada oyalanmış olduğunu söyledi. Leamas'a bir zarf uzattı.</p>

  <p class="calibre1">«Birerlik banknotlar. Umarım bir sakıncası yoktur.»</p>

  <p class="calibre1">«Teşekkür ederim. Gel birer içki içelim.» Lea-mas tıraş olmamıştı, gömleğinin yakası kir içindeydi. Garsonu çağırıp kendisine bir duble viski, Ashe'-ye de zayıf bir cin ısmarladı. İçkiler geldiğinde sodayı kadehine dolduran Leamas'ın eli öylesine titriyordu ki, az daha tüm içkisini yere dökecekti.</p>

  <p class="calibre1">&nbsp;Yemekte de içmeye devam ettiler. İşin büyük bir kısmını Ashe yüklenmişti. Leamas'ın tam beklediği gibi söze kendisinden başladı. Eski ama geçerli bir yöntemdi bu.</p>

  <p class="calibre1">«Doğrusunu istersen son günlerde iyi bir iş yakaladım: yabancı basın için İngiltere serbest muhabirliği yapıyorum. Berlin'den sonra Şirket sözleşmemi yenilemeyince altmış yaşından yukarda olanların hobilerinden söz eden haftalık bir gazete çıkardım. Bunun ne korkunç bir şey olduğunu düşünebiliyor musun? ilk, basım işçileri grevinde battı gazete. Ne kadar memnun olduğumu bilemezsin. Bunun üzerine bir süre gidip Cheltenham'da oturan annemin yanında kaldım. Bir antikacı dükkânı var... işi iyidir. O sıralarda eski bir dosttan bir mektup aldım. Sam Kiever. Yabancı basın için İngiliz yaşamının ilginç haberlerini toplayan yeni bir ajans kurmuştu. Bilirsin hani, Morris dansı üzerine altı yüz sözcüklük bir yazı. Ama Sam yeni bir yöntem bulmuştu; yazılarını, sattığı yerin diline çevrilmiş olarak satıyor, bu da çok büyük bir fark yaratıyordu. İnsan bir çevirmen tutabileceğini ya da kendisi çevirip paradan kurtulacağını düşünür, ama dış haberlere ayırdığı sütun için toplanan yazılara bakınca çeviri için zaman ve para harcamak hiç de işine gelmez. Sam böylece yazıişleri müdürleriyle doğrudan doğruya ilişki kuruyordu. Zavallıcık Avrupayı karış karış dolaşmıştır, ama doğrusu gidip de almadığı iş yoktur.»</p>

  <p class="calibre1">&nbsp;Ashe durakladı, Leamas'ın bu kendisi hakkında konuşma çağrısını kabullenmesini bekliyordu. Ama Leamas aldırmadı, başını sallayıp, «Çok iyi,» dedi sadece. Ashe şarap ısmarlamak istemiş ama Leamas viskiden şaşmayacağını söylemişti. Kahve geldiğinde dört duble içmiş bulunuyordu. Durumu pek parlak değildi; eli kendisine itaat etmeyecek ve içkisi kaçacakmış gibi kadehi ağzına yaklaştırırken dudaklarını içkiye soku veriyordu.</p>

  <p class="calibre1">&nbsp;Ashe bir süre konuşmadı.</p>

  <p class="calibre1">«Şam'ı tanımıyorsun, değil mi?» diye sordu.</p>

  <p class="calibre1">«Sam mı?»</p>

  <p class="calibre1">Ashe'nin sesinde hafif bir sıkılma seziliyordu.</p>

  <p class="calibre1">«Sam Kiever, patronum. Sana anlatıyordum</p>

  <p class="calibre1">ya.»</p>

  <p class="calibre1">«O da Berlin'de miydi?»</p>

  <p class="calibre1">«Hayır. Almanya'yı iyi bilir, ama Berlin'de hiç yaşamamıştır. Bonn'da bir süre serbest muhabirlik yapmıştı. Onunla tanışmış olabilirsin, esaslı adamdır.»</p>

  <p class="calibre1">«Tanışmış olduğumu sanmıyorum.» Yine bir duraklama.</p>

  <p class="calibre1">«Bugünlerde neler yapıyorsun bakalım, dostum?» diye sordu Ashe.</p>

  <p class="calibre1">&nbsp;Leamas omuzlarını silktl. «Rafa kaldırıldım.» Aptal aptal gülümsedi. «Sandıktan çıkarıldım ve rafa kaldırıldım.»</p>

  <p class="calibre1">«Senin Berlin'de ne iş yaptığını unuttum doğrusu. O esrarlı soğuk savaşçılardan değil miydin?»</p>

  <p class="calibre1">&nbsp;Tanrım, işleri iyice hızlandırmaya başladı bu herif, diye düşündü Leamas. Bir an duraksadı, sonra yüzü kızararak, «Lanet Amerikalıların şamar oğ-lanlığı, hepimizin yaptığı şey,» dedi.</p>

  <p class="calibre1">&nbsp;Ashe, fikri uzun zamandır düşünmüş gibi, «Biliyor musun, senin Şam'la tanışman gerek,» dedi. «Ondan hoşlanacağına eminim... Şey, Alec. ben seni nerede bulabileceğimi bile bilmiyorum.»</p>

  <p class="calibre1">«Bulamazsın,» dedi Leamas isteksizce.</p>

  <p class="calibre1">«Seni hiç anlamıyorum, dostum. Nerede kalıyorsun?»</p>

  <p class="calibre1">«Orada burada işte. İşim yok. Eşşoğlular bana doğru dürüst bir emekli aylığı bile bağlamadılar.»</p>

  <p class="calibre1">&nbsp;Ashe buna çok şaşmıştı.</p>

  <p class="calibre1">«Ama korkunç bir şey bu, Alec! Neden daha önce söylemedin? Neden gelip benim yanımda kalmıyorsun? Yerim küçük ama portatif yatakta yatmaya aldırmazsan bir kişilik yer buluruz sana. Öyle açıkta yaşayamazsın dostum.»</p>

  <p class="calibre1">«Şimdilik iyiyim.» Leamas, zarfı soktuğu cebini okşadı. «İşe de gireceğim.» Kararlılıkla salladı başını. «Bir hafta sonra falan bir iş bulurum. Sonrası kolay.»</p>

  <p class="calibre1">«Nasıl bir iş?»</p>

  <p class="calibre1">«Bilmem. Ne olursa.»</p>

  <p class="calibre1">«Ama kendini boşa harcayamazsın, Alec. Hatırladığım kadarıyla bir Alman kadar iyiydi senin almancan. Yapabileceğin pek çok şey olmalı!»</p>

  <p class="calibre1">«Şimdiye kadar çok şey yaptım zaten. Lanet bir Amerikan firması hesabına ansiklopedi sattım, bir çılgınlar kütüphanesinde raf düzelttim, bok kokulu bir tutkal fabrikasında işçilerin kartlarını zımbaladım. <span class="calibre6">Ne</span> yapabilirim ki?» Leamas, Ashe'ye değil de, önündeki masaya bakıyor, dudaklarını hızla açıp kapayarak konuşuyordu. Ashe onun bu canlılığını karşılıksız bırakmayarak öne doğru eğilip sözcüklerini vurgulayarak, bir zafer kazanmışçasına konuşmaya başladı.</p>

  <p class="calibre1">«Ama senin <span class="calibre6">insana</span> ihtiyacın var, Alec. İçinde bulunduğun durumun ne demek olduğunu bilirim, ben de bir zamanlar aynı şeyleri yaşadım. Berlin'de ne yaptığını bilmiyorum. Bilmek de istemiyorum. Ama bu, görevini yaparken önemli kişilerle tanışabileceğin bir iş değildi, öyle değil mi? Ben beş yıl önce Poznan'da Sam ile karşılaşmasaydım hâlâ açlıktan nefesim kokuyor olurdu. Bak Alec, gel bir hafta kadar benimle kal. Şam'a ve belki de varsa eski Berlin günlerinden kalma gazetecilere sorup soruşturur, sana birşeyler uydurabiliriz.»</p>

  <p class="calibre1">«Ama ben iki satırı bir araya getirip yazamam ki,» diye Leamas itiraz etti.</p>

  <p class="calibre1">&nbsp;Ashe elini adamın koluna dayadı. «Şimdi güçlük çıkartmaya kalkışma artık. Her iş sırasıyla, tamam mı? Öteberin nerede?»</p>

  <p class="calibre1">«Neyim?»</p>

  <p class="calibre1">«Eşyaların, giyeceklerin, çantan falan...»</p>

  <p class="calibre1">«Hiçbir şeyim yok benim. O paketin dışında her şeyimi satmıştım.»</p>

  <p class="calibre1">«Ne paketi?»</p>

  <p class="calibre1">«Parkta bulduğun kesekâğıdı. Atmaya çalışıyordum hani.»</p>

  <p class="calibre1">&nbsp;Ashe'nin Dolphin Meydanına bakan bir evi vardı. Leamas'ın beklediği gibi bir yer: Almanya'dan aceleyle toplanmış birkaç parça anı eşyası, bira maşrapaları, bir köylü piposu, birkaç tane ikinci kalite Nymphenburg seramiği.</p>

  <p class="calibre1">«Haftasonlarını Cheltenham'da annemde geçiririm,» dedi. «Hafta içinde de burada kalırım. Benim için çok yararlı oluyor.» Portatif yatağı küçük oturma odasına kurdular. Saat dört buçuktu.</p>

  <p class="calibre1">«Ne kadardır burada kalıyorsun?» diye sordu Leamas.</p>

  <p class="calibre1">«Bir yıl falan oldu.»</p>

  <p class="calibre1">«Kolay buldun mu bari?»</p>

  <p class="calibre1">«Bu tür daireleri bulmak pek güç değil. Gidip adını yazdırıyorsun, günün birinde telefon edip yerinin ayrıldığını bildiriyorlar.»</p>

  <p class="calibre1">&nbsp;Ashe'nin hazırladığı çayı içerlerken Leamas, konfora alışkın olmayan bir insanın tavrıyla yüzü asık olarak oturuyordu. Ashe bile biraz sakinleşmiş gibiydi. Çaydan sonra, «Dükkânlar kapanmadan ben gidip biraz alışveriş yapayım,» dedi. «Ondan sonra da oturup neler yapabileceğimizi konuşuruz. Hatta bu akşam Şam'ı bile arayabilirim. Ne kadar önce tanışırsanız o kadar iyi olur sanırım. Sen çok bitkin görünüyorsun, biraz uyumaya çalışsana.»</p>

  <p class="calibre1">&nbsp;Leamas başını salladı. «Çok iyisin...» eliyle beceriksiz bir hareket yaptı, «...bütün bunlar...» Ashe adamın omzunu okşadı, askeri yağmurluğunu alıp çıktı.</p>

  <p class="calibre1">&nbsp;Ashe'nin gittiğinden iyice emin olan Leamas dairenin kapısını aralık bırakıp yukarı çıkarken iki telefon kulübesi olduğunu gördüğü aşağı hole indi. Maida Vale numarasını çevirip Bay Thomas'ın sekreterini istedi. Bir kız, «Buyrun, Bay Thomas'ın sekreteri benim,» dedi.</p>

  <p class="calibre1">«Bay Sam Kiever tarafından telefon ediyorum. Daveti kabul ettiğini ve Bay Thomas'la bu gece görüşmeyi umduğunu söylüyor.»</p>

  <p class="calibre1">«Bunu Bay Thomas'a iletirim. Sizi nerede bulabileceğini biliyor mu?»</p>

  <p class="calibre1">«Dolphin Meydanı,» diye Leamas adresi yazdırdı. «İyi günler.»</p>

  <p class="calibre1">&nbsp;Leamas, resepsiyona bir iki şey sorduktan sonra Ashe'nin dairesine çıkıp portatif yatağa oturdu. Bir süre sonra da yattı. Ashe'nin sözünü dinleyip biraz dinlenmenin iyi olacağına karar vermişti. Göz-ierini kapatırken Baysvvater'deki evde yanında yatan Liz'i hatırladı. Kıza ne oldu acaba, diye düşündü.</p>

  <p class="calibre1">&nbsp;Yanında kruvaze giysili, uzun kır saçları arkaya taranmış, ufak tefek ve şişmanca bir adamla içeri giren Ashe kendisini uyandırdı. Adam orta Avrupa aksanıyla konuşuyordu. Belki de Almandı, insan emin olamıyordu. Adının Sam Kiever olduğunu söyledi.</p>

  <p class="calibre1">&nbsp;Cin tonik içerlerken konuşmayı Ashe yürüttü. Berlin'deki eski günler gibi, dedi. Gece önlerindeydi ve hep birlikteydiler. Kiever geç kalmak istemediğini söyledi; yarın işi vardı. Ashe'nin bildiği bir Çin lokantasında yemek yemeyi kararlaştırdılar. Lime-house karakolunun karşısındaki lokantaya insan içkisini yanında götürebiliyordu. Her nasılsa Ashe'nin mutfakta bir iki şişe Burgundy'si vardı, taksiyle giderken onu da aldılar.</p>

  <p class="calibre1">&nbsp;Yemek çok lezizdi, iki şişeyi de içtiler. Kiever ikinci şişede biraz açıldı: Batı Almanya ile Fransa'dan kısa bir süre önce gelmişti. Fransa'nın durumu berbattı, De Gaulle düşmek üzereydi ve ondan sonra ne olacağını da ancak Tanrı bilirdi. Cezayir'den dönen yüz bin düşkırıklığına uğramış askerle Fransa'nın geleceğinde faşizm görünüyordu.</p>

  <p class="calibre1">«Ya Almanya?» diye Ashe sordu.</p>

  <p class="calibre1">«Bu, Amerikalıların onlprı tutup tutamayacaklarına bağlı,» diye Kiever davet edercesine baktı Leamas'a.</p>

  <p class="calibre1">«Ne demek istiyorsun?» diye sordu Leamas.</p>

  <p class="calibre1">«Söyledim ya. Dulles'ın kendilerine verdikleri dış politikayı Kennedy çekip alıyor ellerinden. Giderek sertlik yanlısı olmaya başladılar.»</p>

  <p class="calibre1">&nbsp;Leamas birden başını salladı. «Tam da Amerikalıların yapacakları iş bu!»</p>

  <p class="calibre1">&nbsp;Ashe araya girdi, «Alec, Amerikalı kuzenlerimizden hiç hoşlanmıyor.» Kiever, tam bir ilgisizlikle, «Ya öyle mi?» diye mırıldandı.</p>

  <p class="calibre1">&nbsp;Kiever çok uzattı artık, diye düşünüyordu Lea-mas. Kendisinden bir iyilik istenecek adam rolünü ustalıkla oynuyordu. Kolay kolay evet demeyecek birini.</p>

  <p class="calibre1">&nbsp;Ashe, yemekten sonra, «VVardour Sokağında bir yer biliyorum,» dedi. «Sen oraya gitmiştin, Sam. İnsana iyi davranıyorlar. Neden bir taksi çağırıp gitmiyoruz?»</p>

  <p class="calibre1">«Bir dakika,» dedi Leamas. Sesinin tonu Ashe'nin yüzüne bakmasına neden oldu. «Bir şey söyleyin önce. Bu eğlencenin bedelini kim ödeyecek?»</p>

  <p class="calibre1">«Ben,» dedi Ashe. «Sam ile ben.»</p>

  <p class="calibre1">«Bunu aranızda konuştunuz mu?»</p>

  <p class="calibre1">«Şey... hayır.»</p>

  <p class="calibre1">«Benim param falan yok, biliyorsun. Hiç olmazsa har vurup harman savuracak kadar yok.»</p>

  <p class="calibre1">«Biliyorum, Alec. Şimdiye kadar sana yardım ettim, öyle değil mi?»</p>

  <p class="calibre1">«Evet,» dedi Leamas. «Evet, ettin.»</p>

  <p class="calibre1">&nbsp;Başka bir şey daha söyleyecekken birden fikrini değiştirip sustu. Ashe endişelenmişti ama alınmamıştı, Kiever'in yüz ifadesiyse yine okunmuyordu.</p>

  <p class="calibre1">&nbsp;Leamas takside hiç konuşmadı. Ashe bir uzlaşma yaklaşımında bulunduğu zaman da yalnızca omuzlarını sallamakla yetindi. VVardour Sokağında indiklerinde ne Leamas ne de Kiever taksi parasını ödemek için ceplerine davranmadılar. Ashe onları 'karı' dergileriyle dolu bir vitrinin önünden geçirdi. Bir köşede PUSSYWILLOW KULÜBÜ - YALNIZ ÜYELERE yazıyordu. Kapının iki yanında çıplak kadın resimleri vardı. Üzerlerine <span class="calibre6">Doğa İncelemesi, Yal. nız Üyeler</span> yazılı birer kâğıt iliştirilmişti.</p>

  <p class="calibre1">&nbsp;Ashe zili çaldı. Kapı hemen beyaz gömlekli, siyah pantolonlu çam yarması gibi bir adam tarafından açıldı.</p>

  <p class="calibre1">«Ben üyeyim,» dedi Ashe. «Bu iki bey de benimle birlikteler.»</p>

  <p class="calibre1">«Kartınızı görebilir miyim?»</p>

  <p class="calibre1">&nbsp;Ashe cüzdanından çıkardığı kartı adama verdi.</p>

  <p class="calibre1">«Konuklarınız adam başına birer sterlin ödeyecekler. Geçici üyelik. Onları siz öneriyorsunuz, tamam mı?» Adam kartı geri verirken Leamas birden elini uzatıp kartı aldı, bir an bakıp Ashe'ye verdi.</p>

  <p class="calibre1">&nbsp;Leamas arka cebinden iki birer sterlinlik çıkartıp kapıda bekleyen adamın eline sıkıştırdı.</p>

  <p class="calibre1">«Konuklar için iki sterlin,» dedi. Sonra Ashe'nin şaşkın protestolarına aldırmadan iki adamı kulübün içine soktu. Kapıcıya döndü sonra.</p>

  <p class="calibre1">«Bize bir masa bul, bir şişe de viski. Rahatsız edilmek istemiyoruz.»</p>

  <p class="calibre1">&nbsp;Kapıcı bir an duraksadı, ama tartışmaya girmemeye karar vererek üçünün önüne geçip aşağı indirdi. Aşağıdan anlaşılmaz bir müzik uğultusu geliyordu. Salonun arkalarında bir masaya oturdular. Bir kenarda iki kilişik bir orkestra çalıyor, kızlar da ikili üçlü gruplar halinde oturuyorlardı. İçeri girdiklerinde iki kız ayağa kalktı ama kapıcı başını salladı.</p>

  <p class="calibre1">&nbsp;Viskilerini beklerken Ashe huzursuzca bakıyordu Leamas'a. Kiever'in canı sıkılmış görünüyordu. Garson bir şişe ile üç kadeh getirdi, kadehleri doldurdu. Leamas şişeyi adamın elinde alıp kadehleri tepeleme doldurdu. Sonra Ashe'ye, «Belki şimdi bana neler döndüğünü anlatırsın artık,» dedi.</p>

  <p class="calibre1">«Ne demek istiyorsun?» Ashe'nin sesi kararsızdı. <span class="calibre6">«Ne</span> demek istiyorsun, Alec?»</p>

  <p class="calibre1">«Tahliye edildiğim günden beri beni izliyorsun. Bir de Berlin hikâyesi uydurdun. Bana borçlu olmadığın parayı ödedin. Pahalı yiyecekler ısmarladın, evinde konuk ediyorsun.»</p>

  <p class="calibre1">Ashe kızardı. «Eğer hepsi bu... »</p>

  <p class="calibre1">«Sözümü kesme. Bitirene kadar beklersen patlar mısın? Buraya üye kartın Murphy adında birine çıkarılmış. Adın Murphy mi?»</p>

  <p class="calibre1">«Hayır, değil.»</p>

  <p class="calibre1">«Murphy adında bir dostun kartını ödünç verdi öyleyse?»</p>

  <p class="calibre1">«Ona da hayır. Doğrusunu istersen canım kadın çekince arasıra buraya gelirim. Kulübe kayıt olurken sahte bir ad kullanmıştım.»</p>

  <p class="calibre1">&nbsp;Leamas acımasızca sürdürdü ısrarını, «öyleyse neden oturduğun evin kiracısı da Murphy görünüyor?»</p>

  <p class="calibre1">&nbsp;Sonunda konuşan Kiever oldu.</p>

  <p class="calibre1">&nbsp;Ashe'ye, «Sen eve git artık,» dedi. «Bundan sonrasını ben sürdürürüm.»</p>

  <p class="calibre1">&nbsp;Bacağında mor lekeler olan genç bir kız striptiz yapıyordu. Şehevi olmadığı, sanattan uzak ve isteksizce olduğu için insanı rahatsız eden o acınacak, upuzun bir çıplaklığa sahipti. Ağır ağır dönüyor, müziği kesik kesik duyuyormuş gibi kollarını bacaklarını zaman zaman havaya atıyor ve bu arada da bir yetişkinler toplumunda bulunan bir çocuğun zamanından önce gelişmiş ilgisiyle müşterilere bakıyordu. Müziğin temposu birden hızlanınca, kız da, ıslık sesine karşılık veren bir köpek gibi, ileri geri koşmaya başladı. Son notayla birlikte sutyenini çıkartıp başının üzerinde salladı. Göğüslerinden ve bacakarasından sarkan üç parça püskül zamanı geçmiş Noel ağacı süslerini andırıyordu.</p>

  <p class="calibre1">&nbsp;Leamas ile Kiever hiç konuşmadan kızı seyrediyorlardı.</p>

  <p class="calibre1">&nbsp;Leamas, sonunda, «Sen de Berlin'de bundan İyisini görmüş olduğumuzu söyleyeceksin herhalde,» deyince Kiever onun öfkesinin hâlâ geçmemiş olduğunu anladı.</p>

  <p class="calibre1">«Herhalde <span class="calibre6">sen</span> görmüşsündür,» dedi Kiever. «Ben Berlin'de çok bulundum ama korkarım ki, gece kulüplerinden nefret ederim.»</p>

  <p class="calibre1">&nbsp;Leamas hiçbir şey söylemedi.</p>

  <p class="calibre1">«Öyle fazla erdemli falan değilim ha<span class="calibre4">,</span> yalnızca aklı başında bir insanım. Canım kadın çekerse bunu daha ucuza bulacağım yerleri bilirim. Dans etmek istiyorsam, daha iyi dans edecek yerler vardır.»</p>

  <p class="calibre1">&nbsp;Leamas belki de hiç dinlemiyordu. «O karı kılıklı herifin benimle niye ilgilendiğini belki de sen söyleyebilirsin.» Kiever başını salladı.</p>

  <p class="calibre1">«Elbette. Bunu kendisinden ben istedim de ondan.»</p>

  <p class="calibre1">«Neden ama?»</p>

  <p class="calibre1">«Seninle ilgileniyorum. Sana bir öneride bulunmak istiyorum. Gazetecilikle ilgili bir şey.»</p>

  <p class="calibre1">Bir sessizlik oldu.</p>

  <p class="calibre1">«Gazetecilik,» dedi Leamas. «Anlıyorum.»</p>

  <p class="calibre1">«Benim bir ajansım var, uluslararası hizmet ajansı. İlginç haberlere iyi para veririm.»</p>

  <p class="calibre1">«Peki bu haberleri kim basıyor?»</p>

  <p class="calibre1">«Hem o kadar iyi para veririm ki, senin... senin gibi uluslararası sahne geçmişine sahip bir insanın, inandırıcı ve doğru haberler vermesi durumunda, çok kısa bir sürede bir daha parasal sıkıntıya düşmesi olanaksızdır. Bilmem anlatabildim mi?»</p>

  <p class="calibre1">«Haberleri kim basıyor, Kiever?» Leamas'ın sesinde hafif bir tehdit seziliyor gibiydi. Bir an, ama yalnızca bir an, Kiever'in yüzünde bir korku belirtisi göründü.</p>

  <p class="calibre1">«Uluslararası müşteriler. Paris'teki bir adamım gönderdiğim haberlerin büyük bir kısmını satar. Çoğu zaman bunları kimin bastığını bilmem bile.» Kiever gülümsedi. «Bu duruma pek aldırmadığımı da itiraf etmeliyim. Parasını ödüyorlar ve daha fazlasını istiyorlar. Gereksiz ayrıntılar konusunda pek titizlenmeyen insanlar bunlar, Leamas. Parayı trink diye öderler. Yabancı bankalara, örneğin kimsenin hesap kitap sormadığı, vergi falan almadığı bankalara ödeme yapmaktan da hiç kaçınmazlar.»</p>

  <p class="calibre1">&nbsp;Leamas yine hiçbir şey söylemedi. İki elinin arasında tuttuğu kadehinden ayırmıyordu gözlerini.</p>

  <p class="calibre1">&nbsp;Ayıp bu be, diye düşünüyordu, bu kadar da doludizgin gidilmez ki! Ama tpktik açıdan haklılardı. Beş parasızım, hapisten çıkalı çok olmadı, eğitilmem gerekmez, bir İngiliz centilmeni olarak şerefime leke sürüldüğü iddiasında da bulunamam.</p>

  <p class="calibre1">&nbsp;Diğer yandan bazı kabul edilebilir itirazlar bekleyeceklerdi. Korkmasını beklerlerdi, çünkü kendisini açığa çıkaran örgütün ömrünün sonuna kadar gözlerini üstünden ayırmayacağını, hainleri hiç bağışlamadıklarını bildiğini biliyorlardı. Ayrıca, bunun bir kumar olduğunu bileceklerdi. İnsanın kararlarındaki tutarsızlığın en iyi planlanmış casusluk yaklaşımlarını beş paralık edeceğini bilirlerdi.</p>

  <p class="calibre1">«Bunun için epey yüklü bir para ödemeleri gerekecek,» diye Leamas sonunda mırıldandı. Kiever adamın kadehini bir daha doldurdu.</p>

  <p class="calibre1">«Kapora olarak on beş bin sterlin veriyorlar. Para halen Bern'de Banque Cantonale'de. Uygun bir kimlikle gidildiğinde, ki bunu da sana müşterilerim sağlayacaklardır, parayı çekebilirsin. Müşterilerim bunun dışında bir beş bin sterlin karşılığında sana bir yıl içinde bazı sorular sorma hakkını saklı tutacaklardır. Çıkabilecek herhangi bir... yerleşim sorununda da sana yardımcı olacaklar.»</p>

  <p class="calibre1">«Cevabını ne zamana kadar istiyorsun?»</p>

  <p class="calibre1">«Şimdi. Bütün hatırladıklarını kâğıda dökmek zorunda değilsin. Müşterimle tanışacaksın ve o anlattıklarını bir başkasına yazdıracak.»</p>

  <p class="calibre1">«Onu nerede göreceğim?»</p>

  <p class="calibre1">«Bu buluşmanın İngiltere dışında olmasının herkesin yararına olacağını düşündük. Müşterim Hollanda'yı önerdi.»</p>

  <p class="calibre1">«Pasaportum yok,» dedi Leamas.</p>

  <p class="calibre1">«Ben sana bir tane hazırlattım.» Kiever'in sesinde sıradan bir iş anlaşmasının ötesinde bir şey yapmamış bir adamın rahatlığı vardı. «Yarın sabah dokuz kırk beş uçağıyla Lahey'e gidiyoruz. Şimdi benim evime gidip diğer ayrıntıları konuşalım mı?»</p>

  <p class="calibre1">&nbsp;Paraları Kiever ödedi, kulüpten çıkıp taksiyle St. James Parkı'ndan pek uzak olmayan iyi bir mahalleye gittiler.</p>

  <p class="calibre1">&nbsp;Kiever'in evi lüks ve pahalı görünüşlüydü ancak içindeki eşyanın aceleyle toplanmış bir hali vardı. Londra'da metreyle kitap satan dükkânlar ve duvarların rengini asılacak tabloya uyduran iç dekoratörler olduğu söylenirdi. Böyle inceliklere pek aklı ermeyen Leamas otelde değil de özel bir evde olduğunu hatırlamakta güçlük çekiyordu. Kiever kendisine iç avluya bakan odasını gösterince Leamas, «Ne zamandır buradasın?» diye sordu.</p>

  <p class="calibre1">«Çok olmadı. Birkaç ay falan.»</p>

  <p class="calibre1">«Epey pahalı olmalı. Ama sen de buna değersin sanırım.»</p>

  <p class="calibre1">«Teşekkür ederim.»</p>

  <p class="calibre1">Lepmas'ın odasında gümüş bir tepsi içinde bir şişe viski ile bir soda sifonu vardı. Bir uçtaki perdeli bölmeden banyoya geçiliyordu.</p>

  <p class="calibre1">«Güzel bir aşk yuvası. Hepsini de büyük İşçi Devleti mi ödüyor?»</p>

  <p class="calibre1">«Sus,» dedi Kiever sert bir sesle. «Beni istersen, iç telefondan odamı arayabilirsin. Uyumayacağım.»</p>

  <p class="calibre1">«Kendim soyunabilirim, merak etme.»</p>

  <p class="calibre1">«İyi geceler öyleyse.» Kiever odadan çıktı.</p>

  <p class="calibre1">O da çok endişeli, diye düşündü Leamas.</p>

  <p class="calibre1">Leamas yanındaki telefonun çalmasıyla uyandı. Arayan Kiever'di.</p>

  <p class="calibre1">«Saat altı. Buçukta kahvaltı ediyoruz.»</p>

  <p class="calibre1">«Pekâlâ.» Leamas telefonu kapattı. Başı ağrıyordu.</p>

  <p class="calibre1">Kiever telefonla taksi çağırmış olmalıydı. Saat tam yedide kapı çalınca, «Her şeyin tamam mı?» diye sordu.</p>

  <p class="calibre1">«Eşyam falan yok. Bir diş fırçası ile tıraş takımım var yalnızca.»</p>

  <p class="calibre1">«Onların gereğine bakıldı. Hazır mısın?»</p>

  <p class="calibre1">&nbsp;Leomas omuzlarını silkti. «Sanırım. Sigaran var mı?»</p>

  <p class="calibre1">«Yok, ama uçakta alabilirsin. Şuna bir bak hele.» Leamas'a bir İngiliz pasaportu uzattı. Kendi adına çıkarılmış, üzerinde de kendi fotoğrafı vardı. Pasaport ne çok eskiydi ne de çok yeni. Leamas'ın bekâr olduğunu belirtiyordu. Leamas pasaporta bakarken hafif heyecanlı olduğunu farketti. Evlenmek gibi bir şeydi bu. Ne olursa olsun, bir daha hiçbir şey eskisi gibi olmayacaktı.</p>

  <p class="calibre1">«Ya para?» diye sordu.</p>

  <p class="calibre1">«Paraya ihtiyacın yok. Masraflar şirketten.»</p>

  <h1 class="calibre5" id="sigil_toc_id_7">SERAP</h1>

  <p class="calibre1">&nbsp;Sabah hava soğuktu, nemli ve gri hafif bir sis insanın derisini tırmalar gibiydi. Leamas havaalanında savaşı hatırladı: sis içinde yarım yamalak görünen uçaklar sabırla sahiplerini bekliyorlardı; çınlayan sesler ve yankıları, ani bir bağırma ve taş zemin üzerinde bir kadın topuğunun çınlaması; insanın hemen dirseği dibinde bir uçağın homurtusu. Ortalıkta şafaktan beri ayakta olan insanların arasında rastlanan bir komplo havası vardı. Gecenin kaybolup sabahın geldiğini görme deneyimini paylaşan insanların üstünlüğü hatta. Personel, yolculara ve bagajlara cepheden dönmüş askerlerin uzaklığıyla bakıyordu: sıradan ölümlülerdi karşıla-rındakiler.</p>

  <p class="calibre1">&nbsp;Kiever, Leamas'a bir bavul uydurmuştu. Bu ayrıntıya bayılmıştı Leamas. Bagajsız yolcular dikkat çekerlerdi ve Kiever'in hiç istemediği bir şeydi bu. Havayolu tezgâhında kontrollarını yaptırttıktan sonra okları izleyerek gümrük kontrol alanına yürüdüler. Bir an yollarını kaybettiler ve Kiever bir hamala karşı çok kaba davrandı. Leamas onun pasaport konusunda endişeli olduğunu tahmin ediyordu. Buna hiç de gerek yok, diye düşündü, pasaport sağlam.</p>

  <p class="calibre1">&nbsp;Pasaport memuru ufak tefek, genç bir adamdı. Boynunda bir Haberalma Birliği kravatı, yakasında esrarengiz bir rozet vardı.</p>

  <p class="calibre1">&nbsp;Leamas'a, «Dışarda uzun bir süre kalacak mısınız, efendim?» diye sordu.</p>

  <p class="calibre1">«Birkaç hafta.»</p>

  <p class="calibre1">«Dikkatli olmanız gerekecek, efendim. Pasaportunuz ayın otuz birinde bitiyor.»</p>

  <p class="calibre1">«Biliyorum,» dedi Leamas.</p>

  <p class="calibre1">&nbsp;Bekleme salonuna yanyana yürüdüler. «Cok kuşkulusun, Kiever,» dedi Leamas. Diğeri kıs kıs güldü.</p>

  <p class="calibre1">«Seni öyle başıboş bırakamayız, değil mi? Anlaşmada böyle bir madde yok.»</p>

  <p class="calibre1">&nbsp;Uçağın kalkmasına yirmi dakika vardı. Bir masanın başına geçip birer kahve ısmarladılar. Kie-ver garsona masanın üstündeki kirli fincanları ve dolu kül tablalarını göstererek, «Bunları da götür,» dedi.</p>

  <p class="calibre1">«Şimdi araba gelir alır,» dedi garson.</p>

  <p class="calibre1">«Al şunları,» diye öfkeyle söylendi Kiever. «Kirli şeyleri böyle ortalıkta bırakmak iğrenç bir şey.»</p>

  <p class="calibre1">&nbsp;Garson dönüp yürüdü. Tezgâhın yanına gitmediği gibi kahvelerini de sipariş etmedi. Kiever öfkeden bembeyaz kesilmişti. «Bırak Allahaşkına,» dedi Leamas. «Hayat çok kısa zaten.»</p>

  <p class="calibre1">«Küstah herif, ne olacak!»</p>

  <p class="calibre1">«Peki peki bağır öyleyse; çok iyi bir an seçtin zaten, buradakiler bizi hiç unutmayacaklar.»</p>

  <p class="calibre1">&nbsp;Lahey havaalanındaki formaliteler bir sorun olmadı. Kiever de endişelerinden kurtulmuş gibiydi. Uçakla gümrük arasındaki kısa yolu yürürken neşeli ve konuşkandı. Genç Hollandalı memur pasaportlarına ve bagajlarına şöyle bir baktıktan sonra, boğazdan gelen bir İngilizceyle, «Hollanda'dan memnun kalacağınızı umarım,» dedi.</p>

  <p class="calibre1">«Teşekkür ederiz,» dedi Kiever. «Çok teşekkür ederiz.»</p>

  <p class="calibre1">&nbsp;Gümrükten çıkıp havaalanı binalarının öteki ucundaki salona doğru yürüdürler. Kiever parfüm, fotoğraf makinesi ve meyva dolu vitrinlere bakan yolcu grupları arasından geçip çıkış kapısına yöneldi. Bir gazetecinin önünde ufak tefek, gözlüklü, kurbağayı andıran bir adam <span class="calibre6">Continental Daily Mail</span> gazetesini okuyordu. Bir devlet memuruna benziyordu. Ya da öyle bir şeye işte.</p>

  <p class="calibre1">&nbsp;Park yerinde kendilerini bekleyen Hollanda plakalı ve kadın sürücülü bir Wolkswagene bindiler. Kadın arabayı ağır sürüyor, sarı ışıkların her yanışında duruyordu. Leamas onun böyle sürmek İçin talimat aldığını ve arkalarında başka bir arabanın kendilerini izlediğini tahmin etti. Yan aynadan arabayı görmeye çalıştı ama başaramadı. Bir keresinde kordiplomatik plakalı siyah bir Peugeot gördü ama bir köşeyi döndüklerinde arkalarında yalnızca bir kamyonet kalmıştı. Lahey'i savaştan iyi bildiğinden nereye gittiklerini keşfe çalıştı. Kuzeybatıya, Schvveningen'e doğru gidiyorlardı. Kısa bir süre sonra banliyöyü arkalarında bırakmışlar, deniz kenarında sıralanmış villalara yaklaşıyorlardı.</p>

  <p class="calibre1">&nbsp;Araba durunca kadın sürücü onları İndirmeden dışarı çıktı, küçük bir sayfiye evinin kapısını çaldı. Bahçe kapısının kenarındaki demir tabelada soluk mavi Gotik yazıyla SERAP diye yazılıydı. Penceredeki bir başka tabelada da bütün odaların dolu olduğu belirtiliyordu.</p>

  <p class="calibre1">&nbsp;Kapıyı açan iyi yüzlü, şişmanca bir kadın, sürücünün omzu üzerinden arabaya baktı. Sonra gözlerini yine üzerlerinden ayırmadan yanlarına doğru yürüdü. Yüzünde neşeli bir gülümseme vardı. Leamas, kadını görünce, bir zamanlar sicimini boşuna harcadığı için kendisini döven teyzesini hatırladı.</p>

  <p class="calibre1">«Ne iyi ettiniz de geldiniz,» dedi kadın. «Geldiğiniz için o kadar <span class="calibre6">sevindik</span> kl!»</p>

  <p class="calibre1">&nbsp;Kadının ardından eve girdiler. Kiever önden yürüyordu. Sürücü arabaya bindi. Leamas arkasına bakınca kendilerinin geldikleri yolda, üç yüz metre kadar geride siyah bir Fiat ya da Peugeot'nun park etmiş olduğunu gördü. Siyah yağmurluklu bir adam çıkıyordu arabadan.</p>

  <p class="calibre1">&nbsp;Hole girdiklerinde kadın Leamas'ın elini sıktı. «Serap'a hoşgeldiniz. Yolculuğunuz iyi geçti mi?»</p>

  <p class="calibre1">«İyi,» dedi Leamas.</p>

  <p class="calibre1">«Denizden mi geldiniz yoksa uçakla mı?»</p>

  <p class="calibre1">«Uçakla,» dedi Kiever. «Çok rahat bir yolculuktu.» Havayolunun sahibiymiş gibi konuşmuştu.</p>

  <p class="calibre1">«Size yemek hazırlayayım. Çok özel bir yemek. Ne istersiniz?»</p>

  <p class="calibre1">«Tanrı aşkına,» diye alçak sesle söylendi Leamas. Kapı çaldı. Kadın koşar adımlarla mutfağa gitti, Kiever de kapıyı açtı.</p>

  <p class="calibre1">&nbsp;Leamas'ın boyunda ama daha yaşlı olan adamın üzerinde meşin düğmeli bir yağmurluk vardı. Elli beş yaşlarında olmalıydı. Yüzünde soluk bir renklilik ve derin kırışıklar vardı. Bir asker olabilirdi. Adam elini uzattı.</p>

  <p class="calibre1">«Adım Peters.» Parmakları uzun, tırnakları bakımlıydı. «Yolculuğunuz iyi geçti mi?»</p>

  <p class="calibre1">«Evet,» diye atıldı Kiever. «Olaysız.»</p>

  <p class="calibre1">«Bay Leamas ile konuşacağımız çok şey var, seni daha fazla meşgul etmeyelim, Sam. Kente Wolkswagen'le dönebilirsin.»</p>

  <p class="calibre1">&nbsp;Kiever gülümsedi. Leamas onun bu gülümsemesinden rahatlığı gözden kaçırmıştı.</p>

  <p class="calibre1">«İyi günler, Leamas,» dedi Kiever neşeli bir sesle. «Talihin açık olsun.»</p>

  <p class="calibre1">Leamas, Kiever'in uzattığı elini görmezlikten gelerek başını salladı.</p>

  <p class="calibre1">«İyi günler,» diye tekrarladı Kiever, sonra sessizce çıkıp gitti.</p>

  <p class="calibre1">&nbsp;Leamas, Peters'in ardından arka odaya yürüdü. Pencerede ağır tül perdeler vardı. Pervazın üstü çeşitli çiçek saksılarıyla doldurulmuştu. Mobilya pn-tika taklidi olup çok ağırdı. Odanın ortasında iki oymalı iskemlesiyle bir masa vardı. Masanın üzeri halıya benzer kalın ve pas rengi bir örtüyle kaplıydı, iskemlelerin önünde birer tomar kâğıtla birer kurşunkalem hazır duruyordu. Bir kenardaki büfenin üstünde de viski ile soda şişeleri vardı. Peters gidip birer içki hazırladı.</p>

  <p class="calibre1">«Bak,» dedi Leamas birdenbire. «Bundan sonra iyiniyet gösterisi falan istemez, tamam mı? İkimiz de ne yaptığımızı biliyoruz, profesyoneliz. Sen kendine paralı bir hain buldun. Talihin açık olsun. Tanrı aşkına bana âşık olmuş gibi numaralara falan kalkışma.» Kendisinden pek emin değilmiş, korkuyormuş gibi konuşuyordu.</p>

  <p class="calibre1">&nbsp;Peters başını salladı. «Kiever bana senin gururlu bir insan olduğunu söylemişti.» Sonra gülümsemeden devam etti. «Yoksa, bir insan dükkâncılara neden saldırsın?»</p>

  <p class="calibre1">Leamas adamın Rus olduğundan kuşkulanıyordu ama emin değildi. İngilizcesi kusursuz denecek kadar düzgündü. Uygarlığın konforlarına çok alışkın bir insanın rahatlığına ve huylarına sahipti.</p>

  <p class="calibre1">&nbsp;Masanın başına geçtiler.</p>

  <p class="calibre1">«Kiever sana kaç para vereceğimi söyledi mi?»</p>

  <p class="calibre1">«Evet. Bir Bern bankasına yatırılacak olan on beş bin sterlin.»</p>

  <p class="calibre1">«Tamam.»</p>

  <p class="calibre1">«Bundan sonraki bir yıl içinde soru sorma hakkının da olacağını söyledi. Eğer elinin altında bulunmayı sürdürürsem ek olarak bir beş bin daha verecekmişsin.»</p>

  <p class="calibre1">&nbsp;Peters başını salladı.</p>

  <p class="calibre1">«Bu koşulu kabul etmiyorum,» dedi Leamas. «Bunun bir işe yaramayacağını sen de benim' kadar bilirsin. On beş bini birden çekip işi temizlemek istiyorum. Sizinkiler de, bizimkiler de karşı tarafa geçmiş ajanlara anlayışlı davranmazlar. Siz, verdiğim bütün bilgileri değerlendirirken ben St. Moritz'de kıçüstü oturup bekleyemem. Karşı taraf da aptal değildir, neyi nerede arayacaklarını iyi bilirler. Hatta şu anda burada buluştuğumuzdan haberleri bile olabilir.»</p>

  <p class="calibre1">&nbsp;Peters yine başını salladı. «Hiç kuşkusuz... başka bir yerde... daha güvence içinde olabilirsin.»</p>

  <p class="calibre1">«Demir Perde ardında mı?»</p>

  <p class="calibre1">«Evet.»</p>

  <p class="calibre1">&nbsp;Leamas başını salladı. «Hesabıma göre ilk soruşturma için üç güne ihtiyacın olacak, ondan sonra da ayrıntıları isteyeceksin.»</p>

  <p class="calibre1">«Buna gerek kalmayabilir,» dedi Peters.</p>

  <p class="calibre1">&nbsp;Leamas ilgisizce baktı adamın yüzüne. «Anlıyorum. Bir uzman gönderdiler öyleyse. Yoksa Moskova Merkezi bu işe karışmadı mı?»</p>

  <p class="calibre1">&nbsp;Peters hiç konuşmadan Leamas'a bakıyor, adamı ölçüp biçiyordu. Sonunda kalemini ele aldı. «Savaş sırasında yaptıklarınla başlayalım mı?»</p>

  <p class="calibre1">&nbsp;Leamas omuzlarını silkti.</p>

  <p class="calibre1">«Sana kalmış bir şey bu.»</p>

  <p class="calibre1">«Haklısın. Askerliğinle başlıyoruz o halde. Konuş şimdi.»</p>

  <p class="calibre1">«1939'da İstihkâm birliğine girdim. Eğitimimi tamamlamak üzereyken dil bilenlerin yurt dışında uzman hizmeti görmek üzere başvurmaları istendi. Ben felemenkçe, almanca ve epey de fransızca bildiğim ve askerlikten artık bezdiğim için başvurdum. Hollanda'yı da iyi tanıyordum. Babamın Leiden'de bir mağazası vardı, dokuz yıl kadar orada yaşamış tım. Mülakatlardan sonra beni Oxford yakınlarındaki bir okula gönderdiler, orada gerekli hileleri öğrendim.»</p>

  <p class="calibre1">&nbsp;Okulu kim yönetiyordu?»</p>

  <p class="calibre1">«Bunu çok sonraları öğrendim. Ondan sonra Steed Asprey ve Fielding adında bir Oxford öğretmeni ile tanıştım. Burayı yönetenler onlardı. 1941'-de beni paraşütle Hollanda'ya indirdiler. İki yıl kadar orada kaldım. O günlerde ajanlar birbiri ardından öldürülüyordu. Hollanda casusluk için berbat bir ülke. Ormanları, dağları falan olmadığından bir karargâh ya da bir telsiz merkezi kurmak olanaksızdır. Her zaman bir kaçış halindesin. Oyun çok pisti senin anlayacağın. 1943'te oradan çıktım, ingiltere'de bir iki ay dinlendikten sonra Norveç'e gittim. Hollanda'ya kıyasla tatil sayılırdı bu. 1945'te paramı ödeyip serbest bıraktılar. Babamın işini sürdürmek için yeniden buraya döndüm. Ama işten bir hayır gelmeyeceğini görünce Bristol'da seyahat acenteliği yapan eski bir arkadaşımla ortak oldum. On sekiz ay sonra iflas ettik. Bir gün Bölüm'den bir mektup aldım: eski işime dönmek ister miydim? Ama o işten de bıktığım için düşünmek için zaman istedim, Lundy adasında bir yazlık ev kiralayıp bir yıl kadar orada kaldım. Ama sonunda bu yaşamdan da bıkıp işi kabul ettiğimi bildirdim. 1949 sonlarında yine çalışmaya başlamıştım. Kesintili hizmet, düşük aylık, emeklilik aylığında kesinti falan filan. Cok mu hızlı gidiyorum?»</p>

  <p class="calibre1">«Şimdilik değil.» Peters, Leamas'ın kadehini bir daha doldurdu. «Bunu daha sonra, adlar ve adreslerle yeniden konuşacağız kuşkusuz.»</p>

  <p class="calibre1">&nbsp;Kapı vuruldu. Kadın öğle yemeğini getirmişti; soğuk etler, ekmek ve çorba. Peters kâğıtlarını bir yana itti, hiç konuşmadan yediler. Sorgu başlamıştı.</p>

  <p class="calibre1">Yemek tabakları toplanınca Peters, «Demek böylece Sirk'e döndün?» dedi.</p>

  <p class="calibre1">«Evet. Bir süre bana bir masabaşı işi verdiler.</p>

  <p class="calibre1">Demir Perde ülkelerinde askeri gücün değerlendirilmesi, birliklerin izlenmesi falan.»</p>

  <p class="calibre1">«Hangi bölümdeydin?»</p>

  <p class="calibre1">«Uydu Dört. 1950 Şubatından, 51 Mayısına kadar kaldım orada.»</p>

  <p class="calibre1">«Meslektaşların kimlerdi?»</p>

  <p class="calibre1">«Peter Guillam, Brian de Grey ve George Smi-ley, Smiley 51 başlarında bizden ayrılıp Karşı Haberalma'ya geçti. 51 Mayısında da ben Bölge Sorumlu Yardımcısı olarak Berlin'e atandım. Bütün operasyon çalışmaları bana bağlıydı.»</p>

  <p class="calibre1">«Emrinde kimler çalışıyordu?» Peters hiç durmadan yazıyordu. Leamas onun kendince bir steno geliştirdiğini anladı.</p>

  <p class="calibre1">«Hackett, Sarrovv ve de Jong. De Jong elli birde bir trafik kazasında öldü. Öldürüldüğünü sandık ama bunu kanıtlayamadık. Hepsi casus ağları yönetmekteydiler, başlarında ben vardım. Ayrıntıları istermisin?»</p>

  <p class="calibre1">«Elbette, ama daha sonra. Şimdi devam et.»</p>

  <p class="calibre1">«Berlin'deki ilk balığımızı elli dört sonlarında yakaladık: Doğu Alman Savunma Bakanlığının ikinci adamı olan Frltz Feger. O zamana kadar epey güçlük çekmiştik ama Kasım elli dörtte Fritz'le ilişki kurulunca işimiz kolaylaştı. Fritz tam iki yıl sürdü, ondan sonra birden kendisinden hiçbir haber alamadık, kayıplara karışmıştı sanki. Cezaevinde öldüğünü duydum. Onunla ilişkiyi sürdürecek birini bulana kadar üç yıl daha geçti. 1959'da Karl Riemeck çıktı ortaya. Kari, Doğu Alman Komünist Partisi Prezidyumundaydı. Tanıdığım en iyi ajandı.»</p>

  <p class="calibre1">«Şimdi öldü,» dedi Peters.</p>

  <p class="calibre1">Leamas'ın yüzünden utanca benzer bir şey gelip geçti.</p>

  <p class="calibre1">«Öldürüldüğünde oradaydım,» diye mırıldandı. «Ölmeden az önce bu yana geçen bir metresi vardı. Kadına her şeyi söylemişti. Kadın örgütü baştan sona biliyordu. Karl'ın açığa çıkmasına şaşmamak gerekir.»</p>

  <p class="calibre1">«Berlin'e daha sonra döneceğiz. Bana şunu söyle. Kari öldürülünce Londra'ya döndün. İşten ayrı-lana kadar hep Londra'da mı kaldın?»</p>

  <p class="calibre1">«Evet.»</p>

  <p class="calibre1">«Londra'da ne iş yaptın?»</p>

  <p class="calibre1">«Bankacılık bölümü; ajanların aylığını ödeme, denizaşırı gizli operasyonlar için tahsisat. Bir çocuğun üstesinden gelebileceği bir iş. Emir gelir, kâğıtları imzalardık. Zaman zaman da güvenlik açısından insanın başını ağrıtacak bir şey çıkardı.»</p>

  <p class="calibre1">«Doğrudan doğruya ajanlarla ilişkin oldu mu orada?»</p>

  <p class="calibre1">«Buna olanak yoktu ki. Belirli bir ülke sorumlusu bir istekte bulunur. Yukardan onaylanan istek fişi bize gelir, biz de ödemeyi yaparız. Çoğunlukla da parayı uygun bir yabancı bankaya havale ederiz. Sorumlu oradan alıp ajana kendisi verir.»</p>

  <p class="calibre1">«Ajanlar kod adlarıyla mı anılıyorlardı.»</p>

  <p class="calibre1">«Rakamlarla. Her casusluk ağının bir şifresi vardır, ajanlar da bu şifreye eklenen bir rakamla belirtilirler. Karl'ın adı 8 A/1'di.»</p>

  <p class="calibre1">&nbsp;Leamas terliyordu. Peters, profesyonel bir kumarbaz gibi onu izleyerek değerlendiriyordu. Lea-mas'ın değeri neydi? Kendisini ne korkutur, ne cezbeder, ne yıkabilirdi? Nelerden nefret ederdi ve en önemlisi, ne biliyordu? En iyi kozunu sona saklayıp pahalıya mı satacaktı? Peters, bunu yapacağını sanmıyordu. Leamas oyun oynamayacak kadar dengesini kaybetmemişti. Kendisiyle çelişki halinde olan bir insandı. Bir tek hayat ve bir tek itiraf bilirdi ve bunlara ihanet etmişti. Peters daha önce de bu gibi durumlarla karşılaşmıştı. Tam bir ideolojik dönüş yapan, gecenin geç saatlerinde yeni bir inanç bulan ve bu inançlarının iç gücüyle mesleklerine, ailelerine, ülkelerine ihanet eden insanlarda bile görmüştü bunu. Yeni bir gayretkeşlik ve umutla dolu olmalarına rağmen, onlar bile ihanetin lekesiyle boğuşmaya çalışmışlardı. Yaşamları boyunca söylememeleri için eğitildikleri şeyleri söylemenin azabını kolayca atamamışlardı üzerlerinden. Peters de onlara rahatlık vermek, onların gururunu parçalamak zorundaydı. İkisinin de bilincinde oldukları bir durumdu bu. Bu yüzden Leamas gururu engel olduğu için, Peters'le insanca bir ilişkiye girmeyi şiddetle reddetmekteydi. Peters, onun bu nedenlerle yalan söyleyeceğini biliyordu; belki de bazı şeyleri söylemekten kaçınmakla söyleyecekti yalanını, ama yine de gururundan, meydan okuma isteğinden ya da mesleğinin sapıklığından yalan söyleyecekti ve bu yalanları yakalamak da Peters'in göreviydi. Lea-mas'ın profesyonel olmasının kendi çıkarlarına ters düştüğünü de biliyordu. Peters'in hiçbir seçim istemediği yerde Leamas anlatacaklarını seçecekti; Peters'in nasıl bir bilgi istediğini bilip ona göre konuşurken belki de değerlendiriciler için çok önemli olan bir bilgi kırıntısını atlayacaktı. Bütün bunlara bir de bir alkoliğin kaprislerini eklemek gerekirdi.</p>

  <p class="calibre1">«Şimdi biraz da Berlin'deki 'Çalışmalarını ayrıntılarınla dinleyelim. 1951 Mayısından 1961 Martına kadar sanırım. Bir içki daha al hele.»</p>

  <p class="calibre1">&nbsp;Leamas adamın masanın üstündeki kutudan bir sigara alıp yakmasını izlerken iki şeye dikkat etti: Peters solaktı ve sigarayı markasının olduğu taraftan yakmıştı. Böylece ilk olarak markası yanıp kül oluyordu. Leamas bundan hoşlanmıştı: Peters de, kendisi gibi, uzun süre kaçak hayatı yaşamıştı.</p>

  <p class="calibre1">&nbsp;Peters'in garip bir yüzü vardı; ifadesiz ve gri. Rengi çok uzun zaman önce kaçmış olmalıydı —belki de ihtilalin ilk günlerinde cezaevinde — şimdi artık yüz hatları son şeklini almıştı ve ölene kadar hep böyle kalacaktı. Sert kıllı kır saçları beyaza dönüşebilirdi ama yüzü hiç değişmeyecekti. Leamas adamın gerçek adını, evli olup olmadığını merak etti. Halinde çok hoşlandığı bir şey vardı. Gücün, jüvenin verdiği rahatlıktı bu. Peters yalan söylerse bunun kuşkusuz bir nedeni vardı. Yalanı hesaplı, gerekli bir yalan olacaktı. Ashe'nin beceriksizce sahtekârlığından çok uzak bir şey.</p>

  <p class="calibre1">&nbsp;Ashe, Kiever, Peters; Leamas için bir haberalma örgütü hiyerarşisi olan nitelik ve yetki sıralaması. Bu bir ideoloji sıralaması da olabilirdi. Paralı asker Ashe, yoldaş Kiever ve şimdi de amaç ve aracın kendisi için aynı şeyler olduğu Peters.</p>

  <p class="calibre1">&nbsp;Leamas, Berlin'den söz etmeye başladı. Peters sözünü pek az kesiyor, çok seyrek olarak da bir soru sorup bir yorumda bulunuyordu. Ama bunu yaptığında da Leamas'ın kendi davranışlarıyla tümüyle uyum içinde olan teknik bir merak ve <span class="calibre6">uzmanlık</span> gösteriyordu. Leamas, sorgucusunun Ihtirassız profesyonelliğine karşılık veriyor gibiydi. Ortak oldukları bir şeydi bu.</p>

  <p class="calibre1">&nbsp;Berlin'den doğru dürüst bir Doğu Kesimi casus ağı kurmak için çok uzun bir zaman gerekmişti, ilk günlerde kent ikinci sınıf ajanlarla kaynıyordu. Casusluk Berlin'in günlük yaşamının öylesine sıradan bir parçası haline gelmişti ki, bir kokteyl partide birini bulur, akşam yemeğinde talimatını verir, sabaha kalmadan da açığa çıktığını görürdün. Bir profesyonel için karabasanın ta kendisiydi: düzinelerce casusluk örgütü, yarısının içine karşı taraf sızmış durumda, binlerce bitirilmemiş iş, çok az kaynak, çok az ipucu, çalışamayacak kadar dar alan. Doğru, 1954'te Feger'le rahata kavuşmuşlardı. Ama 56'da her Bölüm yüksek düzeyde bilgi istediğinde ortalık sakinleşmişti. Feger kendilerine gazetelerde çıkmasından ancak birkaç gün önce ikinci sınıf haberler vermişti. Oysa onların gerçek bilgiye ihtiyaçları vardı ve bunun için de daha üç yıl beklemeleri gerekecekti.</p>

  <p class="calibre1">&nbsp;Sonra bir gün de Jong, Doğu Berlin'de sınıra yakın bir yerde ormana pikniğe gitmişti. İngiliz askeri plakalı aracını kanal yanında kilitleyip bırakmıştı. Piknikten sonra çocukları sepeti alıp önden yürümüşlerdi. Arabanın yanına gelince durmuşlar, duraksamışlar, sepeti yere atıp geri koşmuşlardı. Biri kapıyı zorlamıştı. Kapı kolu kırıktı ve kapı da aralıktı. De Jong, fotoğraf makinesini arabada bıraktığını hatırlayarak bir küfür savurmuştu. Gidip arabayı incelemişti sonra. Kapı insanın koltuğu altında taşıyacağı çelik bir tüple zorlanmıştı. Fotoğraf makinesine dokunulmamıştı, pardösüsü ve karısının paketleri de el değmemiş bir halde duruyordu. Sürücü koltuğunun üstünde bir tütün kutusu, kutunun içinde de küçük bir nikel kartuş vardı. De Jong kartuşun içinde ne olduğunu biliyordu: minyatür bir fotoğraf makinesinin film kartuşu.</p>
</body>
</html>
