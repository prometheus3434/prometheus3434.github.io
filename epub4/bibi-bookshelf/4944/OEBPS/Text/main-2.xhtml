<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1">«Fiedler nerede?» diye sordu Leamas sonunda.</p>

  <p class="calibre1">«Tutuklandı,» dedi Mundt.</p>

  <p class="calibre1">«Neden?»</p>

  <p class="calibre1">«Halkın güvenliğini sabotaj için komplo kurmaktan.»</p>

  <p class="calibre1">Leamas ağır ağır başını salladı. «Sen kazandın demek. Ne zaman tutukladın onu?»</p>

  <p class="calibre1">«Dün gece.»</p>

  <p class="calibre1">Leamas bakışlarını güçlükle çevirdi Mundt'a.</p>

  <p class="calibre1">«Ben ne olacağım?»</p>

  <p class="calibre1">«Sen tanıksın. Daha sonra da sen yargılanacaksın.»</p>

  <p class="calibre1">«Demek ben Mundt'u suçlamak için Londra'nın tezgâhladığı bir oyunun parçasıyım öyle mi?»</p>

  <p class="calibre1">&nbsp;Mundt başını salladı, bir sigara yakıp Leamas'a geçirmeleri için nöbetçiye verdi. «Evet öyle.» Nöbetçi geldi, sigarayı Leamas'ın dudakları arasına yerleştirdi.</p>

  <p class="calibre1">«Çok ince bir operasyon,» dedi Leamas. Sonra, «Bu Çinliler de çok akıllı,» diye anlamsız bir şey söyledi.</p>

  <p class="calibre1">&nbsp;Mundt yanıt vermedi. Sorgulama sürdükçe Leamas onun bu suskunluklarına alışıyordu. Mundt'un Leamas'ın beklediğinin aksine çok hoş bir sesi vardı, ancak çok az konuşuyordu. Belki de aşırı kendine güvenin bir parçasıydı bu, özellikle konuşmak istemedikçe konuşmuyor; gereksiz sıradan konuşmalar yerine uzun sessizlikleri yeğliyordu. Bu yöntemle de, girişimi elde tutmak isteyen, tutuklunun sorgulayıcıya olan psikolojik bağımlılığını sömüren, meslekten sorguculardan ayrılmaktaydı. Mundt teknikten nefret ederdi; bir gerçek ve eylem adamıydı. Leamas da bunu yeğliyordu.</p>

  <p class="calibre1">&nbsp;Mundt'un görünüşü de huylarıyla uyum içindeydi. Atlet yapılıydı. Sarışın saçları kısa kesilmişti. Genç yüzünde temiz bir dürüstlük, ürkütücü bir a-çıksözlülük vardı. Hayâl ya da neşeden uzak bir insandı. Genç görünmesine rağmen yaşlıların kendisini ciddiye almalarını sağlayacak bir havası vardı. Elbiseleri üzerine tam oturmuştu. Leamas, Mundt'un bir katil olduğunu hatırlamakta güçlük çekmiyordu. Adamda, kendisini cinayete uygun kılacak bir soğukluk, bir kendine yeterlilik vardı. Cok sert bir insandı Mundt.</p>

  <p class="calibre1">«Gerektiği takdirde yargılanacağın ikinci suç, cinayet olacak,» dedi.</p>

  <p class="calibre1">«Nöbetçi öidü demek?»</p>

  <p class="calibre1">&nbsp;Leamas'ın başının içinde dayanması güç bir sancı dolaştı.</p>

  <p class="calibre1">&nbsp;Mundt başını salladı. «O yüzden casusluk suçlamasıyla yargılanman yalnızca akademik bir nokta olacak. Fiedler aleyhine davanın halka açık görülmesini istiyorum. Prezidyum'un isteği de bu doğrultuda.»</p>

  <p class="calibre1">«Benim de itirafımı istiyorsun şu halde?»</p>

  <p class="calibre1">«Evet.»</p>

  <p class="calibre1">«Diğer bir deyişle, elinde hiç kanıt yok yani.»</p>

  <p class="calibre1">«Kanıt elde edeceğiz. Senin itirafını da sağlayacağız.» Mundt'un sesinde hiçbir kötülük yoktu. «Diğer yandan, senin için hafifletici nedenler de olabilir. İngiliz Haberalma Servisi sana şantaj yaptı; seni para çalmakla suçladılar, sonra da bana karşı hazırladıkları bir komploya katılmaya zorladılar. Mahkeme böyle bir tutumda hafifletici nedenler bulabilir.»</p>

  <p class="calibre1">&nbsp;Leamas bir an dikkatini dağıtmış gibiydi.</p>

  <p class="calibre1">«Beni hırsızlıkla suçladıklarını nerden biliyorsun?» diye sordu. Ama Mundt yanıt vermedi.</p>

  <p class="calibre1">«Fiedler aptallık etti,» dedi az sonra. «Dostumuz Peters'in raporunu okuyunca buraya neden gönderildiğini ve Fiedler'in tuzağa düşeceğini anladım. Fiedler benden nefret eder.» Mundt, bu gözleminin gerçekliğini vurgulamak istercesine başını salladı. «Sizinkiler bunu biliyorlardı. Çok kurnazca hazırlanmış bir operasyondu doğrusu. Kim hazırladı bunu? Smiley mi? O mu, ha?» Leamas"a gelmişti şimdi susma sırası.</p>

  <p class="calibre1">«Fiedler'in senin sorgun konusundaki raporunu görmek istedim. Raporu bana göndermesini söyledim. İşi ağırdan alınca haklı olduğumu anladım. Ondan sonra dün raporu Prezidyum üyelerine gönderdi ve bana göndermedi. Londra'da birileri çok kurnaz davrandılar doğrusu.»</p>

  <p class="calibre1">Leamas bir şey demedi.</p>

  <p class="calibre1">«Smiley'i en son ne zaman gördün?» diye sıradan bir şeyden sözedermiş gibi sordu Mundt. Lea-mas kendine güvenemeyerek duraksadı. Başı müthiş ağrıyordu.</p>

  <p class="calibre1">«Onu en son ne zaman gördün?»</p>

  <p class="calibre1">«Hatırlamıyorum. Servislte değildi artık. Ara-sıra ziyarete gelirdi.»</p>

  <p class="calibre1">«Peter Guillam'ın iyi dostudur, öyle değil mi?»</p>

  <p class="calibre1">«Sanırım.»</p>

  <p class="calibre1">«Sen Guillam'ın Demokratik Alman Cumhuriyetindeki ekonomik durumu incelediğini sandığını söylemiştin. Servisinizin pek garip bir bölümü... ne iş yaptığını pek bilmiyordum.»</p>

  <p class="calibre1">«Öyle.» Beyninin arkasındaki zonklamayla sesler ve görüntüler karışıyordu. Gözlerinden alevler fışkırmaktaydı. Midesi bulanıyordu.</p>

  <p class="calibre1">«Smiley'i en son ne zaman gördün?»</p>

  <p class="calibre1">«Hatırlamıyorum... hiç hatırlamıyorum.»</p>

  <p class="calibre1">&nbsp;Mundt başını salladı. .</p>

  <p class="calibre1">«Çok esaslı bir belleğin var — beni suçlamaya yarayacak şeyler için. Birini en <span class="calibre6">son</span> ne zaman gördüğümüzü hepimiz hatırlarız. Örneğin, Berlin'den döndükten sonra gördün mü?»</p>

  <p class="calibre1">«Galiba. Ona bir kere Londra'da rastladım...» Leamas gözlerini kapattı, terden sırılsıklam kesilmişti. «Daha fazla devam edemeyeceğim, Mundt... Çok hastayım... »</p>

  <p class="calibre1">«Ashe, kendisine hazırlanan tuzağa düşüp de seninle ilişki kurduktan sonra kendisiyle yemek yedin öyle değil mi?»</p>

  <p class="calibre1">«Evet. Ashe ile birlikte öğle yemeği yedik.»</p>

  <p class="calibre1">«Yemek saat dörtte bitti. Ondan sonra nereye gittin?»</p>

  <p class="calibre1">«Kente indim yanılmıyorsam. Pek emin değilim... İnsaf artık, Mundt.» Leamas elleriyle başını tuttu. «Devam edemiyorum. Lanet kafam...»</p>

  <p class="calibre1">«Ondan sonra nereye gittin? Neden seni izleyenleri atlattın? Onlardan kurtulmak için neden o kadar uğraştın?»</p>

  <p class="calibre1">&nbsp;Leamas ellerinin arasına almıştı başını, soluğu kesik kesik çıkıyordu.</p>

  <p class="calibre1">«Bu tek soruyu yanıtla, sonra gidebilirsin. Bir yatak vereceğiz sana. Canın isterse uyuyabilirsin. Aksi halde hücrene gideceksin, anlıyor musun? Yine elin ayağın bağlanacak, bir hayvanmışsın gibi yattığın yerde yiyeceksin yemeğini. Anlıyor musun? Nereye gittiğini söyle bana.»</p>

  <p class="calibre1">&nbsp;Leamas'ın başındaki çılgın zonklama birden artmıştı, oda dönüyordu çevresinde, ayak sesleri duydu. Biri bağırıyordu, ama ona değil. Kapı açıktı. Evet, biri kapıyı açmıştı. Oda doluydu şimdi, herkes bir ağızdan bağırıyordu. Sonra da gittiler, bir kısmı ayaklarını vura vura gittiler. Sessizlik çöktü. Ardından alnına serin bir havlu konuldu, müşfik eller kendisini kaldırıp götürdüler.</p>

  <p class="calibre1">&nbsp;Uyandığında bir hastane yatağındaydı ve yatağın ayak ucunda Fiedler durmuş sigara içiyordu.</p>

  <h1 class="calibre5" id="sigil_toc_id_17">FIEDLER</h1>

  <p class="calibre1">&nbsp;Leamas durumunu gözden geçirdi. Çarşaflı bir yatak. Pencerelerinde demir parmaklık olmayan tek yataklı bir koğuş. Soluk yeşil duvarlar, koyu yeşil muşamba, pencerede buzlu cam ve perdeler.</p>

  <p class="calibre1">&nbsp;Bir hemşire yiyecek getirdi: bir yumurta, çorba ve meyve. Yiyemeyecek kadar bitkindi, ama yine de yemesi gerektiğini biliyordu. Yemeğini yerken Fiedler de kendisini seyrediyordu.</p>

  <p class="calibre1">«Nasılsın?» diye sordu.</p>

  <p class="calibre1">«Berbat,» dedi Leamas.</p>

  <p class="calibre1">«Ama daha iyisin, değil mi?»</p>

  <p class="calibre1">«Sanırım.» Leamas duraksadı. «O hayvanlar bana fena dayak attılar.»</p>

  <p class="calibre1">«Bir nöbetçi öldürdün, biliyor muydun?»</p>

  <p class="calibre1">«Öyle oldu galiba... Böyle saçma bir operasyona girişince neyle karşılaşacaklarını sanıyorlardı ki? Neden ikimizi birden tutuklamadılar? Neden ışıkları söndürdüler? Aşırıya kaçmak değilse, nedir bu?»</p>

  <p class="calibre1">«Korkarım, ulus olarak biraz aşırılık eğilimlisi-yiz. Başka ülkelerde buna beceriklilik denir.»</p>

  <p class="calibre1">Yine bir sessizlik oldu.</p>

  <p class="calibre1">«Sana ne oldu?» diye sordu Leamas.</p>

  <p class="calibre1">«Ben de sorgulama için biraz yumuşatıldım.»</p>

  <p class="calibre1">«Mundt'un adamlarınca mı?»</p>

  <p class="calibre1">«Hem Mundt'un adamları, hem de Mundt tarafından. Çok ilginç bir duyguydu!»</p>

  <p class="calibre1">«Bu da bir görüş.»</p>

  <p class="calibre1">«Bedensel olarak değil; bedensel olarak bir karabasandı. Mundt'un beni dövdürmesi için özel bir nedeni vardı. İtirafımı elde etmenin dışında.»</p>

  <p class="calibre1">«O hikâyeyi uydurdun diye...»</p>

  <p class="calibre1">«Yahudi olduğum için.»</p>

  <p class="calibre1">«Tanrım!»</p>

  <p class="calibre1">«O yüzden özel davranıldı bana. Ve bu arada da durmadan kulağıma fısıldıyordu. Çok garipti.»</p>

  <p class="calibre1">«Ne diyordu?»</p>

  <p class="calibre1">Fiedler yanıt vermedi. Sonunda, «Bunların hepsi sona erdi artık,» diye mırıldandı.</p>

  <p class="calibre1">«Neden? Ne oldu?»</p>

  <p class="calibre1">«Tutuklandığımız gün Prezidyum'dan Mundt'un halk düşmanı olarak tutuklanmasını istemiştim.»</p>

  <p class="calibre1">«Ama çıldırmışsın sen, Fiedler. Söyledim sana. Onu asla... »</p>

  <p class="calibre1">«Seninki dışında başka kanıtlar da vardı. Son üç yıldır tek tek toplanan kanıtlar. Seninki bunların sonuncusu oldu. Durumu anlayınca Mundt dışında bütün Prezidyum üyelerine birer rapor gönderdim. Tutuklama emrini istediğim gün aldılar raporları.»</p>

  <p class="calibre1">«Bizim tutuklandığımız gün.»</p>

  <p class="calibre1">«Evet. Mundt'un karşı koyacağını biliyordum. Prezidyum'da dostları olduğunu, raporumu alır almaz korkuya kapılıp kendisine koşacak dalkavukları olduğunu biliyordum. Sonunda kaybedeceğini de biliyordum ama. Prezidyum onu mahvedecek silaha sahipti artık. Biz sorguya çekildiğimiz bir iki gün içinde raporu arka arkaya defalarca okuyup gerçek olduğunu anladılar. Sonra da harekete geçtiler. Ortak korkuları, ortak zayıflıkları ve ortak bilgileriyle birleşip ona karşı döndüler ve yargılanmasını istediler.»</p>

  <p class="calibre1">«Yargılanma mı?»</p>

  <p class="calibre1">«Evet, gizli olarak. Mahkeme yarın toplanıyor. Mundt şu anda tutuklu.»</p>

  <p class="calibre1">«Peki, bu diğer kanıtlar nedir? Topladığın kanıtlar yani?»</p>

  <p class="calibre1">«Bekle görürsün.» diye gülümsedi Fiedler. «Yarın göreceksin.»</p>

  <p class="calibre1">Bir süre susup Leamas'ın yemek yemesini seyretti.</p>

  <p class="calibre1">«Bu mahkeme nasıl kurulur?» diye sordu Leamas.</p>

  <p class="calibre1">«Bunu Başkan saptar. Halk Mahkemesi değildir... bunu unutma. Daha çok bir soruşturma komitesi falan gibi bir şey. Prezidyum tarafından belirli bir konunun araştırılıp rapor edilmesi için atanan bir heyet. Raporda tavsiye kararı bulunur. Bu durumda tavsiye kararı hükümden farksızdır, ancak Prezidyumun çalışmalarının bir bölümü niteliğiyle gizli tutulur.»</p>

  <p class="calibre1">«Kimlerden oluşur? Yargıçlar ve avukatlar var mıdır?»</p>

  <p class="calibre1">«Üç yargıç vardır. Avukat da. Yarın Mundt'u ben suçlayacağım, Karden de savunacak.»</p>

  <p class="calibre1">«Karden de kim oluyor?»</p>

  <p class="calibre1">Fiedler duraksadı.</p>

  <p class="calibre1">«Çok sert bir insandır. Köy doktoruna benzer, iyi yürekli ve ufak tefek. Buchenvvald toplama kam-pındaydı.»</p>

  <p class="calibre1">«Mundt neden kendini savunmuyor?»</p>

  <p class="calibre1">«Kendisi öyle istedi. Karden'in tanık çağıracağı söyleniyor.»</p>

  <p class="calibre1">&nbsp;Leamas omuzlarını silkti. «Bu seni ilgilendiren bir şey.»</p>

  <p class="calibre1">&nbsp;Yine bir sessizlik oldu. «Beni, ben olduğum için, ya da nefretinden ve kıskançlığından dövdürseydi bu kadar aldırmazdım.» dedi Fiedler. «Bunu anlıyor musun? O uzun, bitip tükenmek bilmeyen acı. Ve bu arada kendi kendine, Ya bayılacağım ya da acıya katlanacağım, doğa sağlayacak bunu' diyorsun. Ve sancı bir kemancının başka bir tele atlaması gibi sürüp gidiyor, bitmiyor. Melodi gibi acı. Yükseliyor ve alçalıyor ve doğa da kulağı sağır bir çocuğa duymasını öğretir gibi her notayı tek tek hissetmeni sağlamaktan başka bir şey yapmıyor. Bu sırada da durmadan Yahudi' diye fısıldıyordu. Yahudi. Bunu bir fikir için, ya da Parti için, veya <span class="calibre6">benden</span> nefret ettiği için yapmasını anlardım. Ama bu değildi sözkonusu... »</p>

  <p class="calibre1">«Pekâlâ,» dedi Leamas. «Mundt orospu çocuğunun biridir.»</p>

  <p class="calibre1">«Evet. Öyle.» Fiedler heyecanlanmış gibiydi, birine böbürlenmek istiyor, diye düşündü Leamas.</p>

  <p class="calibre1">«Seni çok düşündüm,» dedi Fiedler. «Hani bir akşam konuşmuştuk... motor hakkında... hatırladın mı?»</p>

  <p class="calibre1">«Ne motoru?»</p>

  <p class="calibre1">Fiedler gülümsedi. «Çeviri yanlış oldu, kusura bakma. Benim <span class="calibre6">Motor</span> dediğim ruh yani, ya da Hıris-tiyanlar her ne derlerse.»</p>

  <p class="calibre1">«Ben Hıristiyan değilim.»</p>

  <p class="calibre1">&nbsp;Fiedler omuzlarını silkti. «Ne demek istediğimi anladın sanırım.» Bir daha gülümsedi. «Seni şaşırtan şey... Başka bir şekilde söyleyeyim. Ya Mundt haklıysa? Benden itiraf etmemi istedi... Kendisini öldürmeye çalışan İngiliz casuslanyla işbirliği ettiğimi. Ona göre bu operasyon ingiliz Gizli Servisi ta rafından Abteilung'un en iyi adamını ortadan kaldırmak üzere bizi —istersen beni diyelim— kullanarak tezgâhlanmış. Kendi silahımızı kendimize doğrultuyoruz yani.»</p>

  <p class="calibre1">«Bunu benim üzerimde de denedi,» dedi Lea-mas ilgisizce. «Sanki bütün hikâyeyi ben kendim uydurmuşum gibi.»</p>

  <p class="calibre1">«Benim demek istediğim şu: diyelim ki dedikleri gerçek, bir varsayım bu, bir insan öldürebilir miydin, masum bir insan...»</p>

  <p class="calibre1">«Mundt katildir.»</p>

  <p class="calibre1">«Diyelim ki katil falan değil. Beni öldürmek isteselerdi ya da : Londra bunu yapar mıydı?»</p>

  <p class="calibre1">«Bu ihtiyaca bağlı bir şey...»</p>

  <p class="calibre1">«Öyle demek? Stalin gibi yani? Trafik kazası ve istatistikler. Benim için çok rahatlatıcı bir şey bu.»</p>

  <p class="calibre1">«Neden?»</p>

  <p class="calibre1">«Uyumalısın artık. İstediğin yemeği getirtebilirsin. Ne istersen getirecekler. Yarın konuşursun.» Fiedler kapıdan çıkacakken dönüp baktı. «İşin komik yanı ne, biliyor musun? Hepimiz birbirimizin eşiyiz.»</p>

  <p class="calibre1">&nbsp;Leamas, Fiedler'in dostu olduğu ve Mundt'u yakında ölümüne gönderecekleri bilgisiyle tatmin olmuş olarak uyudu. Çok uzun zamandan beri istediği bir şeydi bu.</p>

  <h1 class="calibre5" id="sigil_toc_id_18">ŞUBE TOPLANTISI</h1>

  <p class="calibre1">&nbsp;Liz, Leipzig'de mutluydu. Bir özveride bulunuyor olma rahatlığı veren bu tutumlu yaşantıya bayılıyordu. Kaldığı küçük ev loş ve yoksuldu, yemekler kötüydü ve çoğu da zaten çocuklara veriliyordu. Leipzig Neuenhagen Şube Sekreteri Frau Lü-man ile her yemekte politika konuşuyorlardı. Saçları aklaşmış, ufak tefek kadının kocası kent dışında bir taş ocağının yöneticisiydi. Dini bir toplum içinde yaşamak gibi bir şey, diye düşünüyordu Liz. Bir manastır ya da bir kibbutz gibi. Midenin boş olmasına rağmen dünyanın daha iyi olduğunu hissediyordun. Liz, halasından biraz almanca öğrenmişti, şimdi bu dili ne kadar rahatlıkla kullandığını görünce kendisi bile şaşıyordu. Önce çocuklarla konuşmayı denedi, hepsi gülümseyerek yardımına koştular. Çocuklar kendisine çok garip davranıyorlardı, sanki çok değerli bir insanmış gibi. Üçüncü gün biri cesaretini toplayıp 'oradan' kendilerine çikolata getirip getirmediğini sordu. Böyle bir şey aklına hiç gelmemiş olduğu için utandı Liz. Çocuklar da ondan sonra kendisini unutmuş göründüler.</p>

  <p class="calibre1">&nbsp;Akşamları Parti çalışmaları vardı. Broşür dağıtıyorlar, ödeneklerini ödemeyen ya da toplantılara katılmayı aksatan üyeleri ziyarete gidiyorlardı. Bir kere 'Tarımsal Ürünlerin Merkezi Dağıtımına İlişkin Sorunlar' üzerine bir konferans için Merkeze gittiler, bir kere de kentin dışındaki bir makine takım tezgâhı fabrikasının İşçiler Danışma Konseyi'nin çalışmasına katıldılar.</p>

  <p class="calibre1">&nbsp;Liz'in gelişinin dördüncü günü kendi Şube Toplantıları vardı. Liz için bu çok heyecan verici bir deneyim olacaktı: .böylece Baysvvater'deki kendi Şubesinin bir gün nasıl olacağını kendi gözleriyle görecekti. Akşamın tartışma konusu olarak 'İki Savaştan Sonra Birlikte Yaşamak" seçildiğinden katılma oranının büyük olacağını tahmin ediyorlardı. Bütün mahalleye broşürler dağıtılmış, komşu mahallelerde o gece rakip bir toplantı olmayacağı öğrenilmişti.</p>

  <p class="calibre1">&nbsp;Yedi kişi geldi toplantıya.</p>

  <p class="calibre1">&nbsp;Yedi kişi, Liz, Şube sekreteri ve Bölge'den gelen adam. Liz pek aldırmamış görünmeye çalıştıysa da müthiş bir düşkırıklığına uğramıştı. Konuşmacıya dikkatini veremiyor, zaten adamın birbiri ardından sıraladığı bileşik cümleleri sökemiyordu. Tıpkı Baysvvater'deki toplantılar gibiydi — kayıp yüzlere sahip aynı görev âşığı grup, aynı büyük fikirlerin küçük insanların elinde olduğu inancı. Liz de hep aynı şeyi hissederdi — kimsenin gelmeyeceğini umardı — bu kesin bir şeydi ve insanı alçakgönüllülüğe iterdi, sürekli suçlanıyormuş duygusu verirdi, her ne olursa olsun tepki gösterebilecek bir şeydi bu.</p>

  <p class="calibre1">&nbsp;Ama yedi kişi hiçbir şey değildi. Hiçten beterdi aslında: elde edilemeyen kitlelerin hareketsizliğinin kanıtıydı. İnsanın kalbi kırılırdı bu durumda.</p>

  <p class="calibre1">&nbsp;Oda, Bayswater'deki okul odasından daha iyiydi, ama bu da bir avuntu olamıyordu. Baysvvater'de bir oda arayıp bulmak bir serüvendi. İlk günlerde Parti değil de, başka bir şeymiş gibi davranmışlardı. Meyhanelerin arka odalarında, Ardena Cafe'nin toplantı odasında, ya da gizlice birbirlerinin evlerinde toplanmışlardı. Sonra ortaokul öğretmeni Bill Hazel aralarına katılınca okulun sınıflarından birini kullanmışlardı. O bile bir tehlikeyi göze almaktı;</p>

  <p class="calibre1">&nbsp;Müdür Bill'in bir tiyatro grubu oluşturduğunu sandığı için her an sokağa atılmak tehlikeleri vardı. Bu köşeleri çatlamış prefabrike bina ile Lenin fotoğrafından yine de iyiydi o sınıf. Resmin çerçevesine o saçma sapan şeyleri neden sarmışlardı? Kurdeleleri hep tozluydu üstelik. Faşist bir cenaze töreninden kalmış gibi. Kimi zaman Alec'in haklı olduğunu düşünüyordu — bazı şeylere, inanmaya ihtiyacın olduğu için inanırdın; inandığın şeyin kendi başına değeri yoktu. Ne demişti Alec? 'Bir köpek kaşınan yerini kaşır. Ayrı ayrı köpekler ayrı ayrı yerlerini kaşırlar.' Hayır, yanlıştı bu. Yanılıyordu Alec — doğru olamazdı bu. Barış, özgürlük ve eşitlik — gerçekti bunlar. Ya tarih? Parti'nin kanıtladığı o yasalar? Hayır, Alec yanılıyordu; gerçek, insanların dışındaydı, tarih bunu kanıtlıyordu, kişiler ya onun önünde eğilmeli, ya da gerekirse altında ezilmeliydi-ler. Parti, tarihin öncüsüydü, Barış savaşın öncüsü... Ama daha çok insan gelmiş olsaydı daha iyi olacaktı. Yedi o kadar azdı ki. Hepsi de öyle aksi aksi ve aç görünüyorlardı ki.</p>

  <p class="calibre1">&nbsp;Toplantı sona erince Frau Lüman kapının yanındaki masanın üstündeki satılmayan broşürleri topladı, üye defterini yazdı, paltosunu giydi. Konuşmacı, daha tartışma açılmadan, Liz'e göre epey kaba bir harekette bulunup çıkıp gitmişti. Karanlık içinden bir adam çıktığında Frau Lüman ışığı söndürmek üzereydi. Kapıdaki adamın bir an Ashe olduğunu sandı Liz. Uzun boylu ve sarışındı, üzerinde o deri düğmeli yağmurluklardan vardı.</p>

  <p class="calibre1">«Yoldaş Lüman?»</p>

  <p class="calibre1">«Evet?»</p>

  <p class="calibre1">«Bir İngiliz Yoldaş arıyorum. Yoldaş Gold. Sizinle mi kalıyor?»</p>

  <p class="calibre1">«Elizabeth Gold benim,» diye atıldı Liz. Adam içeri girip kapıyı arkasından kapattı.</p>

  <p class="calibre1">«Ben Bölge'den Halten.» Adam hâlâ kapının ya nında duran Frau Lüman'a kâğıtlarını gösterdi. Kadın başını sallayıp endişeyle baktı Liz'e.</p>

  <p class="calibre1">«Prezidyum'dan Yoldaş Gold'a bir mesaj getirdim. Programında bir değişiklik sözkonusu: özel bir toplantıya çağırılıyor.»</p>

  <p class="calibre1">«Oo.» dedi Liz aptallaşmış gibi. Prezidyum'un kendisinden haberdar olması inanılmaz bir şeydi.</p>

  <p class="calibre1">«Bir iyiniyet gösterisi,» dedi Halten.</p>

  <p class="calibre1">«Ama ben... Frau Lüman... » Liz konuşamayıp sustu.</p>

  <p class="calibre1">«Bu koşullar altında Yoldaş Lüman sizi bağışlayacaktır, eminim.»</p>

  <p class="calibre1">«Elbette,» diye Frau Lüman atıldı.</p>

  <p class="calibre1">«Toplantı nerede?»</p>

  <p class="calibre1">«Bu gece yola çıkmanız gerekecek. Yolumuz çok uzun. Görlitz yakınlarında.»</p>

  <p class="calibre1">«Görlitz mi? Neresi orası?»</p>

  <p class="calibre1">«Doğuda,» dedi Frau Lüman. «Polonya sınırında.»</p>

  <p class="calibre1">«Sizi şimdi evinize götüreceğiz, eşyalarınızı alırsanız hemen yola çıkabileceğiz.»</p>

  <p class="calibre1">«Bu gece mi? Şimdi mi?»</p>

  <p class="calibre1">«Evet.» Halten, Liz'in fazla bir seçeneği yokmuş gibi davranıyordu.</p>

  <p class="calibre1">&nbsp;Büyük siyah bir araba bekliyordu kendilerini. Direksiyonda bir sürücü, kaputun kenarında da bir bayrak direği vardı. Askeri bir araca benziyordu.</p>

  <h1 class="calibre5" id="sigil_toc_id_19">DURUŞMA</h1>

  <p class="calibre1">&nbsp;Mahkeme salonu bir okul sınıfından daha büyük değildi. Bir yandaki beş altı sırada gardiyan ve nöbetçilerle Prezidyum üyeleri ve seçkin memurlar oturuyorlardı. Odanın diğer ucunda da, cilâsız bir meşe masanın ardında, yüksek arkalıklı koltuklarda Özel Mahkeme'nin üç üyesi yer almıştı. Onların üzerlerinde, tel ile tavana asılı kontrplaktan büyük bir kızıl yıldız vardı. Mahkeme salonunun duvarları Leamas'ın hücresi gibi beyazdı.</p>

  <p class="calibre1">&nbsp;Odanın iki yanında, iskemleleri masaya ve birbirlerine doğru çevrilmiş iki adam oturmaktaydı. Altmış yaşlarında, siyah elbise ve gri kravatlıydı biri; diğeri ise Fiedler'di.</p>

  <p class="calibre1">&nbsp;Leamas, arkalarda, iki nöbetçinin arasında oturuyordu. Seyircilerin başları arasından çevresi polisle sarılı, sarı saçları kısacık kesilmiş, geniş omuzları cezaevi üniformasının içine sıkıştırılmış olan Mundt'u görüyordu. Mundt'un tutuklu üniforması giymesine rağmen kendisinin günlük giysilerini giymesine izin verilmesi Fiedler'in etkinliğinin bir işaretiydi.</p>

  <p class="calibre1">&nbsp;Mahkeme Başkanı önündeki çıngırağı salladı. Sesi duyan Leamas bakışlarını o yana çevirince titremekten kendini alamadı: mahkeme başkanı bir kadındı. Bunu daha önceden farketmediği için suçlanamazdı. Elli yaşlarındaki kadın esmer ve ufak tefekti. Saçları erkek saçı gibi kesilmişti, üzerinde Sovyet kadınlarının pek sevdikleri bir tayyör vardı.</p>

  <p class="calibre1">&nbsp;Kadın sert bakışlarla çeçvresini süzdükten sonra kapıdaki nöbetçiye başıyla kapıyı kapatmasını işaret etti ve hiçbir merasime gerek duymadan konuşmaya başladı.</p>

  <p class="calibre1">«Bugün burada toplanmamızın nedenini hepiniz biliyorsunuz. Duruşma gizli olacaktır, bunu unutmayın. Bu Prezidyum tarafından atanan Özel Mah-keme'dir. Biz yalnızca Prezidyum'a karşı sorumluyuz. Kanıtları kendi uygun gördüğümüz biçimde dinleyeceğiz. Fiedler Yoldaş, başlasanız iyi olur.»</p>

  <p class="calibre1">&nbsp;Fiedler ayağa kalktı. Masaya doğru hafifçe başını eğdikten sonra çantasından, bir ucundan siyah bir kordonla tutturulmuş bir tomar kâğıt çıkardı.</p>

  <p class="calibre1">Leamas'ın daha önce görmediği bir çekingenlikle, ama rahat bir şekilde konuşuyordu. Leamas bunun iyi bir gösteri olduğunu ve amirini astırmak zorunda kalan adamın rolüne çok uygun olduğunu düşündü.</p>

  <p class="calibre1">«Prezidyum'un benim Mundt Yoldaş hakkındaki raporumu aldığı gün benim tutuklanmış olduğumu bilmenizi isterim,» diye Fiedler söze başladı. «Bizim tarafa geçen Leamas'la birlikte tutuklandım. Her ikimiz de cezaevine konulduk ve orada... çok ağır koşullar altında... bu suçlamanın sadık bir Yoldaşa karşı bir faşist komplosu olduğunu itiraf etmemiz istendi.</p>

  <p class="calibre1">«Size verdiğim raporda Leamas'ın dikkatimizi nasıl çektiğini biliyorsunuz. Onu biz arayıp bulduk, bizim tarafa geçmeye zorladık ve sonunda Demokratik Almanya'ya getirdik. Leamas'ın tarafsızlığının en belirgin kanıtı da şudur: Az sonra açıklayacağım nedenlerle, Mundt'un İngiliz ajanı olduğuna inanmayı hâlâ reddetmektedir. İşte bu yüzden Leamas'ın aramıza yerleştirilen bir casus olduğunu ileri sürmek gülünçtür. İlk girişim bizden gelmişti. Leamas'ın bölük pörçük, ancak önemli kanıtlan son üç yıldan beri süregelen uzun belirtiler zincirinin son kanıtıdır.</p>

  <p class="calibre1">«önünüzde bu iddianın yazılı belgelerini bulacaksınız. Ben size, zaten çok iyi bildiğiniz gerçekleri yorumlayacağım.</p>

  <p class="calibre1">«Mundt Yoldaş'a yapılan suçlama, kendisinin emperyalist bir devletin ajanı olduğudur. Daha başka suçlamalarda da bulunabilirim — İngiliz Gizli Servisine haber sızdırmak, çalıştığı Bölümü bir burjuva devletinin bilinçsiz uşağı haline sokmak, Parti aleyhtarı grupları bilerek koruyup ödül olarak döviz almak. Bu suçlamalar da ancak birincisinden çıkar: Hans Dieter Mundt, emperyalist bir devletin ajanıdır. Bu suçun cezası ölümdür. Ceza yasalarımızda bundan büyük, bunun kadar devleti tehlikeye sokan, Parti organlarımızın dikkatini bunun kadar gerektiren başka bir suç yoktur.» Fiedler kâğıtları önüne bıraktı.</p>

  <p class="calibre1">«Mundt Yoldaş kırk iki yaşındadır. Halkı Koruma Dairesi Başkan Yardımcısıdır. Bekârdır. Oldum olası üstün yetenekli, Parti çıkarlarına hizmette yorulmak bilmeyen, onları acımasızca savunan bir insan olarak kabul edilmiştir.</p>

  <p class="calibre1">«Size onun mesleğini ayrıntılı olarak anlatacağım şimdi. Yirmi sekiz yaşında Daire'ye alınmış ve geleneksel eğitimden geçirilmiştir. Öğrenim dönemi sonunda İskandinav ülkelerinde, özellikle Norveç, İsveç ve Finlandiya'da özel görevler üstlenmiş, burada bir haberalma ağı kurarak faşist kışkırtıcılara karşı savaşı düşmanın eşiği dibine taşımıştır. Bu görevi başarıyla yerine getirmiştir. O sıralarda ona Dairesinin çalışkan bir elemanından başka bir kimlikle bakmak için bir neden yoktur. Ancak, Yoldaşlar, İskandinavya ile bu erken teması aklımızın bir köşesinde tutalım, Mundt Yoldaş'ın kurduğu bu ağları kendisinin savaştan sonra Finlandiya ile Norveç'e gitmesi için bir neden olmuştur. Buradaki taahhütleri daha sonraları kendisinin bu hain davranışları karşılığında yabancı bankalardan binlerce dolar döviz çekmesini sağlamıştır. Sakın bir noktada yanılmayım Mundt Yoldaş tarih gerçeklerinin aksini kanıtlamaya çalışanlara konmamıştır. Onun nedenleri önce korkaklık, sonra zayıflık ve gözü doymazlık olmuştur. Kafasındaki tek düş, büyük bir servetin sahibi olabilmekti. Ne garip bir ranstlantıdır ki, adalet güçlerini onun ardına düşüren de bu para hırsı olmuştur.»</p>

  <p class="calibre1">&nbsp;Fiedler durakladı, çevresine bakındı, gözleri birden yepyeni bir ateşle parlamıştı. Leamas hayran hayran seyrediyordu onu.</p>

  <p class="calibre1">«Bu, devletin diğer düşmanlarına bir ders olsun,» diye bağırdı Fiedler. «Çirkin suçlarını ancak gecelen planlayabilen o insanlara!» Seyircilerden görev savma kabilinden bir mırıltı yükseldi.</p>

  <p class="calibre1">«Onlar, kanlarını satmak istedikleri insanların uyanıklığından kaçamayacaklardır.» Fiedler beyaz boyalı ufacık salonda bir avuç nöbetçi ve devlet görevlisine değil de, büyük bir kalabalığa hitap edermiş gibiydi.</p>

  <p class="calibre1">&nbsp;Leamas, Fiedler'in hiçbir şeyi rastlantıya bırak madığını farketti. Özel Mahkeme'nin, savcıların ve tanıkların tutumları politik bakımdan lekesiz ol malıydı. Bu tür davalarda her zaman varolan karşı suçlamaları çok iyi bilen Fiedler, kendi arkasını sağ lama alıyordu. Polemik tutanaklara geçeceği için buna karşı çıkmak gerçekten çok yürekli bir insanın işi olacaktı.</p>

  <p class="calibre1">Fiedler önündeki dosyayı açtı.</p>

  <p class="calibre1">«Mundt, 1956 sonunda, Doğu Alman Çelik Heyetinin üyesi olarak Londra'ya gönderildi. Göçmen gruplarına karşı önlem alma özel görevi de verilmişti kendisine. Çalışmaları sırasında büyük tehlikeleri göze aldı çok değerli sonuçlar elde etti.»</p>

  <p class="calibre1">&nbsp;Leamas'ın dikkati yine orta masadaki üç kişiye çevrildi. Başkan'ın solunda esmer bir genç vardı. Gözleri yarı aralıktı. İnce uzun elleriyle durmadan önündeki kâğıt tomarını elliyordu. Leamas onun Mundt'un adamı olduğunu tahmin etti, nedenini bilemeden. Öteki yanda ise daha yaşlı, dökük saçlı, hoş yüzlü bir adam oturmaktaydı. Leamas, eğer Mundt'un durumu ortada kalırsa gencin kendisini savunacağını, kadının ise suçlayacağını düşündü. İkinci adam bu fikir yanlığından huzursuzluk duyup Başkan'la birlikte oy kullanacaktı.</p>

  <p class="calibre1">&nbsp;Fiedler yine konuşmaya başlamıştı.</p>

  <p class="calibre1">«Londra'daki hizmetinin sonlarına doğru karşı taraf kendisini ele geçirdi. Kendisini büyük tehlikelere attığını söylemiştim; bu arada İngiliz Gizli Polisinin kendisi hakkında tutuklama kararı çıkarmalarını sağlayan bazı eylemlerde de bulundu. NATO bizim egemenliğimizi kabul etmediği için diplomatik bağışıklığı olmayan Mundt saklandı. Limanlar gözetlendi, eşkali ve fotoğrafı Britanya adalarının her yanına dağıtıldı. Buna rağmen Mundt Yoldaş iki gün sonra Londra Havaalanına bir taksiyle geçip oradan Berlin'e uçtu. 'Mükemmel' diyeceksiniz, gerçekten de öyleydi, ingiliz polis gücünün alarma geçirilmesine, tüm karayolu, demiryolu ve denizyolları ile havayolları gözaltında bulundurulmasına rağmen Mundt Yoldaş Londra havaalanından uçakla kaçabiliyor. Yoldaşlar, biraz dikkatli düşünürseniz Mundt Yoldaş'ın ingiltere'den kaçışının biraz aşırı kusursuz, biraz aşırı kolay olduğunu ve İngiliz yetkililerinin gözyumması olmasaydı başarılamayacağını görürsünüz.» Odanın arkasından eskisinden daha heyecanlı bir mırıltı yükseldi.</p>

  <p class="calibre1">«Gerçek şudur: Mundt, ingilizler tarafından tutuklanmıştır. Kısa bir görüşmede kendisine klasik seçeneği sunmuşlardır. Emperyalist bir cezaevinde beş yıl yatıp parlak bir mesleğin yıkılmasını mı isterdi, yoksa bütün beklentilerin aksine vatanına dramatik bir şekilde dönüp verdiği sözü tutacak mıydı? İn-gilizler dönüş koşulu olarak kendilerine .bilgi aktarılmasını, bunun karşılığında büyük paralar ödeyeceklerini söylediler. Önde havuç, arkada sopa ile Mündt böylece taraf değiştirdi.</p>

  <p class="calibre1">«Mundt'un mesleğinde yükselmesini sağlamak artık İngilizlerin çıkarınaydı. Mundt'un küçük Batılı casusları yoketmekteki başarısının emperyalist efendilerinin Mundt'un prestijinin arttırılması yolundaki çapaları olduğunu şimdilik kanıtlayamıyoruz. Ancak kesin olarak kanıtlayamamıza rağmen eldeki kanıtlardan bu varsayımı yapabilmekteyiz.</p>

  <p class="calibre1">«1960'dan, yani Mündt Yoldaş'ın Abteilungen karşı casusluk bölümünün başkanı olmasından bu yana dünyanın dört yanından içimizde yüksek mevkide bir casus bulunduğu haberini alıyorduk. Karl Riemeck'in casus olduğunu biliyorsunuz. O, ortadan kaldırıldığında bu kötülüğün kökünün kazındığını sanmıştık. Ama söylentiler kesilmemişti.</p>

  <p class="calibre1">«1960 sonlarında eski bir işbirlikçimiz, İngiliz Haberalma Servisiyle ilişkisi olduğunu bildiğimiz bir ingilize Lübnan'da yaklaşabildi. İngilize, daha önce çalıştığı iki Abteilung bölümünün tam bir çalışma şemasını teklif etti. Teklifi Londra'ya iletildikten sonra reddedildi. Çok garip bir şeydi bu. Bunun bir tek anlamı olabilirdi: İngilizler, teklif edilen bu bilgiye sahiptiler ve bilgileri <span class="calibre6">son güne kadar olan dönemi kapsıyordu.</span></p>

  <p class="calibre1">«1960'dan sonra ülke dışındaki işbirlikçilerimizi ürkütücü bir hızla kaybetmeye başladık. Bunlar çoğunlukla gönderildiklerinin ikinci üçüncü haftasında tutuklanıyorlardı. Düşman zaman zaman ajanlarımızı kendi tarafına çekmeye gayret gösteriyordu, ama bunu da pek sık yapmıyordu. Böyle bir şeyle uğraşmayı değersiz görür gibiydiler.</p>

  <p class="calibre1">«Belleğim beni yanıltmıyorsa 1961'de talihimiz yaver gitti. Şimdi açıklamayacağım bir yoldan İngi-lizlerin Abteilung hakkında bildiklerinin bir dosyasını ele geçirdik. Dosya tamamdı, doğruydu ve günlüktü. Amirim olduğu için Mundt'a gösterdim bunu. Şaşırmadığını, bazı soruşturmalar yapmakta olduğunu söyledi ve bunları aksatmamak için benim hiçbir şey yapmamamı istedi. O anda, bu bilgileri Mundt'un verdiği konusunda bir kuşkuya kapılmıştım. Zaten başka belirtiler de vardı...</p>

  <p class="calibre1">«Casusluğundan kuşkulanılan kişinin Karşıca-susluk Bölümü başkanı olması çok uzak bir olasılıktır. Bu öylesine korkunç bir fikirdir ki, değil bunu dile getirmek, pek çok kişi düşünmeye bile cesaret edemez. Böylesine bir sonuca varmakta aşırı ölçüde duraksadığımı itiraf etmeliyim. Ve böyle davranmakla da büyük bir yanılgıya düşüyordum.</p>

  <p class="calibre1">«Ancak Yoldaşlar, son kanıtlar da artık elimize geçmiş bulunuyor. Şimdi size bunları sunmak istiyorum.» Fiedler dönüp arkasına baktı. «Leamas'ı getirin.»</p>

  <p class="calibre1">İki yanındaki nöbetçiler ayağa kalkınca Leamas oturduğu yerden salonun ortasına doğru yürüdü. Bir nöbetçi masaya dönük olarak ayakta durmasını işaret etti. Fiedler iki metre ötesindeydi. Önce Başkan konuştu.</p>

  <p class="calibre1">«Tanık, adın nedir?»</p>

  <p class="calibre1">«Alec Leamas.»</p>

  <p class="calibre1">«Kaç yaşındasın?»</p>

  <p class="calibre1">«Elli.»</p>

  <p class="calibre1">«Evli misin?»</p>

  <p class="calibre1">«Hayır.»</p>

  <p class="calibre1">«Evliydin ama.»</p>

  <p class="calibre1">«Şimdi evli değilim.»</p>

  <p class="calibre1">«Mesleğin nedir?»</p>

  <p class="calibre1">«Kütüphane yardımcısı.»</p>

  <p class="calibre1">Fiedler öfkeyle söze karıştı. «Daha önce İngiliz Haberalma Servisinde çalışıyordun, değilmi?»</p>

  <p class="calibre1">«Evet. Bir yıl öncesine kadar.»</p>

  <p class="calibre1">«Mahkeme sorgulamanın raporlarını okudu,» diye Fiedler devam etti. «Onlara geçen yıl Mayıs ayında Peter Guillam ile yaptığın konuşmayı tekrarlamanı istiyorum.»</p>

  <p class="calibre1">«Mundt hakkındaki konuşmamızı mı?»</p>

  <p class="calibre1">«Evet.»</p>

  <p class="calibre1">«Söyledim ya. Bizim Londra'daki büromuz olan Cambridge Meydanındaydı. Peter'e koridorda rastladım. Fennan olayına karıştığını bildiğim için Geor-ge Smiley'e ne olduğunu sordum. Sonra ölmüş olan Dieter Frey'den ve işe karışmış olan Mundt'tan söz ettik. Peter, Maston'un —Maston o sıralarda işi yürütmekteydi— Mundt'un yakalanmasını istemediğini söyledi.»</p>

  <p class="calibre1">«Bunu nasıl yorumladın?» diye sordu Fiedler.</p>

  <p class="calibre1">«Maston'un Fennan olayını berbat ettiğini .biliyordum. Mundt'un İngiliz Mahkemesi önüne çıkarılmasıyla yeni bir pislik dalgası altında kalmak istemiyordu.»</p>

  <p class="calibre1">«Mundt yakalanmış olsaydı hukuken suçlanabilir miydi?»</p>

  <p class="calibre1">«Bu, onu yckalayanın kim olduğuna bağlı. Polis yakalasaydı İçişlerine bildirilirdi. Ondan sonra da yeryüzünde hiçbir güç onun yargıç önüne çıkarılmasını önleyemezdi.</p>

  <p class="calibre1">«Peki ya yakalayan Servisiniz olsaydı?»</p>

  <p class="calibre1">«O çok değişik bir durumdur. Onun sorgulamasını yapıp burada cezaevinde yatan bir adamımızla değiştirmeye kalkışırlardı. Ya da biletini verirlerdi eline.»</p>

  <p class="calibre1">«Ne demek bu?»</p>

  <p class="calibre1">«Ondan kurtulurlardı.»</p>

  <p class="calibre1">«öldürürler miydi yani?» Fiedler bütün soruları artık kendisi soruyor, mahkeme üyeleri de önlerindeki kâğıtlara yazıyorlardı.</p>

  <p class="calibre1">«Ne yaptıklarını bilmiyorum. O oyunlara hiç karışmadım ben.»</p>

  <p class="calibre1">«Ondan kendi ajanları olarak yararlanmak istemezler miydi?»</p>

  <p class="calibre1">«İsterlerdi ama bunu başaramadılar.»</p>

  <p class="calibre1">«Nasıl biliyorsun bunu?»</p>

  <p class="calibre1">«Kaç kere söyledim sana. Ben seyirlik maymun değilim! Dört yıl süre ile Berlin merkez başkanlığı yaıptım. Mundt bizden biri olsaydı ilk önce benim haberim olurdu.»</p>

  <p class="calibre1">&nbsp;Fiedler bu yanıtla tatmin olmuş gibiydi. Mahkeme heyetinin tatmin olmadığını dp çok iyi biliyordu. Bu kez dikkatini 'Rolling Stone' operasyonuna vererek Leamas'a dosyanın kısıtlı dağıtımını, Stockholm ve Helsinki bankalarına yazılan mektupları, bankaların birinden aldığı yanıtı yeniden anlattırdı. Sonra mahkeme heyetine döndü.</p>

  <p class="calibre1">«Nedenini bilmiyorum ama Helsinki'den bir yanıt almadık. Size durumu bir daha özetleyeyim. Leamas, on beş Haziran günü Stockholm'de parayı yatırdı, önünüzdeki dosyada Royal Scandinavian Bank'ın Robert Lang'a yazdığı mektubun fotokopisini göreceksiniz. Robert Lang, Leamas'ın bu hesabı açtırmak için kullandığı takma addır. Bu mektupta yatırılan paranın tümü olan on bin doların bir hafta sonra ortak hesap sahibi tarafından çekildiği bildirilmektedir.» Fiedler başıyla ön sıradaki Mundt'u işaret ederek sözlerini sürdürdü: «Sanığın, Abteilung hesabına gizli bir iş için yirmi bir Hazi-ran'da Kopenhag'da bulunduğu tartışma kabul etmeyecek bir gerçektir sanırım.»</p>

  <p class="calibre1">«Leamas, Helsinki'ye para yatırmak için Finlandiya'ya yirmi dört Eylülde gitmişti.» Fiedler sesini yükselterek Mundt'a baktı. «Ekimin üçünde Mundt Yoldaş da, yine Abteilung'un çıkarlarını ileri sürerek, Finlandiya'ya gizli bir ziyarette bulundu.»</p>

  <p class="calibre1">&nbsp;Odada çıt çıkmıyordu. Fiedler dönüp yine Mahkeme heyetine doğru sürdürdü konuşmasını. «Bu kanıtların ikinci dereceden olduğunu mu düşünüyorsunuz? Size bir şeyi daha hatırlatmama izin verin.» Fiedler bu kez! Leamas'a döndü. .</p>

  <p class="calibre1">«Tanık, Berlin'deki çalışmaları sırasında Sosyalist Birlik Partisi Prezidyumu eski sekreteri Kari Riemeck ile ilişkin olmuştu. Bu ilişkinin mahiyeti neydi?»</p>

  <p class="calibre1">«Mundt'un adamları tarafından öldürülene kadar benim ajanımdı.»</p>

  <p class="calibre1">«Evet öyle. Mundt'un adamları tarafından öldürülmüştü. Sorguya çekilmeden Mundt Yoldaş tarafından öldürülen pek çok casustan biri. Ama Mundt'un adamları tarafından öldürülmeden önce ingiliz Gizli Servisinin adamı mıydı?»</p>

  <p class="calibre1">&nbsp;Leamas başını salladı.</p>

  <p class="calibre1">«Riemeck'in Kontrol adını verdiğiniz adamla buluşmasını anlatır mısın?»</p>

  <p class="calibre1">«Kontrol Berlin'e Karl'ı görmek için geldi. Kari en verimli ajanlarımızdan biri olduğundan onunla tanışmak istiyordu sanırım.»</p>

  <p class="calibre1">«Aynı zamanda en güveniliriydi, değil mi?»</p>

  <p class="calibre1">«Evet. Londra, Karl'ı pek tutardı, onun yaptığı her şey doğruydu. Kontrol gelince Karl'ın benim evime gelmesini sağladım, üçümüz birlikte yemek yedik. Karl'ın evime gelmesini istemezdim ama bunu Kontrol'a söyleyemezdim. Bunu açıklaması çok güç, Londra'da bizden çok uzakta yaşadıklarından kendi kendilerine çekici gelen fikirlere kapılırlar. Ben de Karl'ın yönetimini ellerine almak isteyeceklerinden korkuyordum.»</p>

  <p class="calibre1">«Demek üçlü bir toplantı yaptınız,» diye Fiedler sözünü kesti. «Peki bu buluşmada neler oldu?»</p>

  <p class="calibre1">«Kontrol daha önceden Kari ile on beş dakika kadar yalnız görüşmek istediğini söylemişti. Ben de İçkimizin bittiği bahanesiyle evden çıktım, de Jong'a gidip bir iki kadeh içtim, bir şişe viski alıp döndüm.»</p>

  <p class="calibre1">«Döndüğünde ne yapıyorlardı?»</p>

  <p class="calibre1">«Ne demek istiyorsun?»</p>

  <p class="calibre1">«Kontrol ile Riemeck hâlâ konuşuyorlar mıydı? Neden söz ediyorlardı?»</p>

  <p class="calibre1">«Geldiğimde konuşmuyorlardı.»</p>

  <p class="calibre1">«Teşekkür ederim. Oturabilirsin.»</p>

  <p class="calibre1">Leamas yerine dönerken Fiedler yeniden mahkeme heyetine döndü.</p>

  <p class="calibre1">«Size casus Riemeck'den söz etmek istiyorum. Öldürülen casus Karl Riemeck'ten. Önünüzde Leamas'ın hatırlayabildiği kadarıyla Riemeck'in kendisine aktardığı bilgilerin bir listesi var. Bu müthiş hainliği size kısaca özetleyeyim. Riemeck, efendilerine Abteilung'un çalışmaları ve çalışanların kişilikleri konusunda tüm ayrıntıları vermiştir. Leamas'a inanacak olursak, Riemeck Prezidyum'un en gizli oturumlarının tutanaklarını kendisine vermişti.</p>

  <p class="calibre1">«Bu kendisi için çok kolaydı, çünkü toplantıların tutanaklarını o hazırlıyordu. Ama Riemeck'in Ab-teilung'un gizli işlerinden haberdar olması bambaşka bir şeydir. 1969 sonunda Riemeck'in Prezidyum'-un güvenlik organlarımızın çalışmalarını koordine eden Halk Savunması Komitesine getirilmesini kim sağlamıştır? Riemeckin Abteilung'un dosyalarını inceleme hakkına sahip olmasını kim istemiştir. 1959'dan, yani Mundt'un İngiltere'den dönmesinden beri Riemeck'in mesleğinde aşırı sorumlu mevkilere yükselmesini sağlayan kimdir? Bunu ben söyleyeyim size: onu bu casusluk eylemlerinde koruyabilecek yerde olan insan: Hans Dieter Mundt. Rie-meck'in Berlin'de Batılı Haberalma Ajanslarıyla na sıl ilişki kurduğunu hatırlayalım. De Jong'un arabasını nasıl bulup içine filmi bıraktığını... Riemeck'in bunu önceden bilmesine şaşmıyor musunuz? O arabayı nerede bulabileceğini nasıl biliyordu? Hem de o gün? Riemeck'in arabası yoktu, de Jong'u Batı Berlin'deki evinden oraya kadar izleyemezdi. Bunu bilmesinin bir tek yolu vardır: Sektörler arası kontrol noktasından geçtiği anda Jong'un varlığını rapor eden Güvenlik Polisi aracılığıyla. Mundt bu bilgiye sahipti ve bunu Riemeck'e vermiştir. İşte Hans Diter Mundt aleyhine dava .budur — Riemeck Mundt ile emperyalist efendileri arasındaki bağ idi.»</p>

  <p class="calibre1">&nbsp;Fiedler bir an duraksadıktan sonra sakin bir sesle devam etti. «Mundt — Riemeck — Leamas: işte komuta zinciri. Yeryüzünde haberalma tekniğinde zincirin her halkasının mümkün olduğu sürece birbirlerinin varlığını bilmemesi baş kuraldır. Böylece Leamas, Mundt'un aleyhine kullanılacak bilgiye sahip olmadığını iddia etmekte haklıdır. Zaten bu da başlıbaşına Londra'daki efendilerinin kurdukları güvenlik ağının sağlamlığının kanıtıdır.</p>

  <p class="calibre1">«Rolling Stone adıyla anılan operasyonun da nasıl Özel gizlilik altında yürütüldüğünü, Leamas'ın Peter Guillam'ın ülkemizdeki ekonomik durumları inceleyen küçük bir bölümde çalıştığını bildiğini biliyorsunuz. Ama bu küçük bölüm de Rolling Sto-ne'un dağıtım listesindeydi. Aynı Peter Guillam'ın, Mundt Londra'dayken onun çalışmalarını soruşturmakla görevli Güvenlik elemanlarından biri olduğunu hatırlatmak isterim size.»</p>

  <p class="calibre1">&nbsp;Masa başında oturan genç adam kalemini kaldırdı ve Fiedlere soğuk bakışlarını çevirerek, «Eğer Riemeck kendi ajanıysa, Mundt neden onu ortadan kaldırdı?» diye sordu.</p>

  <p class="calibre1">«Başka seçeneği yoktu. Riemeck'ten kuşkulanılıyordu. Metresi boşboğazlık edip kendisine ihanet etmişti. Mundt, Riemeck'in görüldüğü yerde vurulması için emir verdi, sonra Riemeck'e kaçması için haber uçurdu. Böylece ihanet tehlikesi ortadan kaldırılmış oluyordu. Mundt daha sonra kadını da öldürttü.</p>

  <p class="calibre1">«Şimdi bir an Mundt'un tekniği üzerinde durmak istiyorum. Mundt'un 1959'da Almanya'ya dönüşünden sonra İngiliz Haberalma Servisi bir bekleme oyununa başladı. Mundt'un onlarla çalışma isteği henüz denenmemiş olduğu için kendisine talimat verip beklediler. Mundt o sıralarda ne bizim Servisin ne de Parti'nin yüksek düzeyde bir görevlisi değildi, ancak pek çok şey görüyor ve gördüklerini de rapor ediyordu. Efendileriyle aracısız olarak ilişkideydi. Batı Berlin'de kendisiyle buluşulduğunu,</p>

  <p class="calibre1">&nbsp;İskandinavya ve başka yerlerdeki kısa süreli ziyaretlerinde de sorguya çekildiğini tahmin edebiliriz. İngilizler ilk başlarda çok kuşkulu olmalıydılar. Bu durumda kim olmazdı ki? Onun verdiği bilgileri kendilerinin sahip olduklarıyla değerlendiriyorlardı, ama yine de onun çift taraflı oynamasından korkuyorlardı. Aradan bir süre geçtikten sonra bir altın madeni bulduklarını anladılar. Bu anlattıklarım benim tahminim, sayın Yoldaşlar, ancak bu tahminin bu tür işlerde uzun deneyimlere ve Leamas'ın ifadesine dayandığını da unutmayalım. İlk birkaç ay içinde Mundt'un içinde bulunduğu yeni bir casus ağı kurmaktan kaçındılar. Onun yalnız çalışmasına izin verdiler istediklerini yerine getirdiler, parasını ödediler, Berlin örgütlerinin haberi olmadan talimatlarını bildirdiler. Londra'da, Guillam başkanlığında (Mundt'u ingiltere'de kendilerinden yana çalışmaya kandıran oydu çünkü), görevi Servis içinde bile pek bilinmeyen küçük bir bölüm kurdular. Mundt'a ödemelerini Rolling Stone adını verdikleri özel bir sistemle yapıyorlardı. Ondan aldıkları bilgiyi de özenle sakladıkları kuşkusuzdur. Böylece Leamas'ın Mundt'-un varlığının kendisince bilinmediği konusundaki itirazları gerçekten tutarlıdır. Oysa daha sonra göreceğiniz gibi, sonuç olarak, Leamas Rlemeck'den, Mundt'un verdiği bilgileri almış ve bunları Londra'ya iletmiştir.</p>

  <p class="calibre1">«Mundt, 1959 sonlarına doğru Londralı efendilerine Prezidyum'da kendisi ile onlar arasında aracılık görevini üstlenecek birini bulduğunu bildirdi. Bu da Kari Riemeck'ti.</p>

  <p class="calibre1">«Mundt, Riemeck'i nasıl buldu? Riemeck'in işbirliğine yanaşma istekliliğini nasıl anladı? Bunun için Mundt'un özel durumunu gözden uzak bulundurmamamız gerekir. Bütün güvenlik dosyaları elinin altındaydı, telefonları dinletebilir, mektupları açar, gözcü tutabilirdi. İstediği kimseyi istediği an sorguya çekebilirdi. Her şeyin üstünde de, kuşkuları bir anda sona erdirebilirdi. Halkın savunması için yaratılan silahı halka çevirerek...</p>

  <p class="calibre1">«Şimdi Londra'nın ne yaptığını görebiliyor musunuz? Mundt'un kimliğini hâlâ bir sır olarak saklayıp Riemeck'in işe alınmasını ve Mundt ile Berlin merkezi arasında dolaylı bir ilişki kurulmasını sağladılar. Riemeck'in de Jong ve Leamas ile ilişkisinin önemliliği buradadır. Leamas'ın kanıtlarını buna göre yorumlamalı, Mundt'un ihanetini bununla ölçmelisiniz.»</p>

  <p class="calibre1">&nbsp;Fiedler dönüp Mundt'un yüzüne bakarak, «İşte sabotajcınız! İşte teröristiniz!» diye bağırdı. «İşte halkın haklarını satan adam!»</p>

  <p class="calibre1">«Sözümün sonuna geliyorum artık. Söylenecek bir tek şey daha kaldı. Mundt, halkın sadık ve ciddi koruyucusu olarak ün salmış ve kendi sırrını açığa vurabilecek ağızları susturmuştur. Böylece faşist ihanetini korumak ve Servisimizde yükselmek için halkın adına cinayet işlemiştir. Bundan daha korkunç bir suç düşünülemez. İşte bu yüzden Karl Riemeck'i çevresindeki kuşkulardan korumak için elinden geleni yaptıktan sonra sonunda öldürülmesi için emir vermiştir. Bu yüzden Riemeck'in metresinin öldürülmesini hazırlamıştır. Kararınızı Prezidyum'a bildirirken bu adamın suçunun büyüklüğünü kabul etmekten kaçınmayın. Hans Dieter Mundt için ölüm merhametli bir karardır.»</p>

  <h1 class="calibre5" id="sigil_toc_id_20">TANIK</h1>

  <p class="calibre1">&nbsp;Başkan, Fiedler'in tam karşısında oturan kara elbiseli ufak tefek adama döndü.</p>

  <p class="calibre1">«Karden Yoldaş, Mundt Yoldaş adına siz konuşuyorsunuz. Tanık Leamas'ı sorguya çekmek ister misiniz?»</p>

  <p class="calibre1">«Evet evet, şimdi.» Adam ayağa kalkıp, altın çerçeveli gözlüğünün saplarını kulaklarının üstüne yerleştirdi. Hafif köylü havalı, beyaz saçlı bir adamdı.</p>

  <p class="calibre1">«Mundt Yoldaş, Leamas'ın yalan söylediği kanısında. Fiedler Yoldaş da, ya bilerek ya da kötü bir rastlantıyla Abteilung'u karıştırmak ve böylece sosyalist devletimizin savunma organlarına kötü bir leke sürmeyi amaçlamak isteyen bir komploya karışmış bulunmaktadır. Karl Riemeck'in İngiliz casusu olduğundan kuşkumuz yok, bunun için yeterli kanıt var ortada. Ancak Mundt'un onunla işbirliği yaptığı ya da Partimize ihanet etmek için para aldığı iddialarını reddediyoruz. Bu suçlama için bir kanıt olmadığını, Fiedler Yoldaş'ın güç düşleriyle başının döndüğünü ve mantıklı düşünme yeteneğini kaybettiğine inanıyoruz. Leamas'ın Berlin'den Londra'ya döndüğü andan başlayarak bir rol oynadığı, sahte bir yozlaşma, sarhoşluk ve parasızlık dönemi yaşadığına, herkesin önünde bir dükkâncıyı dövdüğüne ve uluorta Amerikan aleyhtarı duygularını dile getirdiğine inanıyoruz. Bunun tek nedeni Abteilung'un dikkatini çekmek içindi. İngiliz Haberalma Servisi Mundt Yoldaş çevresinde önemsiz kanıtlara dayanarak bir ağ örmüştür — yabancı bankalara para ödenmesi, Mundt'un o ülkelerde bulunduğu zamanlarda bu paraların çekilmesi, Peter Guillam'-dan duyulduğu söylenen sözler, Kontrol ile Riemeck arasında gizli toplantıda Leamas'ın bilmeyeceği şeyler konuşulması... bunlar hep sahte bir kanıtlar dizisi oluşturmuştur. İngilizlerin hırsına güvenmekte haklı oldukları Fiedler Yoldaş bütün bunları rahatlıkla kabul etmiş ve böylece Cumhuriyetimizin en uyanık savunucularından biri olan Mundt'un ortadan kaldırılması için hazırlanmış bu planın uygulayıcısı olmuştur.</p>

  <p class="calibre1">«Geçmiş sabotaj, ihanet ve insan ticareti deneyimleriyle İngilizlerin bu komployu hazırladıklarından kuşku edilebilir mi? Berlin'in çevresine duvar örülüp de Batılı casusların sızmaları önlendiğine göre bundan sonra başka ne yapabilirlerdi ki? Biz onların bu komplosunun kurbanıyız; Fiedler Yoldaş ise en iyi varsayımlara göre büyük bir yanılgıya düşmekten suçludur; en kötü varsayımlara göre ise, işçi devletinin güvenliğini tehlikeye atmak ve masum insan kanı dökmeye hazırlanmakla suçludur.</p>

  <p class="calibre1">«Bizim de bir tanığımız var.» Karden başını mahkeme heyetinden yana salladı. «Evet, bizim de bir tanığımız var. Bu kadar zamandır Mundt Yoldaş'ın Fiedler'in bu komplolarından habersiz olduğunu düşünmek saçma olur. Fiedler'in kafasındaki bu hastalığı daha aylar öncesinden bilmekteydi kendisi. Leamas'a İngiltere'de yapılan yaklaşım iznini veren Mundt Yoldaş'tır. Eğer kendisinin suçlanacağını düşünseydi böylesine çılgınca bir tehlikeye atılabilir miydi?</p>

  <p class="calibre1">«Leamas'ın Lahey'deki ilk sorgulamasının raporları Prezidyum'a gelince Mundt Yoldaş bunları okumadan bir kenara attı mı sanıyorsunuz? Leamas ülkemize geldikten ve Fiedler kendi sorgulamasına başlayıp da raporların ardı kesilince Mundt Yoldaş'ın Fiedler'in neyin peşinde olduğunu anlamadığını mı sanıyorsunuz? Lahey'de Peters'den ilk raporlar geldiğinde Mundt, Leamas'ın Kopenhag ve Helsinki ziyaretlerinin tarihlerini gördüğü anda bunun kendisini gözden düşürmek için hazırlanmış bir komplo olduğunu anlamıştı. O tarihler gerçekten Mundt'un o iki ülkede bulunduğu tarihlerdir. Zaten Londra bunları yalnızca bu nedenle seçmiştir. Mundt dp Fiedler kadar biliyordu o 'ilk işaretleri'. Bunu unutmayın. Mundt da Abteilung çatısı altında bir casus arıyordu çünkü...</p>

  <p class="calibre1">«Bu yüzden Leamas, Demokratik Almanya'ya geldiğinde Mundt, onun Fiedler'in gizli imalarıyla nasıl yetiştirildiğini titizlikle izlemiştir. Fiedler hiçbir zaman aşırıya kaçmamış, arada sırpda konuşması içinde kurnazlıkla serpiştirmişti Leamas'a söyletmek istediklerini. Tarla hazırlandığında da — Lübnan'daki casus, Fiedler'in sözünü ettiği büyük haberler... hep Abteilung içinde yüksek düzeyde bir casus olduğu kuşkularını doğruluyordu...</p>

  <p class="calibre1">«Cok ustalıkla hazırlanmış bir tuzaktı bu. Kari Riemeck'i kaybetmekle ingilizlerin uğradığı büyük yenilgiyi zafere dönüştürebilirdi, hâlâ da dönüştürebilir.</p>

  <p class="calibre1">«İngilizler, Fiedler'in yardımıyla, öldürülmesini planlarken Mundt da bir tek önlem aldı. Londra'da çok titiz araştırmalar yaptırarak Leamas'ın Bayswater'deki yaşamını didik didik etti. İnsanüstü kurnazlıkta hazırlanmış bir planda insanca bir hata arıyordu. Leamas, geçirdiği o uzun dönem içinde yoksulluk, ayyaşlık ve hepsinden önemlisi yalnızlık yeminini çiğnemiş olmalıydı. Bir dosta, belki de bir metrese ihtiyacı olacaktı. İnsan ilişkisinin sıcaklığını arayacak, içinde taşıdığı diğer ruhu açıklamak isteyecekti. Mundt Yoldaş haklıydı. O usta ajan Leamas çok basit ve çok insanca bir hata işledi...» Adam gülümsedi. «Tanığı dinleyeceksiniz, ama hemen şimdi değil. Mundt Yoldaş'ın çalışmalarıyla tanık buraya getirilmiş bulunuyor. Bu arada, izniniz olursa bu hevessiz suçlayıcı Bay Alec Leamas'a birkaç soru sormak istiyorum.»</p>

  <p class="calibre1">«Varlıklı bir insan mısınız?» diye başladı Karden.</p>

  <p class="calibre1">«Saçmalama. Benimle ilişki kurulduğunda ne halde olduğumu biliyorsun.»</p>

  <p class="calibre1">«Evet, ustaca hazırlanmış bir sahneydi o. Şu halde hiç paranız yok diyebilir miyiz?»</p>

  <p class="calibre1">«Evet.»</p>

  <p class="calibre1">«Size ödünç para verecek, hatta armağan edecek, borçlarınızı ödeyecek arkadaşlarınız yok mu?»</p>

  <p class="calibre1">«Olsaydı şimdi burada olmazdım.»</p>

  <p class="calibre1">«Yok demek? Unuttuğunuz biri, iyi yürekli bir dostunuz, borçlarınızı falan ödeyecek biri...»</p>

  <p class="calibre1">«Hayır.»</p>

  <p class="calibre1">«Teşekkür ederim. Bir soru daha: George Smi-ley'i tanıyor musunuz?»</p>

  <p class="calibre1">«Tanıyorum elbette. Birlikte çalışıyorduk.»</p>

  <p class="calibre1">«ingiliz Haberalma Servisinden ayrıldı mı şimdi?»</p>

  <p class="calibre1">«Fennan Olayından sonra ayrıldı.»</p>

  <p class="calibre1">«Aa, evet... Mundt'un karıştığı olay. Ondan sonra kendisini gördünüz mü?»</p>

  <p class="calibre1">«Bir iki kere.»</p>

  <p class="calibre1">«Peki siz Servis'ten ayrıldıktan sonra gördünüz mü?»</p>

  <p class="calibre1">Leamas duraksadı. «Hayır.»</p>

  <p class="calibre1">«Cezaevinde ziyaret etmedi mi sizi?»</p>

  <p class="calibre1">«Hayır. Kimse gelmedi.»</p>

  <p class="calibre1">«Cezaevine girmeden Önce?»</p>

  <p class="calibre1">«Hayır.»</p>

  <p class="calibre1">«Cezaevinden salıverildiğiniz gün Ashe adında biri ile karşılaştınız.»</p>

  <p class="calibre1">«Evet.»</p>

  <p class="calibre1">«Soho'da onunla birlikte öğle yemeği yediniz. Ayrıldıktan sonra nereye gittiniz?»</p>

  <p class="calibre1">«Hatırlamıyorum. Bir meyhaneye gitmiş olabilirim.»</p>

  <p class="calibre1">«Ben size yardımcı olayım. Fleet Caddesine gidip oradan bir otobüse bindiniz. Ondan sonra otobüs, metro ve taksiyle Chelsea'ya gittiniz. Sizin durumunuzda bir insan için epey pahalı bir ulaşım yolu, değil mi? Bunu hatırladınız mı? İsterseniz rapor burada, gösterebilirim.»</p>

  <p class="calibre1">«Haklı olabilirsiniz, gerekmez.»</p>

  <p class="calibre1">«George Smiley Bywater'de oturur, Kings Road'un hemen arkasında. Sözü buraya getirmek istiyorum. Bindiğiniz taksi Bywater Sokağına saptı, ajanımız da dokuz numara önünde indiğinizi söylüyor. Smiley'in evinde yani.»</p>

  <p class="calibre1">«Saçma! Ben Eight Bells meyhanesine gittiğimi sanıyorum.»</p>

  <p class="calibre1">«Taksiyle mi?»</p>

  <p class="calibre1">«O da saçma. Ama param varsa neden harcamayayım?»</p>

  <p class="calibre1">«Peki ama neden daha önce o kadar taşıt değiştirdiniz?»</p>

  <p class="calibre1">«Böyle bir şey yok. Yanlış adamın peşinden gidiyorlardı herhalde.»</p>

  <p class="calibre1">«Peki ilk soruma döneyim, siz Servis'ten çıktıktan sonra Smiley'in sizinle ilgilenebileceğini düşünemez misiniz?»</p>

  <p class="calibre1">«Hayır.»</p>

  <p class="calibre1">«Cezaevine girdikten sonra sizin yakınlarınıza yardım etmesini, ya da Ashe ile buluştuktan sonra sizinle görüşmek isteyeceğini de düşünemez misiniz?»</p>

  <p class="calibre1">«Hayır. Ne söylemek istediğini bilmiyorum Karden, ama yanıtım hayırdır. Smiley'i tanısaydın bunu sormazdın. Birbirimize hiç benzemeyiz biz.»</p>

  <p class="calibre1">&nbsp;Karden aldığı bu yanıttan pek memnun olmuşçasına gözlüklerini düzeltti, dosyasına baktı.</p>

  <p class="calibre1">&nbsp;Bir şey unutmuş gibi, «Ha,» dedi. «Bakkaldan veresiye istediğinizde kaç paranız vardı?»</p>

  <p class="calibre1">«Hiç yoktu. Bir haftadır beş param yoktu. Daha uzun zamandır, belki de.»</p>

  <p class="calibre1">«Neyle yaşıyordunuz?»</p>

  <p class="calibre1">«Hastaydım... bir haftadır bir şey yememiştim zaten.»</p>

  <p class="calibre1">«Ama kütüphaneden hâlâ alacağınız vardı, öyle değil mi?»</p>

  <p class="calibre1">«Bunu nerden biliyorsun? Yoksa...»</p>

  <p class="calibre1">«Neden gidip almadınız o parayı? O zaman veresiye istemezdiniz, değil mi?»</p>

  <p class="calibre1">Leamas omuzlarını silkti.</p>

  <p class="calibre1">«Unutmuştum. Belki de kütüphane cumartesileri kapalı olduğu için.»</p>

  <p class="calibre1">«Anlıyorum. Kütüphanenin cumartesi günleri kapalı olduğundan emin misiniz?»</p>

  <p class="calibre1">«Hayır, yalnızca tahmin ediyorum.»</p>

  <p class="calibre1">«Teşekkür ederim, başka bir sorum yok.»</p>

  <p class="calibre1">Leamas otururken kapı açılıp bir kadın girdi içeri, iriyarı ve çirkindi, kolunda şeritler olan gri bir üniforma vardı üstünde. Kadının ardında da Liz duruyordu.</p>

  <h1 class="calibre5" id="sigil_toc_id_21">&nbsp;BAŞKAN</h1>

  <p class="calibre1">&nbsp;Liz, mahkeme salonuna ağır ağır, aydınlık bir odaya giren yarı uykulu bir çocuk gibi girdi. Leamas onun ne kadar genç olduğunu unutmuştu. Kız iki nöbetçi arasında oturan adamı görünce durakladı.</p>

  <p class="calibre1">«Alee.»</p>

  <p class="calibre1">&nbsp;Liz'in yanındaki nöbetçi kızın koluna dokunarak onu Leamas'ın olduğu yere götürdü. Salonda çıt çıkmıyordu.</p>

  <p class="calibre1">«Adın ne kızım?» diye sordu mahkeme başkanı. Liz'in kolları iki yanına sarkmış, parmakları dümdüzdü.</p>

  <p class="calibre1">«Adın ne?» diye kadın daha yüksek sesle tekrarladı.</p>

  <p class="calibre1">«Elizabeth Gold.»</p>

  <p class="calibre1">«ingiliz Komünist Partisi üyesisin, değil mi?»</p>

  <p class="calibre1">«Evet.»</p>

  <p class="calibre1">«Leipzig'de bulunuyorsun, değil mi?»</p>

  <p class="calibre1">«Evet.»</p>

  <p class="calibre1">«Partiye ne zaman katıldın?»</p>

  <p class="calibre1">«1955.. hayır, 1954'de.»</p>

  <p class="calibre1">&nbsp;Liz'in sesi bir hareketle kesildi. Yere sürtünen bir iskemle sesi, Leamas'ın salonu dolduran çirkin ve öfkeli bağrışıl</p>

  <p class="calibre1">«Sizi orospu çocukları! Dokunmayın kıza!»</p>

  <p class="calibre1">&nbsp;Liz arkasına dönünce Leamas'ın beyaz yüzünden kanlar akarken gördü. Üstübaşı dağılmıştı. Yanındaki nöbetçi bir yumruk daha indirince sendeler gibi oldu. Ardından ikisi birden üstüne çullanıp kollarını sırtında büktüler. Leamas'ın başı öne düştü.</p>

  <p class="calibre1">«Bir daha kıpırdayacak olursa dışarı atın,» dedi Başkan. Sonra Leamas'a uyarırcasına, «İstersen daha sonra konuşabilirsin,» dedi. Yine Liz'e döndü. «Parti'ye ne zaman girdiğini biliyorsun herhalde.»</p>

  <p class="calibre1">&nbsp;Liz yanıt vermedi. Başkan bir an bekledikten sonra omuzlarını silkti. Öne doğru eğildi.</p>

  <p class="calibre1">«Elizabeth, Parti'de sana sır saklama gerekliliğinden söz edildi mi?»</p>

  <p class="calibre1">&nbsp;Liz başını eğdi.</p>

  <p class="calibre1">«Parti'nin örgütlenmesi konusunda diğer Yoldaşlara kesinlikle bir şey sormaman da söylendi mi?»</p>

  <p class="calibre1">&nbsp;Liz yine başını eğdi. «Evet.»</p>

  <p class="calibre1">«Bugün bu konuda ciddi bir sınav vereceksin. Hiçbir şey bilmemen senin için çok daha iyi olacaktır. Hiçbir şey. Şu kadarı yeter sana: Bu masa başında oturan üçümüz Parti'nin en yüksek düzeylerinde bulunuyoruz. Prezidyumumuzun bilgisi içinde olmak üzere Parti güvenliği adına burada görev görmekteyiz. Sana bazı sorular soracağız. Yanıtların çok önemlidir. Doğru ve yüreklice yanıt vererek sosyalizm davasına katkıda bulunacaksın.»</p>

  <p class="calibre1">«Ama <span class="calibre6">kim</span> yargılanıyor?» diye mırıldandı Liz. «Alec ne yaptı?»</p>

  <p class="calibre1">&nbsp;Başkan kızın başı üzerinden Mundt'a baktı. «Belki de hiç kimse yargılanmıyor. Önemli olan bu. Belki de yalnızca suçlayıcılar. <span class="calibre6">Kimin</span> suçlandığı önemli değil. Bunu bilmemen senin tarafsızlığının garantisidir.»</p>

  <p class="calibre1">&nbsp;Bir anlık bir sessizlik oldu, sonra Başkan'ın duymak için başını çevirmesini gerektirecek kadar alçak bir sesle sordu Liz. «Alec mi? Leamas mı?»</p>

  <p class="calibre1">«Bunu bilmemenin senin için çok, ama çok iyi olacağını söylüyorum,» dedi başkan. «Gerçeği söyleyip gitmelisin buradan. Yapabileceğin en akıllıca şey budur.»</p>

  <p class="calibre1">&nbsp;Liz birşeyler mırıldanmış ya da bir hareket yapmış olmalıydı ki, Başkan öne eğildi. «Bana bak çocuğum, evine dönmek istiyor musun sen? Sana söylediklerimi yaparsan dönebilirsin. Ama...» Kadın sözünü kesip elini Karden'den yana uzattı. «Bu Yoldaş sana birkaç soru sormak istiyor, fazla değil. Ondan sonra gidebilirsin. Gerçeği söyle.»</p>

  <p class="calibre1">&nbsp;Karden, yüzünde o iyilikçi gülümsemesiyle ayağa kalktı.</p>

  <p class="calibre1">«Elizabeth, Alec Leamas senin âşığındı, değil mi?»</p>

  <p class="calibre1">&nbsp;Kız başını salladı.</p>

  <p class="calibre1">«Bayswater'de çalıştığın kütüphanede tanıştınız.»</p>

  <p class="calibre1">«Evet.»</p>

  <p class="calibre1">«Kendisini daha önce görmemiş miydin?»</p>

  <p class="calibre1">&nbsp;Liz başını salladı. «Kütüphanede tanıştık.»</p>

  <p class="calibre1">«Çok âşığın oldu mu, Elizabeth?»</p>

  <p class="calibre1">&nbsp;Kızın verdiği yanıt Leamas'ın sesinden duyulmadı. «Karden, seni domuz seni!» Ama Liz Leamas'a dönüp sakin bir sesle, «Alec, yapma,» dedi. «Seni alıp götürecekler sonra.»</p>

  <p class="calibre1">«Evet, öyle,» dedi Başkan.</p>

  <p class="calibre1">«Alec komünist miydi?» diye sordu Karden.</p>

  <p class="calibre1">«Hayır.»</p>

  <p class="calibre1">«Senin komünist olduğunu biliyor muydu?»</p>

  <p class="calibre1">«Evet, ben söylemiştim.»</p>

  <p class="calibre1">«Bunu söylediğinde sana ne dedi, Elizabeth?»</p>

  <p class="calibre1">&nbsp;Liz yalan söyleyip söylememesi gerektiğini bilemiyordu. Sorular öyle birbiri ardından soruluyordu ki, düşünecek zaman bile kalmıyordu. Ve bu sırada kendisini dinliyorlar, gözetliyorlar, Alec'e zarar verebilecek bir sözcük söylemesini bekliyorlardı. Ortada neler olup bittiğini anlamadan yalan söyleyemezdi. Alec'in tehlikede olduğundan hiç kuşkusu yoktu.</p>

  <p class="calibre1">«Ne dedi?» diye sordu Karden.</p>

  <p class="calibre1">«Güldü. Öyle şeylerin üstünde bir insandı.»</p>

  <p class="calibre1">«Buna inanıyor musun?»</p>

  <p class="calibre1">«Elbette.»</p>

  <p class="calibre1">Yargıçlar masasındaki genç adam ikinci kez açtı ağzını. Gözleri yarı kapalıydı.</p>

  <p class="calibre1">«Bunu bir insan değerlendirmede geçerli olarak kabul ediyor musun? Onun tarihin akışının ve diyalektik zorunlulukların <span class="calibre6">üstünde</span> olmasını?»</p>

  <p class="calibre1">«Bilmiyorum. İnandığım buydu, hepsi o.»</p>

  <p class="calibre1">«Peki,» dedi Karden. «Söyle bana, <span class="calibre6">mutlu</span> bir insan mıydı? Hep güler miydi?»</p>

  <p class="calibre1">«Hayır, pek seyrek gülerdi.»</p>

  <p class="calibre1">«Ama sen Parti'den olduğunu söylediğinde gülmüştü. Bunun nedenini biliyor musun?»</p>

  <p class="calibre1">«Parti'den hoşlanmadığını sanıyorum.»</p>

  <p class="calibre1"><span class="calibre6">«Nefret</span> ediyordu diyebilir misin?»</p>

  <p class="calibre1">«Bilemeyeceğim.»</p>

  <p class="calibre1">«Güçlü sevgileri ve nefretleri olan bir insan mıydı?»</p>

  <p class="calibre1">«Hayır... hayır, değildi.»</p>

  <p class="calibre1">«Ama bir bakkalı dövdü. Bunu neden yaptı dersin?»</p>

  <p class="calibre1">&nbsp;Liz birden Korden'e güvenmemeye başlamıştı. O tatlı sesine ve iyilik meleği gibi yüzüne inanmıyordu artık.</p>

  <p class="calibre1">«Bilmiyorum.»</p>

  <p class="calibre1">«Ama bunu düşündün, değil mi?»</p>

  <p class="calibre1">«Evet.»</p>

  <p class="calibre1">«Peki, nasıl bir sonuca vardın?»</p>

  <p class="calibre1">«Hiç.»</p>

  <p class="calibre1">«Peki, Leamas'ın bakkalı döveceğini <span class="calibre6">biliyor</span> muydun?»</p>

  <p class="calibre1">«Hayır.» Liz belki de pek çabuk yanıtlamıştı soruyu, ardından gelen sessizlikte Karden'in gülümsemesi neşeli bir meraka dönüştü.</p>

  <p class="calibre1">«Leamas'ı bugünden önce en son ne zaman görmüştün?»</p>

  <p class="calibre1">«Cezaevine girdikten sonra hiç görmedim.»</p>

  <p class="calibre1">«Öyleyse en son ne zaman gördün?» Ses sevecen, ama ısrarlıydı.</p>

  <p class="calibre1">&nbsp;Liz sırtını dönmüş olmaktan hoşnut değildi, arkasına bakıp Leamas'ı görmek, belki de onun yüzünde ne yanıt vereceğine dair birşeyler okumak isterdi. Kendisi için korkmaya başlamıştı, hiçbir şey bilmediği suçlamalardan ve kuşkulardan doğuyordu bu sorular. Alec'e yardım etmek istediğini biliyor olmalılardı. Korktuğunu, kendisine yardım edecek kimsenin olmadığını da biliyorlardı. Neden bir insan çıkıp da kendisine yardımcı olmuyordu?</p>

  <p class="calibre1">«Elizabeth, bugünden önce Leamas'ı en son ne zaman gördün.» Nasıl da nefret ediyordu bu yumuşacık sesten!</p>

  <p class="calibre1">«Olaydan önceki gece. Bay Ford ile kavga etmeden önceki gece.»</p>

  <p class="calibre1">«Kavga mı? O kavga değildi ki, Elizabeth. Bakkal elini bile kaldırmadı, değil mi? Buna fırsat bile bulamadı. Hiç de sportmence bir şey değil!» Kar-den güldü, kimsenin kendisiyle birlikte gülmemesi daha da korkunçtu. «O son gece Leamas'la nerede buluştun?»</p>

  <p class="calibre1">«Onun evinde, hastaydı, çalışmıyordu. Yataktan çıkmıyordu, ben de gelip yemeğini yapıyordum.»</p>

  <p class="calibre1">«Yiyecekleri de sen alıyordun herhalde?»</p>

  <p class="calibre1">«Evet.»</p>

  <p class="calibre1">«Ne kadar iyisin. Bu, sana epey paraya patlamış olmalı. Onu da besleyecek paran var mıydı?»</p>

  <p class="calibre1">«Ben beslemedim onu. Parayı Alec'ten aldım.</p>

  <p class="calibre1">&nbsp;O...»</p>

  <p class="calibre1">«Demek parası vardı?»</p>

  <p class="calibre1">Tanrım, neler söyledim ben, diye düşündü Liz.</p>

  <p class="calibre1">«Çok değil,» dedi. «Bir iki sterlin, hepsi o. Elektrik parasıyla kirasını bile ödeyememişti. Onlar o gittikten sonra bir arkadaşı tarafından ödendi. Alec değil, bir arkadaşı ödemişti yani.»</p>

  <p class="calibre1">«Elbette,» dedi Karden sakin bir sesle. «Bir arkadaşı özel olarak gelip faturalarını ödedi. Belki de Bayswater'e gelmeden önce tanıdığı biri. Bu arkadaşla hiç tanıştın mı, Elizabeth?»</p>

  <p class="calibre1">Kız başını salladı.</p>

  <p class="calibre1">«Anlıyorum. Peki bu iyi arkadaşın başka hangi borçlarını ödediğini biliyor musun?»</p>

  <p class="calibre1">«Ha., hayır.»</p>

  <p class="calibre1">«Neden duraksıyorsunuz?»</p>

  <p class="calibre1">«Bilmiyorum dedim ya.»</p>

  <p class="calibre1">«Duraksadın ama. Acaba sonradan aklına bir şey mi geldi diye düşünmüştüm.»</p>

  <p class="calibre1">«Hayır.»</p>

  <p class="calibre1">«Leamas hiç bu arkadaşından söz etmiş miydi? Leamas'ın nerede oturduğunu bilen paralı bir dost?»</p>

  <p class="calibre1">«Bana hiç arkadaşından söz etmemişti. Arkadaşı olduğunu sanmıyordum.»</p>

  <p class="calibre1">«Haa!»</p>

  <p class="calibre1">Salonda korkunç bir sessizlik vardı şimdi; çevresindekilerden kendini iyice kopmuş hisseden Liz İçin feci bir sessizlik. Salondakiler yanıtlarını kendisinin bilmediği gizli bir ölçeğe vuruyorlardı; sessizlikten neler bulduklarını bilemiyordu Liz.</p>

  <p class="calibre1">«Kaç para kazanıyorsun, Elizabeth?»</p>

  <p class="calibre1">«Haftada altı sterlin.»</p>

  <p class="calibre1">«Para biriktirir misin?»</p>

  <p class="calibre1">«Çok az. Birkaç sterlin.»</p>

  <p class="calibre1">«Oturduğun daireye kaç para ödüyorsun?»</p>

  <p class="calibre1">«Haftada elli şilin.»</p>

  <p class="calibre1">«Bu, biraz fazla değil mi, Elizabeth? Son zamanlarda kiranı Ödedin mi?»</p>

  <p class="calibre1">Kız çaresizce iki yana salladı başını.</p>

  <p class="calibre1">«Neden?» diye sordu Karden. «Paran mı yok?»</p>

  <p class="calibre1">«Kontrat geldi,» diye fısıldadı kız. «Biri kira. kontratını evsahibinden satın alıp bana gönderdi.»</p>

  <p class="calibre1">«Kim?»</p>

  <p class="calibre1">«Bilmiyorum.» Gözlerinden aşağı yaşlar süzülüyordu şimdi. «Bilmiyorum... Lütfen başka bir şey sormayın... Kim olduğunu bilmiyorum... Altı hafta önce bir banka gönderdi... Bir yardım derneği... bin sterlin... Yemin ederim ki, kim olduğunu bilmiyorum. Yardım derneğinden dediler...»</p>

  <p class="calibre1">&nbsp;Liz yüzünü elleri arasına alıp hıçkırmaya başladı. Kimse yerinden kıpırdamadı. Sonunda ellerini indirdi ama başını kaldırmadı.</p>

  <p class="calibre1">«Neden sormadın?» diye sordu Karden. «Yoksa bin sterlinlik armağanlar almaya alışık mısın?»</p>

  <p class="calibre1">Kız yanıt vermeyince adam devam etti: «Tahmin ettiğin için araştırmadın, değil mi?»</p>

  <p class="calibre1">Liz elini yüzüne götürerek başını salladı.</p>

  <p class="calibre1">«Paranın Leamas'tan ya da Leamas'ın arkadaşından geldiğini tahmin ediyordun, öyle değil mi?»</p>

  <p class="calibre1">«Evet,» dedi Liz. «Sokakta da bakkalın duruşmadan sonra epey yüklü bir paraya konduğunu duymuştum. Herkes bunu konuşuyordu, ve ben de Alec'in arkadaşının...»</p>

  <p class="calibre1">«Ne kadar garip,» diye Karden kendi kendine söylendi. «Çok garip. Peki Elizabeth, Leamas cezaevine girdikten sonra seninle ilişki kuran oldu mu?»</p>

  <p class="calibre1">«Hayır,» diye yalan söyledi Liz. Artık Alec'in aleyhinde birşeyler kanıtlamaya çalıştıklarını anlamıştı; arkadaşları ya da para konusunda, bakkalla ilgili bir şey.</p>

  <p class="calibre1">&nbsp;Karden kaşlarını kaldırdı. «Bundan eminmisin?»</p>

  <p class="calibre1">«Evet.»</p>

  <p class="calibre1">«Elizabeth, ama komşun Leamas gittikten kısa bir süre sonra iki adamın seni ziyarete geldiklerini söylüyor. Bunlar âşıkların mıydı yoksa Elizabeth? Sana Leamas gibi para veren geçici âşıkların mıydı, ha?»</p>

  <p class="calibre1">«Alec geçici bir âşık değildi!» diye bağırdı kız. «Buna ne cesaretle... »</p>

  <p class="calibre1">«Ama sana para verdi. Adamlar da para verdiler mi, ha?»</p>

  <p class="calibre1">«Tanrım! Lütfen...»</p>

  <p class="calibre1">«Kimdi onlar?» Kız yanıt vermeyince Karden ilk kez bağırdı. <span class="calibre6">«Kim?»</span></p>

  <p class="calibre1">«Bilmiyorum. Bir arabayla geldiler. Alec'in arkadaşları.»</p>

  <p class="calibre1">«Başka arkadaşlar mı? Ne istiyorlardı?»</p>

  <p class="calibre1">«Bilmiyorum. Bana durmadan neler anlattığını soruyorlardı. Bir şeye ihtiyacım olursa kendileriyle ilişkiye geçmemi istiyorlardı.»</p>

  <p class="calibre1"><span class="calibre6">«Nasıl? Nasıl</span> ilişki kuracaktın?»</p>

  <p class="calibre1">«Chelsea'de oturuyordu... adı Smiley idi... Ge-orge Smiley... Ona telefon edecektim.»</p>

  <p class="calibre1">«Ettin mi peki?»</p>

  <p class="calibre1">«Hayır!»</p>

  <p class="calibre1">&nbsp;Karden dosyasını bıraktı. Salona ölümcül bir sessizlik inmişti şimdi. Parmağı ile Leamas'ı işaret ederek etkili bir sesle konuşmaya başladı sonra.</p>

  <p class="calibre1">«Smiley, Leamas'ın kıza fazla bir şey söyleyip söylemediğini merak ediyordu. Leamas İngiliz Haberalma Servisinin beklemediği tek şeyi yapmıştı: bir kıza tutulmuş ve başını onun omzuna dayayıp ağlamıştı.»</p>

  <p class="calibre1">Bütün bunlar hoş bir şakaymış gibi güldü Karden. «Tıpkı Karl Riemeck gibi. Aynı yanılgıya düştü o da.»</p>

  <p class="calibre1">«Leamas hiç kendisinden söz eder miydi?» diye devam etti Karden.</p>

  <p class="calibre1">«Hayır.»</p>

  <p class="calibre1">«Geçmişi hakkında bir şey biliyor musun?»</p>

  <p class="calibre1">«Hayır. Berlin'de hükümet için birşeyler yaptığını biliyordum.»</p>

  <p class="calibre1">«Öyleyse geçmişinden söz etti sana. Evli olduğunu da söyledi mi?»</p>

  <p class="calibre1">&nbsp;Uzun bir sessizlik oldu. Liz başını eğdi.</p>

  <p class="calibre1">«Cezaevine girdikten sonra neden ziyarete gitmedin onu?»</p>

  <p class="calibre1">«Beni istediğini sanmıyordum.»</p>

  <p class="calibre1">«Anlıyorum. Peki, mektup yazdın mı?»</p>

  <p class="calibre1">«Hayır. Evet, bir kere... bekleyeceğimi bildirmek için.»</p>

  <p class="calibre1">«Bunu da istemeyeceğini mi düşünüyordun?»</p>

  <p class="calibre1">«Evet.»</p>

  <p class="calibre1">«Cezasını çekip çıktıktan sonra da kendisiyle ilişki kurmaya çalışmadın mı?»</p>

  <p class="calibre1">«Hayır.»</p>

  <p class="calibre1">«Gidecek bir yeri, kendisini bekleyen bir işi ya da arkadaşları var mıydı?»</p>

  <p class="calibre1">«Bilmiyorum... bilemiyorum.»</p>

  <p class="calibre1">«Kısacası senin onunla bir ilgin kalmamıştı, öyle değil ml?» diye Karden alayla sordu. «Başka bir âşık mı bulmuştun?»</p>

  <p class="calibre1">«Hayır! Onu bekledim... hep bekleyeceğim onu.» Liz kendini toparladı. Onun bana geri dönmesini istiyordum.»</p>

  <p class="calibre1">«öyleyse neden yazmadın? Neden nerede olduğunu öğrenmeye çalışmadın?»</p>

  <p class="calibre1">«Bunu istemiyordu. Bana söz verdirtti kendisini hiç izlememem... hiç... »</p>

  <p class="calibre1"><span class="calibre6">«Şu halde cezaevine gireceğini biliyordu, öyle&nbsp;</span><span class="calibre6">mi?»</span></p>

  <p class="calibre1">«Hayır... bilmiyorum. Bilmediğim bir şeyi nasıl söyleyebilirim ki?»</p>

  <p class="calibre1">&nbsp;Karden, sert ve zorlayıcı bir sesle ısrar etti. «O son gece, bakkalı dövmeden önceki o gece bu sözünü tekrarlattı mı?»</p>

  <p class="calibre1">&nbsp;Liz acınacak bir teslimiyetle başını eğdi. «Evet.»</p>

  <p class="calibre1">«Ve veda ettiniz?»</p>

  <p class="calibre1">«Evet.»</p>

  <p class="calibre1">«Yemekten sonra tabii. Saat çok geçti. Yoksa geceyi onunla birlikte mi geçirdin?»</p>

  <p class="calibre1">«Yemekten sonra. Eve döndüm. Ama önce biraz yürüdüm, nereye gittiğimi bilmiyorum.»</p>

  <p class="calibre1">«İlişkinizi koparmak için ne neden ileri sürdü?»</p>

  <p class="calibre1">«İlişkimizi kopartmadı. Asla. Yapması gereken bir şey olduğunu söyledi; ne pahasına olursa olsun intikam almak istediği biri... ondan sonra da, her şey sona erince... geri dönecekti... ben de hâlâ oradaysam...»</p>

  <p class="calibre1">«Ve sen de onu sonsuza dek bekleyeceğini söyledin kuşkusuz. Onu hep seveceğini...»</p>

  <p class="calibre1">«Evet.»</p>

  <p class="calibre1">«Sana para göndereceğini söyledi mi?»</p>

  <p class="calibre1">«Durumun... göründüğü kadar kötü olmadığını söyledi. İhtiyaçlarım giderilecekti...»</p>

  <p class="calibre1">«Demek bir yardım derneği sana bin sterlin gönderince bu yüzden fazla karıştırmadın, değil mi?»</p>

  <p class="calibre1">«Evet. Artık her şeyi biliyorsunuz. Madem ki biliyordunuz neden çağırttınız beni?»</p>

  <p class="calibre1">&nbsp;Karden kızın hıçkırıklarının dinmesini bekledi.</p>

  <p class="calibre1">&nbsp;Sonra Mahkeme heyetine dönüp, «işte savunmanın kanıtları,» dedi. «Görüşleri duygusallıkla yumuşamış ve dikkati para ile dağılmış bir kızın ingiliz yoldaşlarımız tarafından Parti görevine getirilmiş olmasına çok şaşırdım doğrusu.»</p>

  <p class="calibre1">&nbsp;Karden önce Leamas'a sonra da Fiedler'e baktı. «Kız aptalın biri. Yine de Leamas'ın ona rastlaması bir talih bizim için. Bir komplonun yaratıcılarının soysuzlukları nedeniyle ortaya çıkarılması ilk kez olmuyor.»</p>

  <p class="calibre1">&nbsp;Karden mahkeme heyetini selamlayıp yerine oturdu.</p>

  <p class="calibre1">&nbsp;O anda Leamas ayağa kalktı. Bu kere nöbetçiler ellerini bile sürmediler.</p>

  <p class="calibre1">&nbsp;Londra çıldırmış olmalıydı. Onlara kızı rahatsız etmemelerini söylemişti. Oysa İngiltere'yi terkettiği andan, hatta cezaevine girdiği andan başlayarak sersemin biri ortalığa düzen vermeye kalkışmış, faturaları ödemiş, bakkala, pansiyoncuya ve hepsinin üstünde de, Liz'e para vermişti. Çılgınlıktı bu. Ne yapmaya çalışıyorlardı? Fiedler'i, kendi ajanlarını öldürtmeye mi? Kendi operasyonlarını sabotaja mı? Smiley miydi bu yalnızca? Lanet olası vicdanı mı onu bu hareketlere itmişti. Yapacak tek şey vardı — Liz ile Fiedler'i kurtarmak ve her şeyi üstlenmek. Nasıl olsa kendisini defterden silmiş olmalılardı. Fiedler'i kurtarabilirse, belki bu sayede Liz'i de kurtarmak için bir umut olabilirdi.</p>

  <p class="calibre1">&nbsp;Bu kadar şeyi nasıl biliyorlardı? O öğleden sonra Smiley'in "evine giderken izlenmediğinden emindi. Peki Servis'ten para çaldığı hikâyesini nereden duymuşlardı? Bu, yalnızca örgüt içi için hazırlanmış bir hikâyeydi. Öyleyse nasıl?</p>

  <p class="calibre1">&nbsp;Leamas şaşkın, utanç içinde, idam sehpasına yürüyen bir adam gibi çıktı ortaya.</p>

  <p class="calibre1">«Pekâlâ, Karden.» Leamas'ın yüzü taş kadar sert, bembeyazdı. Başını uzaktan gelen bir sesi dinlermiş gibi arkaya ve hafifçe bir yana çevirmişti. Çevresinde korkunç bir sessizlik vardı, ama teslimiyet değil de kendine hakimiyet...</p>

  <p class="calibre1">«Pekâlâ, Karden, bırak gitsin kız.»</p>

  <p class="calibre1">Liz, kara gözleri yaşlarla dolu, yüzü ağlamaktan kırışık ve çirkin, bakıyordu kendisine.</p>

  <p class="calibre1">«Hayır, Alec... hayır.» Odada başka kimse yok gibiydi — yalnızca bir asker gibi dimdik duran Leamas.</p>

  <p class="calibre1">«Ne olduğunu bilmiyorum ama onlara hiçbir şey söyleme,» diye devam etti Liz. «Benim için söyleme bir şey... Artık aldırmıyorum, Alec...»</p>

  <p class="calibre1">«Kes sesini, Liz. Çok geç artık.» Leamas bakışlarını başkana çevirdi. «Kız hiçbir şey bilmiyor. Onu buradan çıkartıp evine gönderin. Size her şeyi söyleyeceğim.»</p>

  <p class="calibre1">&nbsp;Başkan her iki yanındaki üyelere kısaca baktı. Bir süre düşündü, sonra, «Salondan çıkabilir, ama duruşma sona erene kadar evine dönemez,» dedi. «Ondan sonrasını düşünürüz.»</p>

  <p class="calibre1">«Hiçbir şey bilmiyor o! Karden haklı. Bu planlanmış bir operasyondu. Kız bunu nasıl bilebilir ki? Bir kaçıklar kütüphanesinde çalışan zavallı bir kız, sizin hiçbir işinize yaramaz.»</p>

  <p class="calibre1">«Bir tanıktır,» dedi Başkan. «Fiedler onu sorguya çekmek isteyebilir.» Artık Fiedler Yoldaş demiyordu.</p>

  <p class="calibre1">&nbsp;Adının söylenmesiyle, Fiedler daldığı uyuşukluk, tan uyanmış gibiydi. Liz ilk kez olarak ona dikkatle baktı. Erkeğin kahverengi gözleri bir an kıza takıldı, ırkını tanımışçasına hafifçe gülümsedi.</p>

  <p class="calibre1">«Bir şey bilmiyor,» dedi Fiedler. «Leamas haklı, bırakın gitsin.» Sesi yorgundu.</p>

  <p class="calibre1">«Ne söylediğinin farkında mısın?» diye sordu Başkan. «Bunun ne anlama geldiğini biliyor musun? Ona soracak bir şeyin yok mu?»</p>

  <p class="calibre1">«Her şeyi söyledi zaten.» Fiedler dizleri üstüne dayadığı elleri çevresindeki olaylardan önemliymiş gibi bakışlarını onlardan ayırmıyordu. «Çok kurnazca hazırlanmış.» Başını salladı. «Bırakın kızı gitsin. Bize bilmediği şeyleri anlatamaz.» Sonra alaycı bir ciddiyetle, «Tanığa soracağımız soru yok,» dedi.</p>

  <p class="calibre1">&nbsp;Nöbetçilerden biri kilitli kapıyı açıp dışarı seslendi. Mahkemenin sessizliği içinde bir kadın sesi, ardından da ayaksesleri duyuldu. Fiedler kalkıp kızın koluna girerek onu kapıya götürdü. Liz kapının önünde durup arkasına baktı, ancak Leamas, kan görmeye dayanamazmış gibi, başını öte yana çevirmişti.</p>

  <p class="calibre1">«İngiltere'ye git,» dedi Fiedler. «İngiltere'ye git.» Liz birden kendini tutamayarak ağlamaya başladı. Gardiyan kadın onu rahatlatmaktan çok düşmesini önlemek için kolunu omzuna attı, odadan çıkardı. Nöbetçi kapıyı kapattı. Kızın hıçkırıkları giderek kayboldu.</p>

  <p class="calibre1">«Anlatacak fazla bir şey yok,» diye Leamas başladı. «Karden haklı. Bir operasyondu bu. Kari Riemeck ölünce Doğu'daki tek önemli ajanımızı kaybetmiş olduk. Diğerleri zaten öldürülmüşlerdi. Ne olup bittiğini anlayamıyorduk — Mundt neredeyse biz daha adamları bizim tarafımıza çekmeden topluyordu. Londra'ya dönünce Kontrol ile konuştum. Peter Guillam ile George Smiley de oradaydılar. George aslında emekliydi, filoloji falan gibi bir şey üstünde çalışıyordu.</p>

  <p class="calibre1">«Her neyse, bu fikir onlardan çıktı işte. Kontrol, yem diye birini atalım ortaya, dedi. Bakalım gerçekten gelecekler mi. Sonra olayı sondan başa doğru düşündük. Mundt gerçek ajanımız olsaydı ona nasıl ve nerede para verirdik, bu dosyalarda nasıl görünürdü. Peter birkaç yıl önce bir Arabın bize Abteilung'un çalışma şemasını satmaya çalıştığını hatırladı. Adamı kovalamıştık. Daha sonra da büyük bir yanılgıya düştüğümüzü anlamıştık. Peter hikâyeye bunu da katmamızı önerdi... sanki biz zaten biliyormuşuz da ondan geri çevirmişiz gibi adamı. Kurnazca bir tutumdu.</p>

  <p class="calibre1">«Gerisini hayâl edebilirsiniz. İçki, parasal sıkıntılar, Leamas'ın kasayı soyduğu hakkında söylentiler. Hepsi birbiriyle tutarlıydı. Muhasebe'den Elsie'-ye dedikoduyu başlattık. Sonra bir sabah... bir cumartesi sabahı... olay çıkardım. Yerel gazetelere, hatta <span class="calibre6">Worker'e</span> bile geçtim. O sırada sizler de benim izimi bulmuştunuz. Ondan sonra da... kendi mezarınızı kendiniz kazdınız.»</p>

  <p class="calibre1">«Senin mezarın,» dedi Mundt. Soluk gözlerini Leamas'ın üzerinden ayırmıyordu. «Ve belki de Fiedler Yoldaş'ın.»</p>

  <p class="calibre1">«Fiedler'i suçlayamazsın,» dedi Leamas ilgisizce. «O, yalnızca belirli bir anda belirli bir mevkide olan bir insan. Abteilung içinde seni seve seve asacak tek kişi değil, Mundt.»</p>

  <p class="calibre1">«Seni nasıl olsa asacağız. Bir nöbetçiyi öldürdün. Beni öldürmeye kalkıştın.»</p>

  <p class="calibre1">&nbsp;Leamas acı acı güldü.</p>

  <p class="calibre1">«Karanlıkta bütün kediler birbirlerine benzerler, Mundt... Smiley işlerin kötüye gidebileceğini söylemişti. Durduramayacağımız bir hareket başlatmamızdan korkuyordu. Sinirleri bozuk onun, biliyor musun? Fennan Olpyında, Londra'daki Mundt işinden sonra bir daha kendine gelemedi. O yüzden Servis'ten çıktı diyorlar. Anlamadığım şey de bu zaten, neden borçlarımı ödediler, neden kıza para verdiler. Smiley operasyonu bile bile bozuyordu. Bir vicdan bunalımı geçiriyordu sanırım, öldürmenin doğru olmadığını falan düşünüyor olmalıydı. O kadar hazırlıktan, o kadar çalışmadan sonra bir operasyonu böylesine berbat etmek çılgınlıktı.</p>

  <p class="calibre1">«Ama Smiley senden nefret ediyordu, Mundt. Söylemesek de, hepimiz nefret ediyorduk senden. Bir oyun gibi planladık bunu... şimdi açıklaması çok güç. Duvara sıkıştırdığımızı biliyorduk; Mundt karşısında başarısızlığa uğramıştık ve şimdi de onu öldürecektik. Ama yine de bir oyundu bu.» Leamas mahkeme heyetine döndü. «Fiedler hakkında yanılıyorsunuz; bizimle bir ilgisi yok onun. Londra neden Fiedler'in durumunda bir adam için riske girsin? Ona güveniyorlardı, bunu kabul ederim. Mundt'tan nefret ettiğini biliyorlardı. Neden etmeyecekti ki? Fiedler Yahudi, değil mi? Oysa Mundt'un Yahudiler için ne düşündüğünü herkes çok iyi bilir.</p>

  <p class="calibre1">«Size bir şey söyleyeyim, bunu kimse söylemeyeceği için ben söyleyeyim bari. Mundt, Fiedler'i dövdürttü ve dayak devam ederken Yahudiliği ile alay etti. Mundt'un nasıl bir insan olduğunu hepiniz bilirsiniz, ama işinde başarılı diye katlanırsınız ona. Ama...» Leamas'ın sesi bir an titredi. «Tanrı aşkına... Fiedler'in başının sepete düşmesini gerektirmeden zaten yeteri kadar insan karıştı bu işe. Fiedler, ideolojik olarak sağlam yoldadır... »</p>

  <p class="calibre1">&nbsp;Koltuğuna dönmüş olan Fiedler titiz bir ilgisizlikle dinlemişti konuşmayı. Bir an boş boş baktı Leamas'ın yüzüne.</p>

  <p class="calibre1">«Ve sen de işi berbat ettin, öyle mi, Leamas? Mesleğinin en büyük operasyonunu yapan senin gibi bir kurt sonunda... ne demiştin kıza?... kaçıklar kütüphanesinde çalışan zavallı bir kıza âşık oluyor, ha? Londra bunu biliyor olmalıydı; Smiley bu işi tek başına kıvıramazdı.» Fiedler, Mundt'a döndü. «Garip olan şu, Mundt: senin Leamas'ın hikâyesini didik didik edip araştıracağını bilmelilerdi. O yüzden Leamas o hayatı yaşadı. Ama sonra bakkala para gönderdiler, kirayı ödediler, kıza para verdiler. Onlar gibi deneyimli insanların, Leamas'ın beş parasız olduğuna inandığını bildikleri bir kıza — <span class="calibre6">hem de bir Parti üyesi</span> — bin sterlin göndermeleri inanılır gibi değil. Bana Smiiey'in vicdanından söz etmeye kalkma sakın. Bunu Londra yapmış olmalı.»</p>

  <p class="calibre1">&nbsp;Leamas omuzlarını silkti.</p>

  <p class="calibre1">«Smiley haklıydı. Tepkiyi önleyemedik. Beni buraya getireceğinizi sanmıyorduk. Hollanda'yı düşünmüştük... ama burası aklımıza gelmemişti.» Bir an sustu. «Sonra kızı getirebileceğinizi hiç düşünmedim. Çok aptallık ettim.»</p>

  <p class="calibre1">«Ama Mundt etmedi,» dedi Fiedler. «Mundt ne araması gerektiğini biliyordu... kızın kanıtları sağlayacağını bile biliyordu... çok akıllıymış doğrusu. Kira işini bile biliyordu, inanılmaz bir şey. Bunu nasıl öğrenebilirdi ki? Kız kimseye söylememişti. O kızı anlıyorum... böyle bir şeyi kimseye söylemez o.» Fiedler, Mundt'tan yana baktı. «Bunu nasıl öğrendiğini belki de kendisi söyler bize.»</p>

  <p class="calibre1">&nbsp;Mundt duraksadı. Bir saniye kadar fazla, diye düşündü Leamas.</p>

  <p class="calibre1">«Parti ödeneği. Bir ay önce Parti ödeneğini ayda on şilin arttırdı. Bunu haber aldım. Tabii hemen buna nasıl olanak bulduğunu araştırmaya başladım. Başarılı oldum.»</p>

  <p class="calibre1">«Ustaca bir açıklama,» dedi Fiedler.</p>

  <p class="calibre1">&nbsp;Yine bir sessizlik oldu.</p>

  <p class="calibre1">&nbsp;Başkan iki meslektaşına bakarak, «Heyetimiz Prezidyum'a rapor verecek duruma geldi sanırım,» dedi. Zalim bakışlarını Fiedler'e çevirerek, «Sizin söyleyecek başka şeyiniz yoksa?» diye tamamladı sözlerini.</p>

  <p class="calibre1">&nbsp;Fiedler başını salladı. Bir şey hoşuna gitmiş gibi gülümsüyordu.</p>

  <p class="calibre1">«Öyleyse kararımızı bildiriyorum: Fiedler Yoldaş, Prezidyum disiplin komitesi durumunu görüşene kadar işten alınmıştır.</p>

  <p class="calibre1">«Leamas zaten tutukludur. Bu özel mahkemenin kaza yetkisi yoktur. İngiliz kışkırtıcı ajanı ve katiline karşı tutumun ne olacağı hiç kuşkusuz Mundt Yoldaş ve Halk Savcısı tarafından kararlaştırılacaktır.»</p>

  <p class="calibre1">&nbsp;Kadın Leamas'ın üzerinden Mundt'a baktı. Ancak Mundt, kurbanını asacağı ipi hesap eden bir cellat gibi Fiedler'e bakmaktaydı.</p>

  <p class="calibre1">&nbsp;Ve Leamas, uzun zamandır aldatılan bir insanın o korkunç berraklığıyla gerçek oyunu anlayıverdi.</p>

  <h1 class="calibre5" id="sigil_toc_id_22">KOMİSER</h1>

  <p class="calibre1">&nbsp;Liz pencere önünde, sırtını kadın gardiyana dönmüş küçük avluya bakıyordu. Tutuklular orada dolaşıyor olmalıydılar. Birisinin odasındaydı, telefonların yanında bir tepsi yiyecek vardı, ama içinden elini çatala sürmek gelmiyordu. Korkunç derecede bitkindi, hastaydı, yorgundu. Bacakları ağrıyordu, yüzü ağlamaktan kaskatı kesilmişti. Kendini kirli hissediyor, bir banyo özlemi duyuyordu.</p>

  <p class="calibre1">«Neden yemiyorsun?» diye kadın bir daha sordu. «Hepsi geçti bitti artık.» Önünde yemek varken yememekle aptallık ediyormuş gibi söylemişti bunu, acıdığından değil.</p>

  <p class="calibre1">«Aç değilim.»</p>

  <p class="calibre1">Kadın omuzlarını silkti. «Yolun uzun olabilir, öteki uçta da pek bir şey bulmayabilirsin.»</p>

  <p class="calibre1">«Ne demek istiyorsun?»</p>

  <p class="calibre1">«İngiltere'de işçiler açlıktan ölüyorlar,» dedi kadın halinden memnun bir tavırla. «Kapitalistler onların açlıktan ölmelerine göz yumuyorlar.»</p>

  <p class="calibre1">&nbsp;Liz bir şey söylemek isterdi, ama bir anlamı yoktu bunun. Üstelik bilmesi gereken şeyleri bu kadın söyleyebilirdi kendisine.</p>

  <p class="calibre1">«Burası nedir?» diye sordu.</p>

  <p class="calibre1">«Bilmiyor musun?» Kadın bir kahkaha attı. Pencereyi işaret ederek, «Onlara sormalısın bunu,» dedi. «Onlar söyleyebilirler.»</p>

  <p class="calibre1">«Onlar kim?»</p>

  <p class="calibre1">«Tutuklular.»</p>

  <p class="calibre1">«Nasıl tutuklular?»</p>

  <p class="calibre1">«Devlet düşmanları. Casuslar, kışkırtıcılar.»</p>

  <p class="calibre1">«Casus olduklarını nasıl biliyorsun?»</p>

  <p class="calibre1">«Parti bilir. Parti, insanların kendileri hakkında bildiklerinden çok şey bilir. Bunu öğrenmedin mi daha?» Kadın Liz'e bakıp başını salladı. «Ah siz İngilizler! Zenginler geleceğinizi yediler, siz yoksullar da onları besleyip duruyorsunuz.»</p>

  <p class="calibre1">«Bunu sana kim söyledi?»</p>

  <p class="calibre1">Kadın yalnızca gülümsemekle yetindi. Kendinden pek memnun görünüyordu.</p>

  <p class="calibre1">«Burası casuslar cezaevi mi?» diye sordu Liz.</p>

  <p class="calibre1">«Sosyalist gerçeği göremeyenlerin cezaevi. Yanılmaya hakkı olduğunu sananların, yürüyüşü yavaşlatanların. Hainlerin.»</p>

  <p class="calibre1">«Ama bunlar ne yaptılar ki?»</p>

  <p class="calibre1">«Bireyselliği ortadan kaldırmadan komünizmi kuramayız. Bir domuz gelip de ahırını senin arazin üzerinde kurarsa büyük bir bina planlayamazsın.»</p>

  <p class="calibre1">&nbsp;Liz şaşkınlıkla baktı kadına.</p>

  <p class="calibre1">«Bütün bunları kim söyledi sana?»</p>

  <p class="calibre1">«Ben buranın Komiseriyim,» dedi kadın gururla. «Cezaevinde çalışıyorum.»</p>

  <p class="calibre1">«Çok akıllı bir kadınsın sen.»</p>

  <p class="calibre1">«Ben bir işçiyim. Kafa işçilerinin daha yüksek düzeyde oldukları kavramı ortadan kaldırılmalıdır. Sınıflar yok, işçiler vardır. Bedensel ve zihni çalışma arasında fark yoktur. Lenin okumadın mı sen?»</p>

  <p class="calibre1">«Şu halde bu cezaevinde aydınlar var, öyle mi?»</p>

  <p class="calibre1">&nbsp;Kadın gülümsedi. «Evet, onlar kendilerine ilerici adını veren gericilerdir. Devlete karşı bireyi savunurlar. Kruşçev'in Macaristan'daki karşıdevrim için neler dediğini biliyor musun?»</p>

  <p class="calibre1">&nbsp;Liz başını salladı, ilgileniyor görünmeli, kadını konuşturmalıydı.</p>

  <p class="calibre1">«Eğer zamanında bir iki yazar kurşuna dizilsey-di bütün bunların olmasına gerek yoktu.»</p>

  <p class="calibre1">«Peki şimdi kimi kurşuna dizecekler? Mahkemeden sonra yani?»</p>

  <p class="calibre1">«Leamas'ı. Ve Yahudi Fiedler'i.» Liz bir an yere yığılacağım sandı, ama el yordamıyla iskemleyi bulup oturdu.</p>

  <p class="calibre1">«Leamas ne yaptı?» diye fısıldadı. Kadın kurnaz gözleriyle baktı kıza. Çok iriyarıydı. Seyrek saçları bir topuz halinde ensesinde toplanmıştı.</p>

  <p class="calibre1">«Bir nöbetçi öldürdü.»</p>

  <p class="calibre1">«Neden?»</p>

  <p class="calibre1">Kadın omuzlarını silkti.</p>

  <p class="calibre1">«Yahudiye gelince, o da sadık bir yoldaşı yalan yere suçladı.»</p>

  <p class="calibre1">«Fiedler'i bunun için mi öldürecekler?» diye kulaklarına inanamayarak sordu Liz.</p>

  <p class="calibre1">«Yahudiler hep birbirlerine benzerler. Mundt Yoldaş Yahudilere nasıl davranılacağını bilir. Öylelerine ihtiyacımız yok burada. Parti'ye katıldıklarında onu kendi malları sanıyorlar. Parti dışında kalırlarsa da Parti'nin kendi aleyhlerinde komplolar kurduğunu sanıyorlar. Leamas ile Fiedler'in Mundt aleyhine bir komplo kurdukları söyleniyor. Yemeğini yiyecek misin?» Liz başını salladı. «Öyleyse ben yiyeyim,» dedi kadın. «Sana bir patates vermişler. Mutfakta dostun mu var, nedir?</p>

  <p class="calibre1">&nbsp;Liz yeniden pencerenin önüne döndü.</p>

  <p class="calibre1">&nbsp;Liz'in kafasındaki karışıklığın arasında, utanç, acı ve korkunun ortasında hep mahkemede, gözlerini yüzünden kaçıran Leamas'ın o ürkütücü görüntüsü vardı. Erkeği utandırmıştı ve ölene kadar bir daha Liz'in yüzüne bakamayacaktı Alec. Kendi yüzündeki hoşgörüyü, belki de korkuyu Liz'in görmesine izin vermeyecekti.</p>

  <p class="calibre1">&nbsp;Başka ne yapabilirdi ki kız? Leamas kendisine ne yapması gerektiğini söylemiş olsaydı — şimdi bile bunun <span class="calibre6">ne</span> olabileceğini bilemiyordu ya — o zaman onun için yalan söyler, hile yapardı. Bir söylemiş olsaydı. Bunu anlıyordu herhalde; kendisini, sonunda onun her dediğini yapacağını bilecek kadar iyi tanıyordu kuşkusuz. Liz, elinden gelse onun biçimine ve varlığına girer, yaşamı, acısı, sevgisi olurdu. Böyle olmaktan başka bir isteği de yoktu. Ama, kendine daha önceden söylenmediğine göre o gizli kapaklı sorulara nasıl yanıt vereceğini nereden bilebilirdi ki?</p>

  <p class="calibre1">&nbsp;Kadına dönüp, «Burada ne bekliyoruz?» diye sordu.</p>

  <p class="calibre1">&nbsp;Kadın tabağını itip ayağa kalktı.</p>

  <p class="calibre1">«Talimat. Senin kalıp kalmayacağına karar verecekler.»</p>

  <p class="calibre1">«Kalmak mı?»</p>

  <p class="calibre1">«Bir kanıt sorunu bu. Fiedler yargılanabilir. Sana söyledim ya, Fiedler ile Leamas'ın .birlikte bir komplo hazırlamış olmalarından kuşkulanıyorlar.»</p>

  <p class="calibre1">«Kime karşı ama? Alec ingiltere'de nasıl komplo kurabilirdi? Buraya nasıl geldi? Parti'de değil ki o.»</p>

  <p class="calibre1">Kadın başını salladı.</p>

  <p class="calibre1">«Bu bir sırdır. .Yalnızca Prezidyum'u ilgilendirir. Belki de Yahudi getirtti onu buraya.»</p>

  <p class="calibre1">«Ama <span class="calibre6">sen</span> biliyorsundur,» diye ısrar etti Liz. «Sen cezaevi Komiserisin. Sana söylemişlerdir.»</p>

  <p class="calibre1">«Belki. Çok gizli bir şey bu.»</p>

  <p class="calibre1">&nbsp;Telefon çaldı. Kadın açıp dinledi bir süre, sonra Liz'e baktı.</p>

  <p class="calibre1">«Başüstüne, Yoldaş. Derhal.» Kadın telefonu kapattı. «Burada kalıyorsun. Prezidyum, Fiedler'in durumunu inceleyecek. Bu arada da sen burada kalacaksın. Mundt Yoldaş'ın isteği bu.»</p>

  <p class="calibre1">«Mundt kim?»</p>

  <p class="calibre1">Kadın kurnaz kurnaz baktı kıza.</p>

  <p class="calibre1">«Prezidyum'un isteği,» dedi.</p>

  <p class="calibre1">«Ben kalmak istemiyorum. Ben...»</p>

  <p class="calibre1">«Parti, bizim hakkımızda kendimizin bildiğinden çok şey bilir. Burada kalmalısın. Parti'nin isteği bu.»</p>

  <p class="calibre1">«Mundt kim?» diye sordu Liz, ama kadın yine yanıt vermedi:</p>

  <p class="calibre1">&nbsp;Liz kadının arkasından koridorlar boyunca yürüdü. Arkasından hiç ses gelmeyen demir kapıların önünde nöbetçiler bekliyordu. Uzun uzun merdivenlerden yerin altına indiler. Liz, artık cehennemin içine indiklerini düşünüyordu, Leamas'ın öldüğü anı bile haber vermezlerdi insana burada.</p>

  <p class="calibre1">&nbsp;Hücresinin dışındaki koridorda ayak sesleri duyduğunda saatin kaç olduğundan haberi yoktu. Akşamın beşi de olabilirdi, geceyarısı da. Liz küçük bir ses duyma umuduyla gözleri açık yatıyordu zifiri karanlıkta. Sessizliğin bu kadar korkunç olabileceği hiç aklına gelmemişti. Bir keresinde bağırmıştı. Bir yankı bile vermemişti sesi. Yalnızca kendi sesinin anısı. Sesin karanlığa bir kayaya inen yumruk gibi çarpıp kırıldığını hayâl etmişti. Yatağın üzerinde oturup ellerini ileri uzatırken karanlıktan elleri ağırlaşmış gibiydi, sanki suyun İçindeymiş gibi. Hücrenin küçük olduğunu, içinde yalnızca bir yatak, bir musluk ve bir masa olduğunu biliyordu, içeri girerken görmüştü. Sonra ışık birden sönünce yatağın olduğunu gördüğü yere koşmuş, heyecanından dizlerini sert yere vurmuştu. Sonra korkudan titreyerek hiç kıpırdamamıştı bir daha. Ayak sesini işitene kadar... hücrenin kapısı aniden açıldı.</p>

  <p class="calibre1">&nbsp;Adamın koridordan gelen soluk ışıkta yalnız siluetini görmekle birlikte hemen tanımıştı.</p>

  <p class="calibre1">«Ben Mundt,» dedi adam. «Çabuk benimle gel.» Sesi alçak ama hoşgörülüydü, duyulmak istemiyor gibiydi.</p>

  <p class="calibre1">&nbsp;Liz birden korkuya kapıldı. Kadının söylediklerini hatırlamıştı: «Mundt, Yahudilere nasıl davranılacağını çok iyi bilir.» Ne yapacağını bilemeyerek durdu olduğu yerde.</p>

  <p class="calibre1">«Çabuk ol, sersem!» Mundt içeri girip kızı bileğinden yakaladı. «Çabuk.» Liz adamın ardından koridora çıktı. Mundt hücrenin kapısını kilitledi. Sonra Liz'i kolundan yakalayıp çekiştire çekiştire koridor boyunca sürükledi, üz havalandırma aygıtlarının uzaktan gelen gürültülerini duyuyordu. Başka koridorlardan ayak sesleri de geliyordu. Mundt kesişen koridorlara geldiklerinde duraksıyor, hatta kimi zaman geri çekiliyor, kimsenin gelmediğinden emin olduktan sonra yürümeleri için işaret ediyordu. Kızın kendisini izleyeceğini, bunun nedenini bildiğini sanıyor gibiydi. Ona suç ortağıymış gibi davranıyordu sanki.</p>

  <p class="calibre1">&nbsp;Birden durdu, eski bir madeni kapının kilidine bir anahtar soktu. Üz korkudan titreyerek bekliyordu. Mundt kapıyı dışarı doğru itince Liz'in yüzüne soğuk bir kış gecesi rüzgârı çarptı. Adam işaret edince ardından dışarı çıktı, iki basamak indikten sonra bir mutfak bahçesinin taşlı yolundan yürümeye başladılar.</p>

  <p class="calibre1">&nbsp;Gotik stilinde yapılmış süslü bir bahçe kapısına geldiler. Hemen ilerde bir araba, arabanın yanında da Alec Leamas vardı-</p>

  <p class="calibre1">&nbsp;Liz ileri fırlayacakken Mundt, «Buradp bekle,» dedi. Mundt yalnız başına gitti, kıza bir sonsuzluk kadar gelen bir süre, iki adam konuştular. Soğuktan ve korkudan bütün vücudu titriyordu kızın, kalbi yerinden fırlayacakmış gibi çarpıyordu. Sonunda Mundt döndü.</p>

  <p class="calibre1">«Benimle gel,» diyerek kızı Leamas'ın beklediği yere götürdü. İki adam bir an konuşmadan birbirlerine baktılar.</p>

  <p class="calibre1">«Güle güle,» dedi Mundt. «Sen aptalın birisin, Leamas. Kız da Fiedler gibi süprüntünün biri.» Sonra başka bir şey söylemeden yürüyüp gitti.</p>

  <p class="calibre1">Liz erkeğe dokunmak için elini uzattı. Ama Le-amas dönüp arabanın kapısını açtı. Kıza içeri girmesini işaret etti. Liz duraksadı.</p>

  <p class="calibre1">«Alec, ne yapıyorsun, Aiec? Neden bıraktı seni?»</p>

  <p class="calibre1">«Sus! Bunu düşünme bile, anladın mı? Gir içeri.»</p>

  <p class="calibre1">«Fiedler hakkında o son söylediği neydi? Neden bizi bırakıyor, Alec?»</p>

  <p class="calibre1">«İşimizi yaptık da ondan. Arabaya gir, haydi.» üz, erkeğin olağanüstü iradesine boyun eğerek içeri girdi. Leamas da yanına oturdu.</p>

  <p class="calibre1">«Onunla nasıl bir anlaşma yaptın?» Liz'in sesi kuşku ve korku doluydu. «Ona karşı komplo hazırladığını söylediler. Sen ve Fiedler. Öyleyse neden bıraktı seni?»</p>

  <p class="calibre1">&nbsp;Leamas arabayı çalıştırdı, dar bir yolda hızla ilerlemeye başladılar. Yolun her iki yanında çıplak tarlalar vardı; önlerinde kara kara tepeler yaklaşan karanlıkta seçilmez oluyordu. Learrjps saatine baktı.</p>

  <p class="calibre1">«Berlin'den beş sat uzaktayız. Saat bire çeyrek kala Köpenick'de olmamız gerek. Rahat gideriz.»</p>

  <p class="calibre1">&nbsp;Liz bir süre hiç konuşmadı. Yarı biçimlenmiş düşüncelerin labirentinde kaybolmuş bir halde önündeki bomboş yola bakıyordu. Şimdi dolunay aydınlatıyordu tarlaları. Bir otoyola girdiler.</p>

  <p class="calibre1">«Senin vicdanını mı rahatsız ediyorum, Alec?» diye sordu sonunda. «O yüzden mi Mundt'un beni bırakmasını sağladın?»</p>

  <p class="calibre1">&nbsp;Leamas konuşmadı.</p>

  <p class="calibre1">«Mundt ile sen düşmansınız, değil mi?»</p>

  <p class="calibre1">&nbsp;Hâlâ bir şey söylemiyordu Leamas. Şimdi çok hızlı sürüyordu, gösterge yüz yirmi kilometre üstündeydi. Uzak farlarını yakmıştı ve karşıdan gelen olduğunda söndürmüyordu. Dirseklerini direksiyona dayamış, öne eğilmiş bir halde sürüyordu arabayı.</p>

  <p class="calibre1">«Fiedler'e ne oldu?» Leamas bu kere soruy yanıtladı.</p>

  <p class="calibre1">«Kurşuna dizilecek.»</p>

  <p class="calibre1">«Öyleyse neden seni de kurşuna dizmediler? Sen Fiedler'le birlikte Mundt'un aleyhine komplo hazırlamışsın dediler bana. Bir nöbetçi öldürmüşsün. Neden bıraktı Mundt seni?»</p>

  <p class="calibre1">«Pekâlâ, söyleyeceğim!» diye bağırdı Leamas. «Hiç bilmemen gereken şeyi söyleyeceğim. Değil senin, benim bile bilmemem gereken bir şey. iyi dinle: Mundt, Londra'nın adamı, onların ajanı. İngiltere'deyken satın aldılar onu. Şimdi de Mundt'un canını kurtarmak için yapılan pis bir operasyonun sonuna tanık oluyoruz. Gerçekten kuşkulanmaya başlayan kurnaz bir Yahudiden kurtarmak için. Bizi onu öldürmek için araç olarak kullandılar, anlıyor musun? Şimdi öğrendin işte ve Tanrı ikimize de yardımcı olsun!»</p>

  <h1 class="calibre5" id="sigil_toc_id_23">&nbsp;DUVAR</h1>

  <p class="calibre1">&nbsp;«Peki bütün bunlarda benim rolüm ne, Alec?» diye sordu bir süre sonra Liz. Sesi çok sakindi.</p>

  <p class="calibre1">«Bildiklerimden ve ayrılmadan önce Mundt'un söylediklerinden bir varsayımda bulunabilirim. Fiedler, Mundt'tan kuşkulanıyordu. Mundt, İngiltere'den döndüğünden beri kuşkulanıyordu hem de. Onun iki taraflı oynadığını sanıyordu. Ondan nefret ediyordu, ama haklıydı da. Mundt gerçekten Londra'nın adamıydı. Fiedler, Mundt'un tek başına ortadan kaldıramayacağı kadar güçlü olduğundan Londra bu işi onun yerine yapmayı kararlaştırdı. Onları o akademik havaları içinde oturup konuşurlarken görür gibiyim. Fiedler'i ortadan kaldırmanın yeterli olmadığını biliyorlardı — durumu arkadaşlarına söylemiş olabilirdi, suçlamalar yapmış olabilirdi. <span class="calibre6">Kuşkuyu</span> ortadan kaldırmak gerekliydi. Bana Mundt'un öldürülmesi gerektiğini, onu suçlayacak bir şey yapmam gerektiğini söylediler. Seve seve atladım işin üzerine. Son işim olacaktı bu. Sefil bir yaşantıya başladım, bakkalı yumrukladım... bunları biliyorsun zaten.»</p>

  <p class="calibre1">«Ve seviştin,» dedi kız.</p>

  <p class="calibre1">&nbsp;Leamas başını salladı, «önemli olan Mundt'un bütün bunları önceden bilmesiydi. Planı biliyordu. Fiedler ile birlikte ardıma adam koyup bu yana geçmemi sağladılar. Mundt daha sonra beni Fiedler'e teslim etti, Fiedler'in nasıl olsa sonunda kendi kuyusunu kazacağını biliyordu. Benim görevim onları, zaten gerçek olan şeye inandırmaktı: Mundt'un ingiliz casusu olduğuna.» Leamas duraksadı. «Senin görevin bana olan güveni sarsmaktı. Fiedler kurşuna dizildi, Mundt bir faşist komplosundan kurtuldu. Hepsi bu.»</p>

  <p class="calibre1">«Peki ama benden nasıl haberleri olabilirdi, Alec? Bizim karşılaşacağımızı nereden bilebilirlerdi? Alec, bunlar insanların âşık olacaklarını da önceden mi söylüyorlar yoksa?»</p>

  <p class="calibre1">«Önemli değildi bu. Plan buna dayanmıyordu. Genç, güzel ve Partili olduğun için seçtiler seni. Uydurma bir çağrı gönderdikleri takdirde senin Almanya'ya geleceğini biliyorlardı. İş Bulma'daki o Pitt denilen adam beni kütüphaneye gönderirken orada çalışacağımı biliyordu. Pitt savaşta Servisı'te çalışmıştı, ona istediklerini yaptırabilirlerdi sanırım. Seninle ben bir gün bile bir arada bulunsaydık yeterdi. Çünkü sonradan sana gelirler, para gönderirler, ben olmasam bile aramızda bir ilişki varmış gibi hava yaratabilirlerdi, önemli olan nokta biz bir kere biraraya geldikten sonra, sanki ben istemişim gibi sana para göndermekti. Biz ise bunu onlar için çok kolaylaştırdık...»</p>

  <p class="calibre1">«Evet öyle. Kendimi kirlenmiş hissediyorum Alec, sanki damızlık aygıra çekilmişim gibi.»</p>

  <p class="calibre1">&nbsp;Leamas karşılık vermedi.</p>

  <p class="calibre1">«Herhanbi biri yerine Parti'den birini kullanmak sizin Servis'tekllerin vicdanlarını biraz olsun rahatlattı mı?»</p>

  <p class="calibre1">«Belki. Aslında öyle düşünmezler onlar. Bu yalnızca bir operasyon kolaylığıydı.»</p>

  <p class="calibre1">«O cezaevinde kalabilirdim, değil mi? Mundt bunu istiyordu. Tehlikeyi göze almak istemiyordu. Pek çok şey duymuş, tahmin etmiş olabilirdim. Ne de olsa Fiedler masumdu. Ama Yahudi olduğu için bu pek önemli değildi, öyle değil mi?»</p>

  <p class="calibre1">«Yeter, Tanrı aşkına!»</p>

  <p class="calibre1">«Yine de, Mundt'un beni salıvermesi çok garip— seninle anlaşmış olsa bile. Ben şimdi bir rizikoyum, değil mi? İngiltere'ye döndüğümüzde yani. Bütün bunları bilen bir Parti üyesi... Beni salıvermesi hiç de mantıklı değil.»</p>

  <p class="calibre1">«Kaçışımızı, Prezidyum'a Dairesinde avlanması gereken başka Fiedler'ler olduğunu kanıtlamak için kullanacak sanırım.»</p>

  <p class="calibre1">«Ve başka Yahudiler, Öyle mi?»</p>

  <p class="calibre1">«Durumunu sağlama bağlamak için bir fırsat bu ona.»</p>

  <p class="calibre1">«Başka masum insanları öldürerek mi? Buna pek üzülüyor görünmüyorsun.»</p>

  <p class="calibre1">«Üzülüyorum elbette. Utanç ve öfkeden ne yapacağımı biliyorum... ama ben başka türlü yetiştirildim, Üz. Nesneleri kara ve beyaz olarak göre-mem. Bu oyunu oynayanlar tehlikeleri de göze alırlar. Fiedler kaybetti ve Mundt kazandı. Londra kazandı, daha da önemlisi, pis, çok pis bir operasyondu. Ama başarılı oldu; tek kural da budur zaten.»</p>

  <p class="calibre1">«Sen kendini inandırmaya çalışıyorsun!» diye bağırdı Liz. «Çok kötü bir şey yaptılar. Fiedler'i nasıl öldürebilirsin? O iyi bir insandı, Alec; iyi olduğuna eminim. Ve Mundt... »</p>

  <p class="calibre1">«Sen ne diye yakınıp duruyorsun?» diye Leamas kıza çıkıştı. «Senin Partin her an savaşta, değil mi? Bireyi kitleye feda etmek. Sosyalist gerçekçilik: gece gündüz savaşmak, öyle değil mi? Hiç olmazsa paçanı kurtardın. Komünistlerin yaşamın kutsallığından söz ettiklerini hiç duymadım. Doğru, yokedilebilirdin. Seçenekler arasında bu da vardı. Mundt vahşi bir domuzdur. Seni sağ bırakmanın bir yararını görmüyordu. Söz vermiş olması hiçbir önem taşımıyordu. Bugün, gelecek yıl ya da yirmi yıl sonra ölecektin — işçiler cennetinde bir cezaevinde. Ben de. Ama ben Partinin bütün bir sınıfın ortadan kaldırılmasını amaçladığını sanıyorum, yanılıyor muyum yoksa?» Leamas cebinden bir paket sigara çıkardı, içinden iki tane çekip kıza uzattı. Liz'in parmakları titriyordu sigaraları yakıp birini erkeğe verirken.</p>

  <p class="calibre1">«Her şeyi düşünmüşsün,» dedi.</p>

  <p class="calibre1">«Biz hazırlanan kalıba uyacak kişilerdik, hepsi bu. Ve üzgünüm, ötekiler için, kalıba sığmayanlar için de. Ama koşullardan yakınıp durma, Liz; Parti'nin koşulları bunlar. Büyük bir karşılık için küçük bir bedel. Çoğunluk uğruna bir kişinin feda edilmesi. Hoş bir şey değil bunun kim olacağını seçmek... bunun farkındayım. Planı insanlara dönüştürmek hoş değildir hiçbir zaman.»</p>

  <p class="calibre1">«Ama seni sevmeme izin verdiler,» dedi Liz bir süre sonra. «Ve sen de sana inanmama ve seni sevmeme izin verdin.»</p>

  <p class="calibre1">«Bizi kullandılar,» diye Leamas acımasızca devam etti. «Gerekli olduğu için ikimizi de kandırdılar. Tek yoldu bu. Fiedler hedefe yaklaşmıştı. Mundt kısa bir süre içinde yakalanacaktı. Bunu anlıyor musun?»</p>

  <p class="calibre1">«Dünyayı nasıl da altüst ediveriyorsun?» diye Liz birden bağırdı. «Fiedler iyi ve dürüst bir insandı. Görevinden başka bir şey yapmıyordu ve sen şimdi onu öldürdün. Mundt bir casus ve bir haindir, onu da koruyorsun. Mundt bir Nazidir, bunu biliyor muydun? Yahudilerden nefret ediyor. Kimin tarafındansın sen? Nasıl... »</p>

  <p class="calibre1">«Bu oyunda bir tek kural vardır. Mundt onların adamı; onlara ihtiyaçları olan şeyi veriyor. Bunu anlamak güç değil, değil mi? Sen casusları ne sanıyorsun? Papaz ya da aziz mi? Bir dizi budala, hain, sadist ve ayyaş, lanet yaşantılarını renklendirmek için kovboyculuk oynayan insanlar... Onların Londra'da keşişler gibi oturup doğruları ve yanlışları ölçüp biçtiklerini mi sanıyorsun? Başarabilsey-dim Mundt'u kendi ellerimle öldürürdüm, öylesine nefret ederim ondan. Ama şimdi yapamam bunu. Ona ihtiyaçları var şu anda. O hayran olduğun geri zekâlı kitle gece yatağında rahat uyusun diye ihtiyaçları var. Senin benim gibi sıradan insanların güvenliği için ihtiyaçları var.»</p>

  <p class="calibre1">«Peki ya Fiedler? Onun için hiç bir şey hissetmiyor musun?»</p>

  <p class="calibre1">«Bu bir savaş,» dedi Leamas. «Çok küçük ölçekli olduğu için, çok yakından çarpışıldığı için, kimi zaman masum insanlar öldüğü için kötü görünüyor. Ama diğer savaşların yanında adı bile geçmez.»</p>

  <p class="calibre1">«Hiç anlamıyorsun. Anlamak istemiyorsun. Sen kendini inandırmaya çalışıyorsun. Bu yaptıkları çok daha korkunç bir şey. Benim gibi, ya da aynı şekilde kullandıkları insanların içindeki insanlığı buluyorlar ve bunu bir silah gibi ellerine alıp öldürmek için, yaralamak için kullanıyorlar...»</p>

  <p class="calibre1">«Yeter artık!» diye bağırdı Leamas. «insanlar dünyanın başlangıcından beri ne yapıyorlar sanıyorsun? Ben hiçbir şeye inanmıyorum — anarşiye ve yoketmeye bile. Ölümden bıktım ama başka ne yapabileceklerini de bilmiyorum. Vaaz vermez bunlar, kürsülere ya da parti platformlarına çıkıp bize Tanrı için, Barış için yok bilmemne için savaşmamızı söyleyemezler. Onlar, vaızları birbirlerini havaya uçurmaktan alıkoyan zavallı insanlardır.»</p>

  <p class="calibre1">«Yanılıyorsun,» dedi Liz. «Onlar bizim hepimizden daha kötü insanlardır.»</p>

  <p class="calibre1">«Beni serserinin biri sandığın sırada seninle seviştiğim için mi?»</p>

  <p class="calibre1">«Onların horgörüleri yüzünden, iyi ve gerçek olana duydukları horgörüden...»</p>

  <p class="calibre1">Birden yorulan Leamas, «Tamam,» dedi. «Onların ödedikleri bedel de bu. Tanrı ile Karl Marx'tan aynı cümlede nefret etmek. Eğer bunu demek istiyorsan.»</p>

  <p class="calibre1">«Sen de Mundt'tan farksızsın,» diye devam etti Liz. «Bunu iyi bilmem gerek... Horlanan bendim çünkü, değil ml? Onlar tarafından, aldırmadığın için senin tarafından... Yalnızca Fiedler hor görmedi beni... Ama sizler... hepiniz bana elden ele dolaşan para imişim gibi baktınız... Birbirinizden hiç farkınız yok, Alec.»</p>

  <p class="calibre1">«Liz, inan bana, Tanrı aşkına inan artık. Nefret ediyorum hepsinden, nefret ediyorum. Yorgunum. Ama dünya böyle, İnsanlık çıldırdı artık. Biz ödenecek küçük bir bedeliz... ama her yerde aynı şey, aldatılan insanlar, boşa harcanan yaşamlar, öldürülenler, koca koca gruplar, sınıf sınıf insanlar cezaevlerinde... Sen, senin Partin... onun da sıradan insanların üzerlerine kurulduğunu biliyorsun. Sen benim gibi insanları ölürlerken seyretmedin, Liz...»</p>

  <p class="calibre1">&nbsp;Leamas birden dikkat kesilmişti, ön camdan dışarı bakıyordu. Liz farların ışığında yolda bir adam gördü. Elinde, araba yaklaştıkça yakıp söndürdüğü küçük bir fener vardı, «işte orada,» diye söylendi Leamas. Farları ve motoru kapattı, sesiz-ce adamın yanına kayıp durdu. Sonra arabaya uzanıp kapıyı açtı.</p>

  <p class="calibre1">&nbsp;Adam içeri girerken Liz dönüp bakmadı. Dimdik önüne, yağan yağmurdan ıslanan sokağa bakıyordu.</p>

  <p class="calibre1">«Otuz kilometreyle sür,» dedi adam. Sesi gergin ve ürkekti. «Yolu ben göstereceğim. Geldiğimiz anda dışarı çıkıp duvara koşun. Işıldak tırmanacağınız yeri aydınlatacaktır. Işığın değdiği yerde durun, ışık kayınca tırmanmaya başlayın. Karşı tarafa geçmek için doksan saniyeniz var.» Leamas'a hitap ederek, «Önce sen çıkacaksın,» dedi. «Kız da arkandan. Duvarın altında demir çubuklar var... ondan sonra kendinizi yukarı çekmelisiniz. Duvarın üstüne çıkınca oturup kızı çekeceksin, anlaşıldı mı?»</p>

  <p class="calibre1">«Anlaşıldı,» dedi Leamas. «Ne kadar sonra varıyoruz oraya?»</p>

  <p class="calibre1">«Otuz kilometre hızla gidersen dokuz dakika sonra oradayız. Işıldak tam biri beş geçe duvara doğrultulmuş olacak. Size yalnızca doksan saniye tanıyorlar.»</p>

  <p class="calibre1">«Doksan saniyeden sonra ne olacak?» diye sordu Leamas.</p>

  <p class="calibre1">&nbsp;Adam, «Yalnız doksan saniye tanıyorlar,» diye tekrar etti. «Aksi takdirde çok tehlikeli. Yalnız bir mangaya haber verildi. Batı Berlin'e sızdırılmak istendiğinizi sanıyorlar. Geçişinizi pek kolay yapmamak için emir aldılar. Doksan saniye yeter.»</p>

  <p class="calibre1">«Umarım öyledir. Saat kaç?»</p>

  <p class="calibre1">«Ben manga komutanıyla ayarladım saatimi.» Arabanın arkasından bir ışık yanıp söndü. «Oniki kırk sekiz. Bire beş kala yola çıkmalıyız. Yedi dakika bekleyeceğiz.»</p>

  <p class="calibre1">&nbsp;Tepelerine yağan yağmurun sesi dışında hiç ses çıkarmadan oturdular arabanın içinde. Kaldırım taşı döşeli yol, her yüz metrede bir soluk sokak lambalarıyla aydınlanarak uzanıp gidiyordu önlerinde. Çevrede kimseler yoktu. Başları üzerindeki gökyüzü doğal olmayan bir parıltıyla aydınlanmıştı. Zaman zaman bir ışıldak dönüyordu. Leamas sol tarafta ufuk çizgisinin hemen üzerinde şiddeti sık sık değişen bir parıltı gördü.</p>

  <p class="calibre1">«Şu ışık nedir?»</p>

  <p class="calibre1">«Haberalma Servisi,» dedi adam. «Işıklardan bir kule. Doğu Berlin'e haber başlıklarını veriyor.»</p>

  <p class="calibre1">«öyle ya,» diye mırıldandı Leamas. Yolun sonuna iyice yaklaşmışlardı.</p>

  <p class="calibre1">«Dönüş yok,» dedi adam. «Bunu söylemiş miydi? ikinci fırsat yok.»</p>

  <p class="calibre1">«Biliyorum.»</p>

  <p class="calibre1">«Bir aksilik olursa... düşersen ya da yaralanırsan, sakın geri dönme. Duvar bölgesinde gördükleri and/3 basarlar tetiğe. Ne yapıp yapıp öteki tarafa geçmelisin.»</p>

  <p class="calibre1">«Biliyoruz,» diye tekrarladı Leamas. «Bana söylemişti.»</p>

  <p class="calibre1">«Arabadan indiğin anda bölgedesin demektir.»</p>

  <p class="calibre1">«Biliyoruz. Sus artık. Arabayı geri götürecek misin?»</p>

  <p class="calibre1">«Siz iner inmez. Benim için de tehlikeli.»</p>

  <p class="calibre1">«Çok kötü,» diye söylendi Leamas.</p>

  <p class="calibre1">Yine sustular. «Silahın var mı?» diye sordu az sonra Leamas.</p>

  <p class="calibre1">«Evet, ama sana veremem. Vermememi söyledi... isteyeceğini de.»</p>

  <p class="calibre1">&nbsp;Leamas güldü. «Söyler... »</p>

  <p class="calibre1">&nbsp;Leamas marşa bastı. Araba sokağı dolduran bir gürültüyle hareket etti.</p>

  <p class="calibre1">&nbsp;Üç yüz metre kadar gitmişlerdi ki adam heyecanla, «Buradan sağa, sonra sola,» dedi. Dar bir sokağa girdiler, iki kenardaki boş pazar tezgâhlarından güçlükle ilerliyorlardı.</p>

  <p class="calibre1">«Şimdi sola!»</p>

  <p class="calibre1">&nbsp;Bu kere iki yüksek bina arasında çıkmaz sokak gibi bir yere girmişlerdi. Sokakta binalar arasında çamaşırlar asılıydı. Çıkmaz gibi görünen yolun sonuna yaklaştıklarında adam, «Yine sola,» dedi. Leamas kaldırıma çıktı, toprak bir yola girdi. Şimdi sollarında kırık bir çit, sağlarında yüksek ve penceresiz bir bina vardı. Üzerlerinde bir yerden bir kadın sesi geldi. «Kes sesini!» diye söylenen Leamas yoldaki sağ dönüşü alınca geniş bir caddeye çıktı.</p>

  <p class="calibre1">«Ne tarafa?»</p>

  <p class="calibre1">«Dümdüz... eczanenin yanından... eczane ile postane arasından., işte!» Adam başını ikisinin başı arasına sokmuştu. Uzattığı elinin parmağı ön cama değiyordu.</p>

  <p class="calibre1">«Arkaya çekil,» dedi Leamas, «Elini çek. Öyle elini sallarsan yolumu nasıl göreyim?» Arabayı birinci vitese geçirip geniş yolun karşısına geçmeye başladı. Soluna bakıp da üç yüz metre ilerde Brandenburg Kapısını görünce şaşırmıştı. Kapının altında çirkin görünüşlü askeri araçlar duruyordu.</p>

  <p class="calibre1">«Nereye gidiyoruz?» diye sordu birden.</p>

  <p class="calibre1">«Geldik sayılır. Şimdi çok ağır... sola, sola!» Leamas direksiyonu son anda çevirdi, dar bir kemerden bir avluya girdiler. Pencerelerin yarısı tahtalarla örtülüydü. Avlunun öte yanında açık bir kapı vardı. «Şu kapıdan,» diye fısıldadı adam. «Sonra sağa. Sağında bir sokak lambası göreceksin. Ondan sonraki kırıktır. İkinci lambaya gelince motoru kapat ve bir yangın musluğu görene kadar bırak gitsin araba. İşte orası.»</p>

  <p class="calibre1">«Neden sen kendin geçmedin direksiyona?»</p>

  <p class="calibre1">«O senin sürmen gerektiğini söyledi. Böylesi daha güvenliymiş.»</p>

  <p class="calibre1">Kapının arasından geçip sağa döndüler. Zifiri karanlık dar bir sokaktaydılar.</p>

  <p class="calibre1">«Işıkları söndür!»</p>

  <p class="calibre1">&nbsp;Leamas farları söndürdü, ağır ağır birinci lambanın önüne geldi. Az ilerde ikincisini görebiliyorlardı. Sönüktü lamba. Motoru kapatıp onun da önünden geçtiler, şimdi yangın musluğunu da görmüşlerdi. Leamas frene bastı, araba durdu.</p>

  <p class="calibre1">«Neredeyiz? Leninallee'yi geçtik, değilmi?»</p>

  <p class="calibre1">«Greifsvvalder Sokağı. Kuzeye döndük. Berna-uer Sokağının hemen kuzeyindeyiz.»</p>

  <p class="calibre1">«Pankovv'da mı?»</p>

  <p class="calibre1">«Hemen hemen. Bak.» Adam sol taraftaki bir ara sokağı gösterdi. Sokağın öteki ucunda ışıldağın aydınlattığı gri bir duvar parçası görülüyordu. Duvarın üstünde üç sıra dikenli tel vardı.</p>

  <p class="calibre1">«Kız teli nasıl aşacak?»</p>

  <p class="calibre1">«Çıkacağınız yer kesilmiştir. Küçük bir aralı var. Duvara varmak için bir dakikanız kaldı. Allah ısmarladık.»</p>

  <p class="calibre1">&nbsp;Üçü birden arabadan çıktılar. Leamas Liz'i kolundan tuttu. Kız bir yeri acımış gibi çekindi, «Allahaısmarladık,» diye mırıldandı Alman. «Sakın biz öteki tarafa geçmeden o arabayı çalıştırayım deme,» dedi Leamas</p>

  <p class="calibre1">&nbsp;Liz soluk ışığın altında Alman'a baktı. Genç ve endişeli bir yüz. Cesur olmaya çalışan bir çocuk yüzü.</p>

  <p class="calibre1">«Allahaısmarladık,» dedi Liz. Kolunu Leamas'in elinden kurtarıp adamın ardından duvara giden dar sokağa doğru yürüdü. Sokağa girerlerken arabanın hareket ettiğini ve son hızla geldikleri yöne döndüğünü gördüler.</p>

  <p class="calibre1">&nbsp;Hızla yürüyorlardı. Leamas sık sık arkasına bakıyordu kızın kendisini izlediğinden emin olmak için. Sokağın sonuna varınca durdu, bir kapının gölgesine sığınıp saatine baktı.</p>

  <p class="calibre1">«İki dakika var.»</p>

  <p class="calibre1">&nbsp;Kız bir şey söylemedi. Duvara, duvarın ardındaki kapkara yıkıntılara bakıyordu.</p>

  <p class="calibre1">«İki dakika,» diye tekrarladı Leamas.</p>

  <p class="calibre1">&nbsp;Önlerinde otuz metrelik bir açıklık vardı. Duvar boyunca iki yana uzayan bir açıklık. Yetmiş metre kodar sağlarındaki ışıldak bu yolu tarıyordu. Ortalıkta hiç kimse yoktu. Bir tek ses bile. Bomboş bir sahne.</p>

  <p class="calibre1">&nbsp;Gözetleme kulesinin ışığı duvar boyunca üzerlerine doğru gelmeye başladı. Işıldağın her durakladığında aceleyle konulmuş tuğlaları ve harcı görebiliyorlardı. Işık tam önlerinde durdu. Leamas saatine baktı.</p>

  <p class="calibre1">«Hazır mısın?»</p>

  <p class="calibre1">&nbsp;Liz başını salladı.</p>

  <p class="calibre1">&nbsp;Leamas kızın koluna girip yürümeye başladı. Liz koşmak istiyor ama erkek kolunu o kadar sıkıyordu ki. Yarı yolu aşmışlardı şimdi. Işıldak kendilerini duvara doğru izliyordu. Leamas Liz'i yanından ayırmamaya kararlıydı. Mundt'un sözünü tutmayacağından ve son anda onu elinden almaya kalkışacağından korkuyormuşçasına.</p>

  <p class="calibre1">&nbsp;Duvara vardıkları anda ışıldak kaydı ve bir an karanlıkta kaldılar. Leamas hâlâ kızın kolunu bırakmıyordu. Tuğlalar arasına dağcı kazıkları gibi madeni çubuklar yerleştirilmişti. En üsttekini tutup kendini çekti, duvarın üstüne çıktı. Dikenli teli çekince, daha önceden kesildiği için elinde kaldığını gördü.</p>

  <p class="calibre1">«Haydi, tırman,» diye fısıldadı kıza.</p>

  <p class="calibre1">&nbsp;Duvara yüzüstü yatıp kızın yukarı uzanan elini tuttu ve çekmeye başladı.</p>

  <p class="calibre1">&nbsp;Birden bütün dünya bir anda alev almış gibi olmuştu. Yandan, üzerlerinden, altlarından dev ışıldaklar hep kendilerine çevrilmişti.</p>

  <p class="calibre1">&nbsp;Leamas'ın gözleri kamaştı, başını hızla yana çevirdi. Bir yandan da Liz'in kolunu çekiyordu. Kızın ayakları kurtuldu, diye düşündü. Çekmeye devam etti. Gözlerinin önünde çılgıncasına danseden bir renk cümbüşü dışında hiçbir şey görmüyordu.</p>

  <p class="calibre1">&nbsp;On anda sirenler duyuldu, emirler yağdırılmaya başlandı. Leamas duvarın iki yanından bacaklarını sarkıtıp kızı iki kolundan yakaladı, santim santim çekmeye başladı. Kendisi de her an düşecek gibiydi.</p>

  <p class="calibre1">&nbsp;Tam o sırada ateşe başladılar— bir el, iki el... Leamas kızın sarsıldığını hissetti. İncecik kolları elleri arasından kaydı. Duvarın Batı yanından İngilizce bir ses duyuldu:</p>

  <p class="calibre1">«Atla, Alec! Atla be adam!»</p>

  <p class="calibre1">Şimdi Almanca, İngilizce ve Fransızca bağırışlar duyuluyordu. Yakınlarda bir yerden Smiley'in sesi geldi.</p>

  <p class="calibre1">«Kız nerede?»</p>

  <p class="calibre1">&nbsp;Leamas ellerini gözlerine siper ederek duvarın dibine bakınca kızı gördü. Kıpırtısız yatıyordu. Bir an duraksadı, sonra ağır ağır az önce çıktığı demirlerden aşağı inip Liz'in başı ucunda durdu. Ölmüştü Liz; başı yana çevrilmiş, siyah saçları yüzünü yağmurdan korumak istercesine yanaklarına dökülmüştü.</p>

  <p class="calibre1">&nbsp;Ateş etmeden önce duraksıyorlar gibiydi. Biri bir emir verdi, yine kimse ateş etmedi. Sonunda onu da iki kurşunda devirdiler. Leamas arenadaki bir boğa gibi öfkeyle bakıyordu çevresine. Düşerken iki kamyon arasına sıkışmış küçük bir araba gördü, çocuklar penceresinden neşeyle sallıyorlardı ellerini.</p>

  <p class="calibre1"><b class="calibre4"><i class="calibre6">SON</i></b></p>

  <p class="calibre1"><br class="calibre2" /></p>

  <p class="calibre1">Soğuktan Gelen Casus</p>

  <p class="calibre1">John le Carre<br class="calibre2" /></p>

  <p class="calibre1"><img alt="john" class="calibre9" src="../Images/john.JPG" /><br class="calibre2" /></p>
</body>
</html>
