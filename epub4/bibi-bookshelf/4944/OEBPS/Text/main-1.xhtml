<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1">&nbsp;De Jong eve gidip filmi banyo etmişti. Filmde Doğu Alman Komünist Partisi Prezidyumunun son toplantısının zabıtları bulunuyordu. Garip bir rastlantıyla başka bir kaynaktan da gelen bilgiler vardı: filmler gerçekti.</p>

  <p class="calibre1">&nbsp;Bundan sonra işi Leamas devir aldı. Bir başarıya ihtiyacı vardı. Berlin'e geldiğinden' beri hiçbir şey yapmamıştı ve çalışma yaş sınırını da aşmak üzereydi. Bir hafta sonra de Jong'un arabasını alıp aynı yere bıraktı ve yürüyüşe çıktı.</p>

  <p class="calibre1">&nbsp;Döndüğünde arabada hiçbir şey bulamayınca Batı Berlin'e geri döndü. Bir yandan da kendisine enayiliği için sövüp duruyordu: Prezidyum daha on beş gün toplanmayacaktı. Üç hafta sonra yine de Jong'un arabasını aldı, içine yirmilik banknotlar halinde bin dolar yerleştirdiği bir piknik sepetini de yanına yerleştirdi. Arabayı kilitlemeden iki saat bıraktı. Döndüğünde torpido gözünde bir tütün tenekesi vardı. Piknik sepeti alınmıştı.</p>

  <p class="calibre1">&nbsp;Filmlerde birinci sınıf belgelerin fotokopileri bulunuyordu. Bundan sonraki altı hafta içinde İki kere daha aynı şeyi, aynı sonuçlarla, yaptı.</p>

  <p class="calibre1">&nbsp;Leamas bir altın madeni bulduğunu anlamıştı. Kaynağına 'Mayfair' şifre adını vererek Londra'ya karamsar bir mektup gönderdi. Londra'ya küçük bir umut ışığı bile yaktığı takdirde olayın başına geçeceklerini biliyor ve bunu kesinlikle istemiyordu. Kendisini emeklilikten kurtaracak tek operasyon buydu ve yine bu Londra'nın üstlenmek isteyeceği kadar büyük bir işti. Onları kendisinden uzak tutmayı basarsa bile Servis'in teorileri olacak, fikirler ileri sürecek, tedbirli olmasını söyleyecek, eylem isteyecekti. Paraları izleme olanağı bulmak için yeni banknotlar vereceklerdi. Film kartuşlarını incelemek için Londra'ya göndermesini isteyecekler, insanların peşine beceriksiz ajanlar takacaklar, durumu diğer Bölüm'lere bildirecekler. En önemlisi de buydu zaten, diyordu Leamas. Bütün iş açığa çıkacaktı o zaman. Leamas üç hafta çılgınlar gibi çalıştı. Pre-zidyum üyelerinin özel dosyalarını inceledi. Tutanakları elde edebilecek memur kadrosunun listesini çıkardı. Fotokopilerin son sayfasındaki dağıtım listesinden muhbir olabilecek otuz bir kişinin adını çıkarmıştı. Bunların içinde memurlar ve sekreterler de vardı.</p>

  <p class="calibre1">&nbsp;Otuz bir adayın tamamlanmamış dosyalarından bir muhbiri bulabilmek neredeyse olanaksız bir işti. Leamas yeniden orijinal tutanaklara döndü. Bunu daha önce yapması gerektiğini anlamıştı. O güne kadar gelen fotokopilerde sayfaların numaralanmamış olması dikkatini çekmişti. Hiçbirine güvenlik damgası vurulmamış, ikinci ve üçüncü kopyalarda ise sözcükler kalemle çizilmişti. Sonunda önemli bir sonuca vardı: Fotokopiler tutanaklar değil, tutanak <span class="calibre6">taslaklarıydı.</span> Bu durumda kaynağı Sekreterlikteydi ve Sekreterlik de çok küçük bir gruptu. Taslaklar çok büyük bir titizlikle ve kusursuzlukla çekilmişlerdi, bu da fotoğrafı çekenin kendi başına bir odası ve bol bol zamanı olduğunu gösteriyordu.</p>

  <p class="calibre1">&nbsp;Leamas yeniden dosyalara döndü. Sekreterlikte</p>

  <p class="calibre1">&nbsp;Karl Riemeck adında biri vardı. Sıhhiye onbaşılığı yapmıştı, üç yıl İngiltere'de savaş tutsağı olarak bulunmuştu. Kızkardeşi, Ruslar girdiklerinde Pome-ranya'da yaşıyordu, o günden sonra bir daha ondan haber alamamıştı. Evliydi ve Carla adında bir kızı vardı.</p>

  <p class="calibre1">&nbsp;Leamas bir kumar oynamaya karar verdi. Londra'dan Riemeck'in 29012 olan savaş tutsağı numarasını ve 10 Aralık 1945'te salıverildiğini öğrendi. Sonra bir Doğu Alman uzay çocuk kitabı aldı, baş sayfasına bir çocuk yazısıyla almanca şunları yazdı : <span class="calibre6">Bu kitap 10 Aralık 1945'te Kuzey Devon'da Bidesford'da doğmuş olan Carla Rlemeck'e aittir. İmza Uzay Kadını 29012.</span> Altına da şunları ekledi : <span class="calibre6">Uzaya gitmek isteyenler C. Riemeck'e bizzat başvurmalıdırlar. Başvuru formu ektedir. Yaşasın Demokratik Uzay Halk Cumhuriyeti*.</span></p>

  <p class="calibre1">&nbsp;Sonra bir sayfa kâğıt alıp sütun sütun çizdi. Sütunların üzerine ad, adres ve yaş diye yazıp kâğıdın altına bir not düştü :</p>

  <p class="calibre1"><span class="calibre6">&nbsp;Her adayla özel mülakat yapılacaktır. Nerede görüşmek istiyorsanız belirtin.</span></p>

  <p class="calibre1"><span class="calibre6">&nbsp;Başvurular yedi gün içinde sonuçlandırılacaktır.</span></p>

  <p class="calibre1">C.R.</p>

  <p class="calibre1">&nbsp;Kâğıdı kitabın içine koyduktan sonra yine de Jong'un arabasıyla her zamanki yere gitti. Kitabı ve yüzer dolarlık beş banknotu koltuğun üzerinde bıraktıktan sonra yürüyüşe çıktı. Leamas döndüğünde kitap alınmış, yerine bir tütün tenekesi bırakılmıştı. Tenekede üç rulo film vardı. Leamas filmleri hemen o gece yıkadı: Birinde Prezidyumun son toplantısının tutanakları vardı. İkincisinde Doğu Almanya ile COMECON ilişkilerinde yapılacak değişikliğin taslağı bulunuyordu. Üçüncüsünde ise Doğu Alman Haberalma Servisinin örgütlenme biçimi bölümleri ve çalışanların kişisel özellikleri yer alıyordu.</p>

  <p class="calibre1">&nbsp;Peters adamın sözünü kesti. «Bir dakika... yani bütün bu bilgilerin Riemeck'den geldiğini mi söylemek istiyorsun?»</p>

  <p class="calibre1">«Neden olmasın? Neler görüp bildiğini biliyorsun.»</p>

  <p class="calibre1">«Bu pek olası değil,» diye Peters kendi kendine söylendi. «Bir yerden yardım almış olmalı.»</p>

  <p class="calibre1">«Daha sonraları başkalarından da yardım gördü, oraya da geleceğim.»</p>

  <p class="calibre1">«Bana anlatacaklarını biliyorum. Ama sen onun <span class="calibre6">daha yukardan</span> yardım aldığı konusunda hiç kuşkuya kapılmamış miydin?»</p>

  <p class="calibre1">«Hayır, bunu hiç düşünmemiştim.»</p>

  <p class="calibre1">«Peki, şimdi o günleri düşününce böyle bir şey olası görünmüyor mu?»</p>

  <p class="calibre1">«Pek görünmüyor.»</p>

  <p class="calibre1">«O belgeleri Londra'ya gönderdiğinde, onlar, Riemeck'in durumunda bir insan için bu bilgilerin biraz fazla ayrıntılı olduğu konusunda hiçbir şey söylemediler mi?»</p>

  <p class="calibre1">«Hayır.»</p>

  <p class="calibre1">«Riemeck'in fotoğraf makinesini kimden aldığını, belge kopya etmesini kimden öğrendiğini sormadılar mı?»</p>

  <p class="calibre1">Leamas duraksadı.</p>

  <p class="calibre1">«Hayır... böyle bir şey sorduklarını sanmıyorum.»</p>

  <p class="calibre1">«Şaşılacak şey. Özür dilerim... devam et, lütfen.»</p>

  <p class="calibre1">Leamas bir hafta sonra kanala gittiğinde epey heyecanlıydı. Taşlı yola girince yolun üstünde üç bisikletin bulunduğunu, üç adamın da iki yüz metre kadar ilerde balık tutmakta olduklarını gördü. Arabadan çıkıp öteki taraftaki ağaçlara doğru yürümeye başladı. Yirmi metre kadar yürümüştü ki bir ses duydu. Dönüp baktığında adamlardan birinin kendisine işaret etmekte olduğunu gördü. Diğer ikisi dönmüş bakıyorlardı. Leamas'ın üzerinde bir yağmurluk vardı, elleri ceplerindeydi. Artık çıkaramazdı da. İki yandaki adamların ortadakini koruduklarını ve ellerini cebinden çıkarırsa, tabanca çektiğini sanıp kendisini vuracaklarını biliyordu. Le-amas ortadaki adamın on metre kadar ilerisinde durdu.</p>

  <p class="calibre1">«Bir şey mi istediniz?»</p>

  <p class="calibre1">«Leamas mısın sen?» Ufak tefek, tombulca adam ingilizce konuşuyordu.</p>

  <p class="calibre1">«Evet.»</p>

  <p class="calibre1">«İngiliz ulusal kimlik numaran kaç?»</p>

  <p class="calibre1">«PRT/L 58003/1.»</p>

  <p class="calibre1">«Japonya'nın teslim olduğu gece neredeydin?»</p>

  <p class="calibre1">«Leiden'de, babamın atelyesinde, Hollandalı arkadaşlarla birlikteydim.»</p>

  <p class="calibre1">«Biraz yürüyelim. Bay Leamas. Yağmurluğa ihtiyacınız olmayacak. Çıkartıp olduğunuz yere bırakın. Arkadaşlarım ona gözkulak olurlar.»</p>

  <p class="calibre1">&nbsp;Leamas duraksadı, sonra yağmurluğunu çıkardı. Birlikte hızlı adımlarla ormana doğru yürüdüler.</p>

  <p class="calibre1">«Onun kim olduğunu benim kadar sen de biliyorsun,» dedi Leamas. «İçişleri Bakanlığının üçüncü adamı, Prezidyum Sekreteri, Halk Koruma Koordinasyon Komitesi başkanı. De Jong ile beni de bu yüzden tanıyordu sanırım. Abteilung'daki özel dosyalarımızı görmüş olmalıydı. Elinde üç koz vardı: Prezidyum, iç politik ve ekonomik bilgiler, Doğu Alman Güvenlik Servisi dosyalarını elegeçirme olanağı.»</p>

  <p class="calibre1">«Ama bu sonuncusu pek <span class="calibre6">sınırlıydı,»</span> dedi Peters. «Onlar dosyalarının tümünü vermezler dışardan birine.»</p>

  <p class="calibre1">&nbsp;Leamas omuzlarını silkti.</p>

  <p class="calibre1">«Verdiler ama.»</p>

  <p class="calibre1">«Parasıyla ne yaptı?»</p>

  <p class="calibre1">«O öğleden sonra para vermedim. Londra bu işi üstlenmişti. Para bir Batı Alman bankasına ödenecekti. O bana o güne kadar verdiğim paraları bile iade etti. Londra bunları da onun adına bankaya yatırdı.</p>

  <p class="calibre1">«Londra'ya ne kadarını anlattın bunların?»</p>

  <p class="calibre1">«O günden sonra her şeyi. Zorunluydum. Londra da Bölümlere söyledi. Bundan sonra işin açığa çıkması yalnızca bir zaman sorunuydu. Bölümler sızlanmaya başladıkça Londra da oburlaştı. Bizden daha çok şey istediler, ona daha çok para vermek istediler. Sonunda Karl'a başka kaynaklar da bulmasını söyledik, böylelikle bir ağ oluşturduk. Ama sersemce bir şeydi bu. Karl sürekli gerilim altındaydı. Bize olan güveni sarsılıyordu. Sonun başlangıcıydı bu.»</p>

  <p class="calibre1">«Ondan ne kadar bilgi aldın?»</p>

  <p class="calibre1">&nbsp;Leamas duraksadı. «Ne kadar mı? Bilmem. Çok uzun bir süre sürdü. Yakalanmadan önce açığa çıktığını sanıyorum. Son birkaç ay içinde standardı düşmüştü. Ondan kuşkulandıklarını ve bu yüzden gerçekten önemli bilgileri kendisinden sakladıklarını sanıyorum.»</p>

  <p class="calibre1">«Peki toplam olarak verdikleri nelerdi?» diye Peters ısrar etti.</p>

  <p class="calibre1">&nbsp;Leamas Karl Riemeck'in verdiği bütün bilgileri birer birer sıraladı, içtiği içkiye rağmen belleği çok berraktı. Tarihleri ve adları verebiliyor, Londra'nın tutumunu hatırlıyor, gerektiği yerlerde tamamlayıcı bilgi sağlıyordu. İstenen ve ödenen paraları, diğer ajanların işe alınış tarihlerini hatırlıyordu.</p>

  <p class="calibre1">&nbsp;Sonunda Peters, «Kusura bakma ama, ne kadar yüksek düzeyde olursa olsun, ne kadar dikkatli ve çalışkan olursa olsun, bir tek adamın bu kadar ayrıntılı bilgi elde edebileceğini kabul edemem. Bunları elde etmiş olsa bile fotoğraflarını çekmesine olanak yoktur.»</p>

  <p class="calibre1">&nbsp;Aniden öfkelenen Leamas, «Vardır,» diye ısrar etti. «Yaptı işte, hepsi bu.»</p>

  <p class="calibre1">«Londra senden bu bilgiyi nasıl ve nereden elde ettiğini öğrenmeni istemedi mi?»</p>

  <p class="calibre1">«Hayır. Riemeck bu konuda çok hassastı, bu yüzden Londra da ardını kovalamadı.»</p>

  <p class="calibre1">«Vay vay vay,» diye söylendi Peters.</p>

  <p class="calibre1">Bir an sonra da, «Kadına ne olduğunu öğrendin mi?» diye sordu.</p>

  <p class="calibre1">«Hangi kadın?»</p>

  <p class="calibre1">«Kari Riemeck'in metresi, Riemeck vurulduğu gece Batı Berlin'e kaçan kadın?»</p>

  <p class="calibre1">«Eee?»</p>

  <p class="calibre1">«Bir hafta önce öldürülmüş olarak bulundu. Evinden çıkarken geçen bir arabadan ateş etmişler.»</p>

  <p class="calibre1">«Benim evimdi orası,» dedi Leamas.</p>

  <p class="calibre1">«Belki de o Riemeck'in örgütü hakkında senden çok şey biliyordu.»</p>

  <p class="calibre1">«Ne demek istiyorsun?» diye sordu Leamas.</p>

  <p class="calibre1">Peters omuzlarını silkti. «Çok garip işler dönüyor. Doğrusu onu kimin öldürdüğünü merak ediyorum.»</p>

  <p class="calibre1">&nbsp;Karl Riemeck hikâyesi bitince Leamas daha az ünlü diğer ajanlardan, Berlin bürosunun çalışmasından, haberleşme yollarından, personelinden, gizli evlerinden, ulaşım araçlarından, fotoğraf ve ses kayıt gereçlerinden söz etti. Bütün gece ve ertesi gün hiç durmadan konuştular. Leamas ancak ertesi gece yatağa girebildi. Yatarken de bildiği tek şey viski içtiği ve Berlin'deki Müttefik Haberalma'sı konusunda bütün bildiklerini anlattığıydı.</p>

  <p class="calibre1">&nbsp;Bir şey takılmıştı kafasına: Peters, Karl Rie-meck'in yüksek düzeyde bir işbirlikçisi olduğundan kuşkulanıyordu. Kontrol da aynı soruyu sormuştu. İkisi de Karl'ın bu işi tek başına beceremeyeceğinden nasıl bu kadar emin olabiliyorlardı? Yardımcıları vardı kuşkusuz; örneğin kanal boyunda kendisine rastladığında yanındaki iki adam gibi. Ama bunlar küçük insanlardı. Karl onlardan söz etmişti. Ama Peters —ki. Peters Karl'ın ne kadar bilgi toplayabileceğini çok iyi bilirdi— Karl'ın bu işi tek başına çevirdiğine inanmıyordu. Bu noktada Kontrol ile Peters fikir birliği içindeydiler.</p>

  <p class="calibre1">&nbsp;Belki de doğruydu. Belki bir başkası daha vardı. Belki de Kontrol'un Mundt'tan korumaya çalıştığı özel ilişki buydu. Yani Karl Riemeck bu özel ilişkiyle işbirliği yapmış ve ikisinin birlikte topladıklarını sunmuştu. Belki de Kontrol bir gece Le-amas'ın evinde Kari ile yalnız kaldıklarında bunu konuşmuştu.</p>

  <p class="calibre1">&nbsp;Her neyse, yarın ortaya çıkardı hepsi. Yarın kozunu oynayacaktı.</p>

  <p class="calibre1">&nbsp;Elvira'yı kim öldürmüştü acaba? Neden öldürmüşlerdi? Kuşkusuz, Riemeck'in gizli işbirlikçisinin adını biliyorsa <span class="calibre6">onun</span> tarafından öldürülmüş olabilirdi... Hayır, olamazdı bu. Doğu'dan Batı'ya geçmek gerekirdi bunun için: Elvîra, Batı Berlin'de öldürülmüştü.</p>

  <p class="calibre1">&nbsp;Kontrol kendisine Elvira'nın öldürüldüğünü neden söylememişti acaba? Peters'ten duyunca uygun tepki gösterebilmesi için mi? Bunun üzerinde düşünmek bile anlamsızdı. Kontrol'un nedenleri yalnızca kendisine aitti ve bunlar öylesine karmaşıktı ki, insanın çözebilmek için bir hafta uğraşması gerekirdi.</p>

  <p class="calibre1">&nbsp;Uykuya dalarken, «Karl aptalın biriydi,» diye mırıldanıyordu. «Onun başını o kadın yedi, hiç kuşkum yok bundan.» Elvira şimdi lâyığını bulmuştu işte. Ölmüştü artık. Leamas birden Liz'i hatırladı.</p>

  <h1 class="calibre5" id="sigil_toc_id_8">İKİNCİ GÜN</h1>

  <p class="calibre1">&nbsp;Psters ertesi sabah sekizde gelince hemen masabaşına geçip işe koyuldular.</p>

  <p class="calibre1">«Demek böylece Londra'ya döndün, peki orada ne yaptın?»</p>

  <p class="calibre1">«Kızağa çektiler beni. Personel'deki o hayvan herifi havaalanında karşımda bulunca işimin bittiğini anladım. Doğruca Kontrol'un yanına çıkıp Karl hakkındaki raporumu vermemi istediler. Karl ölmüştü... başka söyleyecek bir şey yoktu.»</p>

  <p class="calibre1">«Sonra ne yaptılar sana?»</p>

  <p class="calibre1">«Önceleri Londra'da oyalanıp normal emeklilik aylığıma hak kazanana kadar bekleyebileceğimi söylediler, öylesine nazik davranıyorlardı ki, birden tepem attı. Beni başlarından atmak için bu kadar hevesliyseler neden yok hizmette kesintiymiş, yok bilmem neymiş diye hesap edip durduklarını, hesabımı görüp paramı vermediklerini sordum. Bunu duyunca çok kızdılar. Beni Bankacılık bölümüne, bir sürü kadının yanına verdiler. Ondan sonrasını pek açık seçik hatırlayamıyorum, içkiye başlamıştım çünkü. Kötü bir dönem geçirdim.»</p>

  <p class="calibre1">&nbsp;Leamas bir sigara yaktı. Peter başını salladı.</p>

  <p class="calibre1">«Aslında bana işten el çektirmelerinin nedeni de o ya. İçmemden hoşlanmıyorlardı.»</p>

  <p class="calibre1">«Peki bana Bankacılık hakkında hatırladıklarını söyle.»</p>

  <p class="calibre1">«Sıkıntılı bir yerdi. Ben masabaşında oturacak<span class="calibre7">&nbsp;</span>insan değildim, bunu biliyordum zaten. O yüzden ısrarla kalmıştım Berlin'de. Beni geri çağırdıklarında kızağa çekeceklerini biliyordum.»</p>

  <p class="calibre1">«Ne yapıyordun orada?»</p>

  <p class="calibre1">&nbsp; Leamas omuzlarını silkti.</p>

  <p class="calibre1">«İki kadınla bir arada kıçımın üstünde oturuyordum. Thursby iie Larrett. işimiz bir yerden gelen kâğıtları başka bir yere göndermekti. Maliye'den bir mektup geliyordu örneğin; 'Şu şu kimseye yedi yüz dolar ödenecektir, falanın emriyle. Lütfen gereğine bakın'. İşte bu kadar. Kadınlar bir süre söylenirler, kâğıdı dosyalarlar, mühürlerlerdi, ben de bir çek yazıp havale için bankaya gönderirdim.»</p>

  <p class="calibre1">«Hangi bankaya?»</p>

  <p class="calibre1">«Blatt ve Rodney. Züppe bir banka. Servis'tekiler Eton'dan mezun olanların ağızları sıkı diye bir izlenime kapılmışlar herhalde.»</p>

  <p class="calibre1">«Şu halde, dünyanın dört bir yanındaki ajanların adlarını biliyordun?»</p>

  <p class="calibre1">«işte işin kurnazca yanı oydu ya. Ben çeki imzalardım ama çekin ad yazılacak yeri boş kalırdı. Çekle birlikte yazılan mektup ile çek de doğruca Özel Havale bölümüne gönderilirdi.»</p>

  <p class="calibre1">«Bunlar ne iş yaparlardı?»</p>

  <p class="calibre1">«Onlar ajanların özelliklerinin kayıtlarını tutarlar. Çeke gerekli adı yazıp havaleyi bankaya postalarlar.»</p>

  <p class="calibre1">Peters düş kırıklığına uğramış gibiydi.</p>

  <p class="calibre1">«Yani parayı alanların adlarını öğrenme olanağın yok muydu?»</p>

  <p class="calibre1">«Genellikle hayır.»</p>

  <p class="calibre1">«Ama zaman zaman?»</p>

  <p class="calibre1">«Sık sık azarlayarak şamar oğlanına çevirirlerdi bizi. Bankacılık, Maliye ve Özel Havale arasında sürtüşmeler zaman zaman patlamalara yol açardı. O zaman biz de arasıra insanın yaşamını renklendiren özel bilgilere tanık olurduk.»</p>

  <p class="calibre1">&nbsp;Leamas ayağa kalktı. «Hatırladığım bütün ödemelerin bir listesini yaptım. Odamda. Gidip getireyim.»</p>

  <p class="calibre1">&nbsp;Leamas, Hollanda'ya geldiğinden bu yana âdet edindiği gibi ayaklarını sürterek yürüyordu. Döndüğünde elinde ucuz bir defterden kopartılmış iki yaprak vardı.</p>

  <p class="calibre1">«Bunları dün gece yazdım. Zaman kazanırız diye düşündüm.»</p>

  <p class="calibre1">&nbsp;Peters notları alıp ağır ağır, dikkatle okudu. Etkilenmiş gibiydi.</p>

  <p class="calibre1">«iyi,» dedi. «Çok iyi.»</p>

  <p class="calibre1">«En iyi Rolling Stone diye bir şey hatırlıyorum. Birkaç kere dışarı çıkabilmiştim bunun için. Birinde Kopenhag'a, diğerinde de Helsinki'ye. Bankalara para yatırmıştım.»</p>

  <p class="calibre1">«Ne kadar?»</p>

  <p class="calibre1">«Kopenhag'a on bin dolar, Helsinki'ye kırk bin mark.»</p>

  <p class="calibre1">Peters kalemini bıraktı.</p>

  <p class="calibre1">«Kimin adına?»</p>

  <p class="calibre1">«Bilemiyorum. Rolling Stone bir dizi tasarruf hesabıdır. Servis bana sahte bir pasaport verdi; Kopenhag'da Royal Scandinavian Bank ile Helsinki'de Finlandiya Ulusal Bankasına gidip parayı yatırdım, biri benim takma adıma, diğeri bir başkasının adına bir ortak hesap cüzdanı aldım, bankalara öteki kişinin imza örneklerini verdim. Daha sonra o İana da sahte bir pasaport düzenlendi, bankaya gidip tasarruf cüzdanını göstererek parayı çekti. Ben yalnızca onun takma adını biliyordum.»</p>

  <p class="calibre1">«Bu normal bir işlem miydi?»</p>

  <p class="calibre1">«Hayır, özel bir ödemeydi bu. Bir abone listesi vardı.»</p>

  <p class="calibre1">«Ne demek o?»</p>

  <p class="calibre1">«Çok az kimsenin bildiği bir şifre adı vardı.»</p>

  <p class="calibre1">«Neydi bu şifre adı?»</p>

  <p class="calibre1">«Söyledim ya... Rolling Stone. Operasyon çeşitli başkentlerde çeşitli ülkelerin paralarıyla onbin dolarlık düzensiz ödemeleri kapsıyordu.»</p>

  <p class="calibre1">«Hep başkentlerde mi?»</p>

  <p class="calibre1">«Bildiğim kadarıyla. Dosyada ben Bölüme gelmeden başka Rolling Stone ödemeleri yapıldığını gördüğümü hatırlıyorum. Ama o durumlarda Bankacılık yerel sorumluya yaptırtmıştı bu işlemi.»</p>

  <p class="calibre1">«Sen oraya geçmeden önce yapılan bu ödemelerin yerleri neredeydi?»</p>

  <p class="calibre1">«Biri Oslo'da. Diğerini hatırlamıyorum.»</p>

  <p class="calibre1">«Ajanın takma adı hep aynı mıydı?»</p>

  <p class="calibre1">«Hayır. Bu da bir güvenlik önlemiydi. Daha sonraları bu tekniği Ruslardan aldığımızı öğrendim. Hiç bu kadar karmaşık bir ödeme düzeni görmemiştim o güne kadar. Tabii ben de her iki yerde ayrı ayrı adlar ve ayrı pasaportlar kullandım.»</p>

  <p class="calibre1">«Ajanın parayı çekmesi için verilen bu sahte pasaportlar hakkında bir şey biliyor musun? Bunları kim hazırlıyordu, ajanlara nasıl yollanıyordu?»</p>

  <p class="calibre1">«Bilmiyorum. Ha, yalnızca paranın yatırıldığı ülkelerin vizesini taşımak zorunda olduklarını biliyorum. Ayrıca giriş damgalarını da.»</p>

  <p class="calibre1"><span class="calibre6">«Giriş damgası</span> mı?»</p>

  <p class="calibre1">«Evet. Pasaportların sınırdan geçilmek için kullanıldığını sanmıyorum. Yalnızca bankada kimlik yerine kullanılıyordu. Ajan, o ülkeye kendi pasaportuyla, yasal olarak giriyordu herhalde, sonra sahte pasaportu da bankaya gösteriyordu. Benim tahminim bu.»</p>

  <p class="calibre1">«Daha önceki ödemelerin neden sorumlu tarafından yapıldığını ve sonrakilerin yapılması için Londra'dan birinin neden gönderildiğini, gönderilmesinin nedenini biliyor musun?»</p>

  <p class="calibre1">«Biliyorum. Bankacılık'taki kadınlara sordum bunu. Söylediklerine göre Kontrol...»</p>

  <p class="calibre1"><span class="calibre6">«Kontrol</span> mu? Yani bu işi Kontrol mu yönetiyordu demek istiyorsun?»</p>

  <p class="calibre1">«Evet, sorumlu'nun bankada tanınacağından korkuyordu. O yüzden bir postacı kullandı, yani beni.»</p>

  <p class="calibre1">«Ne zaman gitmiştin peki?»</p>

  <p class="calibre1">«Kopenhag'a Haziranın on beşinde. Aynı gece uçakla döndüm. Helsinki'ye de Eylül sonunda gittim, iki gece kalıp ayın yirmi sekizinde döndüm. Helsinki'de biraz eğlendim.» Leamas sırıttı ama Peters ona dikkat etmiyordu bile.</p>

  <p class="calibre1">«Peki diğer ödemeler ne zaman yapıldı?»</p>

  <p class="calibre1">«Kusura bakma ama hatırlamıyorum.»</p>

  <p class="calibre1">«Ama biri kesinlikle Oslo'daydı, değil mi?»</p>

  <p class="calibre1">«Evet, Oslo'da.»</p>

  <p class="calibre1">«Sorumlular tarafından yapılan ilk iki ödeme arasında ne kadar süre vardı?»</p>

  <p class="calibre1">«Bilmiyorum. Çok değil sanırım. Bir ay belki de. Belki de biraz daha fazla.»</p>

  <p class="calibre1">«Senin edindiğin izlenime göre ajan ilk ödeme yapıldığında uzun zamandır çalışmakta mıydı? Dosyada bu belirtilmiş miydi?»</p>

  <p class="calibre1">«Hiçbir fikrim yok. Dosyada yalnızca ödemeler yazılıydı, ilk ödeme elli dokuzun başlarında. Başka bir tarih yoktu. Sınırlı bir abone sayısı olduğunda böyle çalışılır. Aynı vakanın çeşitli bölümleri çeşitli dosyalarda bulunur. Yalnız ana dosyayı elinde tutan biri vakanın tümünü görebilir.»</p>

  <p class="calibre1">&nbsp;Peters hiç durmadan yazıyordu şimdi. Leamas odanın bir yerinde gizli bir ses kayıt makinesi de olduğunu ve sonradan bantların çözülerek yeniden yazılacağını tahmin ediyordu. Ama Peters'in şimdi aceleyle yazdığı şeyler bu gece telgrafla Moskova'ya gönderilecekti. Lahey'deki Sovyet Elçiliğinde de kızlar sabaha kadar oturup ses bandını çözüp parti parti Moskova'ya telgrafla ileteceklerdi.</p>

  <p class="calibre1">&nbsp;Peters, «Bunlar çok büyük paralar,» dedi. «Bunları ödemek için yapılan düzenlemeler de karmaşık ve pahalı. Sen bu konuda ne düşünüyordun?»</p>

  <p class="calibre1">&nbsp;Leamas omuzlarını silkti. «Ne düşünecektim ki? Kontrol'un esaslı bir kaynak yakaladığını düşündüm, ama hiçbir şey görmediğim için bilemiyorum kuşkusuz. Bu düzenlemeden hoşlanmamıştım, çok karmaşık, çok kurnazca ve. çok yüksek düzeydi. Neden adamla yüzyüze gelip parayı nakit olarak eline vermiyorlardı? Cebinde sahte bir pasaport olduğu halde gerçek pasaportuyla sınırları aşırtıyorlar mıydı? Hiç sanmıyorum.» Durumu biraz bulanıklaştırma zamanı gelmişti, şimdi düğümü çözmeye biraz da o çalışsındı.</p>

  <p class="calibre1">«Ne demek istiyorsun?»</p>

  <p class="calibre1">«Dediğim, bildiğim kadarıyla para bankadan hiç çekilmiyordu. Ajanın Demir Perde gerisinde yüksek düzeyde biri olduğunu düşünelim. — Para istediği zaman alabileceği bir yerde olacaktı, değil mi? Ben böyle düşünüyordum. Zaten bunun üstünde fazla düşünmemiştim. Neden düşünecektim ki? Bizim işimiz bir bütünün ancak bazı parçalarını bilmektir. Bunu sen de bilirsin. Fazla meraklıysan, Tanrı yardımcın olsun!»</p>

  <p class="calibre1">«Eğer dediğin gibi para bankadan çekilmeyecekse neden o kadar sahte pasaport zahmetine gi rilsin ki?»</p>

  <p class="calibre1">«Ben Berlin'deyken Karl Riemeck için bir düzenleme yapmıştık — kaçmak zorunda kalır ve bize bir haber ulaştıramazsa diye. Düsseldorf'ta bir adreste kendisi için sahte bir Batı Alman pasaportu hazır dururdu. Daha önce hazırlanmış bir düzeni izleyerek pasaportu istediği zaman oradan alabilirdi. Pasaportun süresi hiç geçmezdi, özel Yolculuk, gerektiğinde pasaportun ve vizelerin süresini uzatırdı. Kontrol da bu adamla aynı tekniği uygulamış olabilirdi. Bilemiyorum ama, benimki yalnızca bir tahmin.»</p>

  <p class="calibre1">«Peki pasaportların çıkarıldığından nasıl emin olabiliyorsun?»</p>

  <p class="calibre1">«Bankacılık ile özel Yolculuk bölümleri arasında gidip gelen dosyaların kayıtları vardı. Özel Yolculuk sahte kimlikleri ve vizeleri hazırlayan bölümdür.»</p>

  <p class="calibre1">«Anlıyorum.» Peters bir an düşündü. «Peki sen Kopenhag ve Helsinki'de hangi adları kullandın?»</p>

  <p class="calibre1">«Kopenhag'da, Derby'li elektrik mühendisi Robert Lang.»</p>

  <p class="calibre1">«Tam olarak ne zaman Kopenhag'daydın?»</p>

  <p class="calibre1">«Söyledim ya, onbeş haziranda- Sabah saat on bir buçukta falan vardım oraya.»</p>

  <p class="calibre1">«Hangi bankaya gittin?»</p>

  <p class="calibre1">Leamas birden sinirlenmişti. «Yeter artık, Peters. Royal Scandinavian, hepsini yazdın zaten.»</p>

  <p class="calibre1">«Emin olmak istemiştim.» Peters yazmayı sürdürüyordu. «Peki, ya Helsinki'de?»</p>

  <p class="calibre1">«Plymouth'lu deniz mühendisi Stephen Bennett. Eylül sonlarında oradaydım.»</p>

  <p class="calibre1">«Bankaya kente geldiğin gün mü gittin?»</p>

  <p class="calibre1">«Evet. Ayın yirmidört ya da yirmibeşinde. Dediğim gibi, pek emin değilim.»</p>

  <p class="calibre1">«Parayı ingiltere'den mi getirmiştin?»</p>

  <p class="calibre1">«Elbette ki hayır. Her iki durumda da parayı sorumlu'nun hesabına havale ettik. Sorumlu parayı çekip beni havaalanında karşıladı. Para bir çanta içindeydi. Alıp bankaya götürdüm.»</p>

  <p class="calibre1">«Kopenhag'daki Sorumlu kimdir?»</p>

  <p class="calibre1">«Peter Jensen. Üniversite kitabevinde bir kitapçı.»</p>

  <p class="calibre1">«Ajanın kullanacağı adlar neydi?»</p>

  <p class="calibre1">«Kopenhag'da Horst Karlsdorf, sanırım. Evet evet, öyleydi. Ben hep Karlshorst diyordum da oradan aklımda kaldı.»</p>

  <p class="calibre1">«Kimliği?»</p>

  <p class="calibre1">«Avusturya'da Klagenfurt'tan yönetici.»</p>

  <p class="calibre1">«Peki ya Helsinki'deki?»</p>

  <p class="calibre1">«Fechtmann, İsviçre St. Gallen'den Adolf Fechtmann. Onun bir unvanı vardı., hah, tamam: Doktor Fechtmann, arşivci.»</p>

  <p class="calibre1">«ikisi de Almanca konuşan insanlardı şu halde?»</p>

  <p class="calibre1">«Buna ben de dikkat etmiştim, ama Alman olamazdı.»</p>

  <p class="calibre1">«Neden?»</p>

  <p class="calibre1">«Berlin örgütünün başı bendim, değil mi? Alman olsaydı bilirdim. Doğu Almanya'da yüksek düzeyde bir ajan ancak Berlin'den yönetilebilir. Öyle olsaydı tanırdım.» Leamas gidip kendine bir kadeh viski doldurdu. Peters'e içki isteyip istemediğini sormadı bile.</p>

  <p class="calibre1">«Bu vakalar için özel önlemler, özel yöntemler olduğunu söylemiştin. Belki de senin bilmen gerekmediğini düşünüyorlardı.»</p>

  <p class="calibre1">«Saçmalama,» diye sert bir sesle karşılık verdi Leamas. «Öyle olsaydı, bilirdim.» Bu noktayı ısrarla savunacaktı. Bu, onlara kendilerinin her şeyi daha iyi bildikleri izlenimini veriyor, kendisinin de verdiği diğer bilgilere bir inanırlık kazandırıyordu. «Senin söylediklerine rağmen onlar kendileri bir yargıya varmak isteyeceklerdir,» demişti Kontrol. «Onlara bilgiyi verip vardıkları sonuçlar konusunda kuşkucu olmalıyız. Onların zekâlarına, kendini beğenmişliklerine, birbirlerinden kuşkulanmalarına güveneceksin — yapmak istediğimiz de bu zaten.»</p>

  <p class="calibre1">&nbsp;Peters acı bir gerçeği onaylarmış gibi başını salladı. «Çok gururlu bir insansın, Leamas.»</p>

  <p class="calibre1">&nbsp;Peters bundan kısa bir süre sonra Leamas'a iyi günler dileyerek çıkıp gitti. Öğle yemeği saati gelmişti.</p>

  <h1 class="calibre5" id="sigil_toc_id_9">ÜÇÜNCÜ GÜN</h1>

  <p class="calibre1">&nbsp;Peters ne o öğleden sonrası, ne de ertesi sabah görünmedi. Leamas, giderek artan bir huzursuzlukla, bir mesaj bekliyordu. Pansiyoncu kadına ikidebir bir haber olup olmadığını soruyor, kadın ise omuzlarını silkerek gülümsüyordu. Ertesi günü sabah saat on bir buçukta deniz kıyısında yürüyüşe çıkan Leamas birkaç paket sigara alıp boş boş denize baktı.</p>

  <p class="calibre1">&nbsp;Kumsalda martılara ekmek parçaları atan, sırtı kendisine dönük bir kız vardı. Rüzgâr kızın saçlarını savuruyor, pardösüsünü çekiştiriyor, vücudunu denize doğru çekilmiş bir yay gibi geriyordu. Leamas o anda Liz'in kendisine ne verdiğini far-ketti; bir daha İngiltere'ye dönerse gidip araması gerekecek olan bir şey: Küçük şeylere önem vermek — sıradan yaşama güvenmek; bir parça ekmeği bir kesekâğıdına doğrayıp kumsala gitmek ve martılara atmak gibi basit bir şey. İster martılar için ekmek olsun, ister sevgi olsun, işte bu küçük şeylere saygı duymasına hiçbir zaman izin verilmemişti. Bu her neyse gidip bulacaktı onu, Liz'in, kendisi için bulmasını isteyecekti. Bir hafta, bilemedin iki hafta sonra evinde olacaktı. Kontrol, karşı tarafın vereceği paranın tümünü kendisine ayırabileceğini söylemişti. Bu da yeterliydi Leamas için. On beş bin sterlin, ayrıca tazminat ve emeklilik aylığıyla bir insan, Kontrol'un deyimiyle, soğuktan gelebilirdi.</p>

  <p class="calibre1">&nbsp;Leamas dönüp saat on ikiye çeyrek kala pansiyona girdi. Kadın kendisini hiç konuşmadan içeri almıştı, ama Leamas arka odaya geçer geçmez kadının telefonu açıp bir numara çevirdiğini duydu. Kadın yalnızca birkaç saniye konuştu. Saat yarımda yemeğiyle birlikte İngiltere gazetelerini de getirdi. Leamas saat üçe kadar gazete okudu. Saat üçte Peters geldi. Leamas adamın yüzünü görür-görmez birşeyler olduğunu anladı. Masanın başına geçmediler, Peters yağmurluğunu da çıkarmadı.</p>

  <p class="calibre1">«Kötü haberim var,» dedi. «İngiltere'de seni arıyorlar. Bu sabah duydum. Limanları gözetliyor-larmış.»</p>

  <p class="calibre1">«Neyle suçluyorlarmış?»</p>

  <p class="calibre1">«Cezaevinden çıktıktan sonra belirli bir süre içinde karakola uğramamakla.»</p>

  <p class="calibre1">«Peki ya gerçekte?»</p>

  <p class="calibre1">«Resmi Sırlar Yasası gereğince arandığın hakkında söylentiler var. Londra akşam gazeteleri fotoğraflarınla dolu. Başlıklar pek belirsiz ama.»</p>

  <p class="calibre1">&nbsp;Leamas kıpırdamadan duruyordu olduğu yerde.</p>

  <p class="calibre1">&nbsp;Kontrol yapmıştı bunu. Kıyameti o kopartmış olmalıydı. Başka bir açıklaması" olamazdı. Ashe ile Kiever yakalanmışlarsa, hatta konuşmuşlarsa, yine de yaygara kopartma sorumluluğu Kontrol'undu. «Bir iki hafta,» demişti Kontrol. «Seni sorgu için bir yerlere, hatta belki de yurtdışına, götüreceklerdir. Bir iki hafta senden haber sızdırmaya yeter. Ondan sonra işleri oluruna bırakacaklardır. İş yoluna girene kadar burada da pek ortalıkta dolaşmayacaksın. Buna bir diyeceğin yoktur sanırım. Mundt ortadan kaldırılıncaya kadar senin operasyon başındaymış gibi para almanı sağladım. En doğrusu da buydu.»</p>

  <p class="calibre1">&nbsp;Ve şimdi de bunu yapmıştı!</p>

  <p class="calibre1">&nbsp;Pazarlıklarında bu yoktu. Bambaşka bir durumdu bu. Ne yapacaktı şimdi? Geri çekilmek,</p>

  <p class="calibre1">Peters ile işbirliğine yanaşmamak operasyonu berbat ederdi. Belki de Peters yalan söylüyordu, bir sınamaydı bu. O zaman gitmesi için daha çok neden vardı. Ama Doğu'ya gitmeye razı gelirse, Polonya'ya, Çekoslovakya'ya, ya da Tanrı bilir nereye isterlerse, onu başıboş bırakmak için geçerli bir nedenleri olamazdı. Batı'da aranan bir insan olduğu için serbest bırakılmayı istemesinin de geçerli bir nedeni olamazdı.</p>

  <p class="calibre1">&nbsp;Bunu Kontrol yapmıştı, hiç kuşkusu yoktu. Anlaşma koşulları çok cömertti, bunu daha başından biliyordu. Onlar paralarını boş yere sokağa atmazlardı — seni kaybetmeyi göze olmasalardı yapmazlardı bunu. Bu tür para Kontrol'un açıkça dile getirmediği tehlikelerin ve sıkıntıların karşılığıydı. Böyle paralar bir uyarıydı ve Leamas uyarılara aldırış etmemişti.</p>

  <p class="calibre1">«Bunu nasıl öğrendiler?» diye söylendi. Aklına bir fikir gelmişti. «Arkadaşın Ashe söylemiş olabilir, ya da Kiever... »</p>

  <p class="calibre1">«Olabilir,» dedi Peters. «Sen de benim gibi bu olasılığın var olduğunu bilirsin. Bizim işimizde kesin diye bir şey olamaz, önemli olan batı Avrupa ülkelerinin tümünün şimdi seni arayacakları.»</p>

  <p class="calibre1">&nbsp;Leamas, Peters'i dinlemiyor gibiydi. «Bana zokayı yutturdun şimdi, değil mi, Peters? Herhalde halime bakıp kahkahadan kırılıyorsunuzdur? Yoksa beni sizinkiler mi ele verdiler.?»</p>

  <p class="calibre1">«Sen kendi önemliliğini biraz abartıyorsun.»</p>

  <p class="calibre1">«Öyleyse neden beni izlettin, ha? Bu sabah yürüyüşe çıktım. Kahverengi giysili iki adam, biri diğerinin yirmi metre ardında... kıyı boyunca peşimden ayrılmadılar. Eve döndüğümde de pansiyoncu kadın sana telefonla haber verdi.»</p>

  <p class="calibre1">«Biz bildiklerimizin sınırları içinde kalalım,» dedi Peters. «Sizin yetkililerin seni nasıl öğrendikleri şu anda bizi hiç ilgilendirmiyor, önemli olan öğrenmiş olmaları.»</p>

  <p class="calibre1">«Londra akşam gazetelerini getirdin mi?»</p>

  <p class="calibre1">«Elbette ki hayır. Burada bulunmaz ki. Londra'dan telgrafla haber aldık.»</p>

  <p class="calibre1">«Yalan bu. Örgütünün yalnız Merkez ile tel -graflaşmana izin verdiğini biliyorsun.»</p>

  <p class="calibre1">«Bu vakada iki şube arasında doğrudan doğruya haberleşmeye izin verildi.»</p>

  <p class="calibre1">«Vay vay vay!» diye gülümsedi Leamas. «Epey büyük biri olmalısın. Yoksa...» Birden bir şey gelmişti aklına... «Merkez'in bu durumdan haberi yok</p>

  <p class="calibre1">mu?»</p>

  <p class="calibre1">Peters soruyu duymazlıktan geldi.</p>

  <p class="calibre1">«Elindeki seçeneği biliyorsun. Sana biz bakalım, seni güvenli bir yere götürelim. Ya da kendi başının çaresine kendin bak ve ergeç sonunda yakayı ele ver. Elinde sahte belge yok, para yok, hiçbir şey yok. İngiliz pasaportunun on gün içinde süresi dolmuş olacak.»</p>

  <p class="calibre1">«Üçüncü bir seçenek daha var. Bana bir İsviçre pasaportu ile biraz para verirsin, kaçarım. Ben kendimi idare etmesini bilirim.»</p>

  <p class="calibre1">«Korkarım bunu kabul edemeyiz.»</p>

  <p class="calibre1">«Yani henüz sorguyu bitirmedim, demek istiyorsun. Sorgu bitene kadar elden çıkarılamıyorum, öyle mi?»</p>

  <p class="calibre1">«Aşağı yukarı.»</p>

  <p class="calibre1">«Peki, sorgum bitince ne yapacaksın beni?»</p>

  <p class="calibre1">Peters omuzlarını silkti. «Ne önerirsin?»</p>

  <p class="calibre1">«Yeni bir kimlik. Belki de bir İskandinav pasaportu. Para.»</p>

  <p class="calibre1">«Cok akademik bir yaklaşım, ama üstlerime ileteceğim. Sen de benimle geliyor musun?»</p>

  <p class="calibre1">&nbsp;Leamas duraksadı. Sonra hafif kararsızlıkla gülümsedi. «Gelmezsem ne yapardın? Ne de olsa anlatacak epey şeyim var, değil mi?»</p>

  <p class="calibre1">«Bu tür hikâyelerin kanıtlanması çok güçtür. Bu akşam gideceğim. Ashe ile Kiever...» Omuzlarını silkti. «Ne önemleri var ki?»</p>

  <p class="calibre1">Leamas pencereye yürüdü. Gri renkli Kuzey Denizi üstünde bir fırtına kopacak gibiydi. Martılar kara bulutlara doğru döne döne yükseliyorlardı. Kız gitmişti.</p>

  <p class="calibre1">«Pekâlâ, ayarla,» dedi sonunda «Yarına kadar doğuya uçak yok. Bir saat sonra Berlin'e bir uçak kalkıyor, onunla gideriz. Çok tehlikeli olacak.»</p>

  <p class="calibre1">&nbsp;Leamas'ın o akşamki pasif rolü Peters'in o aşırıya kaçmayan becerikliliğine bir kere daha hayran olmasını sağlamıştı. Pasaport çok önceden hazırlanmış olmalıydı, — Merkez bunu düşünmüş olacaktı. Seyahat acentesi Alexander Thwaite adına hazırlanmış pasaportun vizeleri ve giriş çıkış mühürleri tamamdı. Havaalanındaki Hollandalı memur pasaporta şöyle bir bakıp damgayı bastı. İki üç kişi geriden gelen Peters formalitelere dikkat bile etmiyordu.</p>

  <p class="calibre1">&nbsp;'Yalnız Yolcular İçin' yazılı bölmeye girdiklerinde Leamas bir kitapçı gördü. Bütün uluslararası gazeteler oradaydı. Tam o anda kız dışarı çıkıp rafa bir <span class="calibre6">Evening Standard</span> yerleştirdi. Leamas hemen o yana seğirtip gazeteyi aldı.</p>

  <p class="calibre1">«Kaç para?» Elini pentolonunun cebine sokunca üzerinde Hollanda parası olmadığını hatırladı.</p>

  <p class="calibre1">&nbsp;Esmer ve neşeli bir kız olan satıcı, «Otuz sent,»dedi.</p>

  <p class="calibre1">«Yalnızca iki İngiliz şilinim var. Bir guilder eder, yeter mi acaba?»</p>

  <p class="calibre1">«Yeter.» Leamas kıza parayı verip arkasına baktı. Peters hâlâ pasaport kuyruğundaydı, sırtı kendisine dönüktü. Doğruca erkekler tuvaletine gitti. Her sayfaya çabuk ama dikkatle baktı, sonra gazeteyi çöp sepetine atıp çıktı. Doğruydu gazetede fotoğrafı ve altında da pek bir şey anlaşılmayan bir haber vardı. Liz'in bunu görüp görmediğini düşündü. Düşünceli bir tavırla yolcu salonuna yürüdü. On dakika sonra Hamburg ve Berlin uçağına biniyorlardı. Leamas başlangıcından bu yana ilk kez korkuyordu.</p>

  <h1 class="calibre5" id="sigil_toc_id_10">ALEC'İN ARKADAŞLARI</h1>

  <p class="calibre1">&nbsp;Adamlar aynı akşam geldiler Liz'e. Liz Gold'-un odası Baysvvater'in kuzey uçundaydı. Bir kanepe yatağıyla bir havagazı şöminesi vardı. Leamas oradayken yalnızca şömineyi yakıp öylece otururdu yarı karanlıkta. Erkek kanepede yatar, kendisi de yerde oturup yüzünü onun yüzüne dayayıp bakardı ateşe. Onun yüzünü bile unuttuğundan şimdi düşünmeye korkuyordu. Kısa bir an sanki ufka bakarmış gibi gözlerini çevresinde dolaştırırken birden onun söylediği ya da yaptığı küçük bir şeyi, kendisine nasıl baktığını, ya da çoğunlukla nasıl bakmaktan kaçındığını hatırlıyordu. Korkunç bir şeydi bu: kendisine erkeği hatırlatacak hiçbir şey yoktu. Ne bir fotoğraf, ne bir anı... hiçbir şey. Ortak bir dost bile hatta. Yalnızca, onun dramatik bir biçimde ortadan kayboluşundan müthiş bir zevk alan Bayan Crail. Liz, o günden sonra bir kere erkeğin oturduğu yere gidip malsahibiyle konuşmuştu. Bunu neden yaptığını bilmiyordu, ama yine de bütün cesaretini toplayıp içeri girmişti. Malsahibi Alec hakkında çok iyi konuşmuştu; Bay Leamas, son ana kadar kirasını düzenli olarak ödemişti, sonunda bir iki haftalık bir borcu kalmıştı, onu da Bay Leamas'ın bir arkadaşı gelip vermişti. Bay Le-amas gerçek bir centilmendi, bunu o zaman da söylemişti, şimdi de söylerdi. Arasıra yüzü asıktı, zaman zaman da sağlığına dokunacak kadar fazlaca kaçırırdı içkiyi, ama eve döndüğünde hiçbir aşırılık yaptığı görülmemişti. Gelen bu ufak tefek gözlüklü adam Bay Leamas'ın kira borcunun ödenmesini özellikle istediğini belirtmişti. Eh, bu centilmenlik değilse, kendisi hiçbir şey bilmiyor demekti. Parayı nereden bulduğunu bilmiyordu ama Bay Leamas esaslı bir adamdı. Hiç kuşkusu yoktu bundan. Bakkal ise, ta savaştan beri çok kimsenin yapmak isteyip de yapamadığı cezasına kavuşmuş, hakettiğini almıştı. Oda mı? Evet, oda tutulmuştu. Bay Leamas'ı götürdüklerinden iki gün sonra Koreli bir centilmen tutmuştu.</p>

  <p class="calibre1">&nbsp;Liz belki de bu yüzden kütüphanede çalışmaya devam ediyordu. Alec, hiç olmazsa orada yaşıyordu. Merdivenlerde, kitaplarda, kartlarda... bunlar dokunduğu şeylerdi. Bir gün yine bunlara dönebilirdi. Bir daha geri dönmeyeceğini söylemişti, ama Liz inanmıyordu buna. Buna inanmak, insanın hasta olup da bir daha hiç iyileşmeyeceğini söylemesine inanmak gibiydi. Bayan Crail onun bir gün yine ortaya çıkacağını düşünüyordu; hesaplarını-yapınca adama birkaç haftalık borçlu çıkmıştı. Ve o canavarın, böyle canavarlara hiç yakışmayan bir hareket yapıp da alacağını bırakmış olması kadını deliye çevirmişti. Leamas gittikten sonra Liz kendi kendine hep aynı şeyi sorup durmuştu: Alec neden Bay Ford'a vurmuştu? Onun çok sinirli olduğunu biliyordu, ama bu bambaşka bir şeydi. Ateşi düştüğü andan beri bunu yapmaya kararlıydı. Liz öteki olasılığı kabul etmemekte direniyordu: Alec kendisinden bıkmıştı ve veda etmişti, sonra ertesi günü hâlâ ayrılıklarının duygusal gerilimi altında olarak sinirlenmiş ve Bay Ford'a vurmuştu. Alec'in yapmak zorunda olduğu bir şey bulunduğunu daha baştan biliyordu Liz. Zaten bunu Alec de söylemişti. Ama bunun ne olduğu konusunda ancak bir tahmin yürütebilirdi.</p>

  <p class="calibre1">&nbsp;İlkönceleri onun Bay Ford'la vıllar öncesinden kaynaklanan bir kavgası olduğunu sanmıştı. Bir kadın sorunu, ya da Alec'in ailesine ilişkin bir şey. Ama insan Bay Ford'a bir bakışta bu varsayımın ne denli komik olduğunu anlardı. Tam bir küçük burjuvaydı Bay Ford, tedbirli, huysuz, kendini beğenmiş. Üstelik Alec'in onunla görülecek bir her sabi varsa neden en kalabalık gün olan Cumartesi gününü seçmişti?</p>

  <p class="calibre1">&nbsp;Liz'in Parti şubesi toplantısında da konuşmuşlardı bunu. <span class="calibre6">Şube</span> saymanı George Hanby olay sırasında bakkalın önünden geçiyordu. Kalabalık yüzünden fazla bir şey görememiş, ama gören biriyle konuşmuştu. Hanby öylesine etkilenmişti ki, Wor <span class="calibre6">ker'e</span> telefon etmiş, gazete de mahkemeyi izlemesi için bir muhabir göndermişti. Worker'in olayı iki orta sayfada vermesinin nedeni buydu. Bir protesto gösterisiydi bu — patron sınıflara karşı nefret ve toplumsal bilincin uyanması, diyordu Worker. Liz, Hanby konuşurken sesini çıkartıp bir şey söylememişti: hiçbiri onunla Leamas arasındaki ilişkiyi bilmiyorlardı. O anda George Hanby'den nefret ettiğini farketmişti; hep kendisine sırıtarak bakıp orasını burasını ellemek isteyen ukalâ ve kötü fikirlinin biriydi.</p>

  <p class="calibre1">&nbsp;O sıralarda adamlar gelmişlerdi.</p>

  <p class="calibre1">&nbsp;Liz, gelenlerin polis olamayacak kadar akıllı olduklarını düşünüyordu. Antenli küçük bir siyah arabayla gelmişlerdi. Biri kısa boylu ve epeyce tombuldu. Gözlüğü ve pahalı elbiseleri vardı. İyi yürekli, endişeli bir tip olan adama karşı Liz nedenini bilmeden bir yakınlık duyuvermişti. Diğeri, kırk yaşından az göstermesine rağmen daha ince yapılıydı. Özel Şube'den geldiklerini söylemişlerdi, ellerinde selofan kılıflar içinde fotoğraflı kimlikleri vardı. Genel olarak konuşan tombulu olmuştu.</p>

  <p class="calibre1">&nbsp;«Alec Leamas'la dost olduğunuzu sanıyorum.» Liz öfkelenmeye hazırdı ama tombul adam öylesine iyi görünüyordu ki, kızmak haksızlık olacaktı.</p>

  <p class="calibre1">«Evet,» dedi. «Nereden biliyorsunuz?»</p>

  <p class="calibre1">«Bir ranstlantı sonucu geçen gün öğrendik.</p>

  <p class="calibre1">&nbsp;Cezaevine girince en yakın akrabanızı bildirmek zorundasınız. Leamas akrabası olmadığını söyledi. Bu yalandı. Cezaevindeyken başına bir şey ge lecek olursa kime haber verilmesi istediğini sorduklarında da. sizin adınızı verdi.»</p>

  <p class="calibre1">«Anlıyorum.»</p>

  <p class="calibre1">«Peki, arkadaş olduğunuzu başka bilen var mı?»</p>

  <p class="calibre1">«Hayır.»</p>

  <p class="calibre1">«Mahkemeyi izlemeye gittiniz mi?»</p>

  <p class="calibre1">«Hayır.»</p>

  <p class="calibre1">«Gazeteciler, alacaklılar falan geldi mi size?»</p>

  <p class="calibre1">«Hayır. Söyledim ya, kimse bilmiyordu. Annemle babam bile. Kütüphanede birlikte çalışıyorduk. Kütüphaneci Bayan Crail birşeyler bilebilir. Onun, aramızda bir şey olduğunu düşündüğünü sanıyorum. Garip bir insandır.»</p>

  <p class="calibre1">&nbsp;Ufak tefek adam bir süre kızın gözlerinin içine baktı. «Leamas'ın, Bay Ford'u dövmesi sizi şaşırttı mı?»</p>

  <p class="calibre1">«Elbette.»</p>

  <p class="calibre1">«Bunu neden yaptı dersiniz?»</p>

  <p class="calibre1">«Bilemiyorum. Ford kendisine veresiye vermiyor diye herhalde. Ama bunu daha önceden de düşündüğünü sanıyorum.» Liz biraz fazla konuşup konuşmadığını düşündü, ama öylesine yalnızdı, bunları birisiyle konuşmaya öyle ihtiyacı vardı ki, bunda bir sakınca görmedi.</p>

  <p class="calibre1">«Olaydan önceki gece konuşuyorduk, özel bir akşam yemeği yemiştik. Alec bunun böyle olmasını istemişti, ben de son gecemiz olduğunu anlamıştım. Bir yerden bir şişe kırmızı şarap getirdi. Ben şaraptan pek hoşlanmadığımdan çoğunu o içti zaten. O zaman, 'Bu veda mı?' diye sordum.»</p>

  <p class="calibre1">«O ne dedi?»</p>

  <p class="calibre1">«Yapması gereken bir iş olduğunu söyledi. Bir arkadaşına yapılan bir şeye karşılık. Doğrusu pek bir şey anlayamamıştım.»</p>

  <p class="calibre1">&nbsp;Çok uzun süren bir sessizlik oldu. Ufak tefek adam çok endişeli görünüyordu. Sonunda, «Buna inandınız mı?» diye sordu.</p>

  <p class="calibre1">«Bilmiyorum.» Liz, birden Alec için korkmuştu ve bunun nedenini de bilemiyordu.</p>

  <p class="calibre1">«Leamas iki çocuğu olduğunu söyledi mi size?» diye sordu adam. Liz karşılık vermedi. «Ve buna rağmen en yakın akrabası olarak sizin adınızı verdi. Bunu neden yaptı dersiniz?» Adam kendi sorusundan utanmış gibiydi. Kucağında birleştirdiği yumuk ellerine bakıyordu. Liz kızardı.</p>

  <p class="calibre1">«Onu seviyordum.»</p>

  <p class="calibre1">«O da sizi seviyor muydu?»</p>

  <p class="calibre1">«Belki. Bilmiyorum.»</p>

  <p class="calibre1">«Onu hâlâ seviyor musunuz?»</p>

  <p class="calibre1">«Hiç döneceğini söylemiş miydi?» diye genç adam sordu.</p>

  <p class="calibre1">«Hayır.»</p>

  <p class="calibre1">«Ama size veda etti, öyle değil mi?» diye diğeri aceleyle araya girdi.</p>

  <p class="calibre1">«Size veda etti mi?» diye sonra sorusunu tekrarladı. «Onun başına başka hiçbir şey gelmeyecek, size söz veriyorum. Ama biz kendisine yardımcı olmak istiyoruz, eğer Bay Ford'u neden dövdüğünü biliyorsanız, bu konuda söylediği ya da yaptığı küçük bir şeyden bile bir anlam çıkartmışsanız, o zaman Alec'in iyiliği için bunu söyleyin bize.»</p>

  <p class="calibre1">Liz başını salladı.</p>

  <p class="calibre1">«Lütfen gidin artık. Lütfen başka soru sormayın. Gidin artık, lütfen.»</p>

  <p class="calibre1">Yaşlıca adam kapıya doğru giderken duraksadı, cüzdanından bir kart çıkartıp masanın üstüne bıraktı. Liz onun çok utangaç bir insan olduğunu düşünüyordu.</p>

  <p class="calibre1">«Eğer yardıma ihtiyacınız olursa... Leamas hakkında herhangi bir şey...ya da...bana telefon edersiniz işte... Anlıyor musunuz?»</p>

  <p class="calibre1">«Kimsiniz siz?»</p>

  <p class="calibre1">«Alec Leamas'ın bir dostuyum.» Adam yine duraksadı. «Bir şey daha var, son bir soru. Alec sizin... Alec, Parti hakkında bir şey biliyor muydu?»</p>

  <p class="calibre1">«Evet,» diye umutsuzca cevap verdi Liz. «Ben ona söylemiştim.»</p>

  <p class="calibre1">«Parti sizinle Alec arasındaki ilişkiyi biliyor mu?»</p>

  <p class="calibre1">«Kimse bilmiyor dedim size.» Liz, yüzü bembeyaz kesilmiş olarak bağırdı. «Nerede Alec? Onun nerede olduğunu söyleyin bana. Neden nerede olduğunu söylemiyorsunuz? Ona yardım edebilirim, anlamıyor musunuz? Aklını kaçırmış olsa bile bakarım ben ona... Bunun hiç önemi yok diyorum size... Cezaevine mektup yazdım, istediği zaman buraya dönebileceğini söyledim. Onu hep bekleyeceğim... » Liz daha fazla konuşamayarak odanın ortasında hıçkırmaya başladı. Yüzünü elleri arasına gömmüştü. Ufak tefek adam gözlerini üzerinden ayırmıyordu.</p>

  <p class="calibre1">«Başka bir ülkeye gitti,» dedi yumuşacık bir sesle. «Nerede olduğunu biz de tam olarak bilmiyoruz. Deli filan değil, ama size de onları söyle-memeliydi. Yazık olmuş.»</p>

  <p class="calibre1">«Sizin ihtiyaçlarınızı karşılarız,» diye genç adam atıldı. «Para falan... »</p>

  <p class="calibre1">«Siz kimsiniz?» diye bir daha sordu Liz.</p>

  <p class="calibre1">«Alec'in dostlarıyız,» dedi genç adam, «İyi dostları hem de.»</p>

  <p class="calibre1">Liz onların aşağı inip kapıdan dışarı çıktıklarını duydu. Pencereden küçük siyah arabaya binip park yönünde uzaklaşmalarını izledi.</p>

  <p class="calibre1">O anda kartı hatırladı. Gidip masadan aldı, ışığa tuttu. Pahalı bir kartvizitti bu, pek polis aylığıyla böyle kartlar bastırılmazdı. Kabartmaydı. Adın önünde rütbesi, altında karakol adı falan yoktu. Yalnızca 'Bay' ile başlayan bir ad... Chelsea'da oturan polis olur muydu hiç?</p>

  <p class="calibre1">BAY GEORGE SMİLEY, 9 BYWATER SOKAĞI, CHELSEA. Altında bir telefon numarası.</p>

  <p class="calibre1">Çok garip bir şeydi bu.</p>

  <p class="calibre1"><br class="calibre2" /></p>

  <h1 class="calibre5" id="sigil_toc_id_11">DOĞU</h1>

  <p class="calibre1">&nbsp;Leamas emniyet kemerini çözdü.</p>

  <p class="calibre1">&nbsp;Ölüme mahkûm olan insanların ani bir sevinç dalgası altına girdikleri söylenir: alev çevresinde dönen güveler gibi yok olmaları zaferle aynı ana düşer sanki. Karar vermesinin hemen sonrasında Leamas da buna benzer bir duygunun bilincine varmıştı; kısa ama doyurucu bir rahatlama kendisini bir süre ayakta tutabilmişti. Bunun ardından da korku ve açlık gelmişti.</p>

  <p class="calibre1">&nbsp;Ağırlaşıyordu artık. Kontrol haklıydı.</p>

  <p class="calibre1">&nbsp;Bunu ilk kez geçen yılın başında Riemeck olayı sırasında farketmişti. Karl bir mesaj göndermişti: özel bir bilgi aktaracaktı ve Batı Almanya'ya pek seyrek yaptığı yolculuklardan birini yapmak üzereydi. Karlsruhe'de bir hukuk konferansı falan. Leamas, Köln'e uçakla gelmiş, havaalanında bir araba kiralamıştı. Yola çıktığında saat henüz çok erkendi, Karlsruhe otoyolu trafiğinden kurtulmayı ummuştu. Ancak ağır kamyonlar yola çıkmışlardı bile. Leamas türlü cambazlıklarla yarım saatte yetmiş kilometre yapmıştı, sonunda sol şeritte kırk metre kadar ilerde küçük bir Fiat burnunu çıkarmıştı. Leamas frene basmış, farlarını yakmış, kornaya basmış ve ancak Tanrı'nın yardımı sayesinde arabayı sıyırarak geçip gitmişti. Arabanın yanından geçerken arkada oturan dört çocuğun gülerek kendisine el salladıklarını gözünün ucuyla görmüştü.</p>

  <p class="calibre1">&nbsp;Babaları ise aptallaşmış. bir halde Korkuyla kavramıştı direksiyonu. Leamas yoluna devam etmişti. Ama birden olmuştu işte: elleri titremeye başlamıştı, yüzü alev alev yanıyordu, kalbi parçalanacakmış gibi atıyordu. Arabayı kenara çekmiş, inip derin soluklar almış, yanından kükreyerek geçen koca koca kamyonlara bakmıştı. Küçük arabanın onların arasında tozu bile kalmayıncaya kadar parçalandığını görür gibiydi. Ortalıkta klakson sesleri ve yanıp sönen mavi ışıklardan başka bir şey yoktu. Bir de çocukların parçalanmış cesetleri...</p>

  <p class="calibre1">&nbsp;Yolun geri kalan kısmında arabayı çok ağır sürmüş ve Kari ile randevusuna yetişememişti.</p>

  <p class="calibre1">&nbsp;Ondan sonra bir daha aklının bir köşesinde kendisine el sallayan o çocukları görmeden araba sürememişti.</p>

  <p class="calibre1">&nbsp;Kontrol buna humma derdi.</p>

  <p class="calibre1">&nbsp;Leamas kanat üstünde oturuyordu. Yanında Amerikalı bir kadın vardı. Leamas bir an ona, Ber-lin'dekilere vermesi için bir not vermeyi düşünmüş, ama hemen vazgeçmişti bundan. Kadın kendisine asıldığını sanacaktı, ayrıca Peters de görecekti yaptığını. Üstelik bunun ne yararı olurdu ki? Kontrol olup biteni biliyordu. Kontrol'du olayı bu duruma getiren. Söyleyecek hiçbir şey yoktu.</p>

  <p class="calibre1">&nbsp;Kendisine ne olacağını düşündü. Kontrol bundan söz etmemişti, yalnızca teknik konusunda konuşmuştu:</p>

  <p class="calibre1">&nbsp;Sakın birden teslim olup her şeyi anlatma, senden bilgi almak için uğraşsınlar biraz. Ayrıntılarla karıştır kafalarını, bazı şeyleri atla, sık sık geriye dönüşler yap. Güç bir insan ol. Balık gibi iç, sakın ideoloji konusunda onlara yanaşma, bundan hemen kuşkulanırlar. Satın aldıkları bir insanla anlaşmak isterler, karşıtların çatışmasından hoşlanırlar. Kendi inançlarını kabul etmiş biriyle değil. Hepsinden çok da kendi sonuçlarına kendileri varmak isterler. Bütün hazırlıklar yapılmıştır, çok önce hem ete. Küçük küçük şeyler, güç ipuçları. Sen bu hazine avının son aşamasısın.»</p>

  <p class="calibre1">&nbsp;Leamas bunu yapmaya razı olmuştu; ön çarpışmalar senin adına yapılmışken büyük çatışmadan kaçınmak doğru olmazdı.</p>

  <p class="calibre1">«Sana bir konuda söz verebilirim: yapacaklarına değer bu iş. Özel ilgimize değer, Alec. Onu canlı tutabilirsen büyük bir zafer kazanmış oluruz.»</p>

  <p class="calibre1">&nbsp;Leamas işkenceye dayanabileceğini sanmıyordu. Koestler'in bir kitabında bu yaşlı ihtilâlcinin kendini işkenceye parmakuçlarına yanan kibrit tutarak alıştırdığını okumuştu. Pek çok şey okumamıştı ama bunu okumuştu ve unutmamıştı.</p>

  <p class="calibre1">&nbsp;Templehof'a indiklerinde hava kararıyordu. Leamas, Berlin ışıklarının kendilerini karşılarcasına yükseldiğini gördü, tekerleklerin yere çarpmasından çıkan gürültüyü duydu, gümrük ve pasaport memurlarının yarı karanlıktan aydınlığa çıktıklarını gördü.</p>

  <p class="calibre1">&nbsp;Bir an eski bir tanıdığının havaalanında kendisini tanımasından korktu. Peters ile sonsuz koridorlardan, kontrollardan geçerken kimseye rastlamayınca korkusunun gerçekte bir umut olduğunu anladı.</p>

  <p class="calibre1">&nbsp;Peters'in kendisini tanımazlıktan gelmekten vazgeçmesi de ilginçti. Sanki Batı Berlin'i güvenli bir yer olarak görüyor gibiydi. Doğuya giden yolda basit bir durak.</p>

  <p class="calibre1">&nbsp;Büyük salondan ana kapıya doğru ilerlerken Peters birden fikir değiştirdi ve park alanı ile taksi durağına açılan yan kapıya yürüdü. Burada bir an durakladı, kapının üstündeki ışığın altında durdu, kolunun altındaki gazeteyi alıp katladı, yağmurluğunun sol cebine yerleştirdi, yere bıraktığı bavulunu aldı yine. O anda park yerinde duran arabalardan birinin farları yandı, söndü, bir daha yanıp söndü.</p>

  <p class="calibre1">«Haydi yürü,» dedi Peters. Leamas hızlı hızlı yürüyen adamı izledi, ilk sıra arabaya yaklaştıklarında büyük bir siyah Mercedes'in arka kapısı içerden açıldı, tavan ışığı yandı. Leamas'ın on metre önündeki Peters arabaya yaklaşıp sürücüyle bir süre konuştuktan sonra seslendi:</p>

  <p class="calibre1">«Araba burada. Çabuk ol.»</p>

  <p class="calibre1">&nbsp;Leamas konuşmadan bindi Mercedes 180'e. Pe-ters de yanına oturdu. Park yerinden çıkarken ön koltuğunda iki kişinin oturduğu küçük bir DKVV'nin yanından geçtiler. Yirmi metre ilerde de bir telefon kulübesi vardı. Bir adam telefonda konuşuyordu. Leamas arkasına bakınca DKWnin kendilerini izlediğini gördü. Tam bir tören, diye düşündü.</p>

  <p class="calibre1">&nbsp;Mercedes çok ağır gidiyordu. Leamas iki elini dizlerinin üstüne koymuş dimdik önüne bakmaktaydı. O gece Berlin'i görmek istemiyordu. Bu son şansıydı, bunu da biliyordu. O yüzden şimdi sağ elini Peters'in boğazına sokacak durumda oturmaktaydı. Arabadan kendini atıp koşabilir, arkasından yağdırılacak kurşunlardan kaçmak için sağa sola zigzaglar yapabilirdi. Özgür olurdu... Berlin'de kendisini kollayacak insanlar vardı... kaçabilirdi.</p>

  <p class="calibre1">&nbsp;Hiçbir şey yapmadı ama.</p>

  <p class="calibre1">&nbsp;Sektör sınırını geçmenin bu kadar kolay olacağını düşünmemişti. On dakika kadar oyalandılar, Leamas belirli bir saatla geçmeleri gerektiğini anlamıştı. Batı Alman kontrol noktasına geldiklerinde DKW birden hızlanıp önlerine geçti ve zorlanan motorundan homurtular çıkararak polis kulübesinin önünde durdu. Mercedes otuz metre geride bekliyordu. İki dakika sonra kırmızı beyaz boyalı engel DKWnin geçmesi için kaldırıldı. Sınırı iki araba birden geçti. Mercedes ikinci viteste büyük bir gürültü ile zorlanıyordu, sürücüsü sırtını koltuğuna dayamış öne uzattığı eliyle sımsıkı kavramıştı direksiyonu.</p>

  <p class="calibre1">&nbsp;İki kontrol noktasını ayıran elli metrelik yolu geçerlerken Leamas duvarın doğu yanında yeni tahkimat yapıldığını farketti — canavar dişleri, gözetleme kuleleri, çift sıra dikenli tel. İşler iyice sıkışmıştı.</p>

  <p class="calibre1">&nbsp;Mercedes ikinci kontrol noktasında durmadı. Engeller kaldırılmış olduğu için kendilerini dürbünleriyle izleyen Vopoların önünden hızla geçtiler. DKW gözden kaybolmuştu. Leamas arabayı on dakika sonra bir daha gördüğünde yine arkalarınday-dı. Şimdi çok hızlı gidiyorlardı. Leamas Doğu Berlin'de durup araba değiştireceklerini ya da başarılı bir operasyon için birbirlerini kutlayacaklarını ummuştu. Ama doğruca kentin doğusuna doğru yol almaya devam ettiler.</p>

  <p class="calibre1">«Nereye gidiyoruz?» diye sordu Peters'e.</p>

  <p class="calibre1">«Geldik bile. Demokratik Alman Cumhuriyeti. Senin için hazırlıklar yapıldı.»</p>

  <p class="calibre1">«Ben daha doğuya gideceğimizi sanıyordum.»</p>

  <p class="calibre1">«Gideceğiz. Önce burada bir iki gün kalacağız. Almanların da seninle konuşmalarının iyi olacağını düşündük.»</p>

  <p class="calibre1">«Anlıyorum.»</p>

  <p class="calibre1">«Ne de olsa çalışmalarının çoğu Almanlara ilişkindi. İfadenin ayrıntılarını görmelerini istiyorum.»</p>

  <p class="calibre1">«Onlar beni görmek istediler mi?»</p>

  <p class="calibre1">«Senin gibisine şimdiye kadar hiç yaklaşamadılar... kaynağa bu kadar yakın birine. Bizimkiler onların seninle tanışmalarını istedi.»</p>

  <p class="calibre1">«Buradan nereye gideceğiz?»</p>

  <p class="calibre1">«Doğu'ya.»</p>

  <p class="calibre1">«Alman tarafından kimi göreceğim?»</p>

  <p class="calibre1">«Önemli mi bu?»</p>

  <p class="calibre1">«Pek değil. Abteilung'da çalışanların çoğunun adlarını bilirim de ondan sordum.»</p>

  <p class="calibre1">«Kiminle karşılaşmayı umuyorsun?»</p>

  <p class="calibre1">«Fiedler,» dedi Leamas hiç duraksamadan. «Güvenlik başkan yardımcısı. Mundt'un adamı. Bütün büyük sorguları o yapar. Eşşoğlunun biridir.»</p>

  <p class="calibre1">«Neden?»</p>

  <p class="calibre1">«Vahşi bir insan. Onun hakkında çok şey duydum. Peter Guillam'ın bir ajanını yakalamıştı, adamı az daha öldürüyordu.»</p>

  <p class="calibre1">«Casusluk kriket oyunu değildir,» dedi Peters. Bundan sonra konuşmadılar. Demek Fiedler, diye düşündü Leamas.</p>

  <p class="calibre1">&nbsp;Leamas, Fiedler'i tanırdı. Hem dosyasındaki fotoğraflarından hem de yanında çalışanların raporlarından, ince yapılı, düzgün yüzlü genç sayılabilecek bir adam. Koyu renk saçlar, parlak kahve gözler. Vahşi ve zeki. Fiedler, Abteilung'da seyrek rastlanan tiplerdendi. Entrikalara karışmaz, herhangi bir terfi ' umudu olmadan Mundt'un gölgesinde yaşamaktan mutlu görünürdü. Şu ya da bu kliğin adamı diye etiketlenemezdi. Abteilung'da onunla birlikte çalışanlar bile onun iktidar kompleksinin neresinde olduğunu kestiremezlerdi. Yalnız çalışan bir insandı Fiedler; güvenilmez ve korkulurdu kendisinden, sevilmezdi.</p>

  <p class="calibre1">«Fiedler en iyi kozumuz,» demişti Kontrol. Leamas, Kontrol ve Peter Guillam Kontrol'un Surrey'-deki evinde yemek yiyorlardı. «Fiedler günün birinde başrahibi sırtından bıçaklayacak olan çömezdir. Mundt'un karşısına çıkacak tek kişidir ve ondan nefret eder. Fiedler Yahudidir, Mundt ise değil, iyi bir karışım değil yani.» Kendisiyle Guillam'ı kastederek, «Fiedler'e Mundt'u yokedecek silahı sağlamak bizim işimizdi.» dedi. «Sevgili Leamas onu bu silahı kullanması için özendirmek de senin işin olacak. Onunla hiç karşılaşmayacağın için dolaylı yoldan kuşkusuz. Demek istediğim, yani onunla karşılaşmamanı umuyorum.»</p>

  <p class="calibre1">&nbsp;Hepsi gülmüşlerdi buna; Guillam da. O zaman iyi bir espri olarak görülmüştü; en azından Kontrolün standardlarına göre iyi.</p>

  <p class="calibre1">&nbsp;Saat geceyarısını geçmiş olmalıydı.</p>

  <p class="calibre1">&nbsp;Bir süredir zaman zaman ağaçlar arasında, zaman zaman açıklıkta ama asfalt kaplanmamış bir yolda gitmekteydiler. Mercedes durunca bir an sonra DKW de yanlarına gelip durdu. Leamas, Pe-ters'le dışarı çıkarken ikinci prabada şimdi üç kişinin bulunduğunu gördü. İkisi dışarı çıkmak üzereydiler. Üçüncüsü arka koltukta oturmuş arabanın iç ışığında elindeki kâğıtları inceliyordu.</p>

  <p class="calibre1">&nbsp;Kullanılmayan ahırların yanında park etmişlerdi arabalarını. Bina otuz metre gerideydi. Leamas farların ışığında duvarları ahşap ve beyaza badanalanmış tuğladan olan alçak bir çiftlik binası gördü. Ay öylesine parlaktı ki, binanın arkasındaki çam kaplı tepeler soluk gece göğünde çok net olarak görülüyordu. Peters ile Leamas önde, diğer iki adam arkada olmak üzere eve doğru yürüdüler. Arabadaki üçüncü adam yerinden kıpırdamamış, okumasını sürdürüyordu.</p>

  <p class="calibre1">&nbsp;Kapıya gelince Peters durup diğer ikisinin yaklaşmalarını bekledi. Birinin elinde anahtarlar vardı. O anahtarları araştırırken diğeri elleri ceplerinde onu koruyordu.</p>

  <p class="calibre1">&nbsp;Leamas, «Hiçbir şeyi rastlantıya bırakmıyorlar,» dedi. «Beni ne sanıyorlar bunlar?»</p>

  <p class="calibre1">«Onlar sanmak için para almazlar.» Peters dönüp adamlardan birine almanca, «Geliyor mu?» diye sordu.</p>

  <p class="calibre1">&nbsp;Alman omuzlarını silkerek baktı arabaya. «Gelir,» dedi. «Yalnız başına gelmeyi sever.»</p>

  <p class="calibre1">&nbsp;Alman öne geçti, eve girdiler. Yarı yeni yarı eski bir av köşkü gibi döşenmişti içerisi. Soluk tavan ışıklarıyla çok kötü aydınlatılmıştı. Sanki bugün için açılmış gibi ihmal edilmiş, küflü bir havası vardı. Şurada burada bazı resmilik izlerine rastlanmıyor değildi — yangında yapılacak şeyler, kapının resmi yeşil boyası, yaylı kilitler, salonda da Sovyet liderlerinin kaçınılmaz portreleri. Leamas'a göre bilinmezlikten bu uzaklaşma Abteilung'un bürokrasi ile isteksiz özdeşleşmesini simgeliyordu.</p>

  <p class="calibre1">&nbsp;Sirk'te de alışkın olduğu bir şeydi bu.</p>

  <p class="calibre1">&nbsp;Peters oturunca Leamas da oturdu. On dakika kadar bekledikten sonra Peters odanın öteki ucunda duran iki adamdan birine, «Git beklediğimizi söyle,» dedi. «Bize yiyecek birşeyler de bul. Acıktık.» Adam kapıya giderken Peters arkasından seslendi: «Viski de getirmelerini söyle... viski ve bir iki kadeh.» Adam omuzlarını silkip ardından kapıyı açık bırakarak çıktı.</p>

  <p class="calibre1">«Daha önce buraya gelmiş miydin?» diye sordu Leamas.</p>

  <p class="calibre1">«Evet. Birkaç kere.»</p>

  <p class="calibre1">«Ne için?»</p>

  <p class="calibre1">«Bu tür işler için. Aynı değil belki, ama bizim işler için.»</p>

  <p class="calibre1">«Fiedler'le mi?»</p>

  <p class="calibre1">«Evet.»</p>

  <p class="calibre1">«iyi midir?»</p>

  <p class="calibre1">&nbsp;Peters omuzlarını silkti. «Bir Yahudi için kötü sayılmaz.» Odanın öteki ucunda bir tıkırtı duyan Leamas başını o yana çevirdiğinde Fiedler'in kapı önünde durduğunu gördü. Bir elinde bir şişe viski, diğerinde kadehlerle bir şişe maden suyu vardı. Boyu bir altmış beşten fazla olamazdı. Üzerinde ceketi uzunca mavi bir takım elbise vardı. Kendilerine değil de kapının önündeki nöbetçiye bakıyordu.</p>

  <p class="calibre1">«Git,» dedi. Sesinde hafif bir Sakson aksanı seziliyordu. «Git ve ötekine bize yiyecek getirmesini söyle.»</p>

  <p class="calibre1">«Ben söyledim,» dedi Peters. «Ama daha bir şey getirmediler.»</p>

  <p class="calibre1">&nbsp;Fiedler, ingilizce olarak kupkuru bir sesle, «Züppeler,» diye söylendi. «Yemek için uşak tutmamızı bekliyorlar.»</p>

  <p class="calibre1">&nbsp;Leamas, Fiedler'in savaşı Kanada'da geçirdiğini hatırladı. Aksanı oradan geliyordu. Ana babası Alman Yahudisi ve Marksisttiler. Kanada'ya sığınmışlardı. Aile, kişisel pahası ne olursa olsun, Stalin'in Almanyasını inşa etmek için 1946 sonunda dönmüştü vatanına.</p>

  <p class="calibre1">&nbsp;Fiedler, Leamas'a, «Merhaba, seni gördüğüme memnun oldum,» dedi.</p>

  <p class="calibre1">«Merhaba, Fiedler.»</p>

  <p class="calibre1">«Yolun sonuna geldin artık.»</p>

  <p class="calibre1">«Ne demek istiyorsun?»</p>

  <p class="calibre1">«Peters'in söylediklerinin aksine buradan daha doğuya gidemeyeceksin, demek istiyorum. Kusura bakma.» Bundan pek hoşlanmış gibiydi.</p>

  <p class="calibre1">&nbsp;Leamas, Peters'e döndü.</p>

  <p class="calibre1">«Doğru mu bu?» Sesi öfkeden titriyordu. «Doğru mu bu? Söyle!»</p>

  <p class="calibre1">Peters başını salladı. «Evet. Ben yalnızca aracıyım. Böyle yapmamız gerekiyordu, üzgünüm.»</p>

  <p class="calibre1">«Neden ama?»</p>

  <p class="calibre1">«Zorunluluk,» diye Fiedler söze karıştı. «İlk sorgun Batı'da yapıldı. İhtiyacımız olan bağlantıyı bize ancak bir elçiliğin sağlayabileceği yerde. Demokratik Alman Cumhuriyetinin Batı'da elçilikleri yoktur. Şimdilik yani. Bu yüzden bağlantı bölümümüz şu anda bize yasaklanmış olan kolaylıklardan, bağışıklıklardan ve iletişimden yararlanmamızı sağladı.»</p>

  <p class="calibre1">«Seni domuz!» diye söylendi Leamas. «Kendimi senin o boktan servisine teslim etmeyeceğimi biliyordun; nedenin buydu, değil mi? O yüzden bir Rus kullandın beni tavlamak için.»</p>

  <p class="calibre1">«Lahey'deki Sovyet Elçiliğini kullandık. Başka ne yapabilirdik? O ana kadar bizim operasyonumuz-du bu. Mantıklı bir şey bu. Ne biz ne de bir başkası İngiltere'de sizinkilerin, senin durumunu bu kadar kısa zamanda farkedeceklerini bilemezdik?»</p>

  <p class="calibre1">«Öyle mi? Onları peşime siz saldığınız halde mi? Olan buydu değil mi, Fiedler?» Kontrol, onlardan nefret etmeyi sakın unutma, demişti. O zaman senden aldıkları bilgileri çok daha değerli kabul edeceklerdir.</p>

  <p class="calibre1">«Saçma bir fikir,» dedi Fiedler. Peters'e bakıp rusça birşeyler söyledi. Peters başını sallayıp ayağa kalktı.</p>

  <p class="calibre1">«Allahaısmarladık,» dedi Leamas'a. «Talihin açık olsun.»</p>

  <p class="calibre1">&nbsp;Sonra Fiedler'i de başıyla selamlayıp kapıya doğru yürüdü. Kapı tokmağını tutarken arkasına dönüp Leamas'a, «Talihin açık olsun,» diye bir daha seslendi. Leamas'ın bir şey söylemesini ister gibiydi, ama Leamas onun sözlerini duymamıştı sanki. Yüzü sapsarı kesilmiş kavga edecekmiş gibi başparmakları yukarı gelmek üzere yumruklarını sıkmıştı. Peters kapının yanında kaldı.</p>

  <p class="calibre1">«Bilmeliydim,» dedi Leamas. Sesi çok öfkeli bir insanınki gibi çatlak çıkıyordu. «Kendi pis işlerini kendinin yapmayacağını tahmin etmeliydim, Fi-edler. Lanet yarım ülkenin, sefil Servisinin tipik bir hareketi, pezevenkliğini büyük amcana yaptırtmak. Bir ülke bile değilsiniz siz, hükümet de değilsiniz, siyasal akıl hastalarının oluşturduğu beşinci sınıf bir diktatörlüksünüz.» Parmağını Fiedler'in yüzüne doğru sallayarak bağırmaya başladı:</p>

  <p class="calibre1">«Seni sadist pezevenk seni! Seni iyi tanırım. Savaşta Kanada'daydın değil mi? İddiaya girerim ki, her uçak geçişinde o şişko kafanı ananın etekleri arasına saklıyordun. Şimdi nesin ki? Mundt'un zavallı çömezi. Ananın kapısının önünde de yirmi iki Rus tümeni bekliyor, öyle değil mi? Bir gün uyanıp da onları gitmiş görünce sana neler olacağını düşünüyorum da acıyorum sana, Fiedler. O zaman kan gövdeyi götürecek ve seni ne anan, ne de büyük amcan hakettiğine kavuşmaktan koruyamayacak.»</p>

  <p class="calibre1">&nbsp;Fiedler omuzlarını silkti.</p>

  <p class="calibre1">«Bunu bir dişçi ziyareti olarak kabul et, Lea-mas. iş ne kadar çabuk biterse evine o kadar çabuk dönebilirsin. Bir şeyler ye de git yat sonra.»</p>

  <p class="calibre1">«Evime dönemeyeceğimi çok iyi biliyorsun. Bunu basardın. İngiltere'de beni açığa çıkardın artık. İkiniz de, zorunlu kalmadıkça buraya gelmeyeceğimi çok iyi biliyordunuz.»</p>

  <p class="calibre1">&nbsp;Fiedler uzun ve güçlü parmaklarına baktı.</p>

  <p class="calibre1">«Felsefe yapmanın zamanı değil, ama şu anda gerçekten şikâyet edemezsin. Bütün işimizin kaynağında —ki seninki de bizimki de aynıdır— tümün kişiden daha önemli olduğu kuramı yatar. Bu yüzden bir komünist, gizli servisini kendi kolunun doğal bir uzantısı olarak görür ve yine bunun için senin ülkende bilgiler bir tür İngiliz ahlâklılığı içine gömülüdür. Kişilerin sömürülmesi ancak ortak ihtiyaç tarafından haklı kılınabilir, değil mi? Senin böyle öfkeli olmanı biraz komik buluyorum. Biz burada ingiliz kırsal yaşamının ahlaksal yasalarına uymak üzere bulunmuyoruz. Ne de olsa, senin kendi davranışların da, bir görüş açısı bakımından, kınanılmayacak gibi değildir.»</p>

  <p class="calibre1">&nbsp;Leamas, yüzünde bir iğrenme ifadesiyle bakıyordu Fiedler'e.</p>

  <p class="calibre1">«Ben seni çok iyi tanıyorum. Mundt'un köpeğisin, değil mi? Onun mevkiini istediğini söylüyorlar. Eh, şimdi rahat rahat yerine geçebilirsin. Mundt hanedanının sona erme zamanı gelmişti zaten.»</p>

  <p class="calibre1">«Ne demek istediğini anlamıyorum,» dedi Fiedler.</p>

  <p class="calibre1">«Ben senin büyük basarınım, değil mi?»</p>

  <p class="calibre1">&nbsp;Fiedler bir an düşündükten sonra omuzlarını silkti. «Operasyon başarılıydı. Senin buna değer olup olmadığınsa biraz kuşkulu. Göreceğiz. Ama iyi bir operasyondu. Mesleğimizin tek gereğini karşıladı: başarılı oldu.»</p>

  <p class="calibre1">&nbsp;Leamas, gözucuyla Peters'e bakarak, «Bunun başarısını sen üstleneceksin sanırım,» dedi.</p>

  <p class="calibre1">«Herhangi bir başarı üstlenme durumu yok,» dedi Fiedler. Kanepenin koluna oturup Leamas'ın yüzüne baktı.</p>

  <p class="calibre1">«Yine de bir konuda öfkelenmek hakkın. Seni ele geçirdiğimizi sizinkilere kim söyledi? Biz söylemedik. Bana inanmayabilirsin, ama gerçek bu. Onlara biz bir şey söylemedik. Onların bilmesini bile istemiyorduk. Seni daha sonra kendi hesabımıza çalıştırmayı düşünüyorduk. Şimdi gülünç gelen daha bazı düşüncelerimiz de vardı. O yüzden, kim söyledi onlara? Kayıp bir insandın, ne adresin vardı, ne bir dostun ne de bir bağın. Senin ortadan kaybolduğunu nasıl öğrendiler? Biri söylemiş olmalı... herhalde her ikisi de şu anda tutuklu olan, Ashe ile Kiever değil.»</p>

  <p class="calibre1">«Tutuklu mu?»</p>

  <p class="calibre1">«öyle görünüyor. Senin vakanda oynadıkları rolden değil, daha başka şeyler de vardı...»</p>

  <p class="calibre1">«Vay vay vay!»</p>

  <p class="calibre1">«Bu söylediğim gerçek. Peters'in Hollanda'dan gönderdiği raporla tatmin olmalıydık. Paranı alıp çeker giderdin. Ama bize her şeyi söylemedin, bense her şeyi bilmek istiyorum. Ne de olsa, senin buradaki varlığın bizim için de bazı sorunlar doğuruyor, bunu sen de bilirsin.»</p>

  <p class="calibre1">Odaya çöken bir sessizlik anında Peters, Fied-ler'e doğru ani ve hiç de dostça olmayan bir biçimde başını sallayarak kapıdan dışarı süzülüverdi.</p>

  <p class="calibre1">Fiedler viski şişesini alıp kadehlere birer parmak içki doldurdu.</p>

  <p class="calibre1">«Ne yazık ki sodamız yok. Su ister misin? Soda istedim ama limonata getirdiler.»</p>

  <p class="calibre1">«Canın cehenneme,» dedi Leamas. Birden kendini çok yorgun hissetmişti.</p>

  <p class="calibre1">Fiedler başını salladı.</p>

  <p class="calibre1">«Çok gururlu bir insansın, ama boşver. Yemeğini ye, git yat.»</p>

  <p class="calibre1">Nöbetçilerden biri bir tepsi ile geldi — kara ekmek, sosis ve soğuk salata.</p>

  <p class="calibre1">«Biraz köylü işi ama doyurucu,» dedi Fiedler. «Patates yok. Geçici bir patates sıkıntısı var da.»</p>

  <p class="calibre1">&nbsp;Ses çıkarmadan yemeye başladılar. Fiedler, kalorilerini sayıyormuş gibi çok az yiyordu.</p>

  <p class="calibre1">&nbsp;Nöbetçiler Leamas'ı yatakodasına götürdüler. Kiever'in İngiltere'den çıkarken verdiği bavulu da kendisine taşıtıyorlardı. Leamas, evin ön kapısından başlayan geniş koridor boyunca iki adamın arasında yürüdü. Koyu yeşile boyalı büyük bir kapının önüne geldiler, nöbetçilerden biri kilidi açtı, kapıyı itti ve Leamas'ın içeri girmesini işaret etti. Leamas kendini iki portatif yataklı, bir iskemleli ve basit bir masalı küçük bir kışla yatakodasında buldu. Duvarlarda kadın fotoğrafları vardı, pencerelerin pancurları kapalıydı. Odanın öteki ucunda bir kapı daha vardı. Yine işaretle oraya gitmesini söylediler. Leamas bavulunu bıraktı, gidip kapıyı açtı. ikinci oda da birincinin eşiydi, ancak içerde bir yatak vardı ve duvarlar çıplaktı.</p>

  <p class="calibre1">«Çantayı siz getirin, ben yoruldum,» dedi. Sonra üzerindekileri çıkarmadan yatağa uzandı. Bir iki dakika sonra derin bir uykuya dalmıştı.</p>

  <p class="calibre1">&nbsp;Sabah kahvaltısını getiren nöbetçi uyandırdı kendisini; kara ekmek ve suni kahve. Leamas kalkıp pencereye yürüdü.</p>

  <p class="calibre1">&nbsp;Ev yüksek bir tepenin üzerindeydi. Pencerenin altından dik bir yamaç uzanıyordu aşağı doğru. Tepenin üstünde çam ağaçları, onların ötesinde dizi dizi uzanan başka tepeler vardı. Ne bir insan izi vardı, ne bir ev, ne de bir kilise, hatta daha eski bir yerleşim yerinin kalıntıları bile yoktu. Yalnızca vadinin ortasında kurşunkalemle çizilmiş gibi sarı bir toprak yol. Ses de yoktu. Böylesine geniş bir alanın bu kadar sessiz olabileceğini hayal bile edemezdi insan. Hava soğuk ama açıktı. Toprağın ıslak, manzaranın çok berrak olmasına bakılırsa gece yağmur yağmış olmalıydı, en uzak tepelerdeki ağaçlar bile tek tek seçiliyordu.</p>

  <p class="calibre1">&nbsp;Leamas ağır ağır giyinirken ekşi kahvesini yudumladı. Giyinmesini bitirmiş kahvaltısına başlayacaktı ki, Fiedler içeri girdi.</p>

  <p class="calibre1">«iyi günler,» dedi neşeli bir sesle. «Seni kahvaltından alıkoymayayım.» Yatağın üzerine oturdu. Doğrusu cesur bir insan, diye düşündü Leamas. Aslında yan odada nöbetçiler olduğu düşünülürse gelmesi için büyük bir cesaret gerekmezdi ya. Ama yine de adamın tutumundaki kararlılığa ve dayanıklılığa hayran kalmamak elde değildi.</p>

  <p class="calibre1">«Başımıza epey çapraşık bir sorun çıkardın,» dedi Fiedler.</p>

  <p class="calibre1">«Ben bütün bildiklerimi anlattım.»</p>

  <p class="calibre1">«Hayır.» Fiedler gülümsedi. «Anlatmadın. Yalnızca bildiğini sandığın şeylerin tümünü anlattın.»</p>

  <p class="calibre1">«Çok kurnazsın,» diye mırıldandı Leamas tabağını itip sonuncu sigarasını yaktı.</p>

  <p class="calibre1">&nbsp;Fiedler, bir oyun oynamayı öneren bir insanın aşırı dostluk havasıyla, «Sana bir soru sorayım,» dedi. «Deneyimli bir haberalma yetkilisi olarak <span class="calibre6">sen</span> bize verdiğin bilgiyle ne yapardın?»</p>

  <p class="calibre1">«Ne bilgisi?»</p>

  <p class="calibre1">«Azizim Leamas, sen bize bir tek konu hakkında bilgi verdin. Bize Riemeck'den söz ettin, biz Rie-meck'i zaten biliyorduk. Bize Berlin örgütünün ajanlarını ve kuruluşunu anlattın. Bunun da modası geçmiş olduğunu söylememe izin ver. Doğru mu? Evet. Zevkle okunan bir roman gibi... şurada burada ikinci derecede bazı bilgi kırıntıları, istersek avlayabileceğimiz çok küçük bir iki balık. Ama, sakın kabalık ediyorum sanma, hiç de on beş bin sterlinlik bilgi değil. Hiç olmazsa günün rayicine göre.» Fied-ler yine gülümsedi.</p>

  <p class="calibre1">«Bak,» dedi Leamas. «Bu anlaşmayı ben değil siz önerdiniz. Sen, Kiever ve Peters. Ben bir takım eski bilgileri sokuşturmak için gidip arkadaşlarına yalvarmadım. İşi kuran sizsiniz, Fiedler; parayı da siz önerip rizikosunu üstlendiniz. O para dışında beş kuruş bile almış değilim. Onun için operasyonun başarısızsa beni suçlama.» Bırak kendileri sana yaklaşsınlar, diye düşündü Leamas.</p>

  <p class="calibre1">«Başarısız değil, yalnızca henüz tamamlanmadı. Tamamlanamaz da. Sen <span class="calibre6">bildiklerini</span> henüz anlatmadın. Bize bir tek bilgi verdiğini söylemiştim. Rolling Stone'dan söz ediyorum. Bir daha sorayım. Ben, Peters ya da bizim gibi biri gelip de sana buna tıpatıp benzeyen bir hikâye anlatsaydı, ne yapardın?»</p>

  <p class="calibre1">&nbsp;Leamas omuzlarını silkti. «Kendimi huzursuz hissederdim. Daha önce de olmuş şeylerdir bunlar. Bir bölümde ya da belirli bir düzeyde bir casus olduğundan kuşkulanırsın. Ne yaparsın o zaman? Bütün devlet memurlarını tutuklayamazsın ki. Bütün bir bölüm elemanlarına tuzak da kuramazsın. Olduğun yerde bekler durursun daha başka ipuçlarının da geleceğini umarak. Rolling Stone vakasında adamın hangi ülkede çalıştığını bile bilemezsin.»</p>

  <p class="calibre1">«Sen bir ajansın,» diye güldü Fiedler. «Değerlendirici değilsin. Burası açık. Şimdi sana birkaç basit soru sormak istiyorum.»</p>

  <p class="calibre1">&nbsp;Leamas cevap vermedi.</p>

  <p class="calibre1">«Rolling Stone dosyası ne renkti?»</p>

  <p class="calibre1">«Gri, üzerinde kırmızı bir haç vardı. Sınırlı dağıtıma tabi demektir.»</p>

  <p class="calibre1">«Dosyanın dışında başka bir şey var mıydı?»</p>

  <p class="calibre1">«Evet, dosyayı görebileceklerin listesi. Dosyanın etikette adı olmayan birinin eline geçmesi durumunda derhal açmadan Bankacılık Bölümüne teslim edilir diye de bir not.»</p>

  <p class="calibre1">«Peki dağıtım listesinde kimler vardı?»</p>

  <p class="calibre1">«Rolling Stone için mi?»</p>

  <p class="calibre1">«Evet.»</p>

  <p class="calibre1">«Kontrol, Kontrol'un sekreteri, Bankacılık, özel Kayıt'tan Bayan Bream ve Uydu Dört. Sanırım bu kadar. Bir de Özel Havale sanırım, ama bundan emin değilim.»</p>

  <p class="calibre1">«Uydu Dört mü? Bunlar ne yaparlar?»</p>

  <p class="calibre1">«Sovyetler Birliği ve Çin dışında Demir Perde ülkeleri. Bölge.»</p>

  <p class="calibre1">«Demokratik Alman Cumhuriyeti mi yani?»</p>

  <p class="calibre1">«Ben yalnızca Bölge dedim.»</p>

  <p class="calibre1">«Bütün bir bölümün dağıtım listesinde olması olağandışı değil mi?»</p>

  <p class="calibre1">«Öyledir sanırım. Bilemem... Daha önce sınırlı dağıtım dosyası görmemiştim. Berlin dışında yani, orada her şey çok daha değişikti.»</p>

  <p class="calibre1">«Peki o sırada Uydu Dört'te kimler vardı?»</p>

  <p class="calibre1">«Guillam, Haverlake ve sanırım de Jong. De Jong Berlin'den henüz dönmüştü.»</p>

  <p class="calibre1">«Hepsinin o dosyayı görmelerine izin verildimi?»</p>

  <p class="calibre1">«Bilmiyorum, Fiedler. Senin yerinde olsaydım...»</p>

  <p class="calibre1">«Peki listedekilerin hepsi tek tek kişiler olduğu halde bir de bütün bir bölümün listeye sokulması biraz garip değil mi?»</p>

  <p class="calibre1">«Bilmiyorum dedim sana. Nasıl bilebilirim ki? Ben o işte basit memurdan başka bir şey değildim.»</p>

  <p class="calibre1">«Dosyayı birinden diğerine kim götürüyordu?»</p>

  <p class="calibre1">«Sekreterler herhalde, pek hatırlamıyorum. Çizerinden aylar geçti... »</p>

  <p class="calibre1">«Öyleyse neden sekreterler de listede değil? Kontrol'un sekreteri listede oysa.» Bir anlık bir sessizlik oldu.</p>

  <p class="calibre1">«Haklısın, şimdi hatırlıyorum,» dedi Leamas. Sesinde bir şaşkınlık seziliyordu. «Elden veriyorduk.»</p>

  <p class="calibre1">«Bankacılık'ta dosya başka kimin eline geçti?»</p>

  <p class="calibre1">«Hiç kimsenin. Bölüme geçtiğimde bana verildi. Benden önce kadınlardan biri onunla uğraşıyordu, ama ben gelince bana verdiler ve adları da listeden silindi.»</p>

  <p class="calibre1">«Şu halde yalnızca sen dosyayı okuyacak olanlara götürüp elden veriyordun?»</p>

  <p class="calibre1">«Evet... sanırım.»</p>

  <p class="calibre1">«Kime verdin peki?»</p>

  <p class="calibre1">«Hatırlamıyorum.»</p>

  <p class="calibre1"><span class="calibre6">«Düşün"</span> Fiedler sesini yükseltmemişti, ama yine de Leamas'ı şaşırtan bir acelesi olduğu anlaşılıyordu.</p>

  <p class="calibre1">«Kontrol'a sanırım. Nasıl bir tutum benimsediğimizi ya da önerdiğimizi göstermek için.»</p>

  <p class="calibre1">«Dosyayı kim getirdi?»</p>

  <p class="calibre1">«Ne demek istiyorsun?» Leamas şaşırmış gibiydi.</p>

  <p class="calibre1">«Dosyayı okuman için sana kim getirdi? Listedeki biri getirmiş olmalı.»</p>

  <p class="calibre1">Leamas, bilinçsiz bir sinirlilik gösterisiyle bir an yanağına dokundu.</p>

  <p class="calibre1">«Öyle olmuş olmalı. Hatırlamak çok güç, Fied-ler, o günlerde içkiyi biraz fazla kaçırıyordum. Bunun ne kadar güç.... »</p>

  <p class="calibre1">«Bir daha soruyorum. Düşün. Sana dosyayı kim getirdi?»</p>

  <p class="calibre1">Leamas masanın başına oturup başını salladı.</p>

  <p class="calibre1">«Hatırlamıyorum. Belki daha sonra aklıma gelebilir. Şu anda hatırlamıyorum işte. Israr etmenin anlamı yok.»</p>

  <p class="calibre1">«Kontrol'un sekreteri olamaz, değil mi? Sen dosyayı hep Kontrol'a geri verirdin. Öyle demiştin. Şu halde listedekilerin hepsi dosyayı Kontrol'dan <span class="calibre6">önce</span> görmüşlerdi.»</p>

  <p class="calibre1">«Herhalde»</p>

  <p class="calibre1">«Sonra Özel Kayıt'ta Bayan Bream var.»</p>

  <p class="calibre1">«O, dağıtım listeli dosyaların bulunduğu odanın görevlisiydi. Dosya elden ele dolaşmadığı zamanlar orada saklanırdı.»</p>

  <p class="calibre1">«Şu halde dosyayı getiren Uydu Dört olmalı,»dedi Fiedler yumuşacık bir sesle.</p>

  <p class="calibre1">«Herhalde.» Leamas, Fiedler'in zekâsına ayak uyduramıyormuş gibi çaresizce söylemişti bunu.</p>

  <p class="calibre1">«Uydu Dört kaçıncı katta çalışırdı?»</p>

  <p class="calibre1">«ikinci.»</p>

  <p class="calibre1">«Ya Bankacılık?»</p>

  <p class="calibre1">«Dördüncü kat. Özel Kayıt'ın yanı.»</p>

  <p class="calibre1">«Dosyayı yukarı kimin çıkardığını hatırlıyor musun? Yoksa pşağı inip aldığını hatırlıyor musun?»</p>

  <p class="calibre1">&nbsp;Leamas umutsuzca salladı başını. Sonra birden Fiedler'e döndü. «Tamam! Hatırladım!» diye bağırdı. «Hatırladım şimdi! Peter'den almıştım!» Lea-mas uyanmış gibiydi, gözleri parlıyordu, yanakları heyecandan kızarmıştı. «Dosyayı bir keresinde Peter'den, odasında aldım. Norveç'ten söz etmiştik. Orada birlikte çalışmıştık da.»</p>

  <p class="calibre1">«Peter Guillam mı?»</p>

  <p class="calibre1">«Evet. Onu tümüyle unutmuştum. Peter birkaç ay önce Ankara'dan gelmişti. Listedeydi! Elbette! Uydu Dört ve parantez içinde de PG. Peter'in adının ve soyadının ilk harfleri. Ondan önce bir başkası vardı ve Özel Kayıt eski adın üzerine bir parça beyaz kâğıt yapıştırıp Peter'in ilk harflerini yazmıştı.»</p>

  <p class="calibre1">«Guillam hangi bölgede çalışırdı?»</p>

  <p class="calibre1">«Bölge. Doğu Almanya. Ekonomik işler; küçük bir bölümün başıydı. Dosyayı bir kere de bana getirmişti, şimdi hatırladım. Ajan çalıştırmazdı. Dosya ile ne ilişkisi olduğunu bilmiyorum. Peter ile bir iki kişi besin maddeleri kıtlığı konusunda araştırma yapıyorlardı. Değerlendirme demek daha doğru olur ya.»</p>

  <p class="calibre1">«Dosyanın içeriği konusunda kendisiyle konuştun mu?»</p>

  <p class="calibre1">«Hayır, yasaktır bu. Dağıtım listeli dosyalar üzerinde konuşulmaz. Özel Kayıt'taki kadın, Bream, bana bu konuda öğüt de vermişti: ne tartışma, ne de soru.»</p>

  <p class="calibre1">«Peki, Rolling Stone çeçvresindeki ,bu titiz güvenlik önlemleri gözönüne alındığında, Guillam'ın sözümona araştırması, onun bu Rolling Stone denilen ajanın yönetilmesinde kısmen de olsa rol aldığı anlamına gelmez mi?»</p>

  <p class="calibre1">&nbsp;Leamas yumruğunu masaya indirerek bağırdı. «Peters'e de söyledim: Benim bilgim olmadan, Berlin örgütünün bilgisi olmadan Doğu Almanya içinde bir operasyon olanaksızdır. Böyle bir şey olsaydı ben bilirdim. Kaç kere söyleyeceğim bunu? Ben bilirdim!»</p>

  <p class="calibre1">«Doğru,» dedi Fiedler. «Sen bilirdin.» Kalkıp pencereye yürüdü.</p>

  <p class="calibre1">&nbsp;Dışarı bakarak, «Bir de sonbaharda göreceksin,» dedi. «Ağaçlar renk değiştirirken şahane olur.»</p>

  <h1 class="calibre5" id="sigil_toc_id_12">TOPLUİĞNE YA DA ATAŞ</h1>

  <p class="calibre1">&nbsp;Fiedler soru sormaya bayılıyordu. Kimi zaman avukat olduğu için, kimi zaman da kanıtla gerçek arasındaki tutarsızlığı gözler önüne sermek için. Ancak gazeteciler ve avukatlar için kendi başına bir amaç olan ısrarlı bir meraka da sahipti.</p>

  <p class="calibre1">O öğleden sonra yürüyüşe çıktılar. Toprak yoldan vadiye inip oradan ormana girdiler. Fiedler yol boyunca kendisinden hiçbir şey vermeden durmadan soruyordu. Cambridge Alanındaki binayı, orada çalışanları. Hangi sosyal sınıftan geliyorlardı, Londra'nın nerelerinde oturmaktaydılar, karı kocanın aynı bölümlerde çalıştıkları olur muydu? Ücretler, izinler, çalışanların moral durumları, kantin hakkında sorular soruyordu. Aşk hayatları, dedikoduları, felsefeleri... En çok ısrar ettiği konu da bu felsefe konusuydu.</p>

  <p class="calibre1">&nbsp;Leamas için de soruların cevaplandırılması en güç olanıydı bu.</p>

  <p class="calibre1">«Felsefe ile ne kastediyorsun?» diye sordu. «Marksist değiliz biz, hiçbir şey değiliz. Yalnızca insanız.»</p>

  <p class="calibre1">«Hıristiyan değil misiniz peki?»</p>

  <p class="calibre1">«Çoğu değildir sanırım. Kaçının Hıristiyan olduğunu bilmiyorum.»</p>

  <p class="calibre1">«Peki neden yapıyorlar bu işi?» diye ısrar etti Fiedler. «Bir felsefeleri olmalı.»</p>

  <p class="calibre1">«Neden? Belki de bilmiyorlardır, hatta aldırmı-yorlardır bile. Herkesin felsefesi yoktur.»</p>

  <p class="calibre1">«Peki, öyleyse senin fesefen nedir, onu söyle.»</p>

  <p class="calibre1">«İnsaf!» dedi Leamas, bir süre konuşmadan yürüdüler. Ama Fiedler öyle kolay kolay cayacak insanlardan değildi.</p>

  <p class="calibre1">«Ne istediklerini bilmiyorlarsa haklı olduklarına nasıl o kadar emin olabiliyorlar?»</p>

  <p class="calibre1">«Bunu da kim söyledi?»</p>

  <p class="calibre1">«Peki kendilerini nasıl haklı çıkarıyorlar o halde? Nedir bu şey? Bizim için kolay, dün akşam söylediğim gibi. Abteilung ve bu tür örgütler Par-ti'nin kolunun doğal uzantılarıdır. Barış ve İlerleme savaşımının öncü birlikleri arasındadır bunlar. Sosyalizm için Parti neyse, onlar da Parti için aynı şeydir. Öncüdürler. Her ne kadar bugünlerde Stalin'i tekrarlamak moda değilse de, Stalin şöyle demişti: 'Yarım milyon insan öldürülürse bu bir istatistiktir, oysa trafik kazasında ölen bir tek insan ulusal bir faciadır.' Halk kitlelerinin burjuva duygululuklarıyla alay ediyordu. Ama söylediği doğruydu: kendini karşı devrimden koruyan bir hareket, birkaç kişinin sömürülmesinden —ya da ortadan kaldırılmasından, Leamas— kaçınamaz. Hıristiyan incilinde bir Romalı, bir insanın çoğunluğun çıkarı için ölmesinin doğru olacağını söylemişti, öyle değil mi?»</p>

  <p class="calibre1">«Sanırım,» diye Leamas yorgun bir sesle cevap verdi.</p>

  <p class="calibre1">«Peki sen ne düşünüyorsun o halde? Senin felsefen nedir?»</p>

  <p class="calibre1">«Ben sizin topunuzun da orospu çocukları olduğunuzu düşünüyorum.»</p>

  <p class="calibre1">Fiedler başını salladı. «Bu görüş açısını anlayabilirim, ilkel, olumsuz ve budalaca... ama yine de bir görüş açısıdır. Peki Servis'in diğer üyeleri ne düşünüyorlar?»</p>

  <p class="calibre1">«Bilmiyorum. Nasıl bilebilirim ki?»</p>

  <p class="calibre1">«Onlarla hiç felsefe konusunu tartışmadın mı?»</p>

  <p class="calibre1">«Hayır. Biz Alman değiliz.» Leamas bir an duraksadıktan sonra devam etti. «Komünizmi sevmezler herhalde.»</p>

  <p class="calibre1">«Ve bu da insan öldürmeyi haklı kılıyor, öyle mi? Kalabalık bir lokantaya atılan bombayı, ajanların ortadan kaldırılmasını haklı kılıyor, öyle mi?»</p>

  <p class="calibre1">&nbsp;Leamas omuzlarını silkti. «Sanırım.»</p>

  <p class="calibre1">«Bizim için haklı kılar,» dedi Fiedler. «Eğer yolumuzda biraz daha ilerleyebileceksek, ben kendim bombalayabilirim bir lokantayı. Ondan sonra da bir hesap yaparım: şu kadar kadın ve çocuk; yolumuzda elde ettiğimiz ilerleme de şu kadar. Ama Hıristiyanlar —ve sizinki de Hıristiyan bir toplumdur— böyle bir hesap yapamazlar.»</p>

  <p class="calibre1">«Neden? Onların da kendilerini savunmaları gerek, değil mi?»</p>

  <p class="calibre1">«Ama onlar insan yaşamının kutsallığına inanırlar. Her İnsanın kurtarılabilecek bir ruhu olduğuna inanırlar. Fedakârlığa inanırlar.»</p>

  <p class="calibre1">«Bilmiyorum. Aldırmıyorum da. Stalin de öyleydi, değil mi?»</p>

  <p class="calibre1">&nbsp;Fiedler gülümsedi. Kendi kendine konuşur gibi, «ingilizlerden hoşlanırım,» dedi. «Babam da hoşla-nırdı. İngilizleri çok severdi.»</p>

  <p class="calibre1">«Buna çok memnun oldum, içim rahatladı» diyen Leamas sustu.</p>

  <p class="calibre1">&nbsp;Bir ara durdular, Fiedler, Leamas'a verdiği sigarayı yaktı.</p>

  <p class="calibre1">&nbsp;Şimdi dik bir yamacı tırmanıyorlardı. Leamas hareket etmekten hoşlanıyor, omuzlarını öne vermiş, uzun adımlarla önde yürüyordu. Fiedler, sahibinin ardından seyirten bir köpek gibi onu izlemekteydi. Bir saat kadar yürümüşlerdi ki, birden başlarının üstündeki ağaçlar seyreldi, gökyüzü göründü. Küçük bir tepenin üstüne varmışlardı. Leamas vadinin karşısında, uzaktaki tepenin yamacına yaslanmış bir avcı evi görüyordu. Açıklığın ortasında bir kütük yığını yanında bir sıra vardı.</p>

  <p class="calibre1">«Biraz otur da dönelim,» dedi Fiedler. «Söylesene, bu yabancı bankalara yatırılan büyük paralar ne için kullanılıyordu sence?»</p>

  <p class="calibre1">«Ne demek istiyorsun? Bir ajana ödendiğini söyledim ya.»</p>

  <p class="calibre1">«Demir Perde gerisinde bir ajana mı?»</p>

  <p class="calibre1">«Öyle tahmin ediyordum.»</p>

  <p class="calibre1">«Neden ama?»</p>

  <p class="calibre1">«Çok paraydı bir kere. Sonra ödemek için girişilen güçlükler, özel güvenlik önlemleri. Ve Kont-rol'un da bu işe karışmış olması.»</p>

  <p class="calibre1">«Ajan bu parayla ne yaptı dersin?»</p>

  <p class="calibre1">«Söyledim ya... bilmiyorum. Parayı alıp almadığını bile bilmiyorum. Hiçbir şey bilmiyordum ben. Yalnızca paranın taşıyıcısıydım.»</p>

  <p class="calibre1">«Peki hesapların defterlerini ne yaptın?»</p>

  <p class="calibre1">«Londra'ya döner dönmez sahte pasaportumla birlikte teslim ettim.»</p>

  <p class="calibre1">«Kopenhag ya da Helsinki bankası hiç senin takma adına mektup falan yazdı mı?»</p>

  <p class="calibre1">«Bilmiyorum. Böyle bir şey olsa bile gelen mektuplar doğruca Kontrol'a verilirdi sanırım.»</p>

  <p class="calibre1">«Peki hesapları açmak için kullandığın sahte imzaların örnekleri Kontrol'da var mıydı?»</p>

  <p class="calibre1">«Evet. İmzalar üzerinde çok çalışmış, örneklerini de vermiştim.»</p>

  <p class="calibre1">«Birden fazla mı?»</p>

  <p class="calibre1">«Evet, sayfalar dolusu.»</p>

  <p class="calibre1">«Anlıyorum. Şu halde sen hesap açtıktan sonra bankalara mektup yazılmış olabilir. Senin bilmene gerek yoktu. İmzan taklit edilip mektuplar haberin olmadan gönderilebilirdi.»</p>

  <p class="calibre1">«Doğru. Herhalde olan da budur. Bir sürü boş sayfa da imzalamıştım. Haberleşme işleri ile bir başkasının uğraştığını daha ilk baştan kabul ediyordum.»</p>

  <p class="calibre1">«Ama böyle bir haberleşme olup olmadığını sen gerçekten bilmiyorsun, değ:! mi?»</p>

  <p class="calibre1">&nbsp;Leamas başını salladı. «Yanılıyorsun, her şeyi olduğundan başka türlü görmeye çalışıyorsun sen. Bir sürü yazışma falan olurdu sabahtan akşama kadar bu da günlük işlerden biriydi. Ben bunun üstünde kafamı yormadım bile. Neden yoracaktım ki? Gizli bir işti, ama ben yaşamım boyunca başkasının çok şeyler bildiği konularda pek az şeyler bilerek gelmiştim bugüne kadar. Üstelik kalem kâğıtla aram hiç hoş değildir. Bu yüzden uykumun kaçmadığını itiraf etmeliyim. Yolculuktan hoşlanırdım kuşkusuz. Verilen harcırah fena değildi. Ama bütün gün masamın başında oturup da Rolling Stone'u düşünmezdim. Üstelik içiyordum da.»</p>

  <p class="calibre1">«Söyledin,» dedi Fiedler. «Sana inanıyorum.»</p>

  <p class="calibre1">«Bana inanıp inanmaman umurumda bile değil.»</p>

  <p class="calibre1">Fiedler gülümsedi.</p>

  <p class="calibre1">«Sevindim. Bu senin en büyük erdemin. İlgisizlik erdemi. Objektif davranabiliyorsun sen, biraz öfke, biraz gurur olabilir kuşkusuz. Düşündüm de bize bu paranın çekilip çekilmediğini öğrenmemiz konusunda yardımcı olabilirsin. Bankalara birer mektup yazıp bugünkü hesap durumunu sormaktan alıkoyan bir şey yok seni. İsviçre'de oturduğunu söyler, uygun bir adres buluruz. Buna bir itirazın var mı?»</p>

  <p class="calibre1">«Olabilir. Kontrol'un banka ile özel olarak yazışıp yazışmadığına bağlı.»</p>

  <p class="calibre1">«Kaybedecek bir şeyimiz yok ki.»</p>

  <p class="calibre1">«Peki ne kazanırsın bununla?»</p>

  <p class="calibre1">«Para çekilmişse, ki bu konuda pek kuşkuluyum, ajanın belirli bir günde nerede olduğunu öğrenmiş oluruz. Bu da yararlı olur.»</p>

  <p class="calibre1">«Düş kuruyorsun sen. Bu tür bilgiyle onu bulamazsın, Fiedler. Batıya geçtiğinde herhangi bir konsolosluğa gidip başka bir ülke için vize alabilir. Adamın Doğu Alman olup olmadığını bile bilmiyorsun bir kere. Neyin peşindesin sen?»</p>

  <p class="calibre1">&nbsp;Fiedler hemen cevap vermedi. Dalgın dalgın vadinin karşı tarafına bakıyordu.</p>

  <p class="calibre1">«Sen pek az şey bilmeye alışkın olduğunu söylüyorsun, ben sana bilmemen gereken bir şeyi söylemeden sorunu yanıtlayamam.» Fiedler duraksadı. «Ama Rolling Stone bize karşı bir operasyondu, bunu söyleyebilirim.»</p>

  <p class="calibre1">«Bize mi?»</p>

  <p class="calibre1">«Alman Demokratik Cumhuriyeti.» Fiedler gülümsedi. «İstersen sen Bölge de. Ben o kadar duygusal değilim.»</p>

  <p class="calibre1">&nbsp;Kahverengi gözlerini Fiedler'in yüzünden ayırmıyordu Leamas.</p>

  <p class="calibre1">«Peki ben ne olacağım?» diye sordu. «Mektupları yazmayı reddettim diyelim.» Sesi yükseliyordu. «Benden söz etme zamanı gelmedi mi daha, Fied-ler?»</p>

  <p class="calibre1">Fiedler başını salladı. «Neden olmasın?»</p>

  <p class="calibre1">&nbsp;Leamas bir an düşündükten sonra, «Ben bana düşeni yaptım Fiedler,» dedi. «Senle Peters bildiğim her şeyi öğrendiniz. Bankalara mektup yazma konusunda bir şey konuşmuş değildik... böyle bir şey çok tehlikeli olabilir. Bu seni ırgalamaz, biliyorum. Sence ben bozuk para gibi harcanacak biriyim.»</p>

  <p class="calibre1">«Sana karşı açıksözlü olacağım,» dedi Fiedler. «Bildiğin gibi taraf değiştirenlerin sorgulamasında iki aşama vardır. Senin durumunda birinci aşama tamamlandı sayılır: kayda geçirebileceğimiz her şeyi anlattın bize. örgütünün topluiğne mi yoksa ataş mı yeğlediğini söylemedin, çünkü biz de sana bunu sormadık. Ayrıca sen böyle bir şeyin söylenmeye değer olmadığını da düşünmüş olabilirsin. Her iki tarafta da bilinçsiz bir ayıklama vardır. Ancak diyelim bundan iki ay sonra bu topluiğne ve ataş konusunu bilmemiz bizim için çok önemli oldu. işte ikinci aşamanın amacı budur. Hani senin Hollanda'da kabul etmeye yanaşmadığın kısmı pazarlığın.»</p>

  <p class="calibre1">«Yani beni burada buz üstünde mi tutacaksınız?»</p>

  <p class="calibre1">«Taraf değiştirmek mesleği büyük sabır gerektirir. Buna pek az insan uygundur.»</p>

  <p class="calibre1">«Ne kadar?» diye sordu Leamas.</p>

  <p class="calibre1">Fiedler yanıt vermedi.</p>

  <p class="calibre1">«Eee?»</p>

  <p class="calibre1">&nbsp;Fiedler'in sesinde ani bir acelecilik vardı. «Sana bu sorunun yanıtını mümkün olduğu kadar çabuk verebilmek için elimden geleni yapacağıma söz veriyorum. Bak, sana yalan söyleyebilirim, değil mi? Ama sana bilmediğimi söylüyorum ve gerçek de bu. Sen bize bazı ipuçları verdin, bunları ortaya çıkarana kadar seni serbest bırakmayı konuşamam bile. Ama ondan sonra işler sandığım gibiyse bir dosta ihtiyacın olacak ve o dost da ben olacağım. Bir Alman olarak söz veriyorum sana.»</p>

  <p class="calibre1">Leamas öylesine şaşırmıştı ki, bir an konuşamadı.</p>

  <p class="calibre1">«Peki,» dedi sonunda. «Dediğini yapacağım, Fi-edler. Ama eğer beni oynatıyorsan bir yolunu bulup boynunu koparırım senin.»</p>

  <p class="calibre1">«Buna gerek kalmayabilir.»</p>

  <p class="calibre1">&nbsp;Başkaları için değil de kendi başına rol oynayan bir insan, belirli psikolojik tehlikelere açıktır. Kandırma işi kendi başına çok titizlik isteyen bir şey değildir; hepimizin kolaylıkla elde edebileceğimiz bir deneyim ve mesleki <span class="calibre6">uzmanlık</span> yeter bunun için. Bir üçkâğıtçı, bir aktör ya da bir kumarbaz gösterisinden sonra hayranlarının arasına dönebilir; oysa gizli ajanın böylece rahatlatıcı bir olanağı yoktur. Onun için aldatmaca en başta kendini savunmadır. Kendisini yalnız dıştan değil kendi içinden ve içgüdülerin en doğalından korumak zorundadır. Bir servet kazanabilir ama rolü yüzünden bir jilet bile alamaz; ağzı laf yapan biri olabilir ama sıradan birkaç söz etmek dışında bir şey konuşmamak olabilir kaderi; sevecen bir koca ve baba olmasına rağmen, her ne koşul altında olursa olsun doğal olarak sırlarını açıklayacağı kimselerden sır saklar.</p>

  <p class="calibre1">&nbsp;Bu aldatmacası içinde tek başına kalan bir insana musallat olan aşırı tutkuların bilincinde olan Leamas kendisine en iyi silahı sağlayan bir yönteme başvurdu. Yalnız olduğu zamanlar bile giyindiği kişiliği bir an bile üstünden atmadı. Balzac'ın ölüm döşeğinde, yarattığı karakterlerin sağlık ve refahlarını sorduğu söylenir. Leamas da, yaratma gücünü terketmeden, yarattığı ile özdeşleştirdi kendini. Fiedler'e gösterdiği nitelikler, huzursuz kararsızlığı, utancını saklayan koruyucu küstahlığı gerçekten sahip olduğu niteliklerin uzantılarıydı. Ayağını hafifçe sürçmesi, kişisel bakımsızlığı, yiyeceğe düşkün olmaması, alkol ve tütüne aşırı tutkusu da öyle. Yapayalnız olduğu zamanlar bile bu alışkanlıklarını sürdürüyordu. Hatta biraz da abartıyor, kendi kendine Servis'in kötülüğü konusunda söylenip duruyordu.</p>

  <p class="calibre1">&nbsp;Çok seyrek olarak, şimdi yatmak üzere olduğu zaman gibi, yaşadığı büyük yalanı itiraf etmekteydi.</p>

  <p class="calibre1">&nbsp;Kontrol inanılmayacak kadar haklı çıkmıştı. Fiedler tam bir uyurgezer gibi Kontrol'un hazırladığı ağa doğru yürüyordu. Fiedler ile Kontrol arasındaki giderek artan ilgi birliğini böyle görebilmek çok ilginçti: sanki ikisi de aynı plan üzerinde anlaşmışlar ve planı gerçekleştirmek için Leamas gönderilmişti.</p>

  <p class="calibre1">&nbsp;Belki de yanıt buydu işte. Belki de Fiedler, Kontrol'un böylesine umutsuzca uğrunda savaştığı o özel ilgiydi. Leamas bu olasılığın üzerinde durmadı. Bilmek istemiyordu. Bu tür konularda tümüyle ilgisiz kalabilirdi: varacağı sonuçlardan kendisine hiçbir yarar gelmeyeceğini bilirdi. Ama yine de bunun doğru olması için Tanrıya yalvardı. O zaman belki, ama yalnızca belki, evine dönebilirdi.</p>

  <h1 class="calibre5" id="sigil_toc_id_13">BİR MÜŞTERİYE MEKTUP</h1>

  <p class="calibre1">&nbsp;Ertesi sabah Leamas daha yataktayken Fiedler imzalaması için mektupları getirdi. Biri İsviçre'de Lake Spiez'de Seiler Otelinin ince mavi kâğıdına yazılmıştı. Diğeri de Gstaad'da Palace Otelindendl.</p>

  <p class="calibre1">&nbsp;Leamas önce birincisini okudu :</p>

  <p class="calibre1">&nbsp;Royal Scandinavian Bnk. Ltd.</p>

  <p class="calibre1">&nbsp;Müdürlüğü</p>

  <p class="calibre1">&nbsp;Kopenhag</p>

  <p class="calibre1">&nbsp;Sayın Bay.</p>

  <p class="calibre1">&nbsp;Birkaç haftadır yurt dışında olduğumdan ingiltere'den herhangi bir mektup alamadım. Bu yüzden 3 Mart'ta size yazıp Herr Karlsdorf'-la ortak açtırdığım hesabın son durumunu isteyen mektubuma bir yanıt alamamış bulunmaktayım. Daha fazla gecikmenin önlenebilmesi için hesap durumunun bir kopyasının 21 Nisan'dan sonra iki hafta kadar kalacağım aşağıdaki adrese gönderilmesini rica ederim. Madam Y. de Sanglot eliyle 13, Avenue des Colombes Paris XII Fransa"</p>

  <p class="calibre1">Bu karışıklık için sizden beni bağışlamanızı dilerim.</p>

  <p class="calibre1">&nbsp;Saygılarımla Robert Lang</p>

  <p class="calibre1"><br class="calibre2" /></p>

  <p class="calibre1">«Bu martın üçündeki mektup da ne oluyor. Ben mektup falan yazmadım ki.»</p>

  <p class="calibre1">«Yazmadın. Bildiğimiz kadarıyla da kimse de yazmadı. Banka da bocalayacak bu yüzden. Eğer Kontrol'un kendilerine gönderdiği mektuplarla bunun arasında bir tutarsızlık varsa bunun çözümünün martın üçünde yazılmış olan o <span class="calibre6">kayıp</span> mektupta olduğunu düşünecekler. Bu yüzden de, sözü geçen mektubunu almadıklarını bildirerek istediğin hesap durumunu gönderecekler.»</p>

  <p class="calibre1">İkinci mektup da, adlar dışında, birincisinin eşiydi. Paris'teki adres aynıydı. Leamas boş bir kâğıt alıp dolmakalemle sekiz on kere 'Robert Lang' diye yazdıktan sonra birinci mektubu imzaladı. Sonra tatmin olana kadar eğik bir yazıyla ikinci imzayı denedi ve sonra o mektubun altına da 'Stepnen Bennett' imzasını attı.</p>

  <p class="calibre1">«Şaşılacak bir şey,» dedi Fiedler.</p>

  <p class="calibre1">«Şimdi ne yapacağız?»</p>

  <p class="calibre1">«Yarın İsviçre'de İnterlaaken ve Gstaad'dan postaya verilecek. Paris'teki adamlarımız bankadan bir yanıt alınca hemen telefonla buraya bildirecekler. Bir hafta içinde bir yanıt alırız.»</p>

  <p class="calibre1">«O zamana kadar?»</p>

  <p class="calibre1">«Sürekli olarak birbirimizin yanında olacağız. Bundan hoşlanmadığını biliyorum, özür dilerim. Yürüyüşe çıkar, arabayla tepelerde dolaşır, zamanı öldürürüz diye düşünüyordum. Sakinleşmeni ve konuşmanı istiyorum. Londra'dan, Cambridge Meydanından ve Dairede çalışmaktan söz et. Ne gibi dedikodular yapılır, aldıkları aylıklar için neler söylerler, İzinler, odalar, insanlar... aklına ne gelirse. Top-luiğneler ve ataşları. Önemli olmayan o küçük şeyleri öğrenmek istiyorum. Ha, sırası gelmişken...» Sesinin tonunda bir değişiklik olmuştu.</p>

  <p class="calibre1">«Evet?»</p>

  <p class="calibre1">«Burada bizimle... bizimle kalan insanlar için bazı olanaklarımız vardır. Eğlence falan gibi.»</p>

  <p class="calibre1">«Evet.»</p>

  <p class="calibre1">«Bana kadın mı sunuyorsun?»</p>

  <p class="calibre1">«Evet.»</p>

  <p class="calibre1">«Teşekkür ederim, istemem. Senin gibi bir pezevenge ihtiyaç duyacak duruma gelmedim daha.»</p>

  <p class="calibre1">&nbsp;Fiedler aldığı yanıta karşı ilgisizdi. Sözünü sürdürdü.</p>

  <p class="calibre1">«Ama İngiltere'de bir kadın vardı... kütüphanedeki kız, öyle değil mi?»</p>

  <p class="calibre1">&nbsp;Leamas elleri iki yanında olarak döndü adama.</p>

  <p class="calibre1">«Bir şey var!» diye bağırdı. «Bir tek şey! Sakın bir daha bunu ister ciddi ister şaka ağzına alayım deme, Fiedler. Bir tehdit olarak bile! Bu yoldan bir yere varamazsın, bir daha yaşadığım sürece ağzımdan tek kelime alamazsın yoksa. Bunu onlara da söyle... Mundt mu yoksa Stammberger mi hangi sokak kedisi sana öğretmişse... Bu sözlerimi tekrarlamayı sakın ihmal edeyim deme.»</p>

  <p class="calibre1">«Söylerim,» dedi Fiedler. «Söylerim. Çok geç olabilir ama.»</p>

  <p class="calibre1">&nbsp;Öğleden sonra yine yürüyüşe çıktılar. Hava bulutlu ve sıcaktı.</p>

  <p class="calibre1">«Ben ingiltere'ye yalnızca bir kere gittim,» dedi Fiedler. «Savaştan önce ana babamla Kanada'ya giderken. O zaman çocuktum. İki gün kalmıştık.»</p>

  <p class="calibre1">&nbsp;Leamas başını salladı.</p>

  <p class="calibre1">«Birkaç yıl önce az daha yine gidiyordum.» diye Fiedler devam etti. «Çelik Heyetinde Mundt'un yerini alacaktım. Onun Londra'ya gitmiş olduğunu biliyor muydun?»</p>

  <p class="calibre1">«Biliyordum.»</p>

  <p class="calibre1">«O İşin nasıl olacağını hep merak etmişimdir.»</p>

  <p class="calibre1">«Diğer Blok heyetleriyle kaynaşma oyunu herhalde. İngiliz işadamlarıyla pek sık olmayan belirli bir ilişki.» Leamas'ın canı sıkkın gibiydi.</p>

  <p class="calibre1">«Ama Mundt pek rahattı, bunu çok kolay bulmuş.»</p>

  <p class="calibre1">«Öyleymiş diye duydum, hatta birkaç kişi öldürmeyi de başarmış.»</p>

  <p class="calibre1">«Onu da duydun demek?»</p>

  <p class="calibre1">«Peter Guillam söylemişti. George Smiley ile birlikteydi o işte. Mundt az daha George'u bile öldürüyordu.»</p>

  <p class="calibre1">«Fennan olayı,» dedi Fiedler. «Mundt'un kaçabilmiş olması çok şaşırtıcı, değil mi?»</p>

  <p class="calibre1">«Sanırım.»</p>

  <p class="calibre1">«Oysa insan, yabancı bir heyet üyesi olarak fotoğrafı ve kişisel özellikleri Dışişlerinde olan bir kimsenin İngiliz Güvenlik Servisi karşısında hiçbir şansı olmayacağını düşünür.»</p>

  <p class="calibre1">«Duyduğum kadarıyla onu yakalamaya pek o kadar hevesli değillermiş zaten.»</p>

  <p class="calibre1">Fiedler birden durdu. «Ne dedin?»</p>

  <p class="calibre1">«Peter Guillam bana Mundt'u yakalamaya pek hevesli olmadıklarını söylemişti dedim. O zaman Servis daha değişik bir yapıdaydı. Harekât Kontrol yerine bir Danışman vardı, Maston adında biri. Maston, Fennan olayını daha ilk baştan berbat etmişti demişti Guillam. Peter, Mundt'un yakalandığı takdirde kıyamet kopacağını söyledi, yargılanıp idam edilmesi kesinmiş. Dava sırasında çıkacak pislik Maston'un sonu demek olacakmış. Peter tam olarak ne olduğunu bilmiyordu, ama Mundt'un bulunması için büyük çaplı bir araştırmaya gidilmediğine emindi.»</p>

  <p class="calibre1">«Bunu Guillam'ın böyle söylediğine emin misin? Büyük çaplı araştırmaya girilmemiş diye?»</p>

  <p class="calibre1">«Elbette eminim.»</p>

  <p class="calibre1">«Guillam, Mundt'un serbest bırakılması için başka bir neden olabileceğini söylemedi mi?»</p>

  <p class="calibre1">«Ne demek istiyorsun?»</p>

  <p class="calibre1">Fiedler başını salladı, yürümeye devam ettiler.</p>

  <p class="calibre1">«Fennan olayından sonra Çelik Heyetinin işine son verildi, ben de o yüzden gidemedim zaten.»</p>

  <p class="calibre1">«Mundt çıldırmış olmalı. Balkanlarda, ya da burada, suikast yapılıp insan paçasını kurtarabilir, ama Londra'da olmaz.»</p>

  <p class="calibre1">«Kurtuldu ama, öyle değil mi? iyi bir iş de becerdi üstelik.»</p>

  <p class="calibre1">«Kiever ve Ashe'yi bulmakla mı? Tanrı yardımcısı olsun.»</p>

  <p class="calibre1">«Fennan'ı uzun süre kullandılar ama.»</p>

  <p class="calibre1">Leamas omuzlarını silkti.</p>

  <p class="calibre1">«Bana Kari Riemeck'den söz et,» dedi Fiedler. «Kontrol'la bir kere buluşmuştu, değil mi?»</p>

  <p class="calibre1">«Evet, bir yıl kadar önce Berlin'de.»</p>

  <p class="calibre1">«Nerede buluştular?»</p>

  <p class="calibre1">«Hep birlikte benim evimdeydik.»</p>

  <p class="calibre1">«Neden?»</p>

  <p class="calibre1">«Kontrol başarıları üstlenmeyi severdi. <span class="calibre6">Karl-</span>dan epey bilgi almıştık. Londra bundan hoşlanmış olmalı. Kontrol birkaç günlüğüne Berlin'e gelip buluşmalarını sağlamamı istedi.»</p>

  <p class="calibre1">«Sıkılmış miydin bu duruma?»</p>

  <p class="calibre1">«Neden?»</p>

  <p class="calibre1">«Senin ajanındı o. Diğer ajan yöneticileriyle tanışmasını istemeyebilirdin.»</p>

  <p class="calibre1">«Kontrol ajan yöneticisi değil ki, Daire başkanı. Kari da bunu biliyordu.»</p>

  <p class="calibre1">«Üçünüz hep bir arada mıydınız?»</p>

  <p class="calibre1">«Evet. Pek değil ama. Onları on beş dakika kadar yalnız bıraktım. Kontrol istemişti bunu. Kari ile yalnız konuşmak istiyordu, ben de bir mazeret uydurup evden çıktım. Viskimiz bitti demiştim. Doğrusunu istersen, gidip Jong'dan bir şişe aldım.»</p>

  <p class="calibre1">«Sen yokken aralarında neler geçtiğini biliyor musun?»</p>

  <p class="calibre1">«Nereden bileyim? İlgilenmiyordum zaten.»</p>

  <p class="calibre1">«Kari sana sonradan bir şey söylemedi mi?»</p>

  <p class="calibre1">«Sormadım bile. Karl küstahın biriydi zaten, bana söylemediği birşeyler biliyormuş gibi pis pis numaralar yapardı. Kontrol hakkında da bilmiş bilmiş konuşmasından hoşlanmıyordum. Birlikte güldük falan işte. Karl'ı kızdırmanın anlamı yoktu; zaten o buluşma onu biraz yüreklendirmek içindi.»</p>

  <p class="calibre1">«Kari sıkılmış mıydı?»</p>

  <p class="calibre1">«Yok canım. Şımarmıştı zaten. Çok para alıyor, çok âşık oluyor, çok güveniyordu. Bu, hem benim hem de Londra'nın suçuydu. Onu o kadar şımartmasaydık, o lanet kadına casusluk ağından söz etmeyecekti.»</p>

  <p class="calibre1">«Elvira'ya mı?»</p>

  <p class="calibre1">«Evet.»</p>

  <p class="calibre1">Bir süre konuşmadan yürüdüler. «Senden hoşlanmaya başlıyorum,» dedi Fiedler. «Ama beni şaşırtan bir şey var. Garip bir şey. Seninle karşılaşmadan önce hiç düşünmüyordum bunu.»</p>

  <p class="calibre1">«Ne?»</p>

  <p class="calibre1">«Neden geldin buraya. Neden bizim tarafa geçtin...» Leamas bir şey söyleyecekken Fiedler güldü. «Korkarım pek ustaca söylenmiş bir şey değildi, değil mi?»</p>

  <p class="calibre1">&nbsp;O haftayı tepelerde gezinerek geçirdiler. Akşamları dönüp ekşi beyaz şarapla kötü bir yemek yiyorlar, sonra konyaklarını alıp şöminenin başına geçiyorlardı. Ateş, Fiedler'in fikri olmalıydı. Başlangıçta böyle bir şey yoktu, Leamas bir gün onun nöbetçilerden birine kütük getirmesini söylediğini duymuştu. Ondan sonra akşamlar artık o kadar güç katlanılır olmaktan çıkmıştı. Bütün gün açık havada dolaştıktan sonra ateşin karşısında içkilerini içerken konuşmaları belirli bir yönde gelişmiyor, Leamas Servis günlerini anlatıyordu. Sözlerinin kaydedildiğinden kuşkusu yoktu. Ancak buna aldırmıyordu bile.</p>

  <p class="calibre1">&nbsp;Günler birbiri ardından böylece geçerken Le-amas yanındaki adamda giderek artan bir huzursuzluk hissetmeye başlamıştı. Bir akşamüstü DKW ile çıktıklarında bir telefon kulübesi önünde durdular.</p>

  <p class="calibre1">&nbsp;Fiedler, Leamas'ı arabada bırakıp uzun bir telefon konuşması yaptı.</p>

  <p class="calibre1">&nbsp;Döndüğünde, «Neden evden etmedin?» diye sordu Leamas. Ama Fiedler başını salladı. «Dikkatli olmamız gerek. Sen de çok dikkatli olmalısın.»</p>

  <p class="calibre1">«Neden? Ne oluyor ki?»</p>

  <p class="calibre1">«Kopenhag'daki bankaya yatırdığın para... hani mektup yazmıştık, hatırladın mı?»</p>

  <p class="calibre1">«Elbette hatırladım.»</p>

  <p class="calibre1">&nbsp;Fiedler başka bir şey söylemeden arabayı tepelere doğru sürdü. Orada durdular. Altlarında iki büyük vadi bir çam ormanıyla birleşiyordu.</p>

  <p class="calibre1">«Her ne olursa olsun, sakın endişelenme,» dedi Fiedler. «Her şey yoluna girecek, anlıyor musun?» ince elini Leamas'ın koluna dayamıştı. «Bir süre kendi kendini idare zorunda kalabilirsin, ama uzun sürmez, anlıyor musun?»</p>

  <p class="calibre1">«Anlıyorum. Ve bana bir şey söylemeyeceğine göre de bekleyip göreceğim herhalde. Benim için fazla üzülmene gerek yok, Fiedler.» Leamas kolunu çekti ama Fiedler parmaklarını açmamıştı. Leamas kendisine el sürülmesinden nefret ederdi.</p>

  <p class="calibre1">«Mundt'u tanır mısın? Onun hakkında birşeyler bilir misin?»</p>

  <p class="calibre1">«Mundt hakkında konuşmuştuk.»</p>

  <p class="calibre1">«Evet, konuşmuştuk. Önce ateş eder sonra soru sorar. Caydırma ilkesi. Soruların ateş etmeden önemli olması gereken bir meslekte çok garip bir yöntemdir bu.» Leamas, Fiedler'in kendisine ne söylemek istediğini biliyordu. «Eğer alacağın yanıtlardan korkuyorsan garip değildir ancak,» diye Fiedler alçak sesle devam etti.</p>

  <p class="calibre1">&nbsp;Leamas bekledi. Fiedler bir süre sonra devam etti. «Bundan önce sorgulama işini hiç üstlenmemişti. Bunu hep bana bırakırdı. 'Jens, sen sorguya çek onları. Kimse senin gibi yapamaz bu işi. Ben yakalarım sen de kuş gibi öttürürsün,' derdi. Karşı casusluk yapan insanların ressamlara benzediklerini söylerdi. Arkalarında eli çekiçti bir adam durup işlerini bitirdiklerinde vurmalıydı, yoksa ne başarmak istediklerini unuturlardı. 'Ben de senin çekicin olacağım' derdi bana. İlk başlarda aramızda bir şakaydı bu; sonra ciddilik kazanmaya başladı. Karşısına çıkanı ötmeden öldürüyordu artık. 'Neden onları tutuklatmıyorsun? Neden bir iki ay bana bırakmıyorsun? Ölüler ne işine yarar ki?' diyordum ona. Ama o başını sallayıp, dikenlerin çiçek vermeden kesilmeleri zorunluluğunu getiren bir yasa olduğunu söylemişti. Bu yanıtı daha ben soruyu sormadan hazırlamış olduğuna eminim. İyi bir operatördür, hem de çok iyi. Abteilung'da harikalar yaratmıştır. Bu konuda kuramları vardır. Onunla geç saatlere kadar konuştum. Kahveden başka hiçbir şey içmez. Almanların iyi ajan olamayacak kadar içedönük olduklarını, bunun karşı casuslukta açıkça görüldüğünü söyler. Ona göre karşı casusluk ajanları kuru kemikleri kemiren kurtlar gibidirler. Kemikleri ellerinden alıp yeni bir av göstermen gerekir onlara. Bunları anlıyorum, ne demek istediğini anlıyorum. Ama çok ileri gitti artık. Viereck'i neden öldürdü? Neden onu elimden aldı? Viereck taze avdı, daha etini kemiğinden ayırmamıştık bile. Neden öldürdü onu? Neden, Leamas, neden?» Le-amas'ın kolundaki el şimdi etini sıkıştırıyordu, arabanın zifiri karanlığında Leamas, Fiedler'in duygularının ürkütücü şiddetini hissediyordu.</p>

  <p class="calibre1">«Gece gündüz düşündüm bunu. Viereck'in öldürülmesinden beri bir neden aradım, ilk başlarda inanılmaz bir şeydi bu benim için. Kendi kendime kıskanç olduğumu, işimin başıma vurduğunu, her ağacın ardında bir hain gördüğümü söyledim. Bizim dünyamızın insanlarına sık sık olan bir şeydir bu. Ama elimde değil, Leamas, bunun dibine inmeliydim. Daha önce başka şeyler de vardı. Korkuyordu Mundt! Yakaladıklarımızdan birinin biraz fazla konuşmasından korkuyordu!»</p>

  <p class="calibre1">«Ne diyorsun sen? Delirdin mi yoksa?» Lea-mas'ın sesinde hafif bir korku izi vardı.</p>

  <p class="calibre1">«Her şey uyumluydu. Mundt, ingiltere'den kolayca kaçabilmişti. Bunu sen bile söyledin. Guillam sana ne demişti? Onu yakalamak istemediklerini, değil mi? Bunun nedenini söyleyeyim mi? Onların adamıydı o, onu yakalamışlardı ve özgürlüğünün bedeli buydu. Bu ve alacağı para.»</p>

  <p class="calibre1">«Çıldırmışsın sen! Böyle şeyler düşündüğünü duyarsa öldürür seni. Fiedler, artık sus ve sür şu arabayı.» Leamas'ın kolundaki el sonunda gevşedi.</p>

  <p class="calibre1">«Yanılıyorsun. Yanıtı sen kendin verdin, Lea-mas. Onun için birbirimize ihtiyacımız var.»</p>

  <p class="calibre1">«Doğru değil bu!» diye bağırdı Leamas. «Sana bunu yapamazlar dedim. Servis benim haberim olmadan onu Bölge'de çalıştıramazdı. Bu yalnızca idari bir olasılık değildi. Sen bana Kontrol'un, Ab-teilung'un başkan yardımcısını Berlin istasyonunun haberi olmadan karşı casuslukta kullandığını söylüyorsun. Sen kaçırmışsın, Fiedler!» Leamas birden kıs kıs gülmeye başladı. «Onun mevkiini istiyor olabilirsin; duyulmamış bir şey değildir bu. Ama bu tür bir yaklaşımın modası çoktan geçti.» Bir süre ikisi de konuşmadılar.</p>

  <p class="calibre1">«Kopenhag'daki o para,» dedi Fiedler. «Banka mektubunu yanıtladı. Müdür bir yanlışlık olmasından korkuyor. Para, sen yatırdıktan bir hafta sonra öteki hesap sahibi tarafından çekilmiş. Paranın çekiliş tarihi Mundt'un Şubatta iki günlüğüne Danimarka'ya gittiği tarihe uyuyor. Orada dünya bilim adamları konferansına katılan bir Amerikan ajanıyla görüşmeye gitmişti.» Fiedler bir an duraksadıktan sonra, «Bankaya bir mektup yazıp durumun olağan olduğunu belirtmen iyi olur sanırım,» diye devam etti.</p>

  <h1 class="calibre5" id="sigil_toc_id_14">BALOYA GEL</h1>

  <p class="calibre1">&nbsp;Liz, Parti Merkezinden gelen mektuba bakıp bunun ne anlama geldiğini düşünüyordu. Şaşırtıcı bir şeydi. Evet, hoşlanmasına hoşlanmıştı, ama neden önce kendisine danışmamışlardı ki? Bölge Komitesi mi kendi adını vermişti, yoksa bu Merkez'in kendi seçimi miydi? Ama Merkez'den kimse kendisini tanımıyordu bildiği kadarıyla. Zaman zaman bazı konuşmacıları görmüş, bir kere de Bölge Kongresinde Parti Örgütleyicisi ile el sıkışmıştı. Belki Kültürel İlişkilerden o adam hatırlıyordu kendisini. O sarışın, kadınsı adam. Ashe idi adı. Liz'le ilgilenmişti; o da adını oradan hatırlayıp verdiğini düşünüyordu. Garip bir adamdı, toplantıdan sonra kendisini bir kahve içmek için Black and VVhite'a götürmüş, erkek arkadaşları konusunda sorular sormuştu. Kendisine asılıyor falan değildi —hatta Liz onun homo olduğunu bile düşünmüştü— yine de özel yaşamı hakkında pek çok şey sormuştu. Ne kadardır Partideydi, ana babasından uzak yaşadığı halde onları özlemiyor muydu? Erkek arkadaşı çok muydu, yoksa içlerinde âşık olduğu biri var mıydı? Liz, erkeğe pek aldırış etmemişti, ama iyi konuşuyordu doğrusu —Demokratik Alman Cumhuriyetinde işçi devleti, işçi— şair kavramı falan filan. Doğu Avrupa hakkında gerçekten çok şey biliyordu, çok dolaşmış olmalıydı. Liz onun öğretmen olduğunu sanmıştı; öğretici ve akıcı bir havası vardı. Daha sonra Savaşım ,Fonu için para toplanmış, Ashe bir sterlin verince kızın gözleri faltaşı gibi açılmıştı. Evet, kendisini hatırlayan kesinlikle oydu. Londra Bölgesinde birisine söylemiş, onlar da adını Merkez'e vermiş olmalıydılar. Yine de çok dolambaçlı bir yoldu bu. Ama Parti hep böyle gizli çalışırdı — ihtilâlci bir parti olmasından dolayı herhalde. Liz bu gizli kapaklı işlerden pek hoşlanmıyordu, dürüst değilmiş gibi geliyordu bunlar kendisine. Ama bunun gerekli olduğunu ve bunlardan hoşlanan pek çok insanın bulunduğunu da kabul ediyordu.</p>

  <p class="calibre1">&nbsp;Mektubu bir kere daha okudu. Merkez'in başlıklı kâğıdı üzerine yazılmıştı. 'Aziz Yoldaş.' Askerliği hatırlatan bir şeydi bu ve Liz bundan nefret ederdi; Yoldaş'a bir türlü alışamamıştı işte.</p>

  <p class="calibre1">&nbsp; &nbsp;Aziz Yoldaş,</p>

  <p class="calibre1">&nbsp;Demokratik Alman Cumhuriyeti Sosyalist Birlik Partisi ile buradaki parti üyeleri ve oradaki yoldaşlarımızın arasında bir kültürel değişim konusunu görüşmüş bulunmaktayız. Amaç, iki parti arasında alt düzeyde bir değişim temeli yaratmaktır. SBP, İngiltere'deki baskıcı önlemler yüzünden kendi üyelerinin yakın bir gelecekte bu ülkeyi ziyaret edemeyeceklerini çok iyi bilmektedir. Ancak yalnızca bu nedenle olsa bile, bir deneyim değişiminin daha da Önemli olduğunu düşünmektedirler. Bu yüzden bizden deneyimli ve sokak düzeyinde halk kışkırtmacılığı konusunda iyi bir sicili olan beş Şube Sekreteri davet etmişlerdir. Seçilen yoldaşlar üç hafta Şube tartışmalarına katılacaklar, sanayi ve sosyal yardım konusundaki ilerlemeleri göreceklerdir. Yoldaşlarımıza genç bir sosyalist sistemin deneyimlerinden yararlanmaları için önemli bir fırsat yaratılmış olmaktadır.</p>

  <p class="calibre1">&nbsp;Bu yüzden Bölge'den, bu yolculuktan yararlanacak genç kadroların belirtilmesini istediğimizde sizin adınızı verdiler. Eğer olanağınız varsa gidip planın ikinci bölümünü gerçekleştirmenizi istiyoruz. Bu bölümde. Demokratik Alman Cumhuriyetinde sizin gibi bir aile geçmişine ve sorunlara sahip üyelerie ilişki kurulacaktır. Bayswater Güney Şubesi Leipzig'in banliyösü olan Neuenhagen ile eşleştirilmiştir. Neuenhagen Şubesi Sekreteri Frau Lüman sizi kabul etmeye hazırlanmak-tadır. Bu iş için en uygun Yoldaşın siz olduğundan kuşku duymuyor ve ziyaretinizin başarıyla geçeceğinden emin bulunuyoruz. Masraflarınız Demokratik Alman Cumhuriyeti Kültür Ofisince karşılanacaktır.</p>

  <p class="calibre1">&nbsp;Bunun ne büyük bir onur olduğunu anlayacağınızdan ve özel nedenlerinizin bu ziyareti kabul etmenize engel olmayacağından eminiz. Ziyaret tarihi gelecek ayın 23'ündedir, ancak Yoldaşlar, herbirinin ziyaret tarihleri ayrı olduğu için, birlikte yolculuk yapmayacaklardır. Bu çağrıyı kabul edip etmeyeceğinizi bize en kısa zamanda bildirirseniz, size daha ayrıntılı bilgi verebileceğiz.</p>

  <p class="calibre1">&nbsp;Liz mektubu okudukça daha garip buluyordu. Örneğin bu kadar kısa bir zaman için kütüphaneden izin alabileceğini nasıl bilebiliyorlardı? Sonra Ashe'nin kendisine tatillerinde ne yaptığını, bu yaz izin alıp almadığını, izin almak isterse önceden haber vermek zorunda olup olmadığını sorduğunu hatırladı. Diğer adayların kimler olduğunu neden yazmamışlardı? Bunu yazmaları için özel bir neden yoktu belki de, ama yazılmayınca bir garip geliyordu işte. Mektup çok <span class="calibre6">uzundu</span> sonra. Oysa Merkez'-de sekreterler pek kısıtlı olduğundan mektuplarını kısa tutarlardı. Ya da Yoldaşlardan telefon etmelerini isterlerdi. Ama bu, Merkez'de yazılmış olamayacak kadar titizlikle yazılmış bir mektuptu. Ancak imza Kültürel Örgütleyicinindi, bunda kuşku yoktu. Pek çok bildirinin altında aynı imzayı görmüştü Liz. Ve mektubun üslubunda Liz'in sevemeden alıştığı o yarı bürokratik, garip hava seziliyordu. Kendisinin sokak düzeyinde halk kışkırtıcılığı sicilinin iyi olduğunu söylemek saçmalamaktan da beterdi. Liz aslında partinin bu tür çalışmalarından nefret ederdi —fabrika kapılarında megafonla konuşmak, sokak köşelerinde <span class="calibre6">Daily Woorker</span> gazetesi satmak, yerel seçimlerde kapı kapı dolaşmak—. Barış çalışmalarına bir diyeceği yoktu, bir anlamı vardı bunun. Sokaktaki çocuk arabalarını süren analara, kapı önlerinde duran yaşlı kadınlara, oynaşan çocuklara bakıp 'Bunu onlar için yapıyorum,' diyebilirdin. İşte bu gerçekten barış için savaşmaktı.</p>

  <p class="calibre1">&nbsp;Ancak oy için, ya da gazete satmak için yapılan savaşımı aynı gözlükle göremiyordu. Şube toplantısında on, on beş kişinin karşısında dünyayı yeniden kurmak, sosyalizmin öncüsü olarak yürümek ve tarihin kaçınılmazlığından söz etmek kolaydı. Ama toplantıdan sonra kolunun altı <span class="calibre6">Daily Worker'le</span> dolu olarak sokağa çıkıp bir tek gazete satmak için çoğunlukla bir saat beklemek bambaşka bir şeydi. Pek çok arkadaşının yaptığı gibi kimi zaman o da bir an önce kurtulup evine gitmek için bir düzine gazete parasını cebinden öderdi. Ertesi hafta toplantıda —gazeteleri kendilerinin satın aldığını unutarak— böbürlenirlerdi: 'Gold Yoldaş cumartesi gecesi on sekiz gazete satmış, onsekiz!' Bu durum Tutanağa ve Şube bültenine geçerdi. Hatta belki de gazetenin birinci sayfasında Savaşım Fonu sütununda adı bile çıkardı. Çok küçük bir dünyaydı bu, Liz biraz daha dürüst olmalarını isterdi. Ama kendisi de kendi kendine yalan söylüyordu. Belki de hepsi aynı şeyi yapmaktaydılar. Ya da belki ötekiler <span class="calibre6">neden</span> bu kadar çok yalan söylemem gerektiğini daha iyi anlıyorlardı.</p>

  <p class="calibre1">&nbsp;Kendisini Şube Sekreteri yapmaları da çok garipti. Mulligan önermişti bunu: 'Genç, canlı <span class="calibre6">ve</span> güzel yoldaşımız...' Sekreter yaparsa Liz kendisiyle yatacak sanmıştı. Diğerleri ise kendisinden hoşlandıkları ve ayrıca makinede yazı yazabildiği için oy vermişlerdi. Kendisi çalışıp, işlerini onlara gördürmeyeceği için. Güzel bir toplantı yerine sahip olmak istedikleri için. Hepsi bir aldatmacaydı bunların. Alec bunu anlamış görünüyordu; ciddiye almıyordu hiçbirini. Bir keresinde, 'bazı insanlar kuş besler, bazıları da Partiye girer,' demişti. Gerçekti bu. Güney Bayswater için hiç olmazsa. Bölge de bunu bilirdi. İşte o yüzden kendisinin aday gösterilmesi çok garipti. Bu yüzden Bölge'nin bu işte eli olduğuna inanası gelmiyordu. Bu işin açıklaması ancak Ashe olabilirdi. Belki de erkek kendisine âşık olmuştu; belki homoseksüel değildi de, yalnızca öyle görünüyordu.</p>

  <p class="calibre1">&nbsp;Liz, heyecanlı ve yalnız insanların abartmalı hareketiyle omuzlarını silkti. Denizaşırı bir ülke. bedava ve ilginç. Kıta Avrupasına geçmiş değildi. Zaten gidecek parayı bulup buluşturması da olanaksızdı. Eğlenceli bir yolculuk olacaktı. Almanlar konusunda çekingeleri vardı kuşkusuz. Batı Almanya'nın militarist ve intikamcı, Doğu Almanya'nın ise demokratik ve barışçı olduğu söylenirdi. Ama Liz bütün iyi Almanların bir yanda, kötülüklerinin de öteki yanda toplanmış olduklarını kabul edemezdi. Babasını öldürenler kötülerdi. Belki de Parti onu bu yüzden seçmişti. Bir uzlaşma belirtisi olarak. Belki de o soruları sorarken bunları düşünmüştü Ashe. Evet evet, hiç kuşkusuz böyleydi. Liz'in içi birden Parti'ye karşı bir minnet duygusuyla doluverdi. Masasına gidip çekmecesinden bir kâğıt aldı, partinin gönderdiği biraz eski ama yine de çalışan Underwood makinesine taktı ve kabul mektubunu yazdı. Merkez sert, iyilikçi, kişilikten uzak ve sürekliydi. İyi insanlardı oradakiler. Barış için savaşanlar. Liz çekmeceyi kapatırken gözü Smiley'in kartına ilişti.</p>

  <p class="calibre1">&nbsp;Odasının kapısında duran o ufak tefek, yaşlıca adamı hatırladı. «Parti, Alec ile senin ilişkini biliyor muydu?» Doğrusu çok budalalık etmişti Liz. Eh, şimdi kafasını biraz da başka şeylere yorabilirdi.</p>

  <h1 class="calibre5" id="sigil_toc_id_15"><span class="calibre8">TUTUKLANMA</span></h1>

  <p class="calibre1">&nbsp;Fiedler ile Leamas eve dönene kadar hiç konuşmadılar. Akşam tepeler kapkaraydılar, giderek artan karanlık önünde tek tek ışıklar denizlerdeki gemilerin ışıklarını andırıyordu.</p>

  <p class="calibre1">&nbsp;Fiedler arabayı evin yanındaki sundurmanın altına bıraktı, birlikte ön kapıya doğru yürüdüler. Eve girecekleri anda ağaçların altından bir ses duyuldu, biri Fiedler'i çağırıyordu. Arkalarına bakınca Leamas, Fiedler'i bekledikleri anlaşılan üç adam gördü.</p>

  <p class="calibre1">«Ne istiyorsunuz?» diye bağırdı Fiedler.</p>

  <p class="calibre1">«Seninle konuşmak istiyoruz. Berlin'den geldik.»</p>

  <p class="calibre1">Fiedler duraksadı. «O lanet nöbetçi nerede?» diye Leamas'a sordu. «Ön kapıda bir nöbetçi duruyor olmalıydı.»</p>

  <p class="calibre1">Leamas omuzlarını silkti.</p>

  <p class="calibre1">«Holdeki ışıklar neden yanmıyor?» diye sordu Fiedler, sonra hâlâ tatmin olmamış bir halde adamlara doğru yürüdü.</p>

  <p class="calibre1">&nbsp;Leamas bir an bekledi, sonra içerden hiçbir ses duymayınca karanlık evin içinden geçip arkadaki ek binaya doğru yürüdü. Binanın arkasına bitişik olan bu bölmenin diğer üç yanı çam ağaçlarıyla çevriliydi. Kulübe üç bölmeye ayrılmıştı, koridoru yoktu. Leamas, orta odada kalıyordu. Ana binaya yakın olan odada iki nöbetçi kalmaktaydılar. Leamas üçüncü odanın kime ait olduğunu bilmiyordu. Bir kere kendi odasıyla o odanın arasındaki kapıyı açmaya çalışmış, kilitli olduğunu görmüştü. Bir sabah yürüyüşe çıktığında dantel perdeler arasındaki aralıktan baktığı için orasının bir yatakodası olduğunu biliyordu. Kendisini elli metre geriden izleyen nöbetçiler henüz kulübenin köşesini dönmedikleri için bakabilmişti pencereden içeri. Odada yapılmış bir yatak, üzerinde kâğıtlar olan küçük bir yazı masası vardı. Birinin o odadan kendisini gözetlediğine emindi. Ancak Leamas gözetlenmekle rahatsız olmayacak kadar eskiydi bu işte. Berlin'de bir yaşam biçimiydi bu. Eğer seni gözetleyeni seçememişsen, ya daha dikkatli davranıyorlar demekti, ya da sen kendi ustalığını kaybediyorsun. Kendisi bu işte gerçekten usta olduğundan, iyi bir gözlemci olmasının yanısıra güçlü bir belleğe de sahip bulunduğundan genellikle hemen farkederdi onları. İzleyici ekibin çalıştığı düzeni, zayıflıklarını, numaralarını, kendilerini ele verecek anlık duraksamalarını bilirdi. Leamas için gözetleniyor olmanın bir anlamı yoktu, ancak evden bölmeye geçip de nöbetçilerin odasına girerken ortada doğru olmayan bir şeyin varlığını hissediyordu.</p>

  <p class="calibre1">&nbsp;Ek binanın ışıkları merkezi bir noktadan yakılıp söndürülüyordu. Sabahları çoğunlukla başının üstündeki çıplak ampulün güçlü ışığıyla uyanır, geceleri de zorunlu karanlık yüzünden yatağa yatmakta acele ederdi. Şimdi içeri girdiğinde saatin henüz dokuz olmasına rağmen ışıklar söndürülmüştü. Genellikle onbire kadar açık kalırdı oysa. Şimdi pan-curlar bile kapatılmıştı. Leamas ev ile bölme arasındaki kapıyı açık bıraktığı için holden soluk bir ışık geliyordu. Leamas nöbetçilerin yataklarının boş olduğunu görüp şaştığı anda arkasından kapı kapandı. Kendi kendine belki de. Açmak için bir hareket yapmadı. Zifiri karanlıktı içerisi. Kapının kapatılmasıyla birlikte bir kilit ya da bir ayak sesi duyulmamıştı. Sanki ses bandı birden kesilmiş gibi. Leamas birden bir püro kokusu duydu. Koku havada varolmuş olabilirdi, ama o ana kadar duymamıştı. Kör bir insan gibi karanlık, dokunma ve koku alma duyularını keskinleştirmişti.</p>

  <p class="calibre1">&nbsp;Cebinde kibrit vardı ama çıkartıp yakmadı. Yana doğru bir adım atıp sırtını duvara yasladı, hiç kıpırdamadan bekledi. Bir tek açıklaması olabilirdi bunun; nöbetçi odasından kendi odasına geçmesini bekliyorlardı. Bu yüzden olduğu yerde kalmaya karar verdi. O anda geldiği ana bina yönünden bir ayak sesi duyuldu. Az önce kapanan kapı kontrol edildi, anahtarı çevrilip kilitlendi. Leamas yine de kıpırdamadı. Kendini aldatmaya gerek yoktu: olduğu yerde sıkıştırılmıştı. Ağır ağır çömelirken elini ceketinin yan cebine soktu. Çok sakindi, ama kafasından anılar da hızla akıp gidiyordu. «İnsanın her zaman bir silahı vardır; bir kül tablası, bir iki madeni para, bir dolmakalem — kesecek ya da oyacak herhangi bir şey.» Savaşta Oxford'daki küçük evdeki ufak tefek Galli çavuşun düsturuydu bu: «Asla iki elini birden kullanma. Bıçak, sopa ya da tabanca kullanırken sol kolunu serbest bir halde karnının hizasında tut. Vuracak bir şey bulamazsan ellerini aç, başparmaklarını kaskatı tut.» Leamas kibrit kutusunu alıp avcunda boylamasına ezdi, kutunun ince tahtaları dişler gibi çıktı parmaklarının arasından. Ondan sonra odanın köşesinde olduğunu bildiği iskemleye kadar sürünerek gitti. Gürültü çıkarmasına aldırmadan iskemleyi ortaya itti. Sonra adımlarını sayarak geri geri, iki duvarın birleştiği köşeye gitti. O anda kendi yatakodasının kapısının açıldığını duydu. Ancak odadan ışık gelmediği için kapının önünde durduğunu bildiği adamı seçemedi. İskemle şimdi odanın tam ortasında olduğu için saldırmak için öne atılamazdı. Bu, kendisinin taktik üstünlüğüydü: o, iskemlenin nerede olduğunu biliyor, ama onlar bilmiyorlardı. Onlar üstüne gelmeliydiler şimdi, Leamas onların dışardaki yardımcılarının ışıkları yakmasını bekleyemezdi.</p>

  <p class="calibre1">&nbsp;Almanca, «Haydi gelin ulan erkekseniz,» diye fısıldadı. «Buradayım, köşede. Gelin bakalım!» Ne bir ses, ne de bir hareket.</p>

  <p class="calibre1">«Buradayım işte, göremiyor musunuz? Ne oldu, ha? Haydi çocuklar, haydi bakalım!»</p>

  <p class="calibre1">&nbsp;O anda bir adım, ardından bir adım daha atıldı, gelen adam iskemleye çarpınca bir küfür savurdu. Leamas'ın beklediği andı bu. Kibrit kutusunu bir yana atıp dikkatli adımlarla yürüdü. Ormanda dalların yüzüne çarpmaması için ellerini öne uzatmış yürüyor gibiydi. Eli askeri bir üniformanın sert kumaşına değdi. Sol eliyle adamın koluna hafifçe vurdu. Kulağı dibinde ürkek bir ses, almanca, «Sen misin, Hans?» dedi.</p>

  <p class="calibre1">«Sus ulan, hıyar!» Leamas konuşurken uzanıp pdamın saçlarını kavradı, başını ileri ve öne itti, sağ eliyle boynuna sert bir darbe indirdi. Sonra bir kere de kendine çekip açık eliyle boğazına vurdu ve yere bıraktı. Adamın vücudu yere düştüğü anda ışıklar yandı.</p>

  <p class="calibre1">&nbsp;Kapıda püro içen bir Halk Polisi yüzbaşısı, ardında da iki adamı duruyordu. Biri sivil giyimli ve epey gençti. Elinde bir tabanca vardı. Hepsi de yerdeki adama bakıyorlardı. Biri dış kapının kilidini çevirdi. Leamas gelenin kim olduğunu görmek için başını çevirdi. Yüzbaşı kıpırdamaması için seslendi. Leamas ağır ağır dönüp üç adama baktı.</p>

  <p class="calibre1">&nbsp;Darbe indiğinde elleri hâlâ iki yanındaydı. Kafatası parçalanmış gibiydi. Baygın bir halde yere düşerken tabanca kabzasıyla mı vurduklarını düşünüyordu.</p>

  <p class="calibre1">&nbsp;Leamas kendine geldiğinde biri şarkı söylüyor, gardiyan da ona susması için bağırıyordu. Gözlerini açtığı anda sancı parlak bir ışık gibi patladı beyninde. Kıpırdamadan yatıyor, gözlerini kapatmıyordu. Ayakları buz gibiydi, üzerindeki cezaevi üniformasından pis bir koku yayılıyordu. Şarkı kesilmişti,</p>

  <p class="calibre1">&nbsp;Leamas onun bir daha hiç başlamayacağını bildiği halde başlamasını istedi. Elini kaldırıp yanağında kuruyan kanlara dokunmak istedi, ama elleri arkasından bağlanmıştı. Ayaklan da bağlı olmalıydı, kan dolaşımı durduğu için böylesine soğuktu herhalde. Başını kaldırıp çevresine bakınmak istedi. Önünde dizlerini görünce şaşırdı. Güdüsel bir hareketle bacaklarını uzatmak isteyince duyduğu korkunç acıyla bir çığlık attı. Bir daha denedi aynı hareketi. Acı daha da artmıştı. Nedeni anladı hemen: elleri ve ayakları zincirle arkasında bağlıydı. Bacaklarını uzatmak isteyince zincir geriliyor, omuzları öne, yaralı başı da taş zemine değiyordu. Baygın yatarken kendisini dövmüş olmalıydılar. Vücudu kaskatıydı. Kasıkları ağrıyordu. Nöbetçiyi öldürüp öldürmediğini düşündü. Öldürmüş olduğunu umdu.</p>

  <p class="calibre1">&nbsp;Başının üzerinde parlak bir ışık yanıyordu. Odada mobilya yoktu, yalnızca badanalanmış duvarlar ve griye boyanmış çelik kapı. Başka hiçbir şey yoktu. Hiçbir şey. Duyduğu şiddetli acıdan başka duyacak, düşünecek hiçbir şey yoktu.</p>

  <p class="calibre1">&nbsp;Geldiklerinde saatlerdir orada yatıyor olmalıydı. Lambadan ısınmıştı içerisi, çok susamıştı ama seslenmiyordu. Sonunda kapı açıldı ve Mundt göründü. Gözlerinden tanımıştı Mundt'u. Smiley anlatmıştı adamın gözlerini.</p>

  <h1 class="calibre5" id="sigil_toc_id_16">MÜNDT</h1>

  <p class="calibre1">&nbsp;Bağlarını çözüp ayağa kalkması için serbest bırakmışlardı. Leamas bir an ayakta durmayı başaracak gibi oldu, ama kan ellerine ve ayaklarına dolduğu anda yere yığıldı. Onu olduğu yerde bıraktılar, çocukların kıvranan bir böceğe ilgisizce bakmaları gibi seyrettiler bir süre. Sonra nöbetçilerden biri Mundt'un yanından geçip ayağa kalkması için bağırdı. Leamas duvara kadar yerde sürüklendi, avuç-içlerini badanalı tuğlalara dayadı. Yarı yarıya doğ-rulmuştu ki, nöbetçi bir tekme savurunca. yine düştü. Bir daha denedi. Bu kere nöbetçi sırtı duvara dayalı olduğu halde doğrulmasına ses çıkarmadı. Leamas adamın ağırlığını sol bacağına verdiğini görünce yeni bir tekmenin gelmek üzere olduğunu anladı. Olanca gücüyle kendini ileri attı, öne eğdiği başını nöbetçinin yüzüne nişanladı. Leamas üstte olmak üzere yere devrildiler. Nöbetçi ayağa kalktı. Leamas da yattığı yerde verilecek cezayı bekledi. Ancak Mundt nöbetçiye birşeyler söyledi; Leamas omuzlarından kaldırıldığını hissetti, biri de ayaklarından tuttu, koridor boyunca yürümeye başladılar. Hücrenin kapısı arkalarından kapanmıştı, ölesiye susamıştı Leamas.</p>

  <p class="calibre1">&nbsp;Bu kere bir masa ve koltuklarla döşeli küçük rahat bir odaya girmişlerdi. Demir parmaklıklı pencerelerin önünde jaluziler vardı. Mundt masanın başına geçti, Leamas gözleri yarı kapalı bir halde koltuğa oturdu. Nöbetçiler de kapının önünde yerlerini almışlardı.</p>

  <p class="calibre1">«İçecek bir şey verin,» dedi Leamas.</p>

  <p class="calibre1">«Viski mi?»</p>

  <p class="calibre1">«Su.»</p>

  <p class="calibre1">&nbsp;Mundt köşedeki musluktan sürahiye su doldurup bir bardakla birlikte masanın üstüne koydu.</p>

  <p class="calibre1">«Yiyecek birşeyler getirin,» dedi. Nöbetçilerden biri gidip bir maşraba çorba ile dilimlenmiş bir parça sucuk getirdi. Leamas yiyip içerken hiç konuşmadan süzüyorlardı kendisini.</p>
</body>
</html>
