<html xmlns="http://www.w3.org/1999/xhtml">
	<head>
		<title>3.html</title>
		<link href="template.css" rel="stylesheet" type="text/css"/>
	</head>
	<body>
		<div id="x3.html" xml:lang="en-GB">
			<div class="Basic-Text-Frame">
				<p class="Normal-1 para-style-override-6" xml:lang="tr-TR"><span class="char-style-override-9">Önsöz</span></p>
				<p class="Normal-1 para-style-override-7" xml:lang="tr-TR"><span class="char-style-override-10">Yaşamım boyunca, fazla diyemem tabii, yeterli sayıda rasyonel insanla tanışma şansı buldum. İş dostluğa gelince bir rasyonel insan, binlerce bulanık fikirlinin yerini tutuyor.</span></p>
				<p class="Normal-1 para-style-override-7" xml:lang="tr-TR"><span class="char-style-override-10">Martin Gardner tanıştıklarımın en sessiz, rasyonellik konusunda en coşkusuz ama aynı ölçüde en verimlisi. Gardner, 1950’lerde yazdığı klasik yapıtı </span><span class="char-style-override-11">Fads and Fallacies in the Name of Science</span><span class="char-style-override-12"><a class="footnote-link" href="#footnote-225-1" id="footnote-225-1-backlink">1</a></span><span class="char-style-override-10"> ile bilimin akla aykırı uç noktalarına görülmemiş sertlikte bir tokat indirmişti. Tarzındaki sükûnet kitabına karşı saldırıları çok zorlaştırmış, katı rasyonelliği eleştirmenleri saldıracak makul dayanaklardan yoksun bırakmıştı.</span></p>
				<div class="footnote">
					<p class="Basic-Paragraph-1"><a class="footnote-anchor" href="#footnote-225-1-backlink" id="footnote-225-1">1</a><span class="char-style-override-13"/><span class="char-style-override-13" xml:lang="tr-TR">) Bilim Adına Saçmalık ve Safsatalar (ç.n.)</span></p>
				</div>
				<p class="Normal-1 para-style-override-7" xml:lang="tr-TR"><span class="char-style-override-10">Bugünlerde çoğu kimse Martin’e, yirmi beş yıldır müthiş bir aldırmazlık ve çekicilikle “Matematiksel Oyunlar” başlıklı bir köşe hazırladığı </span><span class="char-style-override-11">Scientific American</span><span class="char-style-override-10">’da rastlıyor.</span></p>
				<p class="Normal-1 para-style-override-7" xml:lang="tr-TR"><span class="char-style-override-10">Yaklaşımı öyle tatlı ki çoğu seferinde, ayrıntıları kaçırmama rağmen kendimi köşesini zevkle okurken buluyorum. Okurun önüne sunduğu matematiğin ayrıntıları kaçırılsa bile Martin, büyük resmi hep harikulade çiziyor.</span></p>
				<p class="Normal-1 para-style-override-7" xml:lang="tr-TR"><span class="char-style-override-10">“Eğlencelik matematik” veya “matematiksel oyunlar” türü başlıklara gülünebileceği akla gelebilir. Sadece “Eğlencelik” değil midir bunlar? Sadece “oyunlardan” ibaret değiller mi yani? Ne önemi olacak denebilir. Vakit geçirmek için işte diye düşünülebilir.</span></p>
				<p class="Normal-1 para-style-override-7" xml:lang="tr-TR"><span class="char-style-override-10">Briç masasında kaç far</span><span class="char-style-override-10">klı eşleşme yapılabileceğini, belli şartlar altında bir haritanın tamamlanması için kaç renk gerekeceğini, bir filin satranç tahtasında kaç farklı yol izleyebileceğini veya belli bir yolun izlenmesi şartıyla bir kentten diğerine en kısa nasıl gidilebileceğini kim gerçekten umursar?</span></p>
				<p class="Normal-1 para-style-override-7" xml:lang="tr-TR"><span class="char-style-override-10">Ama işte, matematik umursar ve hep umursamıştır.</span></p>
				<p class="Normal-1 para-style-override-7" xml:lang="tr-TR"><span class="char-style-override-10">Ortaya çıktığında herhangi bir kullanımının bulunmadığı düşünülürse matematiğin tümüyle “oyunlarla” başladığı öne sürülebilir.</span></p>
				<p class="Normal-1 para-style-override-7" xml:lang="tr-TR"><span class="char-style-override-10">Tarih öncesi dâhilerinden biri günün birinde bir arkadaşına, “Bak şimdi,” demiş olabilir, “diyelim ki iki tane taş bıçağım var. Bunları iki eşit yığına ayırabilirim. Bir tane daha alırsam eşit iki yığına ayıramam. Bir tane daha alırsam, ayırabilirim. Bu tür şeyler sonsuza dek devam edebilir mi sence?”</span></p>
				<p class="Normal-1 para-style-override-7" xml:lang="tr-TR"><span class="char-style-override-10">Arkadaşı içten şaşkınlığıyla kuşkusuz şöyle demiştir: “Kime ne yahu? Niye bölüştürüyorsun bıçakları hem? Al eline, bir şeyler avla işte. İşe yarar bir şey yap!”</span></p>
				<p class="Normal-1 para-style-override-7" xml:lang="tr-TR"><span class="char-style-override-10">Gene kuşkusuz, ilkel matematikçi bu eşit yığınlar sorununu düşünmekle zaman geçirmeyi zevkli bulmuş hatta üç ve daha fazla eşit yığın yapacak bir sistem olup olmadığını merak etmiştir.</span></p>
				<p class="Normal-1 para-style-override-7" xml:lang="tr-TR"><span class="char-style-override-10">Oyundu elbette; hiçbir kullanımı yoktu. Ama sonunda bu bölünebilirlik soruları –yığınların eşitsiz parçalara ayrılmaları veya birleştirilmeleri sırasında gösterdikleri davranışlar– toplama, çıkarma, çarpma ve bölmeyi mümkün kılan sayma sistemlerine genelleştirildi.</span></p>
				<p class="Normal-1 para-style-override-7" xml:lang="tr-TR"><span class="char-style-override-10">Bir hükümet görevlisinin bu tür sayma işlemlerinin vergi toplamayı ve masraf hesaplamayı çok daha kolaylaştıracağını ilk keşfettiğinde duyduğu heyecanı bir hayal edin. Oyun derhal oyunluktan çıkmış, “işe yarar” şeylerle uğraşan insanların </span><span class="char-style-override-10">yapacağı zorlu bir meşgaleye dönüşüvermiştir.</span></p>
				<p class="Normal-1 para-style-override-7" xml:lang="tr-TR"><span class="char-style-override-10">Yalnız matema</span><span class="char-style-override-10">tikçilerde, günlük yaşama derhal uygulanan bu dallardan uzaklaşma eğilimi hep olacaktır. Kimsenin tepenize dikilip, “Çözemedin mi daha? Bu dönemde kâr için acele lazım bu,” demeyeceği problemlerle didişmenin eğlencesi tartışmasız daha fazladır.</span></p>
				<p class="Normal-1 para-style-override-7" xml:lang="tr-TR"><span class="char-style-override-10">Ama oyunları eğlenceli kılmayı sürdürmek çok zordur. Matematikçiler pek çok seferinde ellerinde kimsenin işine yaramayacağı, kimsenin matematiksel hazzı bölecek ölçüde burun sokmaya değer görmeyeceği, önemsiz problemler bulunduğunu sanmışlardır. Derken birisi çıkar ve bu “zırvanın” telefonlarda geçiş kapasitelerini artıracağını veya atom-altı parçacıklarının davranışlarını açıklamaya yarayacağını buluverir. Matematikçiler o andan itibaren yeni bir sığınak aramaya koyulurlar.</span></p>
				<p class="Normal-1 para-style-override-7" xml:lang="tr-TR"><span class="char-style-override-10">Martin herkese (sadece matematikçilere değil) hayal gücü için yaratıcı bir sığınak sunuyor. Bu kitaptaki bulmacalar sadece bulmaca değiller. Çoğu dünyada nasıl işe yarayabileceği henüz tam kavranmamış derin matematiksel ilkeleri işliyor. Bu “oyunlar”, “gerçek” matematikten </span><span class="char-style-override-11">çok daha</span><span class="char-style-override-10"> önemsiz değiller. Hatta gayet önemli çıkabilir ve bir sonraki köşede bekleyenin bugüne düşen gölgeleri olabilirler.</span></p>
				<p class="Normal-1 para-style-override-7" xml:lang="tr-TR"><span class="char-style-override-10">Okuyacağınız kitaptaki bulmacalar kısa bilimkurgu öykülerine yerleştirilmişler. Öyküler eğlenceye katkı sağlıyorlar ama kitabın özüne herhangi bir katkıları yok. Yalnız bilimkurgu, zaman, gelenekler ve teknolojiler değişse bile matematiğin hep aynı kalacağını göstermek açısından önemli. Matematik, sürekli değişen evrende gerçekten sağlam ve her daim kalıcı tek sabit muhtemelen…</span></p>
				<p class="Normal-1 para-style-override-7" xml:lang="tr-TR"><span class="char-style-override-10"><br/><br/><br/></span></p>
				<p class="Normal-1 para-style-override-7" xml:lang="tr-TR"/>
				<p class="Normal-1 para-style-override-8" xml:lang="tr-TR"><span class="char-style-override-11">Isaac Asimov</span></p>
				<p class="Normal-1 para-style-override-8" xml:lang="tr-TR"><span class="char-style-override-11">Ocak 1981</span></p>
				<p class="Normal-1 para-style-override-7" xml:lang="tr-TR"/>
				<p class="Normal-1" xml:lang="tr-TR"/>
			</div>
		</div>
	</body>
</html>