<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aden</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre2">Kaptan, Doktor'un dediğini yaptı. Karanlık çöktüğü anda İkicanlı külçe gibi, koltuğuna gömüldü. Kuşağı, farlar sönük bir durumda geçtiler. Yıldızların görüntüsü bir an için cipin iki yanında yansıdı.</p>

  <p class="calibre2">Açıklığa çıkmışlardı. Cip, bütün karoseri sarsılarak hızla ilerlerken farlar geceyi yarıyordu. Küçük kum ve taş taneleri arkalarından fırlıyor, soğuk rüzgar yüzlerine tokat gibi çarpıyordu. Kimyager biraz daha eğilerek başını rüzgârkıranın hizasına getirdi. Geminin her an karşılarına çıkabileceği umuduyla, giderek artan bir hızla ilerliyorlardı.</p>

  <p class="calibre2">Geminin kanatlarından birine asılmasını önceden kararlaştırdıkları sinyal lambasının ışığını aradılar. Dakikalar geçmesine rağmen görünürde ışık yoktu. Dönüp kuzeydoğuya yöneldiler ama karanlık hâla etraflarını sarıyordu. Şimdi yalnızca kısa farları açık gidiyorlardı, sonra Kaptan, bir şeylere çarpma tehlikesine rağmen, onları da söndürdü. Bir noktada bir kıvılcım görüp ona doğru mümkün olduğu kadar hızla ilerlemeye başladılar ama bunun sadece bir yıldız olduğunu neden sonra farkettiler.</p>

  <p class="calibre2">Kimyager, cesaretini toplayıp, "Belki de sinyal lambası kırılmıştır," diyebildi.</p>

  <p class="calibre2">Kimse cevap vermedi, üç mil daha gidip yine geri döndüler. Doktor ayağa kalkıp uzanarak karanlıkta bir şeyler görmeye uğraştı. Tam bu sırada cip önce önden sonra arkadan sekerek sıçradı: bir hendeği geçmişlerdi.</p>

  <p class="calibre2">"Sola yüklenin," dedi Doktor.</p>

  <p class="calibre2">Yarım metre derinliğinde ikinci bir hendeği geçtiler. Soluk bir ışıltı ve ona doğru yükselen uzun, eğik bir gölge be lirdi. Tepe kısmı arasıra, yanıp sönen bir ışıkla sarılıyordu. Işık yok oldu ama cip ona doğru hızlandı, yeniden ortaya çıktığında ise geminin kıç tarafını ve üç figürü aydınlattı. Kaptan farları yaktı ve figürler kollarını sallayarak onlara doğru koştular.</p>

  <p class="calibre2">Geminin yanındaydılar. Öyle bir açıdan yaklaşmışlardı ki kıç taraf, sinyal levhasını gizlemişti.</p>

  <p class="calibre2">"Siz misiniz?! Hepiniz burada mısınız?!" diye bağırdı Mühendis. Cipe doğru koşmaya başlamıştı ki, dördüncü, başsız şekli görür görmez olduğu yere saplanıp kaldı.</p>

  <p class="calibre2">Kaptan bir koluyla Mühendis'e, diğeriyle Fizikçi'ye sarıldı; onların desteğine ihtiyaç duyuyor gibiydi. Doktor, rahat durmayan İkicanlıya sakin sakin bir şeyler söylemeye çalışırken, beş adam yan farlardan birinin yanında toplanmışlardı.</p>

  <p class="calibre2">"Biz iyiyiz," dedi Kimyager. "Ya siz?"</p>

  <p class="calibre2">"Hâlâ tek parça halindeyiz," diye cevap verdi Sibernetikçi.</p>

  <p class="calibre2">Adamlar bir süre sessizce birbirlerine baktılar.</p>

  <p class="calibre2">"Neler olduğunu konuşacak mıyız, yoksa uyuyacak mıyız?" diye sordu Kimyager.</p>

  <p class="calibre2">"Demek uyuyabileceksin ha? İşte bu çok güzel," diye haykırdı Fizikçi. "Uyu o halde! Tanrım! Buradaydılar, bunu biliyor musun sen?"</p>

  <p class="calibre2">"Bunu bekliyordum," dedi Kaptan. "Bir... çatışma oldu mu?"</p>

  <p class="calibre2">"Hayır. Ya sizde?"</p>

  <p class="calibre2">"Hayır, bizde de olmadı. Sanırım gemiyi bulmaları, bizim keşfedeceğimiz herhangi bir şeyden daha önemliydi onlar için."</p>

  <p class="calibre2">"Bunu nasıl yakaladınız?"</p>

  <p class="calibre2">"Aslında... O bizi yakaladı. Daha doğrusu kendi isteğiyle geldi. Ama bu çok uzun ve karışık bir hikâye. Bizim de tam anladığımız söylenemez."</p>

  <p class="calibre2">"Bizim için de aynı şey sözkonusu," dedi Sibernetikçi. "Sizin gidişinizden yaklaşık bir saat sonra ortaya çıktılar! Ben... sonumuzun geldiğini düşündüm..."</p>

  <p class="calibre2">"Açlıktan ölmek üzere olmalısınız," dedi Mühendis.</p>

  <p class="calibre2">"Bak bunu tamamen unutmuştum. Doktor!" diye bağırdı Kaptan. "Gel buraya!"</p>

  <p class="calibre2">"Toplantı mı yapıyoruz?" dedi Doktor. Cipten inip yanlarına gelirken gözleri hâlâ, tam o anda, kendisinden beklenmeyecek bir çeviklikle cipten adayan İkicanlıdaydı. Yaratık onlara doğru güç bela ilerlemeye çalışıyordu ama ışığın oluşturduğu halkanın kenarına gelince hareketsiz, durdu. Hepsi sessizce onu izlerken, kasları aralanıp bir yarık oluşturdu; ışıkların ortalığa yayılan aydınlığında bir baş ve kendilerine dikkatle bakan mavi bir göz gördüler.</p>

  <p class="calibre2">"Demek buraya geldiler? Ee, sonra?" diye sordu Doktor. O anda İkicanlıya bakmayan tek oydu.</p>

  <p class="calibre2">"Evet. Bizim bindiğimizin aynı, yirmi beş disk. .. Ve çok daha büyük, bulanık topaçlara benzeyen dört makina..."</p>

  <p class="calibre2">"Biz onları da gördük!" dedi Kimyager.</p>

  <p class="calibre2">"Ne zaman? Nerede?"</p>

  <p class="calibre2">"Bir saat kadar önce, dönüş yolunda... Az daha burun buruna geliyorduk. Burada ne yaptılar?"</p>

  <p class="calibre2">"Pek bir şey yaptıkları söylenemez," diye cevap verdi Mühendis. "Sıra halinde geldiler, hangi yönden geldiklerini bilmiyoruz -o arada gemideydik ve beş dakikadan fazla kalmadık- ama yukarı çıktığımızda üzerimizde daireler çiziyorlardı. Yaklaşmadılar. Bunun, keşif uçuşuna çıkmış bir tür gözcü birliği olduğuna karar verdik ve atıcıyı geminin yanına yerleştirip bekledik Ama onlar, aynı mesafeyi koruyarak daireler çizmeye devam ettiler. Ne yaklaşıyor, ne uzaklaşıyorlardı. Bu, aşağı yukarı bir buçuk saat sürdü. Sonra daha büyükler ortaya çıktı, yani topaçlar -hele bir tanesi otuz metre yüksekliğindeydi! Bunlar çok daha yavaş hareket ediyorlardı. Öyle görünüyor ki, topaçlar yalnızca, ötekilerin kazdığı oluklardan gidebiliyorlar. Neyse... diskler bunlara dairelerinde yer açtılar ve büyüklerle küçükler yer değiştirdiler. Fırıldak gibi dönerlerken iki tanesi az daha çarpışıyordu; kenarları korkunç bir sesle birbirine sürtündü, ama bir şey olmadı ve dönmeye devam ettiler." "Peki, siz ne yaptınız?"</p>

  <p class="calibre2">"Atıcının yanında ter döküyorduk. Hiç de hoş bir şey olmadığını söyleyebilirim." "Eminim değildir," dedi Doktor, ciddi bir sesle. "Sonra ne oldu?"</p>

  <p class="calibre2">"Önce her an saldırabileceklerini düşündüm. Sonra da sadece bizi gözlediklerini. Ama yapıları çok acayipti ve gerçekten hiç durmadılar; disklerin yer değiştirmeden dönebildiklerini biliyoruz... Neyse, saat yediyi geçtikten sonra Fizikçi'ye sinyal lambasını almasını söyledim, çünkü sizin için onu dışarı asmamız gerekiyordu, o olmadan bu uçan duvarı geçemezdiniz -ve sonra kafama dank etti: bu kasıtlı yapılıyordu, etrafımızı çeviriyorlardı! Bu yüzden, elimizde imkân varken iletişim kurmaya çalışmamızın daha iyi olacağını düşündüm. Atıcının arkasında oturmaya devam ederek sinyal yakmaya başladık, önce iki, sonra üç, sonra dört."</p>

  <p class="calibre2">"Seri mi yaptınız?" diye sordu Doktor. Mühendis, kendisiyle dalga geçip geçmediğini anlayacak durumda değildi.</p>

  <p class="calibre2">"Normal bir aritmetik dizi," dedi sonunda.</p>

  <p class="calibre2">"Ee, ne yaptılar?" diye sordu, onları dikkatle dinleyen Kimyager.</p>

  <p class="calibre2">"Aslında, hiçbir şey. .."</p>

  <p class="calibre2">"Ne demek, 'aslında'?"</p>

  <p class="calibre2">"Bütün bu süre boyunca farklı tepkiler gösterdiler; flaştan önce, flaş sırasında ve flaştan sonra. Ama bunlardan hiçbiri, karşılık verme ya da iletişim kurma girişimine benzemiyordu."</p>

  <p class="calibre2">"Ne yaptılar?"</p>

  <p class="calibre2">"Kendi etraflarında dönüşlerini hızlandırdılar, yavaşlattılar, birbirlerine yaklaştılar, vagonların içinde hareket vardı."</p>

  <p class="calibre2">"Topaçların -yani büyük makinelerin- vagonları var mıydı?"</p>

  <p class="calibre2">"Sen onları gördüğünüzü söylemedin mi?" "Ama karanlıktı."</p>

  <p class="calibre2">"Vagonları yok. Merkezlerinde hiçbir şey yok. Boş bir alan. Ama dairenin çevresinde hareket eden, daha doğrusu süzülen, bir tür büyük konteyner var. Dışı dışbükey, içi içbükey ve duruma göre farklı konumlara giriyor, bir dizi boynuzu var, komik şişkinlikler bunlar ve görebildiğim kadarıyla hiçbir işe yaramıyor. Topaçlar da arasıra daireden ayrılıp disklerle yer değiştirdiler."</p>

  <p class="calibre2">"Ne sıklıkta oldu bu?"</p>

  <p class="calibre2">"Farklı aralıklarla oldu. Kesin olarak belirleyemedik Elbette bu denemediğimiz anlamına gelmiyor. Her şeyi not aldım, onlardan gelebilecek bir tür cevap ya da tepkiyi bekleyerek. Karmaşık manevralar yapıyorlardı. Örneğin, ikinci saate girdiğimizde topaçlar yavaşladı ve her birinin önüne birer disk geçti, sonra bunlar, arkalarında topaçlarla, bize doğru yavaşça harekete geçtiler. Ama onbeş metreden fazla yaklaşmadılar. Sonra yeniden daireler çizmeye başladılar, ama bu kez iki tane: dört topaç ve dört diskten oluşan bir iç daire ve geri kalan disklerle de bir dış daire. Sizin buradan geçebilmeniz için ne yapabileceğimi düşünmeye başlamıştım ki; şu işe bak, tek sıra olup önce spiral çizdiler, sonra güneye doğru çekip gittiler."</p>

  <p class="calibre2">"Bu ne zaman oldu?"</p>

  <p class="calibre2">"On biri birkaç dakika geçiyordu."</p>

  <p class="calibre2">"Bu, bizim karşılaştıklarımızın büyük olasılıkla diğerleri olduğunu gösteriyor," dedi Kimyager Kaptan'a.</p>

  <p class="calibre2">"Hayır, kesin olarak değil. Yol üstünde durmuş olabilirler."</p>

  <p class="calibre2">"Şimdi bize neler olduğunu anlatın," dedi Fizikçi.</p>

  <p class="calibre2">"Bunu Doktor'dan dinleyelim," dedi Kaptan.</p>

  <p class="calibre2">Doktor bütün geziyi birkaç dakika içinde özetledi. "Çok ilginç ama burada bulduğumuz her şey Dünya'dan bir şeyleri hatırlatıyor," diye sonuçlandırdı, "Ama sadece kısmen. Uymayan bazı şeyler her zaman var. Kullandıkları şu araçlar, örneğin burada savaş makineleri gibi gözüktüler. Keşif kolu muydu, kuşatma mıydı? Sonuçta hiçbir şey olmadı ve karanlıkta bizi bırakıp gittiler. Şu çamur kuyular -korkunçtu, elbette, ama gerçekte ne bunlar? Mezar mı? Bilmiyoruz. Sonra şu yerleşim merkezi ya da her neyse. İnanılmaz bir yer, kâbus gibi. Ya odalardaki iskeletler? Müze miydi? Mezbaha mıydı? Tapınak mıydı? Yoksa biyolojik numune üreten fabrika mı? Ya da hapishane mi? Her şey mümkün, hattâ bir toplama kampı olması bile!"</p>

  <p class="calibre2">"Ayrıca kimse bizi durdurmadı ya da bizimle iletişim kurmayı denemedi. Bütün bunların içinde en akıl ermez şeyin de bu olduğu kesin. Şüphesiz gezegenin uygarlığı çok ileri düzeyde. Gerek mimari, gerekse gördüğümüz kubbelerin konstrüksiyonu bakımından -ve yine, bununla birlikte, taş yerleşim alanı, adeta bir ortaçağ kalesiydi- farklı uygarlık düzeylerinin akıl almaz bir karışımı! Sinyal sistemleri çok gelişmiş olmalı, oraya varışımızdan sonra, bir dakikadan daha az bir süre içinde ışıkları söndürdüler ve çok hızlı gitmemize rağmen yol boyunca kimseyi görmedik. Ve şüphesiz ki zekâ düzeyleri de oldukça yüksek ama üzerimize çullanan kalabalık paniğe kapılmış bir koyun sürüsünden farksızdı. Bir kaostu, bütünüyle anlamsız, çılgınca! Başından beri her şeyde olduğu gibi.</p>

  <p class="calibre2">"Öldürdüğümüzün bedeni bir tür yaldızla kaplıydı, oysa diğerleri çıplaktı. Kuyudaki cesedin karnında bir tüp ve bir de gözü vardı, tıpkı şu an baktığımızdaki gibi, oysa diğer cesetlerin gözleri yoktu... Buraya getirdiğimiz İkicanlının bile bize pek yararı dokunmayacağını düşünmeye başlıyorum. Tabiî ki onunla iletişim kurmaya çalışacağız, ama, açık konuşmak gerekirse, ben pek umutlu değilim...' '</p>

  <p class="calibre2">Sibernetikçi: "Şu ana kadar topladığımız bütün bilgilerin bir dökümünü yapıp sınıflandırmalıyız, yoksa işin içinden çıkamayız. Doktor belki de haklı ama... Şu iskeletler, kesin olarak iskelet olduklarını söyleyebilir misiniz? Ve etrafınızı çevirip sonra kaçan İkicanlı sürüsünün... "</p>

  <p class="calibre2">"İskeletleri, seni gördüğüm kadar net ve açık bir şekilde gördüm. Sürüye gelince... " Kollarını iki yana açtı.</p>

  <p class="calibre2">"Tam anlamıyla delilikti," diye lafı yerleştirdi Kimyager.</p>

  <p class="calibre2">"Belki de onları uyandırdınız ve ne olduklarını bilemediler. Dünya'da bir otel düşünsenize, şu dönen disklerden biri birdenbire ortaya çıkıyor. Elbette insanlar paniğe kapılacaklar!"</p>

  <p class="calibre2">Kimyager başını sağa sola salladı ve Doktor gülümsedi.</p>

  <p class="calibre2">"Sen orada değildin, bu yüzden sana anlatmak biraz zor. Panikten söz ediyorsun... Düşün ki, senin şu otel müşterileri sağa sola kaçıp sallanırken, çırılçıplak bir tanesi de diskin arkasından koşup, binip binemeyeceğini soruyor."</p>

  <p class="calibre2">"Ama o size sormadı ki..."</p>

  <p class="calibre2">"Sormadı mı? Peki, ben geri dönmesi için onu itelerken ne oldu?"</p>

  <p class="calibre2">"Beyler, saat dörde çeyrek var," dedi Kaptan, "Ve yarın -bugün demeliydim- her an yeni bir ziyaretle karşılaşabiliriz. Doğrusu hiçbir şey beni şaşırtmaz! Gemide ne yaptınız?" bunu Mühendis'e sormuştu.</p>

  <p class="calibre2">"Çok az, atıcının yanında dört saat oturduk çünkü! Mikrobeyinlerden biri kontrol edildi, kumanda da hemen hemen çalışıyor. Sibernetikçi detayları verebilir. Ne yazık ki tam bir karışıklık söz konusu."</p>

  <p class="calibre2">"On altı tane niyobyum-tantal diyoduna ihtiyacım var," dedi Sibernetikçi. "Cryotronlar kullanılabilir durumda ama diyodlar olmadan beyine hiçbir şey yapamam."</p>

  <p class="calibre2">"Başka parçaları biraraya getirerek bir şeyler yapamaz mısın?"</p>

  <p class="calibre2">"Bunu yaptım, yedi yüzün üstünde farklı parça kullandım."</p>

  <p class="calibre2">"Başka yok mu?"</p>

  <p class="calibre2">"Belki Savunucu'da - ona ulaşamadım. Çok dipte kalıyor."</p>

  <p class="calibre2">"Beyler, bütün gece burada mı duracağız?" "Haklısın, gidelim. Ama durun - İkicanlıyı ne yapacağız?"</p>

  <p class="calibre2">"Ya cipi?"</p>

  <p class="calibre2">"Bu hoşunuza gitmeyecek beyler, ama şu andan itibaren yirmi dört saat nöbet tutmalıyız!" dedi Kaptan. "Zaten bunu daha önce yapmamamız delilik Gün ağarana kadar,. ilk iki saat için kim gönüllü?"</p>

  <p class="calibre2">"Ben," dedi Doktor.</p>

  <p class="calibre2">"Sen? Gülünç olma. Bizden birileri yapmalı," dedi Mühendis. "Sonuçta burada oturup duran bizdik."</p>

  <p class="calibre2">"Ben de cipte oturuyordum. Sizden daha yorgun değilim."</p>

  <p class="calibre2">"Bu kadar yeter. ilk Mühendis, sonra Doktor," diye karar verdi Kaptan. Gerindi, uyuşmuş ellerini ovuşturdu, kalkıp cipin yanına gitti. Işıkları kapattı ve direksiyonu tuttuğu sağ eliyle cipi geminin gövdesinin altına sürdü.</p>

  <p class="calibre2">"Ya İkicanlı?" Sibernetikçi boylu boyunca uzanan yaratığın başında duruyordu.</p>

  <p class="calibre2">"O burada kalacak. Uyuyor. Kaçacak olsaydı başta buraya gelmezdi," diye düşüncesini söyledi Fizikçi.</p>

  <p class="calibre2">"Onu böyle bırakamayız. Bir yolunu bulup korumalıyız," dedi Kimyager.</p>

  <p class="calibre2">Ama diğerleri birer birer tünele girmeye başlamışlardı bile. Etrafına bakındı. Sonra omuz siİkip arkalarından gitti. Bu arada Mühendis atıcının yanına bir hava yastığı koyup oturmuştu. Ama uyuyakalmaktan korktuğu için ayağa kal kıp bir ileri bir geri yürümeye başladı.</p>

  <p class="calibre2">Toprak, botlarının altında hafifçe çıtırdıyordu. Doğudan ilk gri ışık belirmişti, yıldızlar birer birer kayboldular. Soğuk ve taze hava ciğerlerini doldurdu. Gezegene ilk ayak bastıklarında duyduğu esrarengiz kokuyu ayırdetmeye çalıştı ama yapamadı. Yanında yatan yaratığın sırtı ritmik bir biçimde yükselip alçalıyordu. Birden göğsünden uzun, ince uzuvları çıktı ve Mühendis'i bacağından yakaladı. Kurtulmaya çabaladı, tökezledi, neredeyse yere kapaklanıyordu - ve gözlerini açtı. Ayakta uyumuş, üstüne üstlük bir de düş görmüştü. Şimdi ortalık daha aydınlıktı. Doğuda sirius bulutları uzun, eğik bir çizgi oluşturuyor, çizginin sonu, gökyüzünün griden maviye dönüşmesiyle birlikte kızarıyordu. Son yıldız da kayboldu.</p>

  <p class="calibre2">Mühendis yüzünü ufka döndü. Bulutlar koyu griden altın bronza dönüşmüştü; kenar hatları alev almıştı sanki; güllerden bir yol uzanıyordu ufakta şimdi. Bu, Dünya olabilirdi.</p>

  <p class="calibre2">Üzüntü ve umutsuzlukla doldu içi.</p>

  <p class="calibre2">"Benim sıram!" Güçlü bir ses çınladı arkasında. Mühendis yerinden sıçradı. Doktor ona gülümsüyordu. Mühendis birden ona teşekkür etmek istedi, bir şeyler söylemek, ne olduğunu bilmiyordu -yalnızca çok önemli bir şeyler- ama kelimeleri bulamadı. Kafasını salladı, gülümsemeye bir gülümsemeyle karşılık verdi ve karanlık tünele girdi.</p>

  <p class="calibre2">OGLE vakti yüzleri ve boyunları Güneşten yanmış, beş yarı çıplak adam, geminin yanında uzanıyorlardı. Etraflarında kapkacak, alet parçaları ve üstüne bir. dolu giysi, bot ve havlu yığılmış kare bir bez vardı. Açık bir termostan yeni yapılmış kahve kokusu yayılıyordu. Bulutların gölgeleri açıklık boyunca sessizce kayıyordu. Birkaç metre ötelerinde, gemi gövdesinin altında hareketsiz duran yaratık olmasaydı bu manzara pekâlâ Dünya'da bir pikniğe benzetilebilirdi.</p>

  <p class="calibre2">"Mühendis nerede?" diye sordu Fizikçi. Tembel tembel dirseklerine dayandı. "Kitabını yazıyor."</p>

  <p class="calibre2">"Uzay gemisinin nasıl onarılacağı hakkında mı?"</p>

  <p class="calibre2">"Evet, okuması ilginç olacak. Kalın bir cilt!"</p>

  <p class="calibre2">Fizikçi konuşana baktı. "Moralin düzgün. Bu önemli işte. Yaran da neredeyse tamamen kapandı. Dünya'da olsan bu kadar hızlı iyileşemezdi sanırım."</p>

  <p class="calibre2">Kaptan alnındaki yaranın kabuğuna dokundu ve kaşlarını kaldırdı. "Bu mümkün. Gemi sterildi ve buradaki bakte riler bize zararsız. Ayrıca hiç böcek de yok gibi görünüyor. Ben hiç görmedim, ya siz?"</p>

  <p class="calibre2">"Doktor'un beyaz kelebekleri var ya," dedi Fizikçi, yavaş yavaş. Sıcaktan, konuşmaya isteksizdi.</p>

  <p class="calibre2">"Evet, ama bu yalnızca bir hipotez."</p>

  <p class="calibre2">"Burada hipotez olmayan nedir, söyler misin?" diye sordu Doktor.</p>

  <p class="calibre2">"Bizim varlığımız," dedi Kimyager, sırtüstü dönerek. "Biliyor musun, manzara değişikliği hiç fena olmazdı..." "Bence de," dedi Doktor.</p>

  <p class="calibre2">"Dikkat ettiniz mi, İkicanlının teni Güneşte sadece birkaç dakikadan sonra nasıl da kızardı?" dedi Kaptan.</p>

  <p class="calibre2">Doktor başını salladı. "Evet. Bu, ya daha önce Güneşe hiç çıkmadığı, ya da normalde bir tür giysi giydiği anlamına geliyor." Ta ki..."</p>

  <p class="calibre2">"Ta ki, ne?"</p>

  <p class="calibre2">"Bilmiyorum..."</p>

  <p class="calibre2">"Her şey o kadar da kötü değil," dedi Sibernetikçi, yazıyla doldurduğu bir kâğıt parçasının üstünden bakarak. "Henry bana diyodları Savunucu'dan alabileceğini söylüyor. Eğer yarın her şey umduğumuz gibi giderse, akşamüstü ilk robotu çalıştırmış olacağız. Geri kalanların işini de ona yükleyeceğim ve. üç üniteyi birleştirebilirse, sorunlarımız bitti demektir. Yük asansörlerini ve kazıcıyı çalıştıracağız ve bir haftada gemi doğrulacak ve..."</p>

  <p class="calibre2">"Ve ne?" diye sordu Kimyager. "Havalanıp gidecek miyiz yani?"</p>

  <p class="calibre2">Doktor sırıttı. "Uzay yolculuğu insanoğlunun merakının en özlü ifadesidir," dedi. "Duydunuz' değil mi? Kimyager şimdi gitmek istemiyor!"</p>

  <p class="calibre2">"Hayır, şimdi şakayı bir yana bırak Doktor, İkicanlı ne durumda? Bütün gün onunla beraberdin!"</p>

  <p class="calibre2">"Evet, bu doğru."</p>

  <p class="calibre2">"Eee? Gizemli konuşma! Burada yeteri kadar sır var zaten!"</p>

  <p class="calibre2">"Gizemli davranmaya yetecek kadar bir şeyler bilmeyi isterdim! Şey gibi davranıyor... çocuk gibi. Zekası yavaş gelişen bir çocuk. Beni tanıyor. Onu çağırdığımda geliyor. İttiğimde oturuyor."</p>

  <p class="calibre2">"Onu motor odasına götürdün. Tepkisi nasıldı?"</p>

  <p class="calibre2">"Bebek gibiydi. Hiç ilgisini çekmedi. Jeneratörün arkasına saklandığımda, beni göremeyince korkuyla terlemeye başladı. Eğer o ter ise ve ter de korku anlamına geliyorsa..."</p>

  <p class="calibre2">"Konuşabiliyor mu? Onun sana bazı sesler çıkardığını duydum."</p>

  <p class="calibre2">"Kolay anlaşılır, açık sesler çıkarmıyor. Teybe kayıt yaptım ve frekansları inceledim.. Bununla birlikte, konuşmaları duyabiliyor... Ürkek, hattâ korkak, bir sığır kadar uysal, ama bütün topluluk böyle görünüyor..."</p>

  <p class="calibre2">"Belki de bu henüz gençtir, belki genç olanları böyle büyük oluyor."</p>

  <p class="calibre2">"Hayır, genç değil. Cildinden anlayabilirsin, kırışıklıklarından ve boğumlarından. Ayak tabanları da nasırlaşmış, boynuz gibi sert. Her nasıl olursa olsun, bizim bildiğimiz anlamda çocuk değil. Gece, biz geri dönerken bazı şeylere bizden önce dikkat etti ve ilginç tepkiler verdi, örneğin, havadaki seraba, daha önce de söylemiştim. Korkmuştu. Şu yerleşim merkezinden de. Yoksa neden oradan ayrılsın ki?"</p>

  <p class="calibre2">"Ama fabrikalar kurmuşlar, sonra diskler var -zeki olmalılar," dedi Fizikçi.</p>

  <p class="calibre2">"Ama bu değil."</p>

  <p class="calibre2">"Durun bir dakika," dedi Kimyager, oturup dirseklerindeki kumları temizledi. "Farzedin ki... sakatlanmıştı veya..."</p>

  <p class="calibre2">"Orasının delilere ait bir barınak olduğunu mu söylüyorsun?" diye sordu Doktor. "Ya da hastalan diğerlerinden ayırıp yerleştirdikleri özel bir yer?"</p>

  <p class="calibre2">"Ve üzerlerinde deney yaptıkları," diye ileri sürdü Kimyager.</p>

  <p class="calibre2">"Deney olduğunu söyleyebileceğin ne gördün?" diye sordu, o ana kadar sessizce duran Kaptan.</p>

  <p class="calibre2">"Ahlâkî yönden yargılamıyorum. Bunu nasıl yapabilirim ki? Gerçekten, hiçbir şey anlamıyoruz," diye cevap verdi 4 Kimyager. Doktor, onlardan birinde bir tüp buldu, parçalara ayırdığımızın içinden çıkana benzemiyor değildi..."</p>

  <p class="calibre2">"Ya. Diğer bir deyişle, gece gemiye giren İkicanlı da oradan gelmişti, yani kaçmıştı."</p>

  <p class="calibre2">"Neden olmasın? Bu mümkün değil mi?"</p>

  <p class="calibre2">"Ya iskeletler?" dedi Fizikçi. Kimyager'in düşünceleriyle ikna olmadığı açıkça görülüyordu.</p>

  <p class="calibre2">"Şey, bilmiyorum, belki onları teşhir etmek için koymuşlardır. Veya belki de, bir tür... bir tür şok tedavisi için diğerlerine gönderiyorlar."</p>

  <p class="calibre2">"Ah, tabiî. Eminim biraz sonra onların da bir Freud'u olduğunu söyleyeceksin," dedi Doktor. ''Hayır, şu tımarhane teorini çürütsen iyi olur dostum. Ve bize bu iskeletlerin bir lunaparktaki korku evine ait olduğunu da söyleme. Karşımızdaki dev bir tesis ve iskeletleri şu cam hücrelere yerleştirmek bile çok ileri bir teknoloji ister. Bir fabrika olabilir mi dersiniz? Ama ne üretiyor?"</p>

  <p class="calibre2">"İkicanlıdan bilgi alamıyor olman hiçbir şeyi kanıtlamaz. Benim üniversiterndeki bir kapıcıdan Dünya uygarlığı hakkında bilgi edinmeye çalışıyor olabilirdin meselâ..."</p>

  <p class="calibre2">Hepsi güldü. Ve yine, birden sustular. İkicanlı yanlarına gelmiş, düğümlü, küçük parmaklarını havada oynatarak ve sarkan ufak, yassı yüzünü hafif hafif kımıldatarak başlarında dikiliyordu.</p>

  <p class="calibre2">"Ne yapıyor bu böyle?!" telaşla karışık, bağırdı Kimyager.</p>

  <p class="calibre2">"Gülüyor," dedi Kaptan.</p>

  <p class="calibre2">Gerçekten de gövdesi hıçkırık tutmuş gibi sarsılıyor ve büyük hantal ayaklarını yere vuruyordu. Ama beş çift gözün kendisine baktığını görünce donup kaldı, geriledi ve kas yığınlarını aralayıp çıkmış olan küçük elleri ve başı da tekrar geri çekti. Aksayarak yerine döndü ve hafif bir hırıltıyla yere çöktü.</p>

  <p class="calibre2">"Eğer bu gülmeyse," diye fısıldadı Fizikçi.'</p>

  <p class="calibre2">"Gülmek de hiçbir şeyi kanıtlamaz. Maymunlar da güler."</p>

  <p class="calibre2">"Durun," dedi Kaptan. Güneş'ten yanmış, zayıf yüzünde gözleri parladı. "Varsayalım ki bizimkinden çok daha geniş bir genetik yetenek yayılırnma sahipler. Böylece sınıflar, yani kastlar oluşuyor; bir yanda yaratıcı işçiler ve inşaatçılar, diğer yanda ise esas olarak hiçbir işe uygun olmayan geniş bir kitle yeralıyor. Ve bu, işe yaramayanlar..."</p>

  <p class="calibre2">"Öldürülüyorlar. Ya da deneye tabi tutuluyorlar. Ya da gıda maddesi oluyorlar. Hadi, korkmayın, aklınıza ne geliyorsa söyleyin," dedi Doktor. "Kimse size gülmez, çünkü her şey mümkün. Ne yazık ki mümkün olan her şeyin bizim için anlamı olmak zorunda değil."</p>

  <p class="calibre2">"İskeletlere ne demeli?" diye sordu Kimyager.</p>

  <p class="calibre2">"Öğrenmeye yardımcı gereçler."</p>

  <p class="calibre2">"Eğer size dünden bu yana aklıma gelen teorileri söylemeye kalksaydım," dedi Doktor, "Henry'nin yazdığı kitap kadar öğretici olmasa da, onun beş katı olurdu herhalde. Çocukken yaşlı bir astronot tanımıştım. Başındaki saçlardan daha çok gezegen görmüştü ve hala saçları dökülmemişti... Bana bir uydunun görünüşünü anlatmaya çalışmıştı -hangisi olduğunu hatırlamıyorum. 'Orada böyle... büyük... bilirsin işte' dedi kollarını açarak. 'Ve böyle şeyleri var... Şeye oldukça benziyor... Ama gökyüzü farklıdır... böyle olmaT sına rağmen...' Sonunda güldü ve vazgeçti. Uzaya hiç gitmemiş birine, ayaklarının altında yıldızlarla boşlukta asılı kalmanın neye benzediğini anlatamazsın. Ve biz sadece fi ziksel çevre farklarını tartışıyoruz! Önümüzde en az beş bin yıllık bir uygarlık var. En az! Ve biz birkaç günde çözmeye çalışıyoruz!"</p>

  <p class="calibre2">"Ama denemeliyiz, çünkü başaramazsak ödememiz gereken bedel çok yüksek olabilir," dedi Kaptan. Bir sessizlikten sonra ekledi, "Ya sen ne yapmamızı öneriyorsun?"</p>

  <p class="calibre2">"Şu ana kadar ne yaptıysak onu," dedi Doktor, "Başarma şansımızın beş binde bir, yani Aden'in uygarlık yaşı kadarda bir olduğunu düşünmeme rağmen..."</p>

  <p class="calibre2">Mühendis tünelden çıktı ve kumsaldalarmış gibi gölgede yatan arkadaşlarını görerek, tulumunu çıkarıp onlara katıldı. Kimyager başıyla onu selamladı.</p>

  <p class="calibre2">"Nasıl gidiyor?" diye sordu Kaptan.</p>

  <p class="calibre2">"Şey, dörtte üçü bitti sayılır... Ama sadece bununla uğraşmıyordum, çünkü şu ilk fabrikayı düşünüyordum, kuzeyde gördüğümüzü; terkedildiğine ve kullanılmadığına karar vermiştik. .. Komik olan nedir? Neden gülüyorsunuz?"</p>

  <p class="calibre2">"Sana bir şey söyleyeceğim," dedi Doktor, içlerinde ciddiyetini koruyan tek oydu. "Gemi havalanmaya hazır olduğunda isyan çıkacak. Hiç kimsenin bu işi çözmeden gitmeye niyeti yok... Sen bile, şimdi, makinaların başında ter dökmek yerine..."</p>

  <p class="calibre2">"Ah, siz de mi varsayımlarda bulunuyordunuz?" dedi Mühendis. "Ne sonuca vardınız?"</p>

  <p class="calibre2">"Hiç. Ya sen?"</p>

  <p class="calibre2">"Ben de öyle, ama ... ortak öğeler bulmaya çalışıyordum, orada karşılaştığımız şey için daha genel bir model demek istiyorum. Ve şu otomatik fabrikayla ilgili kafama takılan bir şey var, devirler halinde çalışmasına ve işlemi tekrar ediyor gibi görünmesine rağmen, 'son ürünler' özdeş değildi... Hatırladınız mı?"</p>

  <p class="calibre2">Diğerleri evet anlamında mırıldandılar.</p>

  <p class="calibre2">"Ve dün Doktor, İkicanlıların birbirlerinden farklı olduklarına dikkat çekmişti -bir kısmının gözleri, bir kısmının burunları yok, ya da parmaklarının sayısı ve derilerinin rengi farklı. Buradaki her şey, belirli sınırların dışına çıkmamak üzere değişiyor, bu yüzden varyasyon, yapılan işlemdeki hem biyolojik, hem teknolojik aksaklıklardan kaynaklanıyor gibi görünüyor..."</p>

  <p class="calibre2">"Evet, işte bu ilginç!" dedi, artan bir dikkatle onu dinleyen Fizikçi:</p>

  <p class="calibre2">"Kafanda bir şeyler var senin. Devam et," dedi Doktor, ona dönerek. Mühendis ise belli belirsiz başını sallıyordu.</p>

  <p class="calibre2">"Hayır, aslında, aptalca bir düşünceydi. İnsan oturduğu yerde sürekli kendi kendine düşünürse, aklına olmadık..."</p>

  <p class="calibre2">"Nedir şu düşüncen, söylesene!" diye bağırdı Kimyager, neredeyse hiddetle.</p>

  <p class="calibre2">"Anlatmaya başlamıştın nasılsa," dedi Sibernetikçi.</p>

  <p class="calibre2">"Ben... şöyle düşündüm: Fabrikada devirli bir üretim ve yıkım işlemi gözledik ve sonra dün siz fabrikaya benzer bir mekanizma keşfettiniz. Eğer o fabrika ise, bir şeyler üretmiş olması gerek."</p>

  <p class="calibre2">"Ama orada hiçbir • şey yoktu," dedi Kimyager, "iskeletlerden başka. Elbette her yere bakmadık..." diye de tereddütle ekledi.</p>

  <p class="calibre2">"Ve eğer bu fabrika İkicanlı üretiyorsa ne olacak?" diye sordu Mühendis, yumuşak bir sesle. Sessizlikte devam etti:</p>

  <p class="calibre2">"Kitle üretimi ve bir montaj hattı var. Varyasyonun denetim eksikliğinden çok, işlemlerin kendi karmaşık bünyesinden kaynaklanıyor olması dışında, sistem paralel. İskeletler çeşitleniyor."</p>

  <p class="calibre2">"Ve sen ... 'denetimden geçemeyenleri' öldürdüklerini söylüyorsun?" dedi Kimyager. Sesi değişmişti.</p>

  <p class="calibre2">"Kesinlikle hayır! Benim düşündüğüm, sizin bulduğunuz şu vücutların... aslında hiç yaşamamış oldukları! Yani sistem, organizmaları, her türlü kas ve iç organlarıyla donatıp yaratıyor, ama normdan sapmanın, fonksiyon göremeyecek kadar büyük olduğu vücutlara... hiç hayat verilmiyor, onlar üretim serisinden uzaklaştırılıyorlar..."</p>

  <p class="calibre2">"Ya vücutlarındaki yarık, o neydi? 'Daha defolu olan mal' mı?" diye sordu Sibernetikçi.</p>

  <p class="calibre2">"Bilmiyorum, ama varolan bir olasılığı yok sayamayız."</p>

  <p class="calibre2">"Doğru, sayamayız," dedi Doktor. Ufuktaki mavimsi pusa bakıyordu. "Senin söylediğine göre... şu kırık tüp..."</p>

  <p class="calibre2">"Belki sentez sırasında yapılan, besin enjeksiyonu gibi bir şeydi."</p>

  <p class="calibre2">"Bu, buraya getirdiğin İkicanlının neden geri zekalı gibi göründüğünü de açıklıyor," dedi Sibernetikçi. "Eğer tam gelişmiş olarak üretildiyse, hiç tecrübesi yok. .."</p>

  <p class="calibre2">"Hayır," diye reddetti Kimyager. "Bizimki bir şeyleri biliyor. Taş tımarhaneye dönmekten korkuyordu -ki bunun için iyi bir gerekçesi olabilir- ayrıca şu ayna şeritten de ürkmüştü. Ve geçtiğimiz acayip, görüntülü sınır hakkında da bir şeyler biliyordu..."</p>

  <p class="calibre2">"Bilemiyorum. Henry'nin hipotezi pek anlamlı gelmiyor," dedi Kaptan, ayaklarındaki kumu seyrederken. "İlk fabrika, kullanılmayan parçalar üretiyor. İkinci de yaşayan varlıklar mı? Peki, neden? Ve sen bunların da hoplatıcıya geri atıldığım mı ileri sürüyorsun?"</p>

  <p class="calibre2">"Ne korkunç bir düşünce?" dedi Sibernetikçi, ürpererek.</p>

  <p class="calibre2">"Ama eğer yaşayan varlıklar hoplatıcıya geri atılıyor olsaydı," dedi Kimyager, "Hayat verilemeyecek kadar defolu olanların düzenlenmesine gerek kalmazdı. Üstelik böyle bir 'yeniden işleme' olayına kanıt olabilecek hiçbir şey görmedik biz..."</p>

  <p class="calibre2">Sürüp giden bir sessizlikten sonra Doktor ayağa kalktı ve oturanlara şöyle bir baktı.</p>

  <p class="calibre2">"Mühendis'in düşüncesini aldık," dedi, "Ve şimdi gerçek; leri buna uydurmaya çalışıyoruz; bu 'biyolojik fabrika' hipotezine. Bu, bir tek şeyi kanıtlıyor: Biz çok asil ve ahlâklı düşünüyoruz, ayrıca, fazlasıyla da bönüz..."</p>

  <p class="calibre2">Diğerleri şaşkınlıkla ona bakarken, devam etti: "Bir dakika önce en kötü olasılığı tahmin etmeye uğraşıyordunuz, şimdi ise ancak bir çocuğun çizebileceği bir görüntü çıkardınız ortaya: Ürettiği canlıları tekrar öğütmek için üretim yapan bir fabrika... Dostlarım, gerçek çok daha kötü olabilir."</p>

  <p class="calibre2">"Gerçekten!" diye atıldı Sibernetikçi.</p>

  <p class="calibre2">"Durun, bırakın konuşsun," dedi Mühendis.</p>

  <p class="calibre2">"Şu yerleşim bölgesinde neler olduğunu düşündükçe, gördüğümüzü sandığımız şeylerden bütünüyle farklı şeyler gördüğümüze inanıyorum."</p>

  <p class="calibre2">"O halde, sana göre ne oluyordu?" diye sordu Fizikçi.</p>

  <p class="calibre2">"Ne olduğunu bilmiyorum, ama ne olmadığını biliyorum."</p>

  <p class="calibre2">"Açık konuş! Bilmece gibi değil!"</p>

  <p class="calibre2">"Taş labirentte dolaşırken birdenbire bir kalabalığın hücumuna uğradık, sonra da dağılıp kaçtılar. Yerleşim bölgesine yaklaşırken ışıkların söndüğünü gördüğümüzden, oradakilerin bizden saklandıklarını düşünmüştük ve saklanacak yer arayan bir kalabalığın bizi ezdiğini de... Şimdi tüm olayları sırasıyla yeniden gözümde canlandırmaya çalıştım ve size şunu söyleyeceğim: Deliliğe karşı verilen savaş gibi gerçeğe de direnilir.</p>

  <p class="calibre2">"Sonuca gel!"</p>

  <p class="calibre2">Sonuç şu: Durumumuza bir göz atalım; bazı yabancılar uzaydan gelip, üstün zekâlı varlıkların yaşadığı bir gezegene iniş yapıyor. Gezegen sakinlerinin tepkisi ne olabilir?"</p>

  <p class="calibre2">Kimse cevap vermeyince Doktor devam etti: "Bu gezegenin varlıkları test tüplerinde veya daha garip başka yöntemlerle yaratılmış olsalar bile ben, mümkün olan sadece üç davranış biçimi görüyorum: Bu yabancılarla iletişim kurmaya çalışmak, onlara saldırmak, ya da kaçmak. Ancak du rum, bir dördüncü olasılığı ortaya çıkarmışa benziyor: Toplu ilgisizlik! "</p>

  <p class="calibre2">" 'Neredeyse kaburga kemiklerimi kıracaklardı' diyen sendin. Bu mu ilgisizlik?!" diye dudak büktü Sibernetikçi. Ama Kimyager, başını salladı; gözleri parlıyordu.</p>

  <p class="calibre2">Doktor cevap verdi: "Eğer sen de kendini yangından kaçan bir sığır sürüsünün yolu üstünde bulsaydın, durumun bizden daha kötü olabilirdi. Ama bu, sürünün seni farkettiği anlamına gelmezdi. Size İkicanlı sürüsünün bizi kesinlikle görmediğini söylüyorum. Bizimle ilgilenmediler. Evet, orada korku vardı, ama nedeni biz değildik. Biz yalnızca yollarının üstündeydik."</p>

  <p class="calibre2">Kimyager konuşmaya başladı. "Evet," dedi yavaşça. "Bütün bu geçen sürede beni rahatsız eden bir şey var; kendimi, yanlış cümlelerin olduğu bir metni okumaya çalışır gibi hissediyorum. Bazı şeyler şimdi anlam kazanıyor. Evet, Doktor haklı. Beni görmediler. En yakınımda olanlar hariç, ama onlar paniğe kapılmayan birkaçıydı; beni görmek, üzerlerinde neredeyse sakinleştirici bir etki yapmıştı sanki. Bana bakarlarken, sadece, yabancı bir yaratık görüp şaşırmış gezegen sakinleri gibiydiler. Bana zarar vermek gibi bir niyetleri yoktu. Hattâ, yeniden gözlerimin önüne getirmeye çalışıyorum da, sürüden kendimi kurtarmam için bana yardım bile ettiler... "</p>

  <p class="calibre2">"Ya sürüyü üstünüze salıp çıkışı bulmanızı sağlayan bir başkası ise?"</p>

  <p class="calibre2">Kimyager, 'Hayır' anlamında başını salladı. "Orada böyle birileri yoktu. Ne uçan diskler, ne nöbetçiler, ne de bir organizasyon -yalnızca kaostu oradaki; kargaşa... Evet, tam anlamıyla buydu." Sonra ekledi, "Çok garip, ama bunu ancak şimdi farkedebiliyorum! Benimle ilgilenenler sanki kendilerini toparlamaya çalışıyor gibi görünüyorlardı, diğerleri ise korkudan çılgına dönmüştü!"</p>

  <p class="calibre2">"Ama, o halde," dedi Kaptan, "Neden ışıklar tam oraya vardığımız anda söndürüldü?" ,</p>

  <p class="calibre2">"Benim kafaını karıştıran, paniğin kendisi," dedi Doktor. "Evet... Sebebi ne olabilir?"</p>

  <p class="calibre2">"Belki gezegenin uygarlığı sona yaklaşıyor," dedi Sibernetikçi, bir anlık sessizlikten sonra. "Bir gerileme, çözülme dönemi ya da toplumu saran bir tür kanser olabilir."</p>

  <p class="calibre2">"Bu, tatmin edici değil," dedi Kaptan. "Bizim Dünya'mızda -ki ortalama olarak alınabilecek bir gezegen- gerileme süreçleri olmuştur ve birçok uygarlık yükselip çökmüştür; ama tarihimizi bütün olarak ele alırsan, durmaksızın artan bir karışıklığın ve hayatın büyüyen değerinin resmi çıkar karşına. Biz buna 'ilerleme' diyoruz. İlerleme normal bir fenomendir. Ama büyük rakamlar söz konusu olunca, kural olarak, normdan istatistik bir sapma olacaktır; hem pozitif, hem negatif yönde. .Biz bu dağılım eğrisinin negatif ucunda bir dünyaya iniş yapmış olabiliriz."</p>

  <p class="calibre2">"Matematiksel mistisizm," diye homurdandı Mühendis.</p>

  <p class="calibre2">"Ama şu fabrikanın varlığı bir gerçek," dedi Fizikçi.</p>

  <p class="calibre2">"İlk fabrika, evet. İkincinin varlığı ise bir hipotez, yalnızca."</p>

  <p class="calibre2">"Diğer bir deyişle, bir araştırma gezisi daha yapmamız gerekecek," dedi Kimyager.</p>

  <p class="calibre2">Mühendis çevreye baktı. Güneş batıda alçalmıştı; kumdaki gölgeler uzuyordu. Hafif bir rüzgar esti.</p>

  <p class="calibre2">''Bugün mü?," diye sordu Kaptan'a bakarak.</p>

  <p class="calibre2">"Bugün sadece su için gideceğiz, başka bir şey için değil," Kaptan ayağa kalktı. "İlginç bir tartışma oldu," dedi ama, aklının başka yerde olduğu belliydi. Tulumunu aldı.</p>

  <p class="calibre2">"Bu akşam," diye devam etti, "Su için kaynağa gideceğiz. Hiçbir şekilde bunun dışına çıkmak yok, tabiî, doğrudan bir saldırıyla karşılaşmadığımız sürece." Kurnda oturan adamlara döndü, bir süre düşündü, sonra, "Bu hoşuma gitmedi," dedi.</p>

  <p class="calibre2">"Nedir hoşuna gitmeyen?"</p>

  <p class="calibre2">"İki gün önceki ziyaretlerinden sonra bizi rahat bırakmaları. Hiçbir toplum, gökten düşen yabancı bir uzay gemisi karşıs'ında böyle davranmaz."</p>

  <p class="calibre2">"Böyle bir aldırmazlık benim söylediğimi destekliyor," dedi Sibernetikçi.</p>

  <p class="calibre2">"Aden'i etkileyen bir 'kanser' konusu mu? Bizim görüş açımıza göre, olabilecek en kötp. şey bu değil. Ancak. .. "</p>

  <p class="calibre2">"Ancak ne?"</p>

  <p class="calibre2">"Hiç. Hey, beyler, şu Savunucu'yu kazıp çıkaralım; Diyodları sağlam olsa gerek."</p>

  <p class="calibre2">İKİ SAAT boyunca alt bölmeyi, robot parçalarından ve Savunucu'nun kaplamasını saran birbirini geçip sıkışmış kısımlardan kurtarmakla uğraştılar. Daha ağır cisimleri kaldırırken küçük bir yük asansörü kullandılar. Mühendis ile Kaptan kapıdan sığmayacak ne varsa ayırıp kopardı. Savunucu'nun tareti ile bir kurşun ağırlık kutusunun arasına sıkışmış iki metal plakayı bir elektrik yayıyla kesmek zorunda kaldılar; bunun için gerekli kabloları motor odasındaki kontrol panelinden indirdiler. Sibernetikçi ve Fizikçi hurda yığınındaki parçaları ayıkladılar. Onarılamayacak şeyler ufalandı. Kimyager kırıntıları metal ve plastik diye ikiye ayırdı. Arada bir, ağır bir kütle kaldırılırken ellerindeki işi bırakıp birbirlerine yardım etmek zorunda kaldılar. Saat altı civarında Savunucu'nun yassı kafasına ulaşabilecekleri ve üst kapağını açabilecekleri bir geçit oluşturmayı başarmışlardı.</p>

  <p class="calibre2">Karanlık girişten içeri ilk adayan Sibernetikçi oldu. Ona, tele bağladıkları bir lambayı ulaştırdılar. Yukarıya çıkan sesi bir kuyudan gelir gibi boğuktu.</p>

  <p class="calibre2">"Hepsi burada!" diye bağırdı zaferle. "Her şey çalışıyor! İçeri girer girmez kullanabilirsiniz!"</p>

  <p class="calibre2">"Savunucu bütün bunlara dayanabilecek şekilde inşa edildi," dedi Mühendis, parlayan gözlerle. Kollarında bir iki sıyrık vardı.</p>

  <p class="calibre2">"Beyler, saat altı. Eğer su alacaksak şimdi tam zamanıdır," dedi Kaptan. "Sibernetikçi ve Mühendis'in işleri var; bu yüzden, dünkü takım gidecek."</p>

  <p class="calibre2">"Ben kabul etmiyorum!"</p>

  <p class="calibre2">"Bak. .." diye başlamıştı Kaptan, ama Mühendis sözünü kesti:</p>

  <p class="calibre2">"Benim burada yapacağım şeyi siz de yapabilirsiniz. Bu kez ben gidiyorum."</p>

  <p class="calibre2">Bir süre tartıştılar ve sonunda Kaptan pes etti. Gidecek grup Mühendis, Fizikçi ve Doktor'dan oluşacaktı. Doktor tekrar gitmek konusunda ısrar etmişti.</p>

  <p class="calibre2">"Tenekeler hazır," dedi Kaptan. "Irmak buradan iki mil kadar ötede."</p>

  <p class="calibre2">"Eğer yapabilirsek, iki sefer yaparız," dedi Mühendis. "Yüz galon kadar getirebiliriz bu şekilde." "Bakarız."</p>

  <p class="calibre2">Kimyager ve Sibernetikçi bir süre için onlara eşlik etmek istediler ama Mühendis reddetti. "Refakatçiye ihtiyacımız yok. Aptalca bu."</p>

  <p class="calibre2">"Ben ne olursa olsun dışarıda olmam gerektiğini düşünüyorum," dedi Kimyager.</p>

  <p class="calibre2">Çelik merdivenden çıktılar. •</p>

  <p class="calibre2">Güneş alçalmıştı. Süspansiyonu, dümeni ve benzin deposunu kontrol ettikten sonra Mühendis direksiyona geçti. Ama Doktor bindiği anda, geminin gölgesinde uzanmış yatıyor olan İkicanlı ayağa kalktı ve ona doğru yürümeye başladı. Cip hareket ettiğinde ise, dev yaratık mızmızlanarak arkalarına takıldı. Hızı Kimyager'i hayrete düşürmüştü.</p>

  <p class="calibre2">Doktor Mühendis'e seslendi ve cip durdu.</p>

  <p class="calibre2">"Yine ne var?" diye söylendi Mühendis. "Onu yanımıza alacak değiliz!"</p>

  <p class="calibre2">Doktor sıkıntıyla, ne yapacağını bilemeden, tepesinde yükselen koca omuzlara ve başa baktı. İkicanlı da ağırlığını bir sağ, bir sol ayağının üstüne vererek ve hırıltılı sesler çıkararak Doktor'a dik dik bakıyordu.</p>

  <p class="calibre2">"Onu gemiye kilitle. Yoksa peşinden gelecek," dedi Mühendis.</p>

  <p class="calibre2">"Ya da uyut," dedi Kimyager. "Eğer bizimle uğraşırsa dikkati başka yöne çekilebilir."</p>

  <p class="calibre2">Bu kadarı Doktor'u razı etmeye yetmişti. Cip gemiye geri döndü ve İkicanlı da kendine özgü adımlarıyla onların arkasından geldi. Doktor onu tatlı sözlerle tünele soktu, ama hiç de kolay olmadı bu. Bir çeyrek saat sonra tepesi atmış bir halde geri dönmüştü.</p>

  <p class="calibre2">"Onu ilkyardım odasına koydum," dedi, "Orada cam veya ona benzer kesici bir nesne yok. Ama ürkebilir."</p>

  <p class="calibre2">"Anaç tavuk gibi davranıyorsun," dedi Mühendis.</p>

  <p class="calibre2">Doktor dudağını ısırdı ama cevap vermedi.</p>

  <p class="calibre2">Geniş bir yay çizerek yeniden yola koyuldular. Kimyager, görünürde yalnızca göğe yükselen ve giderek incelen bir toz bulutu kalıncaya kadar el salladı. Sonra atıcının yerleştirildiği sığ siperin yanında bir ileri bir geri adımlamaya başladı.</p>

  <p class="calibre2">İki saat sonra ince kalikslerin ve onların uzun gölgelerinin arasından yeni bir toz bulutu belirdiğinde hâlâ aynı işi yapıyordu. Kırmızı, şişkin, yumurta biçimli Güneş küresi ufka henüz değmişti, şimdi kuzeyde mavimsi bulutlardan bir küme oluşmuştu. Ama genellikle günün bu saatinde kendini gösteren serinlik giderek yok oluyordu; hava hâlâ boğucuydu.</p>

  <p class="calibre2">Cip, disk' oluklarının üstünde zıplayarak yaklaştı. Yere yakınlaşmıştı ve tekerlekleri daha yassıydı. Kimyager bütün tenekelerdeki suyun şapırtısını duyabiliyordu. Boş koltukta bile dolu bir teneke vardı. "Nasıl geçti?" diye sordu.</p>

  <p class="calibre2">Mühendis koyu camlı gözlüğünü çıkararak, yüzündeki ter ve toz karışımını bir mendille sildi.</p>

  <p class="calibre2">"Gayet hoşnut ediciydi."</p>

  <p class="calibre2">"Kimseyle karşılaşmadınız mı?"</p>

  <p class="calibre2">"Her zamanki gibi diskler vardı, ama onlara yaklaşmadık. Şu yankılı koruluğun öbür tarafına çıktık. Tek sorun, tenekeleri doldurmaktı. El altında bir pompa olsa hiç fena olmazdı."</p>

  <p class="calibre2">"Geri dönüyoruz," dedi Fizikçi. "Ama önce suyu aktarmanız .. "</p>

  <p class="calibre2">"Yo, bence hiç gerek yok," dedi Fizikçi. "Daha bir sürü boş tenekemiz var, bir kısmını alacağız. Döner dönmez hepsini birden taşırız."</p>

  <p class="calibre2">O ve Mühendis bakıştılar; sanki gizli bir düşünceyi paylaşıyorlardı. Ama Kimyager onların, dolu tenekeleri indirip yerlerine boşları yüklemekteki acelelerine şaşırmasına rağmen, bu bakışmayı kaçırdı. Bir dakika sonra, batan Güneş'in ışığıyla, açık alan boyunca uzun, koyu kırmızı bir duvar oluşturan bir toz bulutunun içinde yeniden kaybolmuşlardı.</p>

  <p class="calibre2">Kaptan tünelden çıktı. "Hâlâ gelmediler," dedi.</p>

  <p class="calibre2">"Buradaydılar. Tenekeleri boşlarıyla değiştirdiler ve tekrar gittiler."</p>

  <p class="calibre2">Kaptan kızmaktan çok, afallamıştı. "Bu kadar çabuk mu?" Kimyager'e bir dakika sonra nöbeti devralacağını söyledikten sonra, aşağıda ana robotun üstünde çalışan Sibernetikçi'ye haber vermeye gitti.</p>

  <p class="calibre2">Sibernetikçi dalgın dalgın başını salladı. Ağzındaki yirmi tane transistörü eline tükürdü. Boynuna doladığı, robotun iç bölümlerine ait rengârenk yüzlerce tel, oradan göğsüne sarkıyordu. Bunları birbirine öyle hızlı birleştiriyordu ki parmakları adeta uçuyordu. Ara sıra birden duruyor ve bir dakika veya daha uzun süre, önündeki diyagrama şaşkınlıkla bakıyordu.</p>

  <p class="calibre2">Kaptan yukarı çıktı ve mürettebata akşam yemeği hazırlayacak olan Kimyager'le nöbet değiştirdi. Atıcının yanına oturdu. Zaman öldürmek için, Mühendis'in hazırladığı karar defterinin sayfa kenarlarına notlar almaya başladı.</p>

  <p class="calibre2">İki gündür, yükleme bölümündeki yirmi beş bin galon radyasyonlu suyu ne yapacakları konusunda kafa patlatıyordu hepsi. Suyu arıtabilmek için filtreleri çalıştırmak gerekiyordu, ama önce filtrelere güç taşıyan kablqyu onarmak durumundaydılar, üstelik kablo suyun taştığı bölümde uzanıyordu. Gemide dalına donanıını vardı, ancak, radyasyon koruyuculu değildi. Ve bunların zırhlarını kurşunla kaplamaktansa, robotların onarımını beklemek ve bu işi onlara yaptırmak daha mantıklıydı.</p>

  <p class="calibre2">Kaptan geminin kıç tarafının altında, gecenin içinde yanıp sönen ışıkta oturuyordu. Notlarını mümkün olduğunca çabuk almaya çalışıyordu, çünkü ışık üç saniyeden fazla yanık kalmıyordu. Sonra bu şekilde yazdığı el yazısının kargacık burgacık halini görüp güldü. Saatine baktı: Ona geliyordu.</p>

  <p class="calibre2">Ayağa kalkıp birkaç adım attı, cipin farlarını görmeyi bekledi ama göremedi. Cipin yönünde yürümeye başladı.</p>

  <p class="calibre2">Yalnız olduğunda genellikle yaptığı gibi, yıldızlara baktı. Samanyolu simsiyah zeminde dik bir açıyla tırmanıyordu. Gözlerini Akrep takımyıldızından biraz sola kaydırdı ve birden nefesini tu ttu. Oğlak yıldızlarının en parlakları güç bela görülebiliyorlardı; hafif bir kızartının içinde kaybolmuştu hepsi. Sanki Samanyolu genişleyip hepsini yutmuştu. Sonra anladı: Doğu ufkunun tam üzerinde, gökyüzündeki bir yansımaydı bu. Kalbi çarpmaya başladı, gırtlağında bir basınç hissetti. Dişlerini sıktı. Yansıma beyazımsı ve soluktu ama ardarda birkaç kez alevlenerek parladı. Kaptan gözlerini kapattı, bütün dikkatini toplayarak dinlemeye çalıştı, ama bütün duyduğu, kendi nabız atışlarıydı. Şimdi takımyıldızlar hemen hemen bütünüyle görünmez olmuştu. Puslu bir ışıkla dolan ufka hiç kımıldamadan baktı. ilk aklına gelen, gemiye geri dönüp bunu diğerlerine anlatmaktı. Atıcıyı savaş alanına getirebilirlerdi. Ama "bu, yürüyerek en az üç saat sürerdi. Cipin yanısıra bir de küçük helikopterleri vardı, ama kutuların arasına sıkışmış bir şekilde radyasyonlu suyun içinde yatıyordu. Üstelik kırık pervane kanadının dışında, durumunu tamamen görebilmiş değillerdi. Belki pilot kabini daha da kötü durumdaydı. Geriye bir tek Savunucu kalıyordu. Uzaktan yükleme kapağını açıp Savunucu'nun içine tırmanabilirlerdi -motor odasında bir transmitör vardı- ve kapağın açılmasıyla birlikte boşalacak olan suyun içinden gidebilirlerdi. Savunucu'nun içinde emniyette olurlardı. Ama kapağı açmayı başarabilecekler miydi? Sonra, geminin çevresindeki radyoaktif toprağı ne yapacaklardı? Çok geniş bir alana yayılacağı kesindi. ..</p>

  <p class="calibre2">On dakika beklemeye karar verdi. O zamana kadar cipin farlarını görmezse, gideceklerdi. Saatine baktı: On'u on üç dakika geçiyordu. Yansıma -evet, yanılmıyordu- tepede pembe ve altta donuk beyaz bir şerit biçiminde ufuk boyunca yavaş yavaş yayılıyor, Alpha Phoenix'e yaklaşıyordu. Tekrar saate baktı. Gitmesine dört dakika kalmıştı. Farları gördü.</p>

  <p class="calibre2">Önce, parıldayan bir yıldız gibiydi; sonra ışık ikiye bölündü ve aşağı yukarı hoplayarak, göz kamaştırıcı bir hal aldı. Kaptan artık tekerleklerin sesini duyabiliyordu. Hızlı geliyorlardı ama tehlikeli bir hız değildi yaptıkları; çok telaşlı olmamaları, huzursuzluğunu alıp götürmüştü ve böyle durumlarda her zaman olduğu gibi, bunun yerini kızgınlık aldı.</p>

  <p class="calibre2">Farkında olmadan gemiden yüz metre kadar uzaklaşmış tı. Cip sert bir frenle durdu ve Doktor bağırdı: "Atla!"</p>

  <p class="calibre2">Kaptan boş bulduğu bir tenekeyi yana iterek koltuğa oturdu. Adamlara baktı -zarar görmüşe benzemiyorlardı- ve eğilip atıcının namlusuna dokundu. Soğuktu.</p>

  <p class="calibre2">Soran gözlerle Fizikçi'ye baktı ama bakışına cevap alamayınca hiçbir şey söylemeden, bekledi. Gemiye vardıklarında Mühendis tekrar keskin bir frenle dönüş yaptı ve bu, boş tenekeleri takırdattığı gibi, Kaptan'ı da sert bir şekilde ' koltuğuna oturttu. Cip, tünel girişinin önünde durdu.</p>

  <p class="calibre2">"Suyun hepsi buhar mı oldu?" diye sordu Kaptan, alaycı bir sesle.</p>

  <p class="calibre2">"Su alamadık," dedi Mühendis. Döner koltuğunu Kaptan'a çevirdi. "İrmağa gidemedik."</p>

  <p class="calibre2">Kimse cipten inmedi. Kaptan Mühendis'in yüzüne baktı, sonra da Fizikçi'nin.</p>

  <p class="calibre2">"İlk gidişimizde ilginç bir şeyler görmüştük," dedi Fizikçi, "Ama anlam veremedik. Tekrar incelemek istedik."</p>

  <p class="calibre2">"Eğer dönmeseydiniz, tedbirli davranmanız bizim ne işimize yarayacaktı, söyler misiniz?" diye sordu Kaptan. Öfkesini daha fazla gizleyememişti. "Her şeyi duymak istiyorum! Hem de şimdi!"</p>

  <p class="calibre2">"Orada bir şeyler yapıyorlar; ırmağın hem bu, hem öteki tarafında, tepelerde, oyuklarda, oluklar boyunca. Birkaç mil yarıçapında," dedi Doktor. Mühendis de başını sallayarak onayladı.</p>

  <p class="calibre2">"İlk seferde, hava henüz kararmamışken, şu koca topaçlardan bir grup gördük. V şeklini almışlardı, bir tür kazı yapıyor gibi toprağı püskürtüyorlardı. Dönüşümüzde dikkatimizi çekti; tepenin üstündeyken. Ama gördüğüm, hiç hoşuma gitmedi."</p>

  <p class="calibre2">"Ne hoşuna gitmedi?" diye sordu Kaptan.</p>

  <p class="calibre2">"Üçgenin tepe noktası bizi gösteriyordu."</p>

  <p class="calibre2">"Ve siz tek kelime bile söylemeden oraya geri gittiniz?"</p>

  <p class="calibre2">"Kabul ediyorum, çılgınlıktı," dedi Mühendis. "Ama düşündük ki, kimin gideceği konusunda bir dolu tartışacaktık; kim hayatını tehlikeye atacaktı vesaire... Biz de en basit ve çabuk, bizim gidebileceğimize karar verdik. Ben topaçların, hava karardığında, çalıştıkları yeri aydınlatacağını düşünmüştüm.</p>

  <p class="calibre2">"Sizi görmediler mi?"</p>

  <p class="calibre2">"Hayır. En azından, gördüklerine dair bir işaret almadık. Bizi vurmadılar." "Nasıl gittiniz?"</p>

  <p class="calibre2">"Tepelerin sırtlarından, daha doğrusu, sırtların biraz aşağısından; bu şekilde, görülmeyeceğimizi düşündük. Farlar sönüktü, elbette. Zaten bu yüzden bu kadar uzadı."</p>

  <p class="calibre2">"Kısacası su almak gibi bir niyetiniz yoktu? Tenekeleri de Kimyager'i kandırmak için aldınız, öyle mi?"</p>

  <p class="calibre2">"Hayır, öyle değildi," dedi Doktor. Cipin içinde bir yanıp, bir sönen ışıkta oturuyorlardı. "Irmağa yukarıdan yaklaşmak istedik, yani öteki taraftan. Ama yapamadık"</p>

  <p class="calibre2">"Neden?"</p>

  <p class="calibre2">"Orada da aynı şeyi yapıyorlardı. Ve şimdi, karanlık çöktüğünden beri hendeklere bir tür parlak sıvı döküyorlar. Bunun yaydığı ışıkla tam olarak görebildik"</p>

  <p class="calibre2">"Neydi o?" diye sordu Kaptan, Mühendis'e.</p>

  <p class="calibre2">Mühendis omuz silkti. "Belki de hendekler kalıptır. Gerçi, sıvı, metalik olamayacak kadar inceydi."</p>

  <p class="calibre2">"Nasıl taşıyorlar?"</p>

  <p class="calibre2">"Taşımıyorlar, Oluklar boyunca bir şeyler uzatmışlar, bir boru hattı belki de, ama kesin olarak söyleyemem."</p>

  <p class="calibre2">"Ergimiş metali borulardan mı geçiriyorlar?!"</p>

  <p class="calibre2">"Ben sana, karanlıkta ve dürbünle gördüklerimi söylüyorum. Işık çok zayıftı -her kazının ortası cıva lambası gibi kor ışığı yayıyordu, parıltı çok fazlaydı- ve biz de en az yarım mil uzaktaydık"</p>

  <p class="calibre2">Işık yine sönmüştü, bir an için birbirlerini göremeden oturdular, sonra yeniden yandı. "Şu kahrolası şeyi çıkarmak gerekiyor," dedi Kaptan.</p>

  <p class="calibre2">Tünelden çıkan Kimyager'i gördüler. Kimyager cipin yanına geldi ve bir soru-cevap alışverişi başladı. Bu arada Mühendis, inip, yanar-söner lambaya giden akımın anahtarını kapattı. Sürüp giden karanlıkta, ufuktaki kızartı çok daha parlaktı. Daha çok, güneye doğru gidiyordu.</p>

  <p class="calibre2">"Orada yüzlercesi vardı," dedi Mühendis. Yukarı çıkmış, geminin yanında dikiliyor ve kızartıya bakıyordu. Işıkta yüzü gri olmuştu.</p>

  <p class="calibre2">"Topaçlardan mı?"</p>

  <p class="calibre2">"Hayır, İkicanlılardan. Siluetleri, döktükleri sıvıya yansıyordu. Çok hızlı çalışıyorlardı; maddenin yükselmesi açıkça görülebiliyordu ve bir tür kafesle yanlardan, arkadan destek yapıyorlardı. Ama ön, yani bize bakan taraf açık bırakılmıştı."</p>

  <p class="calibre2">"Ne yapacağız? Burada böyle oturup parmaklarımızı mı sayacağız?" diye sordu Kimyager. Sesi tiz ve kızgındı.</p>

  <p class="calibre2">"Hayır," dedi Kaptan. "Hadi, Savunucu'nun sistemlerine bir bakalım."</p>

  <p class="calibre2">Bir an, sessizlikte kızartıya baktılar. Ara sıra artıyor gibiydi.</p>

  <p class="calibre2">"Suyu boşaltmak mı istiyorsun?" diye sordu Mühendis, endişeyle.</p>

  <p class="calibre2">"Şimdilik, hayır. Üzerinde düşünüyorum. Kapağı deneyeceğiz. Eğer kilit mekanizması çalışıyorsa ve kapak açılırsa, hızla kapatacağız. En kötü olasılıkla, birkaç galon su dökülecektir, zaten bu sorun olmaz; bu kadarını temizleyebiliriz. Acil durumda da Savunucu'yu kullanıp kullanamayacağımızı göreceğiz."</p>

  <p class="calibre2">"Eğer nükleer saldırı olursa Savunucu ne işe yarayacak?" diye sordu Kimyager.</p>

  <p class="calibre2">"Seramit, patlama noktasından itibaren üçyüz metre kadar dayanabilir." "Ya yüz metre de dayanabilir mi?"</p>

  <p class="calibre2">"Evet, Savunucu yüz metrede bir patlamaya dayanabilir."</p>

  <p class="calibre2">"Yalnızca toprak siper olduğunda,'' diye düzeltti Fizikçi.</p>

  <p class="calibre2">"Eğer gerekirse, toprağı kazıp aşağı ineceğiz."</p>

  <p class="calibre2">"Ama beşyüz metreden bile, kapak ergiyip kaynaşacak ve biz de içerde kalıp, ıstakoz gibi kızaracağız!"</p>

  <p class="calibre2">"Aptallık bu: Şu anda tepemize bomba yağmıyor. Ayrıca, şunu kabul et, gemiyi terkedemeyiz. Eğer gemi zarar görürse yenisini neyle yapacağız?" Mühendis'in sorusu sessizlikle karşılandı.</p>

  <p class="calibre2">Fizikçi'nin aklına bir şey gelmişti. "Durun bir dakika, Savunucu eksik. Sibernetikçi diyodlarını çıkardı."</p>

  <p class="calibre2">"Yalnızca gözlem sistemindekileri. Onlar olmadan da nişan alabiliriz. Zaten antriprotonlar kullanılırsa direkt isabete gerek yok. .. "</p>

  <p class="calibre2">"Bir şey sormak istiyorum," dedi Doktor. Herkes ona döndü. "Aslında ... pek önemli değil. Sadece şeyi öğrenmek istiyorum... İkicanlı ben yokken..."</p>

  <p class="calibre2">Önce sessizlik oldu, sonra da kahkahalar yükseldi; sanki bütün tehlike yok olmuştu.</p>

  <p class="calibre2">"Uyuyor," dedi Kaptan. "Ya da en azından, saat sekizde baktığımda uyuyordu. Bütün yaptığı uyumak galiba. Hiç yemek yiyor mu?" diye Doktor'a sordu.</p>

  <p class="calibre2">"Burada yemiyor. Verdiklerimin hiçbirine dokunmadı."</p>

  <p class="calibre2">"Ah, evet, hepimizin bazı sorunları vardır," diye alayla karanlıkta sırıttı Mühendis.</p>

  <p class="calibre2">"Merhaba!" Ses aşağıdan geliyordu. "Lütfen dikkat!"</p>

  <p class="calibre2">Arkalarını dönmeleriyle birlikte büyük, koyu bir şekil tünelden çıktı ve hafif bir gıcırtıyla dimdik durdu. Arkasında, boynuna feneri asmış, Sibernetikçi belirdi.</p>

  <p class="calibre2">"İlk 'evrensel'!" dedi gururla. Sonra arkadaşlarının yüzle ri dikkatini çekti. "Bir şey mi oldu?"</p>

  <p class="calibre2">"Henüz değil," dedi Kimyager. "Ama düşündüğümüzden fazlası olabilir."</p>

  <p class="calibre2">"Şey. .. İşte bu robotumuz tamam," dedi Sibernetikçi, biraz yarım ağızla.</p>

  <p class="calibre2">"Harika. Ona derhal işe başlamasını söyleyebilirsin."</p>

  <p class="calibre2">"Ne yapacak?"</p>

  <p class="calibre2">"Mezarlarımızı kazacak!" Ve Kimyager, arkadaşlarını bırakıp yürüdü gitti. Kaptan onun arkasından bakarak bir süre durdu, sonra gittiği yöne yürüdü.</p>

  <p class="calibre2">"Nesi var bunun?" diye sordu Sibernetikçi. Sersemlemişti.</p>

  <p class="calibre2">Mühendis açıkladı: "Buraya göre doğuya düşen vadilerde bize karşı hazırlık yapıyorlar. Irmağa gittiğimizde farkettik Belki de saldıracaklar ama nasıl olacağını tahmin edemiyoruz."</p>

  <p class="calibre2">"Saldıracaklar mı?"</p>

  <p class="calibre2">Sibernetikçi'nin kafası, saatlerce uğraştığı işiyle hâlâ öylesine doluydu ki, Mühendis'in söylediklerini pek anlamışa benzemiyordu. Adamlara baktı, sonra düzlüğe döndü. Kızıllıkta iki figür yavaş yavaş yaklaşıyordu. Sibernetikçi, taştan yontulmuş gibi hareketsiz duran robotuna baktı.</p>

  <p class="calibre2">"Bir şeyler yapmalıyız..." diye fısıldadı.</p>

  <p class="calibre2">"Savunucu'yu harekete geçiriyoruz," dedi Fizikçi. "lşe yarasın veya yaramasın; en azından, yapacak bir şeyimiz olur. Kaptan'a Kimyager'i aşağıya göndermesini söylersiniz. Biz filtreleri. onarıyor.olacağız. Elektrik işini robot yapabilir. Hadi gidelim, baylar."</p>

  <p class="calibre2">Fizikçi ve Sibernetikçi tünele girdiler, evrensel robot da döndü ve onları izledi.</p>

  <p class="calibre2">Mühendis hayranlıkla bu üstün makinaya baktı ve Doktor'a döndü, "Biliyorsun, Blackie işe yarayacak; su altında çalışabilir."</p>

  <p class="calibre2">"Ama nasıl komut vereceksin? Ses ulaşmayacaktır," dedi</p>

  <p class="calibre2">Doktor dalgın dalgın, sadece konuşmayı sürdürmek için. Karanlıkta iki adama bakıyordu. Yine uzaklaşıyorlardı. Yıldızların altında hoş bir yürüyüşe çıkmış gibiydiler.</p>

  <p class="calibre2">"Mikrotransmitörle, bunu biliyorsun," dedi Mühendis, Doktor'un bakışını izleyerek. Sonra farklı bir tonla devam etti: "Başaracağımızı bildiği için..."</p>

  <p class="calibre2">"Evet," dedi Doktor, başını sallayarak. "Bu yüzden Aden'i hemen terketmek istemedi. .. "</p>

  <p class="calibre2">"Önemli değil." Mühendis çoktan tünele yürümeye başlamıştı. "Onu tanırım. Hareket başladığında geçecektir."</p>

  <p class="calibre2">"Evet," dedi Doktor, onun arkasından giderken.</p>

  <p class="calibre2">On beş dakika kadar sonra Kaptan ve Kimyager gemiye dönmüşlerdi. İş başlamadan önce Blackie tünel girişinin çevresinde iki metrelik bir toprak set yapmaya gönderilmişti, bunu yaptıktan sonra da, sipere yerleştirilmiş atıcı ve cipin dışında her şeyi aşağı getirecekti. Cipi parçalara ayırmak çok zaman alacaktı; her durumda robota ihtiyaçları vardı.</p>

  <p class="calibre2">Geceyarısı olduğunda harıl harıl çalışmaya başladılar. Sibernetikçi Savunucu'nun bütün devrelerini kontrol etti, Fizikçi ve Mühendis radyasyon filtrelerini onarıp ayarladılar ve Kaptan, koruyucu giysilerle, motor odasının alt kısmındaki kuyuyu gözledi. Robot ise tabanda, suyun iki metre altında, kabloların üstünde çalışıyordu.</p>

  <p class="calibre2">Ancak filtreler, onarıldıktan sonra bile tam kapasitede çalışmadılar, çünkü birçok ünite işlev görmüyordu; adamlar bu sorunu, pompaları hızlandırarak çözdüler. Arıtma gerçekten ilkel koşullarda ilerliyordu: Her on dakikada bir, Kimyager, analiz için tanktan örnek alıyordu, çünkü otomatik radyasyon ölçüm aleti kırıktı ve onarımı da onlarda olmayan bir şey -zaman- gerektiriyordu.</p>

  <p class="calibre2">Sabah üçte suyun hemen hemen tamamı temizlenmişti. Tankı, ön plakanın ana çubuklardan birine çarpıp yardığı yerden kaynak yapmak eziyetine kalkışmadılar. Bunun yerine, boş duran fazladan bir tanka su pompaladılar. Normal şartlar altında böyle dengesiz bir yük düşünülemezdi bile, ama şu anda gemi hareket halinde değildi. Suyu dışa pompaladıktan sonra alt bölmeden sıkıştırılmış hava üflediler. Duvarlarda biraz radyasyon kaldı ama şimdilik kimsenin oraya girmesi için sebep yoktu. Sonra kapak üstünde çalıştılar. Göstergelere göre mekanizma kusursuz durumdaydı ama ilk denemede açılmadı. Hidrolikleri kullanıp kullanmama konusunda biraz tartıştıktan sonra, Mühendis, kapağı dışarıdan kontrol etmenin daha güvenli olacağına karar verdi ve dışarı çıktılar.</p>

  <p class="calibre2">Kapağa ulaşmak hiç de kolay değildi; gövde dibinin hemen yanındaydı ve beş, altı metreden fazla yukarıda kalıyordu. Aceleyle, artık metallerden bir yapı iskelesi kurdular -robot kaynak işini hallettiği için bu sorunsuz tamamlandı- ve ışıklarla, çalışacakları bölümü aydınlattılar.</p>

  <p class="calibre2">Gökyüzü doğuda gri olmuştu; kızartı artık görünmüyordu. Yukarıda yıldızlar yavaş yavaş yok oluyordu. İri çiğ damlaları gövdenin seramit plakalarına düşüyordu.</p>

  <p class="calibre2">"Çok garip,'' dedi Fizikçi. "Mekanizma çalışıyor. Kapakta hiçbir arıza yok, açılmaması dışında..."</p>

  <p class="calibre2">"Garip şeyleri sevmem," dedi Sibernetikçi, üstüne basa basa.</p>

  <p class="calibre2">"Pekala," dedi Kaptan. "Eski yöntemi denemeye ne dersiniz?" Bunu söyledikten sonra yirmi librelik bir çekici kaldırdı.</p>

  <p class="calibre2">"Kenarına vurabilirsin, ama çok sert olmamak şartıyla," dedi Mühendis, İsteksizce. Bu "yöntem," hiç hoşuna gitmemişti.</p>

  <p class="calibre2">Kaptan iskelenin kolonunu göğsünde sabitlemiş, gri şafakta kare bir heykel gibi duran siyah robota bir göz attı ve çekici iki eliyle kavrayıp, biraz salladıktan sonta vurdu.</p>

  <p class="calibre2">Tekrar tekrar, düzenli olarak ve her seferinde birkaç inç daha yukarıdan vuruyordu. Durduğu açıdan hareketlerini kontrol etmesi güçtü, ama yine de iyi gidiyordu. Vuruşların ritmi farklı bir sesle bozuldu; çok aşağıdan geliyor gibi bir iniltiydi bu. Hemen ardından, kulak tırmalayıcı ve giderek yükselen bir ıslıkla, yapı iskelesi sarsılmaya başladı.</p>

  <p class="calibre2">"Aşaği!" diye bağırdı Fizikçi. Birer birer platformdan aşağı adadılar; sadece robot kıpırdamadı. Şafak sökmeye başlamıştı, hem düzlük, hem de gökyüzü kül rengindeydi, artık. İnilti ve sonra da ıslık dayanılmayacak kadar arttı ve adamlar geminin altına sığınıp içgüdüsel olarak çökerek, başlarını kollarıyla gizlediler. Çeyrek mil uzakta toprak bir kaynak gibi yukarı püskürüyordu. Çıkan sesler ise beklenmedik bir şekilde boğuktu.</p>

  <p class="calibre2">Tünele koştular, robot da onları izledi. Kaptan ve Mühendis toprak setin arkasına geçip doğuya, gürlemenin geldiği yöne baktılar. Bütün düzlük sarsıldı. Islık artıyordu, gökyüzü bir kilise orgunun sesini andırır uğuldamalarla doldu; sanki görünmeyen hava taşıtlarından bir filo onlara hücum etmek üzereydi. Ön planda, kum ve toprak fıskiyeleri, kurşun gökyüzüne yükseliyordu.</p>

  <p class="calibre2">"Normal bir uygarlık diyordun, değil mi?" dedi Fizikçi aşağıda tünelden.</p>

  <p class="calibre2">"Tepemizde uçuyorlar ama onları görmüyorum," diye mırıldandı Mühendis. Kaptan onu duymadı. Ciyaklama ve uğultu sürüyordu, geminin yakınında olmamasına rağmen, toprağın fışkırması da hissediliyordu. İki adam izliyorlardı: Hiçbir şey değişmiyordu. Ufuktaki gümbürtü, yerini, tek, uzun değişmeyen, bas bir gürlemeye bıraktı. Artık atışlar, patlama olmaksızın, hatta neredeyse sessizce düşüyordu'. Sarsıntılarla yerinden oynamış toprak, köstebek yolları gibi, darbelerin olduğu yerlerde küçük tepecikler yapmıştı.</p>

  <p class="calibre2">"Dürbün!" diye seslendi Kaptan, tünele doğru.</p>

  <p class="calibre2">Bir dakika sonra dürbün elindeydi. Baktığında şaşkınlığı daha da arttı. Önce, bu ağır saldırının menzilini bulduğunu düşündü -ama, hayır- görünmeyen atışlar aynı noktaya düşmeye devam ediyordu. Dürbünüyle bütün manzarayı taradığında her yönden saldırı olduğunu gördü. Bazısı biraz ileride, bazısı oldukça uzaktaydı, ama hiçbiri, gemiye ikiyüz metreden yakın değildi.</p>

  <p class="calibre2">"Ne onlar?! Atomik değiller, öyle değil mi!" Tünelden boğuk bağırmalar yükseliyordu.</p>

  <p class="calibre2">"Hayır, değiller!" diye bağırdı Kaptan, sesini zorlayarak. Mühendis ağzını Kaptan'ın kulağına yapıştırdı.</p>

  <p class="calibre2">"Gördün mü? Hala isabet ettiremiyorlar!"</p>

  <p class="calibre2">"Görebiliyorum!"</p>

  <p class="calibre2">"Her yandan sarıldık!"</p>

  <p class="calibre2">Evet anlamında başını salladı. Mühendis dürbünü alıp baktı.</p>

  <p class="calibre2">Her an Güneş doğabilirdi. Solgun gökyüzü uçuk maviydi; yıkanmış gibi görünüyordu. Geminin gömüldüğü küçük/ tepeyi çevreleyen ve biçimsiz, titrek bir engel gibi, bir yok olup bir yeniden yükselen toprak fıskiyeleri dışında, düzlükte hiçbir şey kıpırdamıyordu.</p>

  <p class="calibre2">Kaptan aniden bir karar verdi. Setin arkasından çıkıp üç adımda tepeye ulaştı. Yere yattı ve tünel girişinde yapamadığını yapıp, karşı yöne baktı. Manzara aynıydı: Vuruşlardan oluşan geniş bir yarımay ve patlamaların titreşen, duman seti.</p>

  <p class="calibre2">Birisi, yanında kuru toprağa abandı: Mühendis'ti bu. Omuz omuza yatıp izlemeye başladılar. Ufuktan dalga dalga gelen ve arada bir uzaklaşan gürlerneyi de artık önemsemiyorlardı. Sesin azalmasının nedeni sabah rüzgârıydı, hava Güneş'in ilk ışıklarıyla birlikte ısınıyordu.</p>

  <p class="calibre2">"Onlar karavana değil!" diye bağırdı Mühendis.</p>

  <p class="calibre2">"O halde ne?"</p>

  <p class="calibre2">"Bilmiyorum. Bekleyelim..." "Hayır, gidelim!"</p>

  <p class="calibre2">Bayır aşağı koştular -gerçi atışlar yakında bir yerlere isabet etmiyordu ama uğultu ve ıslık hiç boş değildi- arka arkaya tünele adadılar. Robotu geçitte bırakıp, diğerleriyle birlikte, oldukça sessiz olan kütüphaneye gittiler. Burada yerin sarsıntısı bile hissedilmiyordu.</p>

  <p class="calibre2">"Ne olacak şimdi? Bizi burada tutmak mı istiyorlar? Ve açlıktan öldürmek mi?" diye sordu Fizikçi, ötekiler gördüklerini anlattıktan sonra.</p>

  <p class="calibre2">"Kim bilir? Şu atışlardan birini yakından görmek isterdim," dedi Mühendis. "Aslında, saldırı barajı biraz gevşerse dışarı çıkıp bakmak iyi ola ... "</p>

  <p class="calibre2">"Robot gidebilir," dedi Kaptan.</p>

  <p class="calibre2">"Robot mu?" diye sordu Sibernetikçi, neredeyse inleyerek. "Hiçbir şey olmaz, endişelenme."</p>

  <p class="calibre2">Küt diye bir ses hissettiler, hafif, ama kesindi. Birbirlerine baktılar.</p>

  <p class="calibre2">"Vurulduk!" diye bağırdı Kimyager. Yerinden sıçramıştı.</p>

  <p class="calibre2">Kaptan tünele koştu. Yukarıda, yüzeyde hiçbir değişiklik yok gibi görünüyordu. Gök hâlâ gürlüyordu ama, geminin kıç tarafının altında, Güneş'in vurduğu kumların üstünde, patlatılmış bir torbayı andıran siyah, benekli bir şey vardı. Bu garip atışın gövdeyi vurduğu yeri bulmaya çalıştı, ama seramikte iz yoktu. Diğerleri, arkasından yetişip onu içeri sokmadan önce, Kaptan, parçaları toplayıp boş dürbün kutusuna doldurdu. Hâlâ sıcaktılar.</p>

  <p class="calibre2">Kimyager bağırdı: "Sen deli misin! Radyoaktif olabilir onlar!"</p>

  <p class="calibre2">İçeri koştular. Parçalar radyoaktif değildi; yanlarında getirdikleri sayaç ses çıkarmıyordu. İlginçti, ama, parçalar metal bir muhafazayla kaplı değildi. Üstelik elde, parlak parçacıklara bölünüyorlardı.</p>

  <p class="calibre2">Fizikçi parçaları bir büyüteçle inceledikten sonra mikroskoba soktu. Baktığında ise bir ıslık çaldı.</p>

  <p class="calibre2">"İlginç?! Çok ilginç?!" Onu apar topar mikroskoptan uzaklaştırdılar.</p>

  <p class="calibre2">"Bunlar bize saat parçaları mı gönderiyorlar?" dedi Kimyager mikroskoba baktıktan sonra.</p>

  <p class="calibre2">Görüntüde yüzlerce minik dişli, çark, yay ve iğnecikler vardı. Merceğin altına başka bir örnek koydular, ama yine aynı şeyi gördüler.</p>

  <p class="calibre2">"Bu neyin nesi böyle?" dedi Mühendis.</p>

  <p class="calibre2">Hepsi kütüphanedeydi. Fizikçi darmadağın olmuş saçlarıyla bir o duvara, bir bu duvara adımlıyordu. Bir ara durdu, diğerlerine hırçın bir bakış attıktan sonra yürümeye devam etti.</p>

  <p class="calibre2">"Çok karmaşık bir mekanizma," dedi Mühendis, dalgın dalgın. Avucunda parçacıklardan bir yığın duruyordu. "Milyonlarca olmalı bu küçük dişlilerden burada, tabiî, milyarlarca değilse! Yukarı çıkalım ve neler oluyor, bir bakalım."</p>

  <p class="calibre2">Saldırı sürüyordu. Tünelde nöbet bekleyen robot 1109 atış saymıştı.</p>

  <p class="calibre2">"Kapağı şimdi deneyelim," dedi Kimyager, gemiye döndüklerinde.</p>

  <p class="calibre2">Sibernetikçi mikroskoba abanmış, parçacıklara bakıyordu. Ona bir şeyler söylediler ama karşılık alamadılar.</p>

  <p class="calibre2">Motor odasındaki kilit gösterge lambası hâlâ yanıyordu. Mühendis şaltere hafifçe dokunduğunda ışık yanıp sönmeye başladı: Kapak açılıyordu. Hemen kapattı ve diğerlerine haberi verdi: "Savunucu'yu her an kullanabiliriz!"</p>

  <p class="calibre2">"Yerden beş, altı metre ötede bir kapakla mı?"</p>

  <p class="calibre2">"Savunucu için bu sorun değil."</p>

  <p class="calibre2">Ancak şu anda, gitmeyi gerektirecek acil bir ihtiyaç yoktu, bu yüzden kütüphaneye döndüler. Sibernetikçi hâlâ mikroskobun üstündeydi.</p>

  <p class="calibre2">"Bırakın kalsın. Belki bir şeyler çıkarabilir," dedi Doktor. "Bize gelince... Burada böyle oturmayalım. Gemiyi onarmaya devam edelim."</p>

  <p class="calibre2">Toplu bir sızlanmayla yerlerinden kalktılar. Gerçekten de, yapılacak başka ne vardı ki? Beşi birden, hasarın en fazla olduğu motor odasına indi. Distribütör saatlerce sürecek ince iş istiyordu: Her devrenin, önce akım kapalıyken, sonra açıkken olmak üzere iki kez kontrol edilmesi gerekiyordu. Arada bir Kaptan yukarı çıkıp dönüyor ve hiçbir şey söylemiyordu. Yerin onbeş metre altındaki kontrol odasında çok hafif bir sarsıntı hissediliyordu. Öğle vakti geçti. Aslında robotla işler çok daha çabuk ilerlerdi ama ona tünelde ihtiyaçları vardı. Saat birde, robot, sekiz binden fazla vuruş saymıştı.</p>

  <p class="calibre2">Hiç kimse aç olmadığı halde, Doktor'un öğütleri üzerine, herkes gücünü toplamak için öğle yemeği yedi. Saat ikiyi on iki geçerken sarsıntı kesildi. Hepsi apar topar tünele koştu. Yüzeyde küçük bir bulut Güneş'i örtmüştü ve bütün düzlük sıcakta titrek bir görüntüyle uzanıyordu. Havada hala, patlamaların bıraktığı toz vardı ama sessizlik hüküm sürüyordu.</p>

  <p class="calibre2">"Bitti mi?" diye sordu Fizikçi, tuhaf kaçacak kadar yüksek bir sesle; son birkaç saatin gümbürtüsüne iyice alışmışlardı.</p>

  <p class="calibre2">Robota göre toplam vuruş sayısı l0604'tü.</p>

  <p class="calibre2">Gemi merkez olmak üzere, ikiyüzelli metre yarıçapında bir alanı, un ufak olmuş bir çember çevreliyordu. Yanyana meydana gelmiş kraterlerin ortaya çıkardığı bir hendekti bu.</p>

  <p class="calibre2">Doktor tünelin ağzındaki toprak sete tırmanmaya başladı ama Mühendis, "Henüz değil" deyip onu geri çekti. "Bekleyelim."</p>

  <p class="calibre2">"Ne kadar?"</p>

  <p class="calibre2">"Yarım saat... Yok, bir saat daha iyi." "Ne diye harekete geçmeyi geciktiriyoruz ki? Patlama falan kalmadı artık!" "Bunu bilmiyoruz.''</p>

  <p class="calibre2">Bulut Güneş'in önünden çekildi. Her yer ışıl ışıl oldu.</p>

  <p class="calibre2">Hışırtıyı ilk duyan Kaptan'dı. "Bu da ne?!" diye fısıldadı.</p>

  <p class="calibre2">Ötekiler de duymuşlardı. Ses, rüzgarın yaprakları veya çalıları kıpırdatmasına benziyordu. Ama görünürde ne yaprak, ne çalı çırpı vardı; yalnızca, karılmış kumdan oluşan bir halkaydı çevrelerindeki. Hava sakindi. Ama hışırtı sürüyordu. •</p>

  <p class="calibre2">"Nereden geliyor?"</p>

  <p class="calibre2">"Oradan mı?"</p>

  <p class="calibre2">Fısıldayarak konuşuyorlardı. Şimdi ses her yönden geliyor gibiydi. Toprak kayması gibi bir şey olabileceği ihtimalini düşündüler.</p>

  <p class="calibre2">"Ama rüzgar yok. .. " dedi Kimyager.</p>

  <p class="calibre2">"Atışların vurduğu yerlerden geliyor... "</p>

  <p class="calibre2">"Ben bir bakacağım."</p>

  <p class="calibre2">"Sen delirdin mi? Ya tuzaksa?!"</p>

  <p class="calibre2">Kimyager bembeyaz oldu. Geri çekildi. Bu arada dışarıda gün pırıl pırıldı ve her şey çok sessizdi. .. Yumruklarını sıktı. Böylesi direkt saldırıdan yüz kat daha beterdi!</p>

  <p class="calibre2">Güneş zirvedeydi. Kümülüs bulutlarının gölgeleri düzlüğü yavaş yavaş süpürüyordu. Tabakalaşmış bulutlar yassı tabanlarıyla, beyaz adalara benziyorlardı. Ufukta hiçbir kıpırtı yoktu, alan her yönde bomboştu. Önceden, belli belirsiz siluetleri uzak tepelerin üzerinde yükselen gri kaliksler bile yok olmuştu. Adamlar bunu ancak şimdi farkettiler.</p>

  <p class="calibre2">"Bakın!" diye bağırdı Fizikçi, eliyle işaret ederek. Ama hangi yöne baktıkları önemli değildi, çünkü aynı şey her yerde oluyordu.</p>

  <p class="calibre2">Kraterli yer sallanmaya başladı. Parlak bir şeyler ortaya çıkıyordu. Her atışın düştüğü yerde filizler beliriyordu. Bir tarağın dişleri gibi, neredeyse diziler halinde yükseliyorlardı.</p>

  <p class="calibre2">Biri tünelden fırladı ve ışıltılı filizlerin kavisli çizgisine doğru koşmaya başladı. Sibernetikçi'ydi bu. Hepsi birden bağırarak peşine düştüler.</p>

  <p class="calibre2">"Onların ne olduğunu biliyorum!" diye haykırdı. Filizlerin cama benzeyen dizilerinin önünde yere çöktü.</p>

  <p class="calibre2">Şimdi parmak uzunluğundaydılar, tabanları ise bir yumruk kadar kalındı. Her birinin etrafındaki kum, hafifçe bir burgaç hareketi yaptı; aşağıda bir şeyler çalışıyordu, besbelli.</p>

  <p class="calibre2">"Mekanik tohumlar!" dedi Sibernetikçi. Elleriyle en yakınındaki filizin toprağını eşelemeyi denedi, ama kum çok sıcaktı.</p>

  <p class="calibre2">Birileri koşup kürek getirdi. Kum ve toprak kenara atıldıkça parlak bir maddenin uzun, birbirine karışmış lifli bölümleri ortayâ çıkıyordu. Madde çok sertti, kürekler değdikçe metal sesi duyuluyordu. Çukur bir metre kadar derinleştiğinde adamlar bu ilginç oluşumu yerinden sökmeye çalıştılar, ama beceremediler; yanındakilere çok sıkı tutunmuştu.</p>

  <p class="calibre2">"Blackie!" diye koro halinde bağırdılar. "Çıkar şunu!"</p>

  <p class="calibre2">Robot geldi. Çelik kıskaçlar, bir insan kolu kalınlığındaki sürgünü kavradı. Ama robotun gövdesi kasıldı, adamlar onun ayaklarının yavaş yavaş kuma gömüldüğünü görüyorlardı. Bir enstrüman telinin limitine kadar gerilmesine benzer, yüksek bir tını çıktı.</p>

  <p class="calibre2">"Bırak!" diye komut verdi Mühendis. Blackie beceriksizce, ayaklarını kumdan çıkarıp, hareketsiz, durdu.</p>

  <p class="calibre2">Filizler şimdi hemen hemen yarım metre boyuna ulaşmışlar, bir engel oluşturmuşlardı. Köke yakın yerleri renk değiştirmeye, daha koyu bir maviye boyanmaya başladı.</p>

  <p class="calibre2">"Evet," dedi Kaptan, sakin bir sesle. "Anlaşılan, bizi içeri kıstırmak niyetindeler. "</p>

  <p class="calibre2">Bir süre hiçbiri konuşmadı.</p>

  <p class="calibre2">"Ama bu çok ilkel değil mi? Yani hala gidebiliriz buradan," dedi Kimyager.</p>

  <p class="calibre2">"Şu keşif kolları işlerini iyi yapmış olmalı. Baksana, çevremizi saran engel neredeyse kusursuz," dedi Kaptan.</p>

  <p class="calibre2">"Mekanik tohumlar," dedi Sibernetikçi, ellerindeki kumu temizlerken. Biraz sakinleşmişti. "Topçu sınıfının ektiği inorganik sporlar."</p>

  <p class="calibre2">"Ama madde metal değil," dedi Kimyager. "Öyle olsaydı Blackie en azından bükebilirdi. Supranite gibi bir şey olmalı."</p>

  <p class="calibre2">"Hayır, kum bu, sadece kum!" dedi Sibernetikçi. "Görmüyor musun? Bu, inorganik bir metabolizmanın ürünü. Kum katalitik olarak, silikona dayanan bir makromoleküle dönüşüyor. Bu sürgünler bundan oluşuyor - tıpkı bitkilerin topraktan tuz özümlemesi gibi."</p>

  <p class="calibre2">Kimyager çöküp parlak cisme dokundu. Diğerlerine baktı. "Peki ya farklı bir tür toprakta olsalardı?" diye sordu.</p>

  <p class="calibre2">"Uyum sağlarlardı. Bundan kesinlikle eminim! Bu kadar karmaşık olmalarının nedeni de bu: Kendi düzenleri içinde ellerinde olanlarla en dayanıklı maddeyi üretmek üzere planlanmış ve programlanmış."</p>

  <p class="calibre2">"Eğer bu sadece silikon ise, Savunucu'nun bunu yarması hiç sorun olmaz," dedi Mühendis, gülümseyerek:</p>

  <p class="calibre2">"Acaba bu gerçekten bir saldırı mıydı?" dedi Doktor, düşünceli bir yüzle. Diğerleri hayretle ona baktılar.</p>

  <p class="calibre2">"Sen nasıl tanımlıyorsun peki?"</p>

  <p class="calibre2">"Belki... bir savunma girişimiydi. Bizi izole etmek için."</p>

  <p class="calibre2">"Ya sonrası? Burada böyle, kavanozdaki solucanlar gibi oturup durmamız mı beklenecek?"</p>

  <p class="calibre2">"Neden Savunucu'ya ihtiyaç duyuyorsunuz?"</p>

  <p class="calibre2">Bu soru üzerine duraksadılar. Doktor konuşmasını sürdürdü: "Artık su eksiğimiz yok. Geminin işi, nereden baksanız bir hafta, on günde biter. Birkaç saat içinde nükleer birleştiriciler faaliyete geçecek. Ben bunu bir kavanoz olarak görmüyorum. Daha çok, yüksek bir duvar. Onlar için aşılamayacak bir bariyer bu ve bu yüzden, bizim için de öyle olduğunu sanıyorlar. Birleştiriciler sayesinde yiyeceğimiz her zaman olacak. Onlara ihtiyacımız yok, ayrıca bizi istemediklerini bundan daha açık anlatamazlardı, herhalde... "</p>

  <p class="calibre2">Hepsi, çatık kaşlarla dinledi. Mühendis, dönüp baktığında, filizlerin diz boyuna yaklaştığını ve birleşerek kaynaştığını gördü. Hışırtı artık çok yüksekti; yüz tane arı kovanının çıkarabileceği bir ses olabilirdi bu ancak. Duvarın tabanındaki mavimtrak kökler ağaç gövdeleri kadar şişmişti.</p>

  <p class="calibre2">"İkicanlıyı buraya getirebilir misin?" diye sordu Kaptan birdenbire, damdan düşer gibi.</p>

  <p class="calibre2">Doktor ona tuhaf tuhaf baktı. "Şimdi? Buraya mı? Ne için?"</p>

  <p class="calibre2">"Bilmiyorum. Sen getir... Lütfen."</p>

  <p class="calibre2">Doktor başını salladı ve gitti. Ötekiler o dönene kadar Güneş'in altında dikildiler. Çıplak dev güçlükle tünelden dışarı sürünüp arkasına takılmıştı. Çıkardığı hafif ciyaklamalarla Doktor'u takip ederken, eğleniyor gibi, hatta mutlu görünüyordu. Sonra, yassı küçük suratı gerildi, mavi gözü büyüdü ve hırıltıyla solumaya başladı. Arkasını döndü, sanki feryat ediyordu. Büyük sıçrayışlarla parlak duvara koştu, kendisini fırlatacak gibiydi, ama bunun yerine, ağlayıp sızlayarak ve öksürerek daire boyunca garip bir şekilde hoplamaya başladı. Sonra Doktor'a koştu, bir yandan küt parmaklarıyla onu tulumunun göğsünden çekiştiriyor, bir yandan gözlerinin içine bakıyordu. Vücudundan ter boşanmıştı. Doktor'u iteledi, geriye zıpladı, tekrar etrafına bakındı ve küçük gövdesini pek kötü bir sesle büyüğünün içine çektiğinden sonra karanlık tünele daldı. O emeklerken adamlar, yassı tabanlarının hızla uzaklaşmasına bakakaldılar..</p>

  <p class="calibre2">"Bunu bekliyor muydun?" diye sordu Doktor, Kaptan'a.</p>

  <p class="calibre2">"Hayır... Doğrusu beklemiyordum. Yalnızca, duvarın ona çok yabancı olmayacağını düşünmüştüm. Bir tepki umuyordum, tanıdığını gösteren bir işaret. Ama böyle bir şey değil..."</p>

  <p class="calibre2">"Bunun 'tanıma' olduğu kesin, evet,". diye mırıldandı Fizikçi.</p>

  <p class="calibre2">"Evet," dedi Doktor. "Bunu daha önce görmüştü. En azından buna benzer bir şeyi. Aklı başından gitti."</p>

  <p class="calibre2">"Aden usulü infaz mı?" dedi Kimyager, yavaşça.</p>

  <p class="calibre2">"Bilmiyorum. Her ne olursa olsun, bu 'canlı duvar'ı sadece, uzaydan gelip gezegeni istila eden yabancılara karşı kullanmadıklarını gösteriyor."</p>

  <p class="calibre2">"Belki de parlak şeylerden korkuyordur yalnızca," diye bir fikir attı ortaya Fizikçi. "Ayna şeritten korkması da buna bağlı olabilir, pekala."</p>

  <p class="calibre2">"Hayır. Gemide ona bir ayna gösterdim ve ilgisini çekmedi," dedi Doktor.</p>

  <p class="calibre2">"Demek o kadar aptal değilmiş," dedi Fizikçi. Artık beline ulaşan cam engelin yanında duruyordu.</p>

  <p class="calibre2">"Sütten ağzı yanan, yoğurdu üfleyerek yer."</p>

  <p class="calibre2">"Dinleyin," dedi Kaptan. "Bu bizi hiçbir yere götürmeyecek. Şu anda ne yapıyoruz? Onarım mı? Evet, tamam, ama ben düşünüyordum ki.."</p>

  <p class="calibre2">"Bir başka keşif gezisi mi?" dedi Doktor.</p>

  <p class="calibre2">Mühendis pişmanlıkla gülümsedi. "Ben her zaman cesurum. Nereye? Şehre mi?"</p>

  <p class="calibre2">"Bu savaş demek olur," dedi Doktor. "Çünkü oraya gitmenin tek yolu Savunucu'yu kullanmak. Ve onun antiproton fırlatıcısıyla, biliyorsunuz ki, bilgi toplamak yerine ortalığı yakıp yıkıyor olacaksınız.</p>

  <p class="calibre2">"Ben karşı karşıya gelmeyi düşünmüyordum," diye cevap verdi Kaptan. "Gördüğümüz her şey Aden'in nüfusunun kesin bir şekilde sınıflandırıldığını kanıtlıyor. Şimdiye kadar, zeka ürünü aktivitelerin yaratıcısı olan sınıfla iletişim kurma olanağı bulamadık. Evet, onların, şehre gitmemizi bir saldırı olarak değerlendireceklerini görüyorum. Ancak, batıyı hâlâ araştırmadık Savunucu olduğu sürece iki mürettebat yeterli olur. Kalanı gemide çalışmaya devam edebilir."</p>

  <p class="calibre2">"Sen ve Mühendis mi?"</p>

  <p class="calibre2">"Hayır, şart değil."</p>

  <p class="calibre2">"Üç kişi daha iyi olur," dedi Mühendis. "Kim gitmek istiyor?" Hepsi gönüllüydü.</p>

  <p class="calibre2">Kaptan gülümsedi. "Toplar susunca merakınız canlandı ha?"</p>

  <p class="calibre2">"Kimyager ve ben gidelim," dedi Mühendis, Kaptan'a. "Doktor da bize aklın ve erdemin temsilcisi olarak arkadaşlık edebilir. Sen kal. Prosedürleri biliyorsun. Blackie'yi asansörlerin bakımına hemen gönder, ama biz dönene kadar geminin altını kazmaya başlamasın. Önçe statikleri kontrol etmem gerekiyor, çünkü."</p>

  <p class="calibre2">"Aklın ve erdemin temsilcisi olarak, bu araştırmanın amacını bilmek istiyorum," dedi Doktor. "Kapağı açtığımız andan itibaren hoşumuza gitse de gitmese de sahneye çıkmış olacağız."</p>

  <p class="calibre2">"Karşı öneride bulun, o halde," dedi Mühendis.</p>

  <p class="calibre2">Arkalarındaki bariyer melodik seslerle başlarının üstünde yükseliyordu. Günışığı camsı çizgi lifleri halinde gökkuşağına bölünmüştü.</p>

  <p class="calibre2">"Bir karşı fikrim yok," diyerek yenilgiyi kabul etti Doktor. "Olaylar çok hızlı gelişiyor ve şimdiye kadar bütün planlarımız sürprizlerle sonuçlandı. En rasyonel olan, bana göre, başka araştırma yapmamak. Bir ya da iki hafta içinde gemi uçuşa hazır olacak. Gezegenin üstünde alçaktan dolaşabiliriz ve belki de şimdi yapabileceğimizden daha çok şey öğreniriz. Tabiî, daha kolay da olur."</p>

  <p class="calibre2">"Buna inanıyor olamazsın," dedi Mühendis. "Eğer burada çok yakından bile bir şey öğrenemiyorsak, atmosferin üstünden yapılan bir uçuş bize ne öğretebilir? Şu 'rasyonel'e gelince...Eğer insanlar rasyonel olsalardı, burada olmazdık bir kere. Yıldızlara uçmanın rasyonellik neresinde, söyler misin?"</p>

  <p class="calibre2">"Sizi ikna edeceğimi düşünmemiştim zaten," diye mırıldandı Doktor. Dönüp cam duvarın yanından yürümeye başladı.</p>

  <p class="calibre2">Diğerleri gemiye döndü.</p>

  <p class="calibre2">Kaptan Mühendis'e, "Gürültü koparacak bir keşif yapacağını düşünme sakın," dedi. "Batıya giden arazi de, büyük olasılıkla, buradakinden farklı değil."</p>

  <p class="calibre2">"Sana bunu düşündüren nedir?"</p>

  <p class="calibre2">"Küçük, çorak bir arazinin merkezine inmiş olmamız umulmadık bir şeydi. Kuzeyde bir fabrika var, doğuda bir şehir, güneyde ise bir yerleşim alanı. Büyük olasılıkla biz, batıya uzanan bir çölün kenarındayız."</p>

  <p class="calibre2">"Göreceğiz."</p>

  <p class="calibre2">D</p>

  <p class="calibre2">ÖRDÜ birkaç dakika geçe, yükleme bölmesinin kapağı bir köpekbalığının çenesi gibi aşağı doğru, yavaşça açıldı. Bir, birbuçuk metre uzakta, topraktan bir platform oluşturduktan sonra durdu.</p>

  <p class="calibre2">Geminin yanındaki adamlar kapağın iki yanında durmuş, yukarı bakıyorlardı. Önce, geniş aralıklı iki çekici paleti, gümbürtüyle ileriye doğru kayarak, ortaya çıktı; sanki dev makina hırsla havaya fırlamaya hazırlanıyordu. Gri-sarı alt bölümünü görebiliyorlardı. Sonra sallandı ve öne doğru silkinirken platform yüzeyine öyle bir çarptı ki korkunç bir gürültü koptu. Paletlerin üstünde hareket ederek yere sert bir iniş yaptı ve toprağa dik bir açıdan tutundu. Bir sonraki saniye içinde Savunucu'nun yassı kafası dengelendi ve on, oniki metre kadar sonra, hoşnutluk verici bir gürlemeyle durdu.</p>

  <p class="calibre2">"Evet, arkadaşlar," -Mühendis kafasını küçük arka kapıdan dışarı uzatmıştı- "Gemiye girin, çünkü sıcak olacak ve en azından yarım saat içeride kalın. Veya daha da iyisi, önce Blackie'yi dışarı gönderin, radyoaktiviteyi kontrol etsin."</p>

  <p class="calibre2">Kapı kapandı. Üç adam, robotu da alarak tünele girdiler. Kısa bir süre sonra, tünelin ağzını tamamen dolduran metal bir parça ortaya çıktı. Savunucu'nun içinde, Mühendis, ekranları sildi, kadranları kontrol etti ve "Çalıştıralım," dedi.</p>

  <p class="calibre2">Savunucu'nun, etrafını küçük silindirlerin çevrelediği kısa ve ince burnu batıya döndü.</p>

  <p class="calibre2">Mühendis engeli hedef artısında ortaladı, yanındaki tuşlara baktı ve gaza bastı.</p>

  <p class="calibre2">Bir an ekran karardı ve Savunucu bir hava dalgasıyla ve gümbürtüyle sarsıldı. Sanki bir canavar, ağzını yere dayayıp oflamıştı. Ekran netleşti.</p>

  <p class="calibre2">Kızgın bir bulut yükseldi ve etrafındaki hava bir sıvı gibi bulanıklaştı. Engelin on metrelik bir bölümü görünmez oldu, kırmızı bir akkorun çevrelediği buhar, alçak basınçtan dalga dalga yükseldi. Az ileride, erimiş cam Güneş'te parladı.</p>

  <p class="calibre2">"Aşırı güç var," diye düşündü Mühendis, ama tek söylediği, "Hadi gidelim," oldu. Hantal gövde kratere doğru tuhaf bir hafiflikle hareket etti; mürettebat bu aracın bu kadar sarsıntısız çalıştığını ilk kez görüyordu. Tabanda kızgın camın bir kısmı katılaşmaya başlamıştı. "Biz barbarız," diye düşündü Doktor. "Ne arıyorum ben burada?"</p>

  <p class="calibre2">Mühendis, yönde hafif bir düzeltme yaptıktan sonra hızı arttırdı. Paletler kolay ve yumuşak dönüyor, Savunucu bir otobandaymış gibi ilerliyordu. Saatte kırk millik bir hızla gittiklerini hissettirecek en ufak bir hareket yoktu.</p>

  <p class="calibre2">"Tepeyi açabilir miyiz?" diye sordu, alçak bir koltukta oturan Doktor. Omzunun üzerinde lombar kapağı gibi, küçük, dışbükey bir ekran vardı.</p>

  <p class="calibre2">"Elbette," dedi Mühendis ve düğmeye bastı.</p>

  <p class="calibre2">Taretin kenarlarından iğne biçimli damlalar halinde çıkan bir sıvı, zırhlı plakaların üstündeki radyoaktif kül kalıntılarını yıkadı. Her şey netleşti -baş açıldı, tepe kapak arkaya kaydı ve yanlar gövdeye yapıştı- şimdi koruyucu ola rak yalnızca, etraflarını çeviren kalın bir rüzgarkıranla gidiyorlardı. Hava akımı saçlarını darmadağın yapıyordu.</p>

  <p class="calibre2">"Korkarım Kaptan haklıydı," dedi Kimyager. Manzara değişiyordu. Kum denizinin üstünde gidiyorlardı; ağır araç yüzgeç biçimli kum tepeciklerinden giderken aynı ritimle hafifçe sallanıyordu. Mühendis hızı artırdı, ama yolculuk daha sarsıntılı geçmeye başladı. Paletler kum tabakalarını dağıtıyor, bu arada kumlar içeriye de giriyordu.</p>

  <p class="calibre2">Otuzuncu milde aşırı sarsıntı kesildi. Bu şekilde iki saatten fazla gittiler.</p>

  <p class="calibre2">"Evet. Sanırım haklıydı," dedi Mühendis, yönü batıdan güneybatıya çevirirken.</p>

  <p class="calibre2">Bir sonraki saatte de hiçbir değişiklik olmadı ve biraz daha güneye döndüler. Şu ana kadar doksan mil gitmişlerdi.</p>

  <p class="calibre2">Kurnun cinsi değişti. Uzun bir kuyruk gibi arkalarında kalan kısım beyaz ve berrak iken, önlerindeki, kırmızımsı ve kalındı, paletler altüst ettiğinde de bulutlar halinde havalanmıyordu. Tepecikler giderek azaldı ve alçaldı. Arasıra, gömülmüş çalıların dışarı çıkmış saplarının üstünden geçiyorlardı. Uzakta, rotalarının biraz çaprazına düşen bulanık yamalar göründü. Mühendis onlara yöneldi. Görüntü hızla büyüdü ve birkaç dakika sonra adamlar, bunların topraktan yükselen, duvar parçaları gibi kalın, dikey dilimler olduğu.. nu gördüler.</p>

  <p class="calibre2">Her iki tarafından da erozyonun yuttuğu eğik .dış' köşe : taşları yükselen dar bir geçide girdiler ve yavaşladılar. Koca bir taş yollarını tıkıyordu. Savunucu başını kaldırıp bu engelin üstünden kolayca geçti; kendilerini uzun, dar bir so' kakta buldular. Dilimlerdeki çatlakların arasından, aşınmış ve gömülmüş başka yıkıntılar görünüyordu. Buradan, açık bir alana geçtiler, tepecikler yeniden ortaya çıktı, ama bu kez küçük paketler gibiydiler, toz çıkarmıyorlardı. Arazi aşağı doğru meyilleniyordu, düze indiği yerde ise, tepeleri kesik beyzbol sopaları gibi kayalar ve yıkıntılar vardı.</p>

  <p class="calibre2">Zemin ufak taş döküntüleriyle doluydu. Bunu geçip bir başka yokuştan tekrar çıktılar. Yer sertleşmişti; paletler artık batmıyordu. İlk çalı kümeleri göründü. Siyaha yakın koyuluktaydılar, ama ufka yakın Güneş'in altında, tohum biçimli yaprakları sanki kanla dolmuş gibi, koyu kırmızı renk almıştı. Ötede çalılık yükseliyor ve yer yer yollarını tıkıyordu. Savunucu yavaşlamadan burayı geçti, ama sinir bozucu, yankılı bir çatırtıya katlanmak zorunda kaldılar; binlerce kabarcığın ezilip yarılmasının çıkardığı sesti bu; yarıklardan fışkıran koyu, yapışkan bir madde seramit plakalara bulaştı. Az sonra aracın her yanı, taretine kadar kırmızımsı bir kahverengiye boyanmıştı.</p>

  <p class="calibre2">Yüz. yirmi mil yapmışlardı. Güneş artık batı ufkuna değiyor ve Savunucu'nun gölgesi giderek uzuyordu. Birdenbire altlarından berbat bir gıcırtı geldi. Mühendis fren yaptı ama ancak on, oniki metre sonra durabildiler. Arkalarında bıraktıkları geniş izin üstünde, parçalanmış çalılar boyunca paslı metal parçaları uzanıyordu. Devam ettiler ve yeniden, bu kez bükülmüş metal ızgaralara, delik deşik levhalara ve eğri çubuklara çarptılar. Savunucu'nun paletlerinin ezdiği bu hurda yığını, kırılan bitkilerden sızan maddeyle kaplanmıştı.</p>

  <p class="calibre2">Önlerindeki çalılık duvarının boyu hala alçalmamıştı, ama paslı metalin dayanılmaz gıcırtısı ve ciyaklaması kesilmişti. Ummadıkları bir anda, Savunucu'yu dövüp duran siyah bitki sapları bölündü ve mürettebat, diğer ucunu da aynı koyu ağaçlığın çevirdiği, onbeşe, onsekiz metre boyutlarında bir açıklığa çıktı. Mühendis döndü ve orman patikasını andıran, eğimli bir başka açıklıktan inmeye başladılar. Yüzey balçıktı, killi yamalarla kaplıydı, bu da, suyun buraya arasıra uğradığını gösteriyordu.</p>

  <p class="calibre2">Saptıkları açıklık düz devam etmiyordu. Bazen, yarısı ufka batmış kırmızı, dev Güneş, makinanın önüne çıkıveriyor ve gözlerini kamaştırıyordu. Bazen de saklanıyor ve buralarda üç metre yüksekliğinde olan sık çalılığın arasından kan kırmızı ışıklarını gönderiyordu. Az sonra, önündeki alabildiğine geniş meydanı rengarenk yapan bir günbatımı başladı. Toprak beşyüz, altıyüz metre kadar aşağılarındaydı.</p>

  <p class="calibre2">Uzakta, Güneş'i yansıtan bir su kütlesi ışıldadı. Bu gölün koyu çalı öbekleriyle kaplı engebeli kıyısında binalar, yayvan bacakların üstünde duran makinalar yükseliyordu. Savunucu'nun durduğu sarp kayalığın yakınına doğru, garip yapılar, dikey direk dizileri ve parlak caddelerden bir mozaik uzanıyordu.</p>

  <p class="calibre2">Aşağısı oldukça canlıydı: Gri, kahverengi ve beyaz noktalar birbirine karışıyor, kümeler oluşturuyor, şeritler halinde yayılarak caddelerde sürükleniyorlardı. Bu yerleşim bölgesi görüntüsü yanıp sönen ışıltılarla doluydu, sanki oradakiler evlerinin camlarını sürekli olarak açıp kapatıyorlar ve Güneş ışıkları da bunların üstünde oynaşıyordu.</p>

  <p class="calibre2">Doktor bir keyif narası attı. "Henry, başardın! Nihayet bir şeyler normal ve işte günlük yaşam. Ve ne harika bir gözlem noktası!" Açık taraftan yukarı tırmanmaya başlamıştı.</p>

  <p class="calibre2">Mühendis onu durdurdu. "Bekle. Güneş'i görmüyor musun? Beş dakika içinde batmış olacak ve hiçbir şey göremeyeceğiz. Bu panoramanın tümünü filme alsak iyi olur, hem de hemen."</p>

  <p class="calibre2">Kimyager koltuğun altından kameraları çıkarmıştı bile. En büyüğünü kurdular. Üç ayaklı sehpayı yere attılar. Mühendis bir naylon ip bobini alarak bir ucunu tarete bağladı, diğer ucunu da Savunucu'nun bumuna fırlattı ve aşağı atladı. Öbür ikisi sehpayı almış ve kayalığın kıyısına koşmaya başlamışlardı. Onlara yetişti ve ipi her birinin kemerindeki kancalara bağladı. "Düşme ihtimaline karşı bir tedbir," dedi.</p>

  <p class="calibre2">Güneş gölün alev sularına batıyordu. Makina seri bir mırıltıya başladı ve koca mercek aşağı eğildi. Doktor, sehpanın ön bacaklarını desteklemek için diz çöktü ve Kimyager gözünü vizöre dayadı. Suratı buruştu.</p>

  <p class="calibre2">"Çok parlak," dedi. "Diyafram gerekiyor."</p>

  <p class="calibre2">Mühendis geriye koştu, bir dakika sonra parçayla geldi ve çekim başladı. İki eliyle yöneltme çubuğunu tutan Mühendis kamerayı yavaşça soldan sağa kaydırıyor, arada sırada Kimyager, vizörün yoğun detay gösterdiği yerlerde çekimi durdurup, ayrıştırmayı yükseltiyordu. Kamera mırıltı çıkardığı sürece Doktor yerden kalkmadı., Film süratle geçiyor ve makaralar, neredeyse aralıksız, değiştiriliyordu. Mercek tam aşağıdaki hareketi hedef aldığında Güneş yuvarlağının sadece bir dilimi suyun üzerinde kalmıştı. Doktor gergin ipe asılı halde, kamerayla birlikte kayanın kenarına abanmak zorunda kaldı. Altında çamur duvarının kızıla batmış ve giderek silikleşen kıvrımlarını görebiliyordu. İkinci makaranın sonuna doğru kırmızı yuvarlak kayboldu. Gökyüzü hala kızarıktı ama meydanın ve gölün üstüne gri-mavi bir bölge düşmüştü. Flaşlardan başka görülecek bir şey kalmamıştı.</p>

  <p class="calibre2">Üç adam kamerayı bir hazine taşırmış gibi dikkatle geri götürdüler.</p>

  <p class="calibre2">"Resimler çıkacak mı dersin?" diye sordu Kimyager, Mühendis'e.</p>

  <p class="calibre2">"Bunu gemide anlayacağız. Her zaman geri gelebiliriz."</p>

  <p class="calibre2">Kamerayı ve makaraları Savunucu'ya koydular ve kayalığa döndüler. Gölün doğu kıyısındaki dik bir duvarın manzaraya karışmış olduğunu işte o zaman farkettiler. Tepe noktasına günbatımının son pembe ışığı vurmuştu ve üzerinde, oldukça uzakta, 'koyu kırmızı bir duman kolonu ilk yıldızlarla birlikte gökyüzünde 'uzanıyordu.</p>

  <p class="calibre2">"Bu o vadi olmalı, yani kaynak" dedi Kimyager, Doktor'a.</p>

  <p class="calibre2">Tekrar aşağı baktılar. Beyaz ve yeşil kıvılcımlar gölün kı yısı boyunca bir çizgi halinde uzuyor ve bu çizgi yer yer bir ırmak gibi çatallaşıyordu. Karanlık biraz arttığında ışıkların sayısı da .arttı. Artık tamamen siyaha bürünen uzun çalılık başlarının üzerinde uysalca hışırdıyordu. Manzaranın güzelliği karşısında isteksizce geri dönerlerken yıldızları yansıtan gölün görüntüsü hâlâ gözlerinin önündeydi.</p>

  <p class="calibre2">Yürürlerken Doktor Kimyager'e sordu: "Ne gördün?"</p>

  <p class="calibre2">Kimyager sıkıntıyla gülümsedi. "Hiçbir şey. Gerçekte bakmıyordum, odaklama ayarıyla meşguldüm ve Henry çok hızlı hareket ettiriyordu..."</p>

  <p class="calibre2">"Önemli değil," dedi Mühendis, Savunucu'nun soğuk gövdesine yaslanırken. "Saniyede iki yüz resim aldık. Tabdan çıkınca her şeyi göreceğiz."</p>

  <p class="calibre2">"Hoş bir kır gezisi oldu," dedi Doktor.</p>

  <p class="calibre2">Mühendis arka tele-ekranı açtı ve Savunucu'yu döndürdü. Bir süre tırmanarak ilerlediler, daha geniş bir alana geldiklerinde tam kuzeye yöneldiler.</p>

  <p class="calibre2">"Geri dönüşümüz aynı rotadan olmayacak," dedi Mühendis. "Bu, altmış mil eklemek olur. Mümkün olduğunca, açık araziyi izlemeye çalışacağım. İki saatte varırız."</p>

  <p class="calibre2">YOL DOLAMBAÇLI bir hal alıyordu; ağaçlık Savunucu'nun tepesinden bastırıyor, bitki sapları rüzgarkırana çarpıyordu. Arada sırada bir tohum-yaprak Kimyager'in veya Doktor'un kucağına düşüyordu. Doktor birini alıp kokladı.</p>

  <p class="calibre2">"Nefis bir koku," dedi hayretle.</p>

  <p class="calibre2">Kendilerini çok iyi hissediyorlardı. Kristal berraklığındaki gökyüzünde yılan gibi kıvrılan samanyolu elmas bir gerdanlık gibiydi. Hoş bir esinti iç çekerek ağaçlığı taradı. Savunucu, için için homurdanıyordu.</p>

  <p class="calibre2">"Çok ilginç, ama, Aden'de şu ahtapot kollarından hiç yok," dedi Doktor. "Okuduğum bütün bilimkurgularda gezegenler, adamı yakalayıp boğazlayan böyle şeylerle dolu."</p>

  <p class="calibre2">"Ve oralarda yaşayanların altı parmakları vardır," diye ekledi Kimyager. "Nedense hepsinde altı olur."</p>

  <p class="calibre2">"Altı, gizemli bir rakam," dedi Doktor. "Altının yarısı üç ve başarı ancak üçüncü denemeden sonra gelir."</p>

  <p class="calibre2">"Abuk sabuk konuşmaktan vazgeçmezseniz yolu şaşıracağım," dedi Mühendis. O, daha yukarıda oturuyordu. Pek bir şey görmek mümkün olmadığı halde, hala farları açmamıştı; gece olağanüstü güzeldi, ışıkların bunu bozmasından korkuyordu. Ve radarla yolculuk etmek tareti kapatmak anlamına geliyordu. İçeride bütün görebildiği, kontrolların üstündeki kendi elleri, önündeki panelde açık yeşil yanarak inip çıkan kadranlar ve atomik göstergenin turuncu yıldızlar gibi pırıldayan oklarından ibaretti. .</p>

  <p class="calibre2">"Gemiyi arayabilir misin? " diye sordu Doktor.</p>

  <p class="calibre2">"Hayır," dedi Mühendis. "Burada iyonosfer yok. Aslında var ama delik deşik durumda. Kısa dalga için transmitörü ayarlayacak zaman da yoktu, biliyorsun."</p>

  <p class="calibre2">Paletler takırdamaya başladı; makina sallanıyordu. Mühendis ışıkları yakınca, yuvarlak, beyaz kayaların üzerinde gittiklerini gördü. Oldukça yüksekte tuhaf biçimli kireç kayaları vardı. Bir kanyondaydılar.</p>

  <p class="calibre2">Bu canını sıkmıştı; çünkü, anayön hariç, yolun onları nereye götürdüğü konusunda bir fikri yoktu ve böyle duvarları Savunucu bile aşamazdı. Devam ettiler. Kayaların sayısı artmıştı ve ağaçlığın yerini farların ışığında siyah, parlayan, birbirlerinden uzak birtakım öbekler almıştı. Yol kıvrıldı, yukarı meyil yaptı ve yine düzleşti. Yandaki kayalıklar alçaldı, sonra hepsi kayboldu ve adamlar kendilerini, kireçten sırt gibi çıkıntıların çevrelediği, içlerini taş yığınlarının doldurduğu küçük dereler olan bir çayırda buldular. Yer seviyesinde ise yeşil-gri saplar kayaların arasında dikiliyordu.</p>

  <p class="calibre2">Aşağı yukarı on beş dakikadır, kuzeydoğuya oldukça yaklaşık bir yönde gidiyorlardı ve tekrar kendi rotalarına geçmenin zamanı gelmişti ama sağ taraflarındaki kireç duvar buna izin vereceğe benzemiyordu.</p>

  <p class="calibre2">"Hala şanslı olduğumuz söylenebilir," dedi Kimyager, damdan düşer gibi. "Bu kayaları aşabildik... "</p>

  <p class="calibre2">Yolları, kıl gibi, uzun saçaklardan örülü bir ağ ile kapanmıştı. Savunucu yavaşça bu bariyere yaklaştı ve ağ onu tut tu. Mühendis biraz hızlandı ve biçimsiz örgü yırtılarak kayboldu. Bir kısmı da paletlerin altında ezilip toprağa gömüldü. Işıklar karanlığın içinden uzun, siyah şekilleri ayıklıyordu; ne olduklar anlaşılmıyordu ama taşlaşmış bir ordu gibiydiler. Bu arada büyük orta projektör yukarı doğru incelen siyah cisme denk gelmeseydi, adamlar az daha bir kolonun kaidesine çarpıyorlardı.</p>

  <p class="calibre2">Dev bir heykeldi bu ve bir İkicanlıya ait olduğunu sonradan farkettiler -sadece küçük gövdeydi ama yüz kat büyütülmüştü. Kollan çapraz olmuş, yukarı kalkmıştı ve üstünde simetrik, dört göz deliği bulunan yassı, hatta içbükey bir suratı vardı; bu yönüyle, önceden gördüklerinden farklıydı. Diğer gövde ise onları izliyormuş gibi yana eğilmişti.</p>

  <p class="calibre2">Uzun süre hiçbiri tek kelime etmedi. Sonra projektör, heykeli bırakıp karanlığı taradı, başka kaidelere, başka kolonlara, başka gövdelere dokundu; koyu renkli ve lekeliydi bunlar, ama arada bir, kemikten oyulmuş gibi beyaz olanları da göze çarpıyordu. Her bir yüzde dört göz vardı ama bazıları, alındaki koca bir çıkıntıyla deforme olmuş, şişmişti. ikiyüz metre kadar uzakta, yukarı uzanmış, gökyüzündeki farklı takımyıldızları işaret eden dev ellerden bir duvar vardı.</p>

  <p class="calibre2">"Mezarlık gibi,'; dedi Kimyager, alçak sesle.</p>

  <p class="calibre2">Doktor aracın arka bölümüne tırmanmıştı bile. Kimyager onu izledi. Mühendis projektörü kireç duvara çevirdi. Eski, hemen hemen silinmiş oymalarla dolu bir duvar süsü gördü, ama gözlerinin takip edemeyeceği kadar karmaşık formlar ve figürlerdi bunlar. Bir 'ara tanıdık bir şeyler gördüğünü düşündü ama bu his çabuk yok oldu.</p>

  <p class="calibre2">Mühendis taretten yollarını aydınlatırken Kimyager ve Doktor heykellerin arasında yürüyorlardı. Sonra, manzaranın alışılmamışlığı içinde kaybolduğu için önceden dikkat çekmeyen uzak, belli belirsiz mırıltı, bir anda, çok yakından gelen öldürücü bir tıslamaya dönüştü. Heykel dizile rinden gri bulutlar çıkıp sürüklenmeye başladı ve İkicanlılardan bir sürü zıplayarak, sızlanarak, öksürerek ve çığlıklar atarak üzerlerine gelmeye başladı. Körler gibi, çarpışarak kaçışıyorlardı.</p>

  <p class="calibre2">Mühendis koltuğuna atladı ve manivela koluna yapıştı. tik düşüncesi Savunucu'yu adamların yanına sürmek oldu. Otuz metre ötede, büyük bir ara sokağın sonunda Doktor'la Kimyager'in beti benzi atmış, şaşkın yüzlerini görebiliyordu. Ama kımıldayamadı, çünkü, kaçan yaratıklar hiç aldırmadan makinanın üstüne üstüne koşuyorlardı. İri yarı gövdelerin birçoğu düşüyordu. Tıslama şimdi kulağının dibindeydi; yerden geliyor gibiydi. Gerçekten, Savunucu'nun farlarının aydınlattığı en yakın kaideden çıkmış, yere yakın, esnek bir borudan köpük boşalıyordu. Köpük toprağa değdiğinde şiddetli bir duman çıkıyor, gri bir sis yayılıyordu.</p>

  <p class="calibre2">Sisin ilk dalgası taretin üstünü yaladığında Mühendis, ciğerlerinde yüzlerce iğne hissetti. Gözleri görmüyordu. Yanaklarından yaşlar boşanırken boğuk bir çığlık atarak gaza bastı. Savunucu siİkindi, heykellerden birini devirerek üstüne çıktı ve gıcırdayarak ezip geçti. Mühendis soluk alamıyordu, ağrı dayanılmazdı ama tareti kapatamazdı; önce diğerlerini almalıydı, bu yüzden, Savunucu'nun devirdiği heykelleri zar zor görerek ilerlemeye devam etti. Hava biraz temizlendi ve Kimyager'le Doktor -onların seslerini duyabiliyordu- ağaçlıktan fırlayıp araca tırmandılar. Onlara, "Içeri girin!" diye bağırmak istedi, ama kavrulmuş gırtlağından ses çıkmadı. Öbür ikisi burada içeri atladılar. Tıkanmış, öksürüyorlardı. Mühendis el yordamıyla manivelayı aradı ve kubbe üstlerine kapandı, ama, gırtlak yakıcı sis hala içerideydi. Son gücüyle, inleyerek, bir boru vanasını yakaladı ve içeri oksijen püskürdü; yüzüne çarpışını hissetti. Yüksek basınçlı gaz iki gözünün arasına yumruk gibi inmişti ama aldırmıyordu; hayat veren bu gaz kütlesine minnettardı. Di ğerleri onun omuzları üzerinde, iki büklüm olmuş, açgözlülükle nefes alıyorlardı.</p>

  <p class="calibre2">Filtreler çalışıyordu, toksik sisin yerini oksijen aldı. Yeniden görebilmeye başladılar. Soluk alıp verirlerken göğüslerinde şiddetli bir ağrı duydular; her soluk, yeni açılmış bir yaradan çıkıyor gibiydi, ama bu his geçti. Görme yeteneğini yeniden ve tamamen kazanan Mühendis ekranı açtı.</p>

  <p class="calibre2">Birkaç vücut, girmediği bir ara sokaktaki kolonların arasında hala titreşiyordu, çoğunluk ise hiç kıpırdamıyordu. Küçük ellerden, gövdelerden ve başlardan bir yığışma gri sisin içinde bir görünüp bir kayboluyordu. Mühendis ses monitörünü açtı ve zayıf öksürükler, iniltiler duydu; arkada bir şeyler pıtırdadı ve bozuk, kulak tırmalayıcı seslerden bir koro duvar süsleri yönünden yeniden yükseldi. Ama orada, dağılan sisin dışında görülecek hiçbir şey yoktu. Mühendis taretin hava geçirmeyecek şekilde kapandığından emin olduktan sonra, dişlerini sıkıp, Savunucu'yu çevirmeye başladı. Paletler taş parçalarının üstünde takırdıyor, üç farın ışığı pusu delmeye çalışıyordu. Devrik heykelleri geçerken, gözleri, tıslayan boruyu arıyordu: Dokuz, on metre kadar ötede, heykelin havadaki kollarını kaplayan bulutun olduğu yerde, fışkıran köpüğün içinde kaldığını tahmin etti.</p>

  <p class="calibre2">"Hayır!" diye bağırdı Doktor. "Ateş etme!. Bazıları yaşıyor olabilir!"</p>

  <p class="calibre2">Ama çok geçti. Ekran çok kısa bir an için karardı; Savunucu korkunç bir sürtünmeyle geri tepti ve burunda gizli jeneratörün ucundan çıkan antiproton ışını, köpüğün kaynağına giden onbeş metrelik mesafede ne var ne yoksa talan etti.</p>

  <p class="calibre2">Ekran netleştiğinde, etrafı, dağılmış kırık heykellerle çevrili kızgın bir krateri gösterdi.</p>

  <p class="calibre2">Mühendis borunun kaynağını bulmak için gözlerini zorladı. Savunucu'yu doksan derece döndürdü ve devrik hey kel sırası boyunca yavaşça ilerledi. Sis burada daha inceydi. Paçavraların örttüğü üç dört vücudu geçtiler. Mühendis fren yaptı ve en yakındakileri çiğnememek için dümeni kırdı. Tam karşıdaki ağaçlıktan, büyük bir şekil hayal gibi göründü. Uzun bir açıklık ortaya çıktı ve öteki ucunda gümüşi şekiller kaçışıp gizlendiler. Göğüslerindeki küçük gövdeler yerine, yanları yassı, tepeleri çıkıntılı miğferleri vardı.</p>

  <p class="calibre2">Bir şey Savunucu'nun gövdesine tosladı; ekran karardı, sonra yeniden aydınlandı. Sol far söndü.</p>

  <p class="calibre2">Mühendis orta farı koruluğun sınırında gezdirdi, dalların arasında sayısız gümüş pırıltıları belirdi. Gümüşün arkasında bir şey fırıldak gibi dönmeye başladı. Giderek hızlanırken dallar ve bütün çalılar uçuşuyordu ve bu koca döner kütle farların ışığı altında havayı çalkalayarak yan tarafa hareket etti. Mühendis burnu hareketin en yoğun olduğu noktaya çevirdi ve pedala bastı. Boğuk bir gümbürtü tareti sarstı.</p>

  <p class="calibre2">Güneş doğmuş gibi aydınlandı ortalık. Şimdi açıklığın tam ortasındaydılar ve koruluğun olduğu yerde ufkun beşte biri, bir akkor denizi olmuştu. Bu alev ve duman duvarının karşısından, parlak bir küre onlara doğru yuvarlanıyordu.</p>

  <p class="calibre2">Mühendis alevlerin gümbürtüsünden başka şey duyamıyordu. Savunucu, artık çok daha hızlı dönerek dağ yüksekliğinde bir kasırgaya dönüşen ve ortasından siyah bir zig-zagla bölünmüş anormal büyüklükteki bu şeyle kıyaslandığında böcek gibi kalıyordu. Hedef artısını onda ortaladı ve sonra, kırk, elli metre ötede kaçışan silik siluetleri gördü.</p>

  <p class="calibre2">"Sıkı tutunun!" diye bağırdı. Gırtlağında çiviler varmış gibi hissediyordu.</p>

  <p class="calibre2">Cehennem gibi bir kazıntı, sarsıntı ve kulakları sağır edici bir gacırtı çıktı; bir an, taretin, kafasına düşeceğini sandı. Savunucu gürledi, damperleri ezildi; gövde çan gibi çınladı; ateş ettiğinde ekran kararıp yeniden aydınlandı ve yüzlerce çekiç gövdeye vurmaya başladı sanki. Gümbürtü biraz ha fifledi; darbeler yavaşladı ve seyrekleşti; uzun bir kol, dövmeye devam etti; sonra zırhın dışından gelen bir başka takırtıyla birçok örümcek kol ekranın önünde hızla açılıp kapanmaya başladı. Bir tanesi ritmik olarak gövdeye dokunuyordu, sanki hareket işareti veriyordu ve sonunda durdu. Mühendis gitmek istedi ama paletler sıkışmıştı, dönmüyordu. Anahtarı geri vitese aldı ve yavaşça, birbirine dolanmış metal parçalarının arasından, Savunucu yengeç gibi süründü. Engeller çınlayarak yol verdi ve serbest kalan araç geriye fırladı.</p>

  <p class="calibre2">Alevli koruluğun karşısında, enkaz, doksan bacaklı ezilmiş bir örümceğe benziyordu. Hala kamçı gibi hareket eden bir tanesi yeri kazıyordu. Bacaklarn arasında, boynuzlu bir topun içinde gümüşi figürler atlıyordu.</p>

  <p class="calibre2">Hiç düşünmeden pedala bastı.</p>

  <p class="calibre2">Bir gümbürtü daha koptu, yeni bir Güneş, açıklığı yırttı. Enkaz parçalan her yöne uçuştu. Fokurdayan çamur, kum ve is, bir ıslıkla merkezden yükseldi. Mühendis aniden gücünü kaybetti, kusacağın hissediyordu. Soğuk ter damlaları sırtından ve yüzünden boşanıyordu. Doktor'un "Hayır, geri dön!. Duyuyor musun? Geri dön!" diye bağıran sesini duyduğunda eli, bir manivela kolunun üstündeydi.</p>

  <p class="calibre2">Kırmızımsı duman kraterden taştı; bir volkandı sanki ve bayır aşağı, mahvolmuş bitkilerden geri kalanını da tutuşturan lav inmeye başladı.</p>

  <p class="calibre2">"Ama ben, dönüyorum," dedi Mühendis. "Geri dönüyorum..."</p>

  <p class="calibre2">Ama kımıldamadı. Ter, yüzünden akmaya devam ediyordu.</p>

  <p class="calibre2">"iyi misin?" Doktor'un sesi çok uzaklardan geliyordu.</p>

  <p class="calibre2">Mühendis, üzerinde Doktor'un yüzünü gördü; başını salladı ve gözlerini açıp kapadı. "İyiyim," diye mırıldandı. Doktor yerine döndü.</p>

  <p class="calibre2">Savunucu kendi çevresinde sarsılarak döndü, ama, gürültüsü bir okyanusunkini andıran yangının sesinden başka bir şey duymadılar. Geldikleri yöne doğru geri gittiler.</p>

  <p class="calibre2">Sağlam kalan tek far -bu kargaşada orta farı da kaybetmişlerdi- şimdi üzerleri metalik gri bir tortuyla örtülü devrilmiş heykellerin ve ölü vücutların üstünde gezindi. Kuzeye dönük iki beyaz heykelin parçalarının arasından geçtiler. Savunucu, dalgaları yaran bir gemi gibi, çalıların arasından ilerliyordu. Bir sürü silik şekil, ışıktan paniğe kapılmış halde sağa sola fırlıyordu.</p>

  <p class="calibre2">Hızlandılar, yolculuk inişli çıkışlı olmaya başladı. Mühendis halsizliğiyle mücadele ederek derin nefesler almaya çalışıyordu. Atlayan gümüşi şekillerden geriye kalan küllerin havada dönerek uçuşmasını hala görüyordu. Savunucu, yay gibi dallar gövdesini döverken yokuş yukarı çıkıyordu. Paletler adamların göremediği bir şeyden dolayı gıcırdadı. Artık daha hızlı gidiyorlardı, yukarı, aşağı, küçük derelerin üstünden, kıvrılan çayların arasından geçiyorlar, birbirine karışmış ağaçsı çalıları deviriyorlardı. Makina örümcek konumda sıkıntısız ilerlerken bunların dikenli karınları güçsüz, yumuşak vuruşlarla gövdeye dokunuyor, ezik saplar kırılıp tıslıyordu. Yangının kızıllığı geri ekranlarda hala görünüyordu. Rengi giderek soldu; sonra karanlık her şeyin üstüne çöktü.</p>

  <p class="calibre2">BİR SAAT sonra açıklıktaydılar. Gece yıldızlarla doluydu. Çalılar seyrekti, sonra hepsi birden kayboldu ve rüzgarın yığdığı, tek farın ışığında dalgalanan kum tepeciklerinden başka, ortada bir şey kalmadı. Savunucu, sabırsızlanmış gibi, hızlı götürüyordu onları. Koltuklar sallanıyor, paletler ıslıklar çalıyordu. Kontrol panelindeki ışıklar pembe, turuncu, yeşil yanıyordu. Mühendis, yüzü ekrana dönük, gemiyi arıyordu.</p>

  <p class="calibre2">Önceden hiç üstünde durmadan verdikleri, radyo bağlantısı olmaksızın yola çıkmak kararı, şimdi ona delilik gibi geliyordu, sanki vericide yapacakları değişikliğin harcatacağı bir iki saat çok büyük kayıpmış gibi. Karanlıkta gemiyi geçmiş olduğundan ve onun kuzeyinde kaldıklarından emin olmak üzereydi ki, onu gördü -gemi değildi bu; acayip, parlak bir balondu. Savunucu yavaşladı. Eğik duvarlar far ışığında gümüş-ateş karışımı parlıyordu. içerideki yanarsöner ışık yandığında ise görüntü olağanüstüydü; tepesi açık, yüksek bir kubbeden fışkıran karmakarışık gökkuşakları.</p>

  <p class="calibre2">Ateş etmek istemeyen Mühendis aracın önceden kendisine açtığı yola yönelecek oldu, ama ayna duvar her iki anda da aralık bırakmıyordu; geçit olabilecek tek yer, bu cismin tabanında sıkışıp kalmış toprak parçasıydı.</p>

  <p class="calibre2">On altı tonluk bütün'gücüyle, Savunucu, gövdesi sarsılana kadar duvara yüklendi. Duvar esnemedi.</p>

  <p class="calibre2">Mühendis yavaşça ikiyüz metre geriledi, hedef artısını mümkün olduğunca aşağıda sabitledi ve pedala dokundu. Açtığı deliğin sıcak çerçevesinin soğumasını beklemeden, aracı ileriye sürdü. Taret sürtündü, ama, ısının gevşettiği madde esnedi ve sıyırıp geçti. Savunucu tek gözlü bir halde boş halkanın arasından parıldadı ve alçak bir mırıltıyla gemiye doğru ilerledi.</p>

  <p class="calibre2">Onları karşılayan yalnızca Blackie oldu, sonra aceleyle arkasını döndü ve gitti. İç bölümü birbirine girmiş makinayı park etmeden önce radyasyon ölçümlerini yapmak ve gövdeyi temizlemek zorundaydılar. Bu yüzden içeri girmekte geciktiler.</p>

  <p class="calibre2">Yanarsöner ışık yandı. Kaptan tünelden ilk görünendi, Savunucu'nun önündeki siyah yamalara, iki kırık fara ve geri dönen mürettebatın korkunç görünen yüzlerine baktı ve "Çarpıştınız," dedi.</p>

  <p class="calibre2">"Evet," diye yanıtladı Doktor.</p>

  <p class="calibre2">"Aşağı gelin. Burada röntgen hala dakikada 0,9. Blackie kalabilir."</p>

  <p class="calibre2">Başka bir şey konuşmadan indiler. Motor odasına giden geçitte Mühendis, kurşunları birleştiren daha küçük ikinci bir robotu farketti ama bir bakmak için bile durmadı. Kütüphanede ışıklar yanıyordu; küçük bir masaya alüminyum1 tabaklar, bardaklar ve ortasına da bir şişe şarap konulmuştu.</p>

  <p class="calibre2">Kaptan konuştu: "Bunun bir... kutlama olacağı düşünülmüştü, gravimetrik distribütörün sağlam çıktığını ve reaktörün çalışıyor olduğunu gördükten sonra... Eğer gemiyi havaya dikebilirsek, kalkış yapabileceğiz. Şimdi... sıra sizde."</p>

  <p class="calibre2">Sessizlik oldu. "Şey, sen haklıydın," dedi Doktor, Mühendis'e bakarak. "Batıya doğru çöl var. Aşağı yukarı yüz yirmi mil yaptık, sonra güneybatıya döndük." Gölün kıyısındaki yerleşim bölgesinden, orayı nasıl filme aldıklarından ve dönüşte karşılaştıkları heykellerden söz etti. Tam burada duraksadı:</p>

  <p class="calibre2">"Mezarlık gibiydi, ya da belki bir tapınak. Sonra ne olduğunu anlatmak zor, çünkü ne anlama geldiğinden emin değilim, -ama, tabii, bu yeni bir şey değil burası için. Bir İki-canlı sürüsü belirdi, panik içinde koşuyorlardı; saklanıyorlardı sanki veya birileri tarafından bir yere toplanmaları için güdülüyorlardı. Bu sadece benim izlenimim. Çeyrek mil kadar uzakta, aşağıda -bütün bunlar bir bayırda oldu- küçük bir orman ve oraya saklanan başka İkicanlılar vardı, bizim öldürdüğümüzün cinsinden, yani gümüş rengiydiler. Arkalarında, büyük olasılıkla gizlenmiş şu dönen makinalardan vardı, dev topağaçlardan. Ama biz bunu görmeden önce, bir boru ortaya çıktı, yer seviyesinde esnek bir boruydu ve sonradan zehirli bir süspansiyon ya da gaza dönüşen bir köpük fışkırtmaya başladı. Sanırım bunu inceleme olanağımız var; filtrelerde tortu bırakmış olmalı, sizce de öyle değil mi?" Mühendis'e döndü, o da başını salladı. "Nerede kalmıştım, evet, Kimyager ve ben heykellere bakmak için çıkmıştık, taret açıktı. Ve üstümüze gaz püskürtüldü. Ama en kötüsü Henry'nin başına geldi, çünkü ilk gaz dalgası doğrudan Savunucu'ya verildi. Biz içeri girip tarete oksijen pompaladığımızda, Henry boruya ateş etti - daha doğrusu, borunun olduğunu sandığı yere, çünkü sisten bir şey görünmüyordu.</p>

  <p class="calibre2">"Antimadde kullandınız tabii?" diye sordu Kaptan sakin bir sesle.</p>

  <p class="calibre2">"Evet," dedi Mühendis.</p>

  <p class="calibre2">"Küçük atıcıyı kullanamaz mıydınız?"</p>

  <p class="calibre2">"Kullanabilirdim, ama kullanmadım."</p>

  <p class="calibre2">"Biz hepimiz..." Doktor doğru sözcüğü aradı, "...sarsılmıştık. Bu İkicanlılar çıplak değillerdi. Paçavralar vardı üzerlerinde; sanki bir kavgada giysileri parçalanmıştı. Ölenler oldu, gözlerimizin önünde ölüyorlardı. Ve söylediğim gibi, bundan önce az daha zehirleniyorduk. Durum buydu. Sonra Henry borunun devamını bulmaya çalıştı, yanlış hatırlamıyorsam. Öyle değil mi?"</p>

  <p class="calibre2">Mühendis başını salladı.</p>

  <p class="calibre2">"Bu yüzden ormana doğru indik ve şu gümüş yaratıkları gördük. Mask takmışlardı. Belki de gaz maskeleriydi onlar. Bizi vurdular -ne kullandıklarını bilmiyorum- ve bir farı kaybettik. Aynı anda dev topaç harekete geçti. Yandan, çalıların oradan saldırdı. Sonra da... Henry ateş etti.</p>

  <p class="calibre2">"Ormana mı?"</p>

  <p class="calibre2">"Evet."</p>

  <p class="calibre2">"Gümüş yaratıklara mı?"</p>

  <p class="calibre2">"Evet."</p>

  <p class="calibre2">"Ve topaça da?"</p>

  <p class="calibre2">"Hayır, topaç bize çarptı, ama, Savunucu'nun karşısında bir şey yapamadı. Bu arada, elbette, yangın çıktı. Koruluk kağıt gibi tutuştu."</p>

  <p class="calibre2">"İletişim kurmaya çalıştılar mı?"</p>

  <p class="calibre2">"Hayır."</p>

  <p class="calibre2">"Peki, peşinize düştüler mi?"</p>

  <p class="calibre2">"Bilmiyorum. Büyük olasılıkla, hayır. isteseler, diskler bize yetişirlerdi çünkü."</p>

  <p class="calibre2">Mühendis itiraz etti. "O arazide değil. Bir sürü koyak, aşınma çukuru var orada; biraz, Dünya'daki Jura çağını andırıyor. "</p>

  <p class="calibre2">"Anlıyorum. Ve sonra doğru buraya geldiniz, öyle mi?" "Geri döndük, doğuya saptık."</p>

  <p class="calibre2">Sessizce oturuyorlardı.</p>

  <p class="calibre2">Kaptan başını kaldırdı. "Onlardan... çok mu öldürdünüz?"</p>

  <p class="calibre2">Doktor Mühendis'e baktı, cevap vermeyeceğimi anlayınca konuştu:</p>

  <p class="calibre2">"Karanlıktı. Ormanın içindeydiler. Herhalde, ben... yirmi civarında olduğunu söyleyebilirim. Ama çok daha geride bir şeyler parlıyordu. Orada bu rakamdan çok daha fazlası olabilir."</p>

  <p class="calibre2">"Sizi vuranların kesinlikle İkicanlı olduklarını söyleyebilir misiniz? Başka bir şey olamazlar mı?"</p>

  <p class="calibre2">"Onlarda küçük gövde görmedim, sadece şu mask gibi miğferlerden giymişlerdi. Ama şekillerine, boyutlarına ve vücutlarının hareket edişine göre karar verilecek olursa, İkicanlıydılar."</p>

  <p class="calibre2">"Size ateş ederken ne kullandılar?"</p>

  <p class="calibre2">Doktor şaşırmıştı.</p>

  <p class="calibre2">"Fırlatıcı büyük olasılıkla metal değildi," dedi Mühendis. "Bu yalnızca bir tahmin. Hasarı inceledim -bakmadan bile. Ama, fazla güçlü değillerdi, benim izlenimim bu."</p>

  <p class="calibre2">"Evet," diye onayladı Fizikçi. "Şöyle bir baktım da, iki far çökmüştü, ama delik yoktu."</p>

  <p class="calibre2">"Birisi, topaçla çarpışırken ezildi," dedi Kimyager.</p>

  <p class="calibre2">"Ya şu heykeller neye benziyorlardı?" diye sordu Kaptan.</p>

  <p class="calibre2">Doktor elinden geldiğince tarif etmeye çalıştı. Beyaz heykellere gelince durdu ve gülümsedi. "Yine, ne yazık ki, mecazi olarak konuşabiliriz... "</p>

  <p class="calibre2">"Dört göz demiştiniz? Ve fırlak alınlar?" diye yardım etmek istedi Kaptan.</p>

  <p class="calibre2">"Evet."</p>

  <p class="calibre2">"Taştan mı oyulmuşlardı? Yoksa. metal mi? Kalıplar halinde miydiler?" "Bunu söyleyemem. Ama kesinlikle kalıp değildiler. Esaş olan bir şey var... Oranlarda bariz bir farklılık vardı. Bir tür..." Tereddüt ediyordu.</p>

  <p class="calibre2">"Evet?"</p>

  <p class="calibre2">"İdealleştirme," dedi Doktor, sıkıntıyla. "Onları çok kısa bir an için görmemize ve arkasından bir dolu şey olmasına rağmen... Bir karşılaştırma yapmak çok basit olur. Bir mezarlık. Kaçan esirler. Bir polis operasyonu. Gaz kullanılarak yapılan katliam. Ama hiçbir şey bilmiyoruz. Evet, gezegenin bazı sakinleri diğerlerini gözlerimizin önünde öldürdüler, bunun doğruluğu tartışılmaz. Ama kim kimi öldürdü -ve acaba öldürenler ve öldürülenler aynı mıydılar..."</p>

  <p class="calibre2">"Eğer aynı değillerse, bu bir şeyi açıklar mı?," diye sordu Sibernetikçi.</p>

  <p class="calibre2">"Şey. .. Ben bir olasılık üstünde düşünüyorum. Dehşet verici olduğunu kabul ediyorum. İnsanoğlu için, bildiğimiz gibi, yamyamlık da budur. Ama ahlakçılar kızarmış maymun yemekte bir kötülük görmüyorlar. Ben bir noktaya dikkat çekmek istiyorum. Ya burada biyolojik evrim şöyle bir gelişme göstermişse: İnsan zekasını taşıyanlarla, hayvan düzeyinde kalanlar arasındaki dış, yani görünür farklar, insan ve maymun arasındaki farklardan çok daha az ise? Bu durumda, bizim tanık olduğumuz, bir avlanma olabilir."</p>

  <p class="calibre2">"Ya şu, şehrin yakınındaki hendek?" dedi Mühendis. "Onlar da av hatırası mıydı, Doktor?"</p>

  <p class="calibre2">"Ama emin olamayız..."</p>

  <p class="calibre2">"Her ne olursa olsun, elimizde film var," diye konuşmalarını böldü Kimyager. "Neden bilmiyorum, ama şu ana kadar gerçekten, normal bir şey, yani, gezegendeki günlük ha, yata dair bir şey görmedik. Bu film normalleri gösteriyor -en azından benim edindiğim izlenim bu." "İzlenim mi?," dedi Fizikçi hayretle. "Ama görmedin :: mi...</p>

  <p class="calibre2">"Gün batımından önce çekimi yapabilmek için ışık der dine düşmüştük Ayrıca mesafe de hiç az değildi; yediyüzelli metreden fazla. Ama teleskopik mercekle çekilmiş iki makara filmimiz var. Saat kaç? Henüz on iki olmamış! Şimdi tab edebiliriz."</p>

  <p class="calibre2">"Onları Blackie'ye ver," dedi Kaptan. "Beyler, sinirli olduğunuzu görüyorum. Evet, şu bir gerçek ki, burada kendimizi kahrolası bir kargaşanın içinde bulduk, ama..."</p>

  <p class="calibre2">"Gelişmiş uygarlıklarda iletişimlerin bu noktaya gelmesi kaçınılmaz mıdır?"</p>

  <p class="calibre2">Kaptan başını salladı, ayağa kalktı ve masadan şarap şişesini aldı. "Bunu bir tarafa koyalım," dedi; "Daha uygun bir durum için."</p>

  <p class="calibre2">Mühendis ve Fizikçi Savunucu'yu incelemeye çıktıklarında ve Kimyager tab edilen filmi denetlemeye gittiğinde Kaptan, Doktor'u kolundan tutarak kütüphane raflarının yanına çekti ve alçak sesle sordu: "Dinle, İkicanlıların kaçışma sebebinin, sizin beklenmedik bir şekilde ortaya çıkışınız olması mümkün mü ve saldırı hedefinin İkicanlılar değil de, yalnız siz olmanız... Ne dersin?"</p>

  <p class="calibre2">Doktor'un gözleri faltaşı gibi açıldı. “Biliyorsun, bu aklıma bile gelmedi," diye kabul etti, sonra bir an düşünceye daldı.</p>

  <p class="calibre2">"Bilmiyorum," dedi en sonunda. "Öyle olmadığını söyleyebilirdim... tabii, bize yapılan başarısız bir saldırı yanlışlıkla onlardan bazılarının aleyhine dönmediyse. Ama bir açıklaması daha var," diye ekledi, düzelterek, "Farzet ki biz yasak bölgeye girmiştik. Kaçanlar ise sınırı ihlal edenlerdi, örneğin, bir yolcu grubu, kim bilir? Burayı gözleyen nöbetçiler de silahlarını, şu boruyu yani, Savunucu'nun görünmesiyle aynı anda ortaya çıkardılar. Kötü bir rastlantı. Evet, böyle olabilir."</p>

  <p class="calibre2">"Gerçekten böyle mi düşünüyorsun?"</p>

  <p class="calibre2">"Şey, böyle bir açıklama da, ilk yaptığımız kadar geçerli.</p>

  <p class="calibre2">Bizim varlığımız konusundaki haberler yayılınca oraya gardiyanlar veya nöbetçiler dikmiş olabilirler. Bundan önce, biz vadideyken, bizden haberleri yoktu ve bu yüzden hiçbir silahla karşılaşmadı^..."</p>

  <p class="calibre2">"Bilgi ağlarının henüz tek bir izine bile rastlamadık," diye vurguladı Sibernetikçi, kendi kabininde bir yerlerden. "Yazı, radyo, bantlar... Her uygarlık kendi deneyimlerini biraraya getirmek ve korumak için, öyle veya böyle, bir teknoloji yaratır. Bu da onun gibi bir şey olmalı. Ah, bir şehirlerine gidebilseydik!"</p>

  <p class="calibre2">"Savunucu'yla gidebilirdik," dedi Kaptan, ona doğru dönerek. "Ama bu, sonuçlarını ve bedelini önceden bilemeyeceğimiz bir savaşı hızlandırırdı."</p>

  <p class="calibre2">"O zaman, keşke onların bilimadamlarından ya da Mühendislerinden biriyle oturup konuşabilseydik. .."</p>

  <p class="calibre2">"Nasıl yapacaksın bunu?" diye sordu Doktor. "Gazeteye ilan mı vereceksin?"</p>

  <p class="calibre2">"Bir bilebileydim! O kadar zor olmazdı. Gezegene bir bilgisayar yazılımı ile geliyoruz, kuma iki Pythagoras üçgeni çiziyoruz, birbirimize hünerlerimizi gösteriyoruz.... düşünsenize... "</p>

  <p class="calibre2">"Bırakın saçmalamayı." Girişte dikilen Mühendis'ti bu. "Hadi gelin. Film banyo edildi."</p>

  <p class="calibre2">Görmek için laboratuvara girdiler, geminin en büyük odası oydu çünkü. Kaptan projektörün arkasına geçti. Herkes kendine bir yer bulduktan sonra robot ışığı söndürdü.</p>

  <p class="calibre2">Filmin ilk bölümü tamamen yanmıştı. Göl birkaç kez parıldadı; sonra kıyı şeridi görüntüye geldi. Suyun üzerinde rampalar ve payandalarla, oymalarla birbirine bağlı kuleler vardı. Görüntü bulanıklaştı, tekrar odağa geldiğinde her kulenin tepesinde, zıt yöne dönen beş kanatlı pervanelerin olduğunu gördüler. Çok yavaş dönüyorlardı. Bir şeyler rampalardan aşağı kaydı ve göle daldı. Onlar da çok yavaş hareket ediyorlardı ama buna rağmen şekillerini ayırdetmek mümkün' değildi. Kaptan bu bölümü ikinci kez ve daha hızlı geçti ama gördüklerine eklenen tek şey, bu cisimlerin su yüzeyinde oluşturduğu halkalardı. Bir İkicanlı, arkası onlara dönük, kıyıda dikiliyordu. Koca gövdesinin sadece üst bölümü görünüyordu, geri kalanı, rüzgarın etkisiyle meyilli büyümüş bir tutamla son bulan ince bir kamçının çıktığı fıçı biçimli bir makinanın içinde kalıyordu.</p>

  <p class="calibre2">Sahilin yerini, pilonların üstüne oturtulmuş yassı, kutu gibi nesneler aldı. Ekranın diğer bölümünde ise cisimler, sahildeki İkicanlıyı içinde tutana benzer çeşitli fıçılar taşıyorlardı. Ama bunlar boştu.</p>

  <p class="calibre2">Yer yer pırıltılar, lekeler, bulanıklıklar oluyordu. Film aşırı ışık almıştı. Lekelerin arasında, küçük, görüntünün kısalttığı figürler, İkicanlılar çiftler halinde farklı yönlere doğru hareket ediyorlardı ve küçük ek gövdeleri tüylerle kaplıydı, bu yüzden sadece küçük kafaları görünüyordu ama resim, adamların, yüzleri ayrı ayrı görebilecekleri kadar net değildi.</p>

  <p class="calibre2">Şimdi, büyük bir kütle, ritmik olarak yükselip alçalarak ekranı dolduruyordu. Ekranın alt köşelerinden birine doğru koyu bir sıvı gibi yayıldı. Düzinelerce İkicanlı bunun üstünden karşı tarafa geçti ve sanki küçücük ellerinde bir şeyler tutuyorlardı da, dokunarak, hafif vuruşlarla veya süpürerek, o kütleden öbekler oluşturuyorlardı. Bunlar, arasıra, içinden gri bir kaliksin çıktığı sivri bir tepe halini alıyordu. Resim değişti, ama, hareket halindeki kütle, yenisini doldurmaya devam etti. Detay çok keskindi. Merkezde incecik kalikslerden bir demet duruyordu ve her kaliksin başında, sırayla yüzlerini ona doğru eğen iki veya üç İkicanlı vardı. Kaptan bu bölümü yavaş olarak tekrar geçti: Şimdi İkicanlılar kaliksleri öpüyor gibiydiler. Biri öperken, diğerleri, küçük gövdeleri yarı uzanmış halde, onu seyrediyorlardı.</p>

  <p class="calibre2">Resim tekrar değişti. Şimdi adamlar kütlenin koyu bir çizgi ile belirlenmiş kenarını görebiliyorlardı, bu kenar çizgisinin yanında döner küreler hareket halindeydi, bunlar önceden gördükleri disklerden çok daha küçüktü. Helezonik hareket yavaş ve ritimsizdi; sallanan kolları görebilmek mümkündü. Ama bu, filmin bir etkisiydi ve karelerin hızından kaynaklanıyordu.</p>

  <p class="calibre2">Ekran yavaş yavaş hareketlendi ama, ağır çekimde her şey, bir sıvının içindeymiş gibi görünüyordu. Adamların, "yerleşim bölgesinin merkezi," olarak aldıkları, tek tarafı yuvarlatılmış, acayip yarım-fıçıların geçtiği oluklardan oluşan yoğun bir ağ örgüsüydü. Her birinin içinde iki ile beş arası, ama genellikle, üç İkicanlı oturuyordu. Küçük ek gövdelerini "fıçı"nm dışında birleşen bir kemer sarıyordu, ama bu sadece bir yansıma da olabilirdi. Batan Güneş'in oluşturduğu uzun gölgeler yer yer resmi karıştırıyordu.</p>

  <p class="calibre2">Olukları üstünden kafes işlemeli, zarif köprüler geçiyordu. Köprülerin bazı yerlerinde dev topaçlar fırıldak gibi döndüler ve bu helezoni, yeniden, bir dizi karmaşık hareket olarak ortaya çıktı, sanki oynak uzuvlar, gökyüzünden, görünmeyen bir şeyler alıyorlardı. Topaçlardan biri durdu ve içinden, parlak bir maddeyle kaplı İkicanlılar indi. Tam, üçüncü İkicanlı belli belirsiz bir şeyi arkasından sürükleyerek çıkıyordu ki, görüntü değişti.</p>

  <p class="calibre2">Merkezden kalın bir hat geçiyordu; merceğe, resmin geri kalanından daha yakındı. Bu çizgi -ya da boru- yavaşça sallandı; buna puro biçimli bir nesne birleşmişti ve bir yaprak bulutu gibi bir şeyler saçıyordu. Ama yapraktan ağırdı bunlar, çırpınarak değil, ağırlık gibi düşüyorlardı yere. Aşağıda içbükey bir yüzeyde, dizi dizi İkicanlılar duruyordu ve uzanmış ellerinden yere, kıvılcımlar akıyordu. Fakat nesne yağmuru onlara ulaşmadan yok oluyordu.</p>

  <p class="calibre2">Resim değişti. En kenarda iki tane İkicanlı hareketsiz ya tıyordu. Bir üçüncü onlara doğru yaklaştığında yavaşça kalktılar. Birisi sallandı; gizlenmiş küçük gövdesiyle komik bir tepeye benziyordu. Kaptan bu parçayı tekrar aldı. Boylu boyunca uzanmış gövdeler göründüğünde filmi durdurdu, görüntüyü keskinleştirdi, sonra büyük bir büyüteçle ekrana gitti. Ama tek gördüğü beneklerdi.</p>

  <p class="calibre2">Karardı. İlk makaranın sonuna gelmişlerdi. ikincinin başı da aynı resmi gösteriyordu ama açı biraz kaymıştı ve biraz daha karanlıktı. Güneş batıyordu. Ekranı çizgiler doldurdu; kamera çok hızlı hareket ediyordu. Beşgen delikleri olan büyük bir kesişen hatlar sistemine bakıyorlardı. Her delikte bir İkicanlı dikilmişti. O rayın altında daha bulanık bir tanesi titreşti. Sonra anladılar ki, alttaki ray yerde bir gölgeydi. Yer kaygan ve düzdü, ıslak betonu andırıyordu.</p>

  <p class="calibre2">Ray deliklerindeki İkicanlılar koyu renkli, kocaman giysiler giymişlerdi. Hepsi aynı hareketi yapıyordu: Yarı şeffaf bir şeyle örtülmüş küçük gövdeleri bir o yana bir bu yana eğildi; sanki özellikle yavaş yapılan bir cimnastik hareketi gibiydi. Resim titredi ve yana yattı. Bir an görmek çok zorlaştı. Kararıyordu da. Ray çizgilerinin sonunu gördüler. Çizgilerden biri, belli bir açıda hareketsiz duran büyük bir diskte son buluyordu. Farklı yönlere giden, İkicanlılarla dolu şişkin cisimler trafiği artırıyordu.</p>

  <p class="calibre2">Raylar tekrar, bu kez tam tepeden ekrana geldi. görüntünün, boyutlarını kısalttığı İkicanlılar çiftler halinde badi badi dolanıyorlardı. Bunların oluşturduğu bir sürü, yolun ikiye ayrılması gibi, ikiye bölündü. Görüntünün ortasından geçen ve ötesine uzanan bir kablo, keskin parıltılar veren elips kristali veya aynalarla kaplı bir bloku andıran bir şeyi, bulanık tekerleklerin üzerinde çekiyordu. Yanından geçtiği yayaların üstüne ışık plakaları atıyor, sağa sola sarsılıyordu. Birdenbire durdu, saydamlaştı ve içindeki uzanmış bir figürü ortaya çıkardı.</p>

  <p class="calibre2">Kaptan makarayı çevirdi, geri sardı ve dikdörtgen cisim sarsılarak yeniden ortaya çıkıp içindekini gösterirken, filmi durdurdu. Herkes ekrana gitti. Orada, ikiye ayrılmış yolun, iki sıra İkicanlının arasında, bir insan yatıyordu.</p>

  <p class="calibre2">"Sanırım aklımı kaçırıyorum," dedi biri karanlıkta.</p>

  <p class="calibre2">"Şunu sonuna kadar izleyelim," dedi Kaptan.</p>

  <p class="calibre2">Koltuklarına tekrar oturdular, makara döndü, resim titreşti ve netleşti. Uzun cisimler kalabalığın arasından birer birer geçiyordu ama şimdi, yerlere kadar uzanan ve arkalarından sürüklenen parlak bir kumaşla örtünmüşlerdi. Resim yeniden değişerek, bir yanı eğik bir duvarla sınırlanmış ıssız bir bölgeye geldi. Duvar boyunca çalı öbekleri vardı. Tek başına bir İkicanlı, ekranın tüm boyunu geçen bir olukta yürüyordu. Sonra, paniğe kapılmış gibi, oluktan dışarı zıpladı ve döner bir topaç geçti; parlak bir ışık çakımı ve ardından sis kapladı ortalığı. Sis dağıldığında, İkicanlı hareketsiz yatıyordu. Her şey koyulaştı, neredeyse siyah oldu. İkicanlı kıpırdıyor gibiydi ya da sürünerek uzaklaşacaktı ama ekran yeniden çubuklarla doldu ve beyaza döndü. Film bitmişti.</p>

  <p class="calibre2">Işıkları açtıklarında Kimyager, bazı kareleri büyütmek üzere makaraları alıp karanlık odaya götürdü. Ötekiler la' boratuvarda kaldılar.</p>

  <p class="calibre2">"Evet, bütün bunlara ne anlam veriyoruz şimdi?" dedi Doktor. "Hiç düşünmeden ben, iki, hatta üç farklı açıklama yapabilirim."</p>

  <p class="calibre2">Bu Mühendis'i kızdırdı. "Eğer İkicanlının psikolojisi üstüne tam bir çalışma yapmış olsaydın, şimdi olduğundan çok daha fazla şey biliyor olurduk!"</p>

  <p class="calibre2">"Bir dakika, benim bunu yapmam mı bekleniyordu?" diye sordu Doktor, herkese bakarak.</p>

  <p class="calibre2">"Beyler!" diye bağırdı Kaptan. "Bu, bilimsel bir kongreye benzemeye başladı! Tamam, bu görüntü hepimizde şok ya rattı. Kuşkusuz, bir model maddesinden yapılmış, sahte bir şey bu. Bir ihtimal bilgi ağlarını kullanarak, gezegendeki tüm yerleşim bölgelerine bizim resimlerimizi gönderdiler ve resimlerden de bir insan kopyası oluşturdular."</p>

  <p class="calibre2">"Ama neden böyle mankenler yapma gereği duysunlar ki?" diye sordu Doktor.</p>

  <p class="calibre2">"Bilimsel veya dinsel amaçlıdır belki, kimbilir? Ne kadar tartışırsak tartışalım, bunu çözecek değiliz. Kaldı ki, o kadar da tuhaf değil. Bizim gördüğümüz biraz küçük bir üretim merkeziydi. Biz onların... eğlencelerini izlemiş olabiliriz, belki de sanatlarını, bir sokak manzarasını - kıyıda yaptıkları şey; şu, nesneleri boşaltma işi yeteri kadar belirgin olmamasına rağmen."</p>

  <p class="calibre2">"Yeteri kadar belirgin olmamasına rağmen," diye tekrarladı Doktor. "Doğru ifade."</p>

  <p class="calibre2">"Sonra ordu yaşamına benzer görüntüler de vardı -gümüş giysili olanların, daha önce gördüğümüz gibi, askeri işlevleri var. Son sahneye gelince... Yasalara uymayan bir tanesine verilen bir ceza olabilir, belki de topaçlar için yapılmış bir olukta yürüdüğü içindi."</p>

  <p class="calibre2">"Trafik kurallarına uymayan birine kısa yoldan idam... Biraz fazla vahşice olmuyor mu, ne dersiniz?" dedi Doktor.</p>

  <p class="calibre2">"Başka söyleyecek şeyi olan var mı?" diye sordu Kaptan sinirli sinirli.</p>

  <p class="calibre2">Fizikçi konuştu: "Görünüşe göre İkicanlılar yalnızca bazı özel durumlarda yaya yolculuk yapıyorlar. Bunun sebebi vücut ölçüleri ve ağırlıkları olabilir ya da uzuvlarındaki oransızlık, özellikle eller ve gövde arasındaki. Bu şekli verebilecek bir evrim ağacı çizmek ilginç olurdu herhalde. Hepimiz el hareketleri yaptıklarını gördünüz -ama hiçbiri ellerini, bir yükü kaldırmak, çekmek, ya da taşımak için kullanmıyor. Belki de ellerinin farklı bir işlevi vardır."</p>

  <p class="calibre2">"Ne gibi?" diye sordu Doktor. Bu, ilgisini çekmişti.</p>

  <p class="calibre2">"Bilmiyorum, bu senin alanına giriyor. Ben sadece şunu düşünüyorum: Onlardaki toplumsal bünyeyi anlamaya kalkışmak yerine, önce bireyin, yani toplumun temel taşının üzerinde çalışsak daha iyi olur."</p>

  <p class="calibre2">"Haklısın," dedi Doktor. "Eller, evet bu, açıklığa kavuşturamadığımız bir konu... Evrim ağacı. İkicanlıların memeli olup olmadıklarını bile bilmiyoruz. Bunun cevabını size birkaç günde verebilirim - ama bu filmde beni en çok etkileyen bu değil doğrusu."</p>

  <p class="calibre2">"Ya nedir?" diye sordu Mühendis.</p>

  <p class="calibre2">"Yayaların arasında tek başına birini görmediğimiz gerçeği. Buna dikkat etmiş miydiniz?" "En sondaki hariç," dedi Fizikçi. "Kesinlikle."</p>

  <p class="calibre2">Bir süre hiçbiri konuşmadı.</p>

  <p class="calibre2">"Filme tekrar bakmamız gerekiyor," dedi Kaptan, sonunda. "Doktor haklı: Hiç yalnız İkicanlı yoktu. En az çift kişilik gruplar halindeydiler. Ama en başında kıyıda gördüğümüz -evet!- o hariç."</p>

  <p class="calibre2">"O da şu koni biçimli şeyin içinde oturuyordu," dedi Doktor. "Disklere de tek başlarına biniyorlar. Ben sadece yayalardan söz ediyorum. "</p>

  <p class="calibre2">"Onların sayısı fazla değildi."</p>

  <p class="calibre2">"Birkaç yüz kadar vardı. Dünya'da, bir şehrin caddelerine kuşbakışı baktığını düşün. Yalnız yürüyen yayaların yüzdesi oldukça yüksektir. Bazı saatlerde çoğunluğu bile oluşturacaklardır. Ama burada hiç yok."</p>

  <p class="calibre2">"Bu ne anlama geliyor?" diye sordu Mühendis.</p>

  <p class="calibre2">Doktor başını salladı. "Hiçbir fikrim yok."</p>

  <p class="calibre2">"Ama bizimle gelen... Ö da tek başınaydı."</p>

  <p class="calibre2">"Ona bunu yaptıran koşulları bir düşün."</p>

  <p class="calibre2">Mühendis cevap vermedi.</p>

  <p class="calibre2">"Bakın," dedi Kaptan, "Bu bizi hiçbir yere götürmeyecek</p>

  <p class="calibre2">Sistematik olarak bilgi toplamadık, çünkü biz bir araştırma ekibi değiliz. Bizim başka endişelerimiz var; hayatta kalmak için savaşmak gibi. Şimdi bir hareket rotası belirlemeliyiz. Yarın Kazıcı devreye girmiş olacak. Toplam olarak iki robotumuz, iki yarı-otomatiğimiz var diyebiliriz, Kazıcı ve Savunucu, ki bunlar geminin yüzeye çıkarılmasında yardımcı olabilir. Mühendis'le benim belirlediğimiz plandan haberiniz var mı, bilmiyorum. Ama özü şu: Gemiyi, önce alçaltarak yatay konuma getirmek, sonra da gövdenin altına yapılacak toprak tamponuyla dikey olarak ayağa kaldırmak. Bu, eski çağlarda piramit inşaatçılarının kullandıkları metod. 'Can duvar'ımızı da, kullanabileceğimiz büyüklükte parçalara ayırıp, bir yapı iskelesi o luşturacağız. Elimizde yeteri kadar araç gereç var ve bu maddenin yüksek ısıda eriyip kaynaşabileceğini biliyoruz. Aden sakinlerinin, incelikli davranışlarıyla bize sağladıkları duvarı kullanmamız, işimizi gözle görülür oranda kolaylaştıracak. Üç gün içinde kalkışa hazır olabiliriz." Adamların kıpırdadıklarını görünce, bir an sustu. "Bu yüzden size sormak istiyorum: Bu kalkışı yapalım mı?"</p>

  <p class="calibre2">"Evet," dedi Fizikçi.</p>

  <p class="calibre2">"Hayır," dedi Kimyager, hemen hemen aynı anda. "Henüz değil," dedi Sibernetikçi.</p>

  <p class="calibre2">Sessizlik çöktü.. Ne Mühendis, ne de Doktor henüz fikrini söylemişti.</p>

  <p class="calibre2">"Sanırım gitsek iyi olur," dedi Mühendis en sonunda. Hepsi şaşkınlıkla ona baktı. Devam etti:</p>

  <p class="calibre2">"Önceden farklı hissediyordum. Ama bu bir bedel konusu. Sadece bedel. Kuşkusuz, çok şey öğrenebiliriz ama bu bilgileri edinmek... Bunun bedeli, ödeyemeyeceğimiz kadar büyük olabilir. Her iki açıdan da. Bütün bu olanlardan sonra, barışçı bir iletişim ve bir anlaşma noktası bulma olasılığı bana ç'ok uzak geliyor. Her birimizin, hoşumuza gitse de gitmese de, bu dünya ile ilgili kendi görüşü var. Benimki, burada kötü şeylerin olduğu ve bir şekilde buna müdahale etmemiz gerektiği yönündeydi. Ama biz Robinson Crusoe'lar olarak enkazımızla uğraşmaya ve bazı onarımlar yapmaya başladığımız için bir şey söylememiştim. Daha çok bilgi edinmeyi ve makinalarımızın kullanılabilir duruma gelmesini bekledim. Ama şimdi görüyorum ki, iyi ve doğru olduğuna inandığımız şeyler adına yapacağımız her müdahale, en son araştırmamızın vardığı noktaya varacak: Yokedicinin kullanılmasına. Kendimizi her zaman temize çıkarabiliriz, elbette, kendimizi savunduğumuzu söyleyebiliriz vesaire -ama yardım etmek yerine yakıp yıkıyoruz biz."</p>

  <p class="calibre2">"Keşke daha çok şey öğrenebileydik..." dedi Kimyager.</p>

  <p class="calibre2">Mühendis başını iki yana salladı.</p>

  <p class="calibre2">"Daha çok bilgiyle, her iki tarafın kendince haklı olduğunu görecektik..."</p>

  <p class="calibre2">"Katiller haklı olsun ya da olmasın, birileri kurbanlara akıl vermeli," diye itiraz etti Kimyager.</p>

  <p class="calibre2">"Savunucu'nun yokedicisinden başka onlara ne sunabiliriz? Bu akıl almaz güdülmeyi ve katliamı durdurmak için gezegenin yansını yakıp kül ettiğimizi düşün. Ya sonrası?"</p>

  <p class="calibre2">"Bu basit bir doğru-yanlış sorunu değil," diye konuşmaya girdi Kaptan. "Burada olan her şey süregelen tarihsel ilerlemenin bir parçası. Sizi yardım etmeye iten dürtü, bu toplumun kahramanlar ve caniler olarak ikiye bölündüğü fikrine dayanıyor."</p>

  <p class="calibre2">"Baskı yapanlar ve baskı altında ezilenler," dedi Kimyager. "Aynı şey değil."</p>

  <p class="calibre2">"Pekâlâ. Farzet ki, yüksek uygarlık düzeyindeki bir nesil, yüzlerce yıl önceki dinsel savaşlar sırasında Dünya'ya iniyor ve kavgaya karışıp, güçsüzün yanında yer almaya karar veriyor. Gücünü kullanarak, doktrinlere karşı gelenlerin yakılmasını, farklı görüşte olanların eziyet etmelerini yasaklı yor, vesaire. Bana dürüstçe, insancı rasyonalizmi bütün gezegende kabul ettirmenin mümkün olabileceğini söyleyebilir misin? Hatırla: İnsanlığın hemen hemen hepsi inananlardan oluşuyordu. Yabancılar en son insana kadar hepimizi ezmek zorunda kalacaklardı; böylece geriye onların idealizminden faydalanacak kimse kalmayacaktı!"</p>

  <p class="calibre2">"Kısacası, yardım etmemizin mümkün olmadığını düşünüyorsun!" dedi Kimyager, hiddetle.</p>

  <p class="calibre2">Kaptan cevap vermeden önce ona uzun süre baktı.</p>

  <p class="calibre2">"Yardımmış, Tanrım. Yardımdan neyi kastediyorsun? Burada olup biten ve bizim tanık olduğumuz şeyler, belirli bir uygarlığın ürünü ve bizim bu uygarlığı yıkıp, yerine yenisini yaratmamız gerekiyor, öyle mi? Peki, bunu nasıl yapacağız, söyler misin? Bunlar bizden farklı fizyolojiye, farklı psikolojiye ve farklı tarihe sahip canlılar. Bizim uygarlığımızın bir modelini alıp buraya oturtamazsın. Ayrıca bunun, biz buradan ayrıldıktan sonra da işlevlerine devam etmesini sağlaman gerekecek... Birçok defa, senin düşüncelerinin Mühendis'inkilere benzediği konusunda şüpheye düştüm. Ve Dünya ile benzeştirme konusunda sürekli, cesaretimizi kıran Doktor'un benimle aynı fikirde olup olmadığı konusunda. Haklı mıyım?"</p>

  <p class="calibre2">"Evet," dedi Doktor. "İnsana yakışan asil birtakım görüşlerden yola çıkarak burada bir 'emir' mekanizması oluşturmak istemenizden korkuyordum; bu, pratikte bir terör süreci anlamına geliyordu."</p>

  <p class="calibre2">"Belki ezilenler farklı bir hayat istiyorlar, ama çok güçsüzler," dedi Kimyager. "Eğer dışlananlardan birkaçını kurtarabilseydik. .."</p>

  <p class="calibre2">"Birini kurtardık," dedi Kaptan sert bir sesle. "Belki şimdi sen bize onunla ne yapacağımızı söyleyebilirsin."</p>

  <p class="calibre2">Kimyager'in cevabı yoktu.</p>

  <p class="calibre2">"Doktor da ayrılmaktan yana mı?" dedi Kaptan. "Güzel.</p>

  <p class="calibre2">Benim oyumla birlikte, böylece, çoğunluk oluşuyor."</p>

  <p class="calibre2">Birden durdu. Gözleri sonuna kadar açıldı. Yüzü kapıya dönük oturuyordu - yarı açık kapıya. Sessizlikte sadece hafif bir su şıpırtısı duyabiliyorlardı ve Kaptan'ın takılan bakışlarını takip ederek döndüler.</p>

  <p class="calibre2">Girişte İkicanlı duruyordu.</p>

  <p class="calibre2">"Nasıl dışarı çıktı?" Ama Fizikçi'nin sözleri dudaklarında azılı kaldı. Yanıldığını anlamıştı. Bu, onların İkicanlısı değildi. O, ilkyardım odasında kilitliydi çünkü.</p>

  <p class="calibre2">Eşikte, küçük gövdesi iki büklüm olmuş, koyu renkli, koskoca bir İkicanlı duruyordu. Kafası hemen hemen üst eşiğe değiyordu. Yaratık, dümdüz inen ve küçük gövdeyi kuşak gibi saran kahverengi bir madde giymişti. Kuşağın etrafından yeşil telden oluşan karmakarışık, kalın bir tutam geçiyordu. Yan taraftaki bir yarığın arasından, enli, metalik bir kayış parlıyordu. İkicanlı kımıldamıyordu. Yassı kırışık suratı ve iki büyük mavi gözü saydam, huni biçimli bir koruyucuyla örtülüydü. Koruyucudan çıkan ince, gri lifler küçük gövdenin etrafından birkaç kez dolanıyor ve önde çaprazlaşarak, ellerini bandaj gibi içine alan bir tür küçük paket oluşturuyordu. Sadece parmaklarının yumru yumru uçları çıkıntı yapıyordu.</p>

  <p class="calibre2">Hepsi görüntü karşısında apışıp kalmıştı. İkicanlı biraz daha eğildi ve bir öksürükle yavaşça öne doğru geldi.</p>

  <p class="calibre2">"Nasıl girdi içeri?.. Blackie tünelde..." diye fısıldadı Kimyager.</p>

  <p class="calibre2">İkicanlı, yine yavaşça, geri çekildi. Dışarı çıktı, karanlık koridorda bir an durdu ve tekrar içeri girdi - daha doğrusu, kafasını üst eşiğe dayadı.</p>

  <p class="calibre2">"İçeri girmek için izin istiyor," dedi Mühendis fısıldayarak. Sonra bağırmaya başladı: "Gel! Gel!"</p>

  <p class="calibre2">Kalkıp, tam karşı duvara geri gitti, diğerleri de aynı şeyi yaptılar. İkicanlı kabinin boş kalan merkezine anlamsızca baktı. Girdi ve yavaşça etrafına bakındı.</p>

  <p class="calibre2">Kaptan ekranın yanına gitti, kuvvetle kenara çekerek kara tahtanın önünü açtı. Adamlara kenara çekilmelerini söyledikten sonra eline bir tebeşir aldı ve önce küçük bir daire, arkasından, dairenin etrafından geçen bir elips çizdi, bunu da içine alan biraz daha büyük bir elips ve bir tane daha, bir tane daha derken, iç içe dört tane elips ortaya çıktı. Her birinin üstüne küçük birer daire de kondurmuştu. Sonra odanın ortasında dikilen deve yaklaştı ve tebeşiri onun parmaklarına tutuşturdu.</p>

  <p class="calibre2">İkicanlı acemice tebeşiri tuttu, bir tebeşire, bir tahtaya baktı ve yavaşça ona doğru gitti. Bandajlı eliyle tahtaya dokunabilmek için, kuşaktan dışarı çıkmış küçük gövdesini yatırmak zorunda kalmıştı. Adamlar nefeslerini tutarak izliyorlardı. Beceriksizce ve kuvvetli bir şekilde, üçüncü elipsin dairesine defalarca dokundu; dairenin içi, parçalanmış tebeşirle doldu.</p>

  <p class="calibre2">Kaptan başını salladı. Herkes derin bir soluk almıştı. "Aden," dedi daireyi göstererek "Aden," diye tekrarladı.</p>

  <p class="calibre2">İkicanlı ilgiyle onun ağzına bakıyordu. Öksürdü.</p>

  <p class="calibre2">"Aden," dedi Kaptan, yavaşça ve açık bir teleffuzla.</p>

  <p class="calibre2">İkicanlı birkaç kez öksürdü.</p>

  <p class="calibre2">"Konuşamıyor," dedi Kaptan, meslekdaşlarına dönerek. "Bu kesin."</p>

  <p class="calibre2">Ne yapacaklarını bilmeksizin öylece dikiliyorlardı. İkicanlı kıpırdadı. Tebeşiri düşürdü. Bir kilidin açılmasına benzer bir ses duydular sonra; kahverengi madde, tepeden aşağıya kadar yarılmış gibi bölündü ve geniş bir altın kayış gördüler.</p>

  <p class="calibre2">Kayış metal yaprağı gibi hışırdayarak çözüldü. İkicanlının küçük gövdesi olabildiğince öteye uzandı, sanki büyük gövdeden dışarı adım atacakmış gibiydi ve hemen hemen iki büklüm bir duruma gelerek parmaklarıyla metal yaprağı yakaladı. Kayış çözülüp açık bir levha halini alınca, adamlara, ikram ediyor gibi, uzattı. Kaptan ve Mühendis aynı anda yanına gittiler ve ikisi de geriye sıçradı. Mühendis ufak bir çığlık attı. İkicanlı şaşırmış görünüyordu, defalarca öksürdü ve saydam koruyucu yüzünde iki yana sallandı.</p>

  <p class="calibre2">"Elektrik yüklü, ama çok güçlü değil," diye açıkladı Kaptan diğerlerine, sonra ikinci kez yaklaştı. İkicanlı metal yaprağı bıraktı. Işıkta, altın yüzeyi incelediler: Tamamen düz ve pürüzsüzdü. Kaptan rastgele bir noktaya tekrar dokundu ve bir kez daha hafif bir elektrik şoku hissetti.</p>

  <p class="calibre2">"Ne bu böyle?!" diye homurdandı Fizikçi ve elini yaprağın üstünde gezdirmeye başladı. Elektrik şokları parmaklarını titretiyordu. "Bana biraz toz grafit verin!" dedi, "Cam dolapta var!"</p>

  <p class="calibre2">Yaprağı masaya yaydı, elinin titremesine aldırmadan, Sibernetikçi'nin verdiği grafiti yaprağın üstüne serpti ve fazlasını üfledi.</p>

  <p class="calibre2">Altın yüzeyde rastgele dağılmış minik, siyah benekler vardı.</p>

  <p class="calibre2">"Lacerta!" diye bağırdı Kaptan ansızın.</p>

  <p class="calibre2">"Alpha Cygni!"</p>

  <p class="calibre2">"Lyra!"</p>

  <p class="calibre2">"Cepheus!"</p>

  <p class="calibre2">Onları sakin bir şekilde izleyen İkicanlıya döndüler. Yaratığın gözlerinde zafer pırıltıları vardı.</p>

  <p class="calibre2">"Bir yıldız haritası!" dedi Mühendis.</p>

  <p class="calibre2">"Nihayet kendimizi evimizde hissediyoruz." Kaptan'ın gülen dudaklarının arasından dişleri görünüyordu. İkicanlı öksürdü.</p>

  <p class="calibre2">"Elektriksel yazı, öyle değil mi?" ' '' "Öyle görünüyor."</p>

  <p class="calibre2">"Ya elektrik yükü nasıl besleniyor? "</p>

  <p class="calibre2">"Belki de elektrik duyuları vardır!"</p>

  <p class="calibre2">"Beyler, lütfen! Mantıklı ilerleyelim," dedi Kaptan. "Şimdi ne yapıyoruz?" "Ona nereden geldiğimizi gösterelim" "Doğru."</p>

  <p class="calibre2">Kaptan hemen tahtayı sildi ve Centaur takımyıldızını çizdi. Bir an duraksadı, Galaksi'nin bu bölgesinin Aden'den nasıl göründüğünü kafasından hesaplamaya çalışıyordu. Sirius'u göstermek için büyükçe bir nokta yaptı, daha küçük, bir düzine daha yıldız ekledi ve Büyük Ayı'nın tepesine Güneş'i gösteren küçük bir çarpı çizdi. Ardından, eliyle kendi göğsüne dokundu ve sırayla bütün adamları gösterecek şekilde kolunu odanın çevresi boyunca döndürdükten sonra tebeşirle tekrar çarpıya dokundu. İkicanlı öksürdü, tebeşiri ondan aldı, küçük gövdesini tahtaya doğru itti ve Kaptan'ın taslağına üç nokta ekledi: Alpha Aquilae ve Procyon'un ikili sistemi.</p>

  <p class="calibre2">"Bir astronom!" diye fısıldadı Fizikçi. "Meslekdaşımız..."</p>

  <p class="calibre2">"Evet, buna çok yakın!" diye cevap verdi Kaptan. "Hadi, devam edelim!" Bir sürü çizim, öncekileri izledi. Aden gezegeni, geminin yolu, gazlı kuyruğa girişi ve kaza. Sonra gemi yerin altına gömüldü - geminin ve tepenin ara kesiti çizildi. İkicanlı tahtadaki çizimlere baktı ve öksürdü. Masaya gitti. Kuşağın yeşil kıvrımlarından ince, esnek bir tel çıkarcjı ve eğilerek, teli metal yaprağının üstünde umulmadık bir hızla gezdirmeye başladı. Bu bir süre devam etti. Sonra geri ' çekildi ve adamlar yaprağa yine grafit serptiler. Acayip bir şeyler belirdi. Tam, tozun fazlasını üflüyorlardı ki, beliren çizgiler kıpırdamaya başladı.</p>

  <p class="calibre2">Önce, içinde eğik bir kolonu olan bir yarıküre gördüler. Sonra, küçük bir nokta belirdi ve yarıkürenin sınırlarının üstünde hafifçe kaydı. Giderek büyüdü. Çizim tam anlamıyla doğru olmamasına rağmen, Savunucu'nun dış hatla rını tanıdılar. Yarıkürenin kavisli bölümü kayboldu ve Savunucu bu yarıktan girdi. Bu noktada her şey yok oldu ve yaprağın üstündeki grafit eşit olarak dağıldı. Sonra birden, yıldız haritasını oluşturmak için toplandı. Haritanın arasından, uzunca işaretlerle çizilmiş bir İkicanlı figürü çıktı ortaya. Arkalarında dikilen İkicanlı öksürdü.</p>

  <p class="calibre2">"Bu o," dedi Kaptan.</p>

  <p class="calibre2">Harita, kayboldu, geriye yalnızca İkicanlı kaldı. Sonra, İkicanlı da kayboldu ve yerini harita aldı. Bu, dört kez yinelendi. Görünmeyen bir nefesin üflediği grafit bir kez daha kendi kendine hareket ederek, yarıkürenin yok olan kavisini çizdi. İkicanlının silueti göründü, çok daha küçüktü, yarıktan sürünerek içeri girdi. Yarıküre kayboldu. Geminin eğik silindiri büyüdü. İçeride, gövdenin altında bir açıklık vardı. Buradan, İkicanlı gemiye girdi. Grafit düzensiz öbekler halinde dağıldı: Mesaj sona ermişti.</p>

  <p class="calibre2">"Bu nasıl içeri girdiğini gösteriyor, yükleme kapısından!" dedi Mühendis. "O kahrolası şeyi açık bıraktık!"</p>

  <p class="calibre2">"Baksana -aklıma ne geliyor, biliyor musun?" dedi Doktor. "Belki de, bu duvarla, çevremizi sarmaktan çok, bilimadamlarının bizimle iletişim kurmasına engel olmak istiyorlar!" İkicanlıya döndüler. Öksürdü.</p>

  <p class="calibre2">"Evet, bu kadar yeter," dedi Kaptan, "Çok hoş bir sosyal tanışma oldu, ama önümüzde daha önemli bir iş var! Gerilla savaşına gelince - bunu unutun. Biz, sistematik olarak ilerleyeceğiz. Sanırım matematikten başlamak iyi olacak. Bu işi Fizikçi ele alabilir. Matematik ve metamatematik, elbette. Madde teorisi, alan teorisi. Ve ardından bilgi teorisi, dil programları, semantik. Gramer, mantık, sözcük bilgisi. Bütün bunlar da sana ait," dedi Sibernetikçi'ye. "Ve bir kez bu köprüyü kurduktan sonra, arkadan biyoloji, metabolizma, ekonomi, sosyal formlar, grup davranışı gelecek O kısma gelince bu kadar acele etmemiz gerekmeyecek Bu ara da", -Sibernetikçi ve Fizikçi'ye döndü- "Siz ikiniz başlayın. Filmler, bilgisayar, kütüphane, hepsi elinizin altında., Neye ihtiyacınız varsa kullanın."</p>

  <p class="calibre2">"Başlangıç olarak, ona gemiyi gezdirebiliriz," dedi Mühendis. "Ne dersin? Bu ona birçok şeyi anlatabilir. Ve ondan bir şey saklamadığımızı görebilir."</p>

  <p class="calibre2">"Evet, bu önemli," diyerek kabul etti Kaptan. "Ama onunla tam bir bağlantı kurana kadar, onu ilkyardım odasına sokmayın." Bu bir yanlış anlamaya neden olabilir. Şimdi gemide bir tur yapalım, hadi. Saat kaç?"</p>

  <p class="calibre2">Sabahın üçüydü.</p>

  <p class="calibre2">GEMİ turu epey bir zaman aldı. İkicanlı özellikle reaktör ve robotlarla ilgilenmişti. Mühendis ona taslak üstüne taslak çizdi, öyle ki, sadece motor odasında dört defter doldurdular. Konuk, mikrosüzgü üstünde detaylı bir inceleme yaptı; bu, hızlı reaksiyonlar için süper-iletken cryotronic beyni sıvı helyumla dolu bir tankın içinde tamamen gömülü bulmak, onu hayrete düşürmüştü, ama daha sonra soğutmanın amacını kavradı. Uzun bir süre öksürdükten sonra, Sibernetikçi'nin çizdiği diyagrama onaylayan bakışlarla baktı. Şu açıktı ki, diyagramlarla dert anlatmak, temel sözcükleri el kol hareketleriyle simgelemeye çalışmaktan çok daha kolay olmuştu. '</p>

  <p class="calibre2">Sabah beşte Kimyager, Kaptan ve Mühendis yatmaya gittiler. Diğer üçü İkicanlıyı kütüphaneye götürürlerken, Blackie de yükleme kapağını kapatıp tüneldeki nöbetine başladı.</p>

  <p class="calibre2">"Durun," dedi Fizikçi, laboratuvarın önünden geçerlerken. "Ona periyodik cetveli gösterdim. Atomların elektron orbitallerinin örnekleri var orada." içeri girdiler. Fizikçi cam bölmede, bir dolu kağıdın arasından bir şeyler arıyordu ki, bir tıkırtı duydular. "Bu da ne?" diye sordu Doktor.</p>

  <p class="calibre2">Fizikçi başını kaldırdı, o da duydu tıkırtıyı. Gözleri sonuna kadar açıldı. "Gayger Sayacı bu. Bir sızıntı olmalı..."</p>

  <p class="calibre2">Sayaca koştu. O sırada etraftaki değişik aletlere bakmakta olan İkicanlı masaya yaklaştı ve sayaç, bir davulun yuvarlanması gibi tangırdamaya başladı.</p>

  <p class="calibre2">"İkicanlı!" dedi Fizikçi, her iki eliyle metal silindiri dev yabancıya çevirirken. Sayacın vızıltıyla karışık tangırtısı yükseldi.</p>

  <p class="calibre2">"O radyoaktif mi? Bu da ne demek oluyor?" dedi Sibernetikçi.</p>

  <p class="calibre2">Beti benzi atmış olan Doktor, Fizikçi'nin elinden silindiri aldı ve İkicanlıya doğru havayı süpürdü. Ne kadar yükseltirse, ses o kadar zayıflıyordu. yaratığın biçimsiz, şişman bacaklarının yanındayken sayaç vızıldıyor ve ışığı yanıyordu. İkicanlı gözlerini şaşkın şaşkın bir birine, bir öbürüne çevirdi. Ama ne yaptıklarına henüz uyanmamıştı. Anlamadığı ortadaydı.</p>

  <p class="calibre2">"Savunucu'nun duvara açtığı delikten girmiş," dedi Doktor, yavaşça. "Orada radyoaktif bir parça var. .."</p>

  <p class="calibre2">"Uzak durun!" dedi Fizikçi. "Saniyede bir miliröntgenden fazla yayıyor! Onu seramik folyoya sararsak... belki o zaman göze alabiliriz... "</p>

  <p class="calibre2">"Beni daha çok, o ilgilendiriyor!" dedi Doktor, sesini yükselterek. "Ne kadar zamandır taşıyor dersiniz? Ne tür dozaj almış olabilir?"</p>

  <p class="calibre2">"Ben... Ben bilmiyorum...." dedi Fizikçi. "Bir şeyler yapman gerek! Asetat banyosu... Ona baksana, hiçbir şeyden haberi yok!"</p>

  <p class="calibre2">Doktor tek kelime söylemeden laboratuvardan fırladı. Bir dakika sonra radyasyon ilkyardım takımıyla döndü. İkicanlı önce, adamların, yatması için yaptıkları el hareketlerine direndi, ama sonra boyun eğdi.</p>

  <p class="calibre2">"Eldivenler!" diye bağırdı Fizikçi, çünkü Doktor İkicanlının tenine çıplak elle dokunuyordu.</p>

  <p class="calibre2">"Diğerlerini uyandıralım mı?" diye sordu Sibernetikçi. Kenardaydı, uzak duruyordu.</p>

  <p class="calibre2">"Gerek yok," diye mırıldandı Doktor, kalın eldivenleri ellerine geçirirken. İkicanlının üzerine eğildi. "Şimdilik bir belirti yok... On, on iki saat içinde kızarıklıklar oluşacak, tabii eğer..."</p>

  <p class="calibre2">"Ah, bir anlatabilseydik ona," dedi Fizikçi, kendi kendine söyler gibi.</p>

  <p class="calibre2">"Bir transfüzyon... ama nasıl?" Doktor gözlerini kapadı. "Öteki!" Sonra daha yumuşak bir sesle ekledi, "Hayır, bunu yapamam. Önce her iki kandan örnek almam gerek, aglütinasyon için..."</p>

  <p class="calibre2">"Dinle bir dakika." Fizikçi onu kenara çekti. "Radyoaktif bölümü, tam, ısının düştüğü anda geçmiş olmalı ve orada rubidyum, stronsiyum gibi sürüyle izotop var. Kanında akyuvar var mı?"</p>

  <p class="calibre2">"Evet, ama insandaki gibi değil."</p>

  <p class="calibre2">"Hızlı çoğalan bütün hücreler, tür ne olursa olsun, aynı şekilde etkilenirler. Büyük olasılıkla onun insandan daha çok direnci olmasına rağmen... "</p>

  <p class="calibre2">"Neye dayanarak söylüyorsun bunu?"</p>

  <p class="calibre2">"Çünkü burada zemin radyasyonu Dünya'dakinin hemen hemen iki katı. Belli bir dereceye kadar buna dayanıklı olmaları gerek. Ben sanmıyorum ki senin antibiyotiklerin burada geçerli olsun..?"</p>

  <p class="calibre2">"Kullanılamazlar, evet. Buradaki bakteriler tamamen farklı."</p>

  <p class="calibre2">"Bu durumda... onunla mümkün olduğu kadar çok konuda bağlantı kurmak iyi olur. Eğer insan gibi davranış gösterirse, reaksiyon, yani hissizlik önümüzdeki birkaç saatte başlayacak demektir..."</p>

  <p class="calibre2">Doktor başını hızla Fizikçi'ye çevirdi. Mavi gözlerini onlardan ayırmayan İkicanlıdan birbuçuk metre ötede duruyorlardı. "Diğer bir deyişle, ölmeden, bir an önce, ondan mümkün olduğunca çok bilgi pompalamak... Bunu mu demek istiyorsun?"</p>

  <p class="calibre2">"Ben tam olarak böyle demek istememiştim," dedi Fizikçi. Kıpkırmızı olmuştu. "Ama içimizden biri onun yerinde olsaydı. .. İlk düşüncesi görevini tamamlamak olurdu!"</p>

  <p class="calibre2">Doktor acı acı gülümsedi. "Haberi olduktan sonra, belki. Ama biz ona seçme şansı vermedik O bizim yüzümüzden zarar gördü! Bu bizim hatamızdı!"</p>

  <p class="calibre2">"Ne yani?. Günahının bedelini ödemek mi senin niyetin? Saçmalama !"</p>

  <p class="calibre2">"Anlamıyorsun. Şu gördüğüm," -yere uzanmış yaratığı gösteriyordu- "Bir hasta ve bu da," -bu kez kendi göğsüne vurdu- "bir doktor. Ve şu anda burada bir Doktor'un dışında kimsenin işi yok."</p>

  <p class="calibre2">"Ama... bu bizim tek şansımız. Ona zarar vermeyeceğiz ki... Bu bizim hatamız değildi, çünkü eğer..."</p>

  <p class="calibre2">"Evet, bizim hatamızdı! İkicanlı zarar gördü, çünkü Savunucu'yu takip etmişti! Bu kadar yeter. Ondan kan almam gerekiyor."</p>

  <p class="calibre2">Bir şırıngıyla yaratığa yaklaştı, biraz duraksadı ve kalkıp ikinci bir şırınga için masaya gitti. "Yardımına ihtiyacım olaçak," dedi Sibernetikçi'ye dönerek.</p>

  <p class="calibre2">İki şırıngayla İkicanlıya yaklaştı ve kendi kolunu sıvadı. İkicanlı seyrederken Sibernetikçi, şırıngalardan biriyle Doktor'dan biraz kan aldı ve geri çekildi. Doktor ikinci iğneyi alıp İkicanlının tenine dokundu, bir damar buldu ve batırdı. ' İkicanlı kıpırdamadı. Açık kırmızı kanı plastik silindiri doldurdu. Doktor usulca iğneyi çıkardı,* deliğin üstüne bir pamuk topağını bastırdı ve odadan çıktı.</p>

  <p class="calibre2">Elinde hala, Doktor'un kanıyla dolu şırıngayı tutan Sibernetikçi, Fizikçi'ye döndü, "Şimdi ne olacak? Ötekileri uyandıralım mı?"</p>

  <p class="calibre2">"Doktor sadece aynı şeyleri söyleyecek. Hayır... İkicanlı kendisi karar vermeli. Eğer kabul ederse, Doktor da boyun eğmek zorunda kalır."</p>

  <p class="calibre2">Sibernetikçi şaşkınlıkla ona baktı. "Ama İkicanlı nasıl karar verir? Bilmiyor ve ona anlatamayız!"</p>

  <p class="calibre2">"Tabii ki anlatırız," dedi Fizikçi, Doktor'un kanıyla dolu şırıngaya bakarak. "Doktor kan yuvarlarını hesaplayana kadar on beş dakikamız var. Tahtayı buraya getir!"</p>

  <p class="calibre2">"Tahta!" Ve Fizikçi tebeşir parçalarını toplamaya başladı.</p>

  <p class="calibre2">Sibernetikçi tahtayı duvardan aldı ve birlikte, İkicanlının karşısına yerleştirdiler.</p>

  <p class="calibre2">"Bu tebeşir yeterli değil! Kütüphaneden biraz daha getir, renkli olsun!"</p>

  <p class="calibre2">Sibernetikçi çıkarken Fizikçi bir tebeşir parçası aldı ve hızla, içinde gemi olan bir yarımküre çizdi. Yaratığın solgun, mavi gözlerini üstünde hissediyordu. Bitirdiğinde İkicanlıya döndü, parmağıyla tahtayı işaret etti, ıslak bir süngerle sildi ve çizmeye devam etti.</p>

  <p class="calibre2">Duvar sağlam. Duvarın önünde Savunucu. Savunucu'nun burnu, nükleer ışın. Fizikçi kalkıp yaratığın yanına gitti, ona dokundu, tahtaya döndü ve bu kez, çizilmiş figüre tebeşirle dokundu. Sonra aceleyle resmi sildi, duvarı yeniden dikti, başka bir yarık yaptı, yarığın çevresini morla iyice belirledi ve bir İkicanlı yerleştirdi, İkicanlının dışında her şeyi sildi ve ardından İkicanlıyı da silerek yerine daha büyük bir tane çizdi. Tahtanın önünde, İkicanlının, her hareketini izleyebileceği bir şekilde durmaya çalışarak, parçalanmış mor tebeşiri figürün ayaklarına sürttü. Arkasını döndü.</p>

  <p class="calibre2">İkicanlının o ana kadar Doktor'un şişirdiği kauçuk yas tıkta dinlenmekte olan küçük ek gövdesi yavaşça kalkıp dikildi, buruşuk maymun surat ve fıldır fıldır bakan gözler tahtadan Fizikçi'ye döndü. Sanki, bütün bunların ne anlama geldiğini soruyordu.</p>

  <p class="calibre2">Fizikçi başını salladı, bir teneke kutu ve bir çift koruyucu eldiven kaparak laboratuvardan fırladı. Tünelde az kalsın bir robota çarpıyordu; onu tanıyan robot kenara bir adım attı. Yüzeye çıkan Fizikçi eldivenleri giyerek kristal duvarın yarığına koştu. Sığ kraterde diz çöktü ve elinden geldiğince çabuk, cama dönüşmüş kumlardan biraz alıp tenekeye doldurdu. Sonra koşarak tünelden gemiye girdi. Laboratuvarda bekleyen, henüz yalnızca Sibernetikçi'ydi.</p>

  <p class="calibre2">"Doktor?" diye sordu Fizikçi.</p>

  <p class="calibre2">"Daha dönmedi."</p>

  <p class="calibre2">"Geri çekil. Duvarın önünde otur," dedikten sonra, tenekedeki açık mor, camlaşmış kumu tahtanın önüne, yere boşalttı.</p>

  <p class="calibre2">"Sen delisin!" dedi Sibernetikçi, geri sıçrayarak. Masanın öbür ucundaki sayaç canlanmış, seri bir sesle takırdamaya başlamıştı.</p>

  <p class="calibre2">"Sessiz ol! Karışma!" Fizikçi'nin sesi öyle haşin çıkmıştı ki, Sibernetikçi ne olduğunu bilemeden yine oturdu.</p>

  <p class="calibre2">Fizikçi saatine baktı. On iki dakika geçmişti. Doktor her an gelebilirdi. Öne eğildi, mor parçacıkları işaret ederek bir avuç dolusu aldı ve çizili figürün ayaklarına doğru götürdü, mor tebeşiri oralara sıvadı. Parçalardan birini çizimin üstüne sürttü, İkicanlının gözlerine baktı, geri kalanını yere bıraktı ve geri çekildi.</p>

  <p class="calibre2">Sonra yeniden, kararlı bir adımla yaklaştı, sanki katetmesi gereken uzun bir mesafe vardı ve mor parçacıkların üstüne doğru yürüdü. Orada bir süre durdu, gözlerini kapattı ve yavaşça düştü. Vücudu yere çarparken hafif bir ses çıkarmıştı. Bir an yattığı yerde öylece kaldı, sonra kalktı, masaya gitti ve sayacı alıp tahtanın yanına getirdi. Silindir, tebeşirle çizilmiş ayakların yanına gelince yüksek bir stakatoya boğuldu. Fizikçi aleti tahtanın önünden birkaç kez geçirdi. İkicanlı dikkatle izlerken aynı sonuç tekrarlandı. İkicanlıya döndü ve sayacı bu kez onun çıplak ayak tabanlarına doğru hareket ettirdi. Alet takırdamaya başladı.</p>

  <p class="calibre2">İkicanlı, öksürür gibi, hafif bir gürültü çıkardı. Birkaç saniye boyunca -sonsuza kadar sürecekmiş gibi gelen birkaç saniye boyunca- Fizikçi'nin gözlerinin içine baktı. Fizikçi'nin kaşlarından ter damlalar döküldü. İkicanlı birden gevşedi, gözlerini kapadı ve iki elinin parmaklar tuhaf bir şekilde gerilmiş halde, yastığına gömüldü. Öylece bir süre hareketsiz kaldıktan sonra yeniden oturdu ve Fizikçi'ye uzun uzun baktı.</p>

  <p class="calibre2">Fizikçi başını salladı, sayacı masaya koydu, ayağıyla tahtayı dürttü ve Sibernetikçi'ye yavaşça, "Artık biliyor," dedi.</p>

  <p class="calibre2">"Neyi biliyor?" dedi öbürü, bu pandomim onu oldukça sarsmıştı.</p>

  <p class="calibre2">"Öleceğini. "</p>

  <p class="calibre2">Doktor içeri girdi, tahtayı ve yere dağılmış mor cam parçalarını gördü. "Bu da ne?" diye sordu sinirle. "Ne demek oluyor bütün bunlar?"</p>

  <p class="calibre2">"Şimdi iki hastan var demek oluyor," dedi Fizikçi. Ve Doktor'un hayret dolu bakışlarnın altında, sakin bir şekilde sayacı tekrar eline alıp kendi vücuduna çevirdi. Alet takırdamaya başladı. Radyoaktif zerreler Fizikçi'nin giysisini delmişti.</p>

  <p class="calibre2">Doktor'un rengi attı, elinde tuttuğu şırıngayı, silaha sarılmış gibi sıktı. Sonra yavaşça kendine geldi. "Pekala," dedi. "Hadi temizleyelim seni." ikisi çıkar çıkmaz Sibernetikçi koruyucu bir tulumu giyerek, aceleyle radyoaktif parçaları toparladı. Sonra bütün alanı dikkatle vakumladı. İkicanlı sessizce uzanmış, onu izlerken, birkaç kez hafifçe öksürdü. On dakika kadar sonra Fizikçi Doktor'la birlikte geri geldi; beyaz kanvastan bir tulum giymişti ve elleriyle boynunda bandajlar vardı.</p>

  <p class="calibre2">"Tamam, bu da halloldu," dedi neşeli bir sesle. "Ciddi bir şey yok. Birinci derece yanıktı, belki o kadar bile değil."</p>

  <p class="calibre2">Doktor ve Sibernetikçi İkicanlının kalkmasına yardım ettiler. İkicanlı, durumu anlayarak kalktı ve uysalca Doktor'u takip etti.</p>

  <p class="calibre2">"Peki, bütün bunların amacı neydi?" diye sordu Sibernetikçi. Sinirli sinirli bir o yana bir bu yana adımlayarak, sayacın siyah ağzını odadaki her delik ve gediğe uzatıyordu. Arada sırada tıkırtı biraz yükseliyordu.</p>

  <p class="calibre2">"Göreceksin," dedi Fizikçi.</p>

  <p class="calibre2">"Neden koruyucu tulum giymedin sanki? Bir dakikanı alırdı."</p>

  <p class="calibre2">"Her şeyi basit tutmak istedim," dedi Fizikçi. "Ve olabildiğince de doğal. Özel bir giysi kafasını karıştırabilirdi."</p>

  <p class="calibre2">Sessizlik çöktü. Duvar saatindeki akrep yavaşça yer değiştirdi. Sibernetikçi uykusunun geldiğini hissediyordu. Fizikçi esnedi.</p>

  <p class="calibre2">O sırada Doktor, bir önlük giymiş olarak, içeri daldı ve Fizikçi'ye bağırmaya başladı. "Sendin, öyle değil mi? Ne yaptin ona? !"</p>

  <p class="calibre2">"Ne oldu ki?" dedi Fizikçi.</p>

  <p class="calibre2">"Yatmıyor! Muayene etmeme zar zor izin verdi, sonra kalkıp kapıya gitti. "</p>

  <p class="calibre2">Arkasından, aksayarak İkicanlı girdi. Bir bandajın açık ucu, onunla birlikte sürükleniyordu.</p>

  <p class="calibre2">"Onu isteği dışında tedavi edemezsin," dedi Fizikçi, kayıtsızca. Kalktı. "Kumanda odasından bilgisayarı getirmemizi öneriyorum. Bilinene dayanan en yüksek tahmin oranı onda var." Bunu Sibernetikçi'ye söylemişti. Sibernetikçi irkildi, bir an aptal aptal bakındı ve odadan çıktı, kapıyı açık bırakmıştı.</p>

  <p class="calibre2">Doktor, sıktığı yumrukları önlüğünün cebinde, laboratuvarın ortasında dikildi. Sürünme sesiyle birlikte arkasını dönüp dev yabancıya baktı.</p>

  <p class="calibre2">"Biliyorsun, öyle değil mi?" dedi, iç çekerek. İkicanlı öksürdü.</p>

  <p class="calibre2">Mürettebatın geri kalan üç adamı bütün gün uyudular. Kalktıklarında gece bastırmak üzereydi. Dosdoğru kütüphaneye gittiler ve tabii karmakarışık bir manzarayla karşılaştılar. Masalar, sandalyeler ve yer, kitapların, atlasların, üstünde taslaklar çizili darmadağın yüzlerce kağıdın altında kalmıştı. Kitap ve kağıtların arasına makina parçaları, fotoğraflar, yiyecek kutuları, tepsiler, mercekler, hesap makinaları ve kasetler karışmıştı. Duvara dayanmış yazı tahtasından aşağı sulu tebeşir tozu damlıyordu ve tebeşir tozu, Fizikçi, Doktor ve Sibernetikçi'nin parmaklarını, giysilerinin kollarını, hatta dizlerini kaplamıştı. Tıraşsız suratlar ve kan çanağına dönmüş gözlerle İkicanlının karşısına oturmuş büyük bardaklarla kahve içiyorlardı. Odanın ortasında, eskiden masanın olduğu yerde, büyük bir bilgisayar duruyordu.</p>

  <p class="calibre2">"Nasıl gidiyor?" diye sordu Kaptan, kapıdan.</p>

  <p class="calibre2">"Harika. Bin altı yüz kavramın karşılaştırmasını yaptık," dedi Sibernetikçi.</p>

  <p class="calibre2">Doktor kalktı. Sırtında hâlâ önlüğü vardı. "Bu, benim öğüdüm dışındaydı," dedi ve İkicanlıyı işaret etti: "Ciddi şekilde hasta."</p>

  <p class="calibre2">"Hasta?!" Kaptan içeri girdi.</p>

  <p class="calibre2">"Duvardaki radyoaktif yarıktan geçmiş," diye açıkladı Fizikçi, kahvesini bırakıp bilgisayarın yanına çömelirken.</p>

  <p class="calibre2">"Yedi saat öncesine göre yüzde on akyuvar azalması var," dedi Doktor. "Hyalin dejenerasyonu da sözkonusu, bir in sanda olabileceğinin tamamen aynısı. Onu izole etmek istedim -dinlenmesi gerekiyor- ama o buna izin vermiyor, çünkü Fizikçi yardım için çok geç olduğunu anlatmış ona."</p>

  <p class="calibre2">"Doğru mu bu?" dedi Kaptan, Fizikçi'ye dönerek. Beriki, vızıldayan makinadan kafasını kaldırmadan yavaşça onayladı.</p>

  <p class="calibre2">"Peki... çok mu geç?" diye sordu Mühendis.</p>

  <p class="calibre2">Doktor omuz silkti. "Bilmiyorum! Eğer insan olsaydı şansının yüzde otuz olduğunu söyleyebilirdim. Ama değil. Duyularını kaybetmeye başladı. Ama apatik durumu yorgunluk ve uykusuzluğun bir sonucu da olabilir. Eğer onu yalıtabilseydim... "</p>

  <p class="calibre2">"Bunu hâlâ yapabilirsin," dedi Fizikçi. Bandajlı ellerini sinirli sinirli oynatıyordu.</p>

  <p class="calibre2">"Ya sana ne oldu böyle?" diye sordu Kaptan.</p>

  <p class="calibre2">"İkicanlıya nasıl radyasyon kaptığını gösterdim."</p>

  <p class="calibre2">"Ve bunun için kendine de bulaştırdın?!" diye haykırdı Mühendis.</p>

  <p class="calibre2">"Öyle oldu."</p>

  <p class="calibre2">Bir süre hiçbiri konuşmadı.</p>

  <p class="calibre2">"Olan olmuş," dedi en sonunda Kaptan, yavaşça. "İyi ya da kötü. Şimdi ne yapıyoruz? Ne öğrendiniz?" "Bir sürü şey."</p>

  <p class="calibre2">Cevap veren Sibernetikçi'ydi.</p>

  <p class="calibre2">"Yüzlerce sembolümüzü öğrendi bile - özellikle matematiksel olanları. Aslında bilgi teorisinde de epeyce ilerledik. En büyük sorun elektriksel yazı: Özel bir donanım olmadan öğrenemeyiz ve bunu kurmak için zaman yok. Şu vücuttaki oyuğa saplanmış tüp parçalarını hatırlıyor musunuz? Bir yazı aletiydi! Bir İkicanlı dünyaya geldiği zaman, hemen vücuduna bir tüp sokuluyor, tıpkı Dünya'daki bazı toplumlarda kız bebeklerin doğar doğmaz kulaklarının delinmesi gibi... Bu İkicanlıda, tüp 'kuşak'taki tellerde son bu luyor. Bu, yaratıkların birinden diğerine değişiklik gösteriyor. Ama görünüşe bakılırsa, yazı, öğrenmeleri gereken bir şey. Binlerce yıldan bugüne uzanan tüp cerrahisi, sadece bir ilk adım."</p>

  <p class="calibre2">"Yani konuşmuyor?" diye sordu Kimyager.</p>

  <p class="calibre2">"Konuşuyor. Duyduğunuz öksürmeler -aslında konuşma. Tek bir öksürük, yüksek hıza ulaşmış, bütün bir cümlenin ifadesi. Bunu kaydettik - bütün frekanslar tayfına ayrılabiliyor."</p>

  <p class="calibre2">" "Ah! Bu demek oluyor ki onun konuşması, modüle edilmiş anlamlara dayanıyor!"</p>

  <p class="calibre2">"Ama sessiz anlamlara. Sesler yalnızca çeşitli duyguları ifade etmede kullanılıyor."</p>

  <p class="calibre2">"Bu elektrik organlar savunma işlevi görüyor mu?"</p>

  <p class="calibre2">"Bilmiyorum. Ama soralım."</p>

  <p class="calibre2">İleri doğru eğildi ve bir yığın kâğıdın arasından, üstünde İkicanlının bir diyagramı çizili bir tahta çıkardı. Gövdenin içindeki iki dikdörtgen şekli işaret ederek ağzını mikrofona dayadı ve sordu, "Savunma?"</p>

  <p class="calibre2">Yere uzanmış yaratığın yanındaki hoparlör cıyakladı. Öteki adamlar girdiğinden beri küçük gövdesi biraz kalkmış duran ikicanlı, bir an kıpırtısız durdu, sonra öksürdü.</p>

  <p class="calibre2">"Savunma. Hayır," diye bağırdı hoparlör. "Birçok, gezegen devri. Önceden savunma.". İkicanlı yine öksürdü.</p>

  <p class="calibre2">"Organ. Gelişmemiş. Biyolojik evrim. İkincil adaptasyon. Teknoloji ile." Hoparlör cansız ve monotondu.</p>

  <p class="calibre2">"Güzel, güzel," diyerek, memnun, gülümsedi Mühendis. Kimyager gözleri kısılmış ve kendini iyice vermiş bir halde, dikiliyordu.</p>

  <p class="calibre2">"Genetik Mühendisliği!" diye haykırdı Kaptan. "Ya fizik? " diye sordu.</p>

  <p class="calibre2">"Bizim bakış açımıza göre tuhaf," dedi Fizikçi. Çömeldiği yerden kalktı. "O cızırtıyı yok edemiyorum," dedi Sibernetikçi'ye. "Klasik fizikte," diye devam etti, "Çok bilgililer. Optik, elektrik, mekanik ve özellikle moleküler mekanik -bir tür kimyasal fizik. O alanda bazı ilginç buluşları olmuş."</p>

  <p class="calibre2">"Ne gibi?!" Kimyager öne çıkmıştı.</p>

  <p class="calibre2">"Detaylar sonra. Her şeyi kaydettik, endişelenmeyin. Bilgi teorisine tamamen farklı bir rotadan ulaşmışlar. Ama bunun üzerine çalışma yapmaları yasaklanmış, bazı özel alanlar dışında. Atombilim, en zayıf oldukları konu, özellikle de nükleer kimya."</p>

  <p class="calibre2">"Dur bir dakika -ne demek, yasaklanmış?" diye sordu Mühendis.</p>

  <p class="calibre2">"Bilgi teorisinde bir araştırma izlemelerine izin verilmemiş."</p>

  <p class="calibre2">"Kim yasaklıyor?"</p>

  <p class="calibre2">"Bu karışık bir iş," dedi Doktor. "Onlar sosyal dinamiklere geldiklerinde biz hâlâ denizdeydik."</p>

  <p class="calibre2">"Onları nükleer araştırmaya iten bir dürtü yok," dedi Fizikçi, "Çünkü enerji açıkları yok."</p>

  <p class="calibre2">"Her şey sırayla! Şu yasaklanmış araştırmaya gelelim!"</p>

  <p class="calibre2">"Bir sandalye al. Ona başka sorularımız da olacak," dedi Sibernetikçi.</p>

  <p class="calibre2">Kaptan yüzünü mikrofona götürdü ama Sibernetikçi onu durdurdu. "Bekle. Cümlenin yapısı ne kadar karmaşık olursa, bilgisayar gramerde o kadar zorlanır. Ses analizörü de yetersiz... Bu yüzden cevaplar her zaman anlamlı olmayabiliyor. Zaten kendiniz de göreceksiniz."</p>

  <p class="calibre2">"Gezegende senin türünde birçoğu var," dedi Fizikçi, mikrofona dikkatle ve tane tane konuşuyordu. "Gezegende sizin organizasyon sisteminiz nedir?"</p>

  <p class="calibre2">"Hoparlör iki kez ciyaklayıp sustu. Bir süre İkicanlı cevap vermedi. Sonra boğuk boğuk öksürdü.</p>

  <p class="calibre2">"Bizim organizasyon sistemimiz. İkili. İlişkilerimiz. İkili," dedi hoparlör. "Toplum. Merkezcil kontrol. Bütün gezegen."</p>

  <p class="calibre2">"Mükemmel!" diye bağırdı Mühendis, heyecanlı. Sonradan katılan üç adam da heyecanlanmışlardı ama meslekdaşları, hemen hemen tamamen ilgisizlikle ve bezgin yüzlerle oturuyorlardı.</p>

  <p class="calibre2">"Toplumunuzda kim kural koyuyor? Bireyin ya da grubun en tepesinde kim var?" dedi Kaptan mikrofona. Hoparlör haşırdadı, bir vızıltı çıkardı ve kontrol paneli üstündeki kırmızı ışık yandı.</p>

  <p class="calibre2">"Böyle soramazsın," diye açıkladı Sibernetikçi. "'En tepesinde' gerçek anlamı olmayan ve mecazi bir ikili. Bana bırak." Öne abandı. "Merkezcil kontrolde kararları kaçınız veriyor? Bir? Birçok? Çok fazla sayı?"</p>

  <p class="calibre2">Hoparlör ciyakladı. "Bir. Birçok. Çok fazla sayıda. Kontrol. Bilmiyorum. Bilmiyorum," diye tekrarladı.</p>

  <p class="calibre2">"Bunun ne anlama gelmesi gerekiyor?" diye sordu Kaptan şaşkınlıkla.</p>

  <p class="calibre2">"Soralım."</p>

  <p class="calibre2">"Sen bilmiyorsun, ya da gezegende hiç kimse bilmiyor?" dedi Sibernetikçi mikrofona.</p>

  <p class="calibre2">İkicanlı öksürdü ve bilgisayar çevirdi:</p>

  <p class="calibre2">"İkili ilişkiler. Bir şey. Biliniyor. Diğer şey. Bilinmiyor."</p>

  <p class="calibre2">"Ben," diye başlamıştı ki Kaptan, Sibernetikçi sözünü kesti.</p>

  <p class="calibre2">"Bekle," dedi, çünkü İkicanlı yüzünü yavaşça kendi mikrofonuna uzatıyordu. İki kere öksürdü. Bilgisayar devam etti:</p>

  <p class="calibre2">"Birçok gezegen devri. Önceden. Merkezcil 'kontrol. Bölündü. Ara. Bir İkicanlı. Ara. Yüz on üç gezegen devri. Ara. Gezegen devri yüz on bir. Bir İkicanlı. Ölüm. Ara. Diğer İkicanlı. Ölüm. Bir. Bir. Ölüm. Ölüm. Ara. O zaman. Bir İkicanlı. Bilinmeyen kim. Merkezcil kontrol biliniyor. Bilinmeyen kim."</p>

  <p class="calibre2">"Buna ne anlam veriyorsun?" diye sordu Kaptan.</p>

  <p class="calibre2">Sibernetikçi cevap verdi: "Bugünden itibaren geriye sayarak yüz on üç yıl gidildiğinde -bu sıfır yıl olacak- çok üyeli bir merkezcil hükümetleri varmış. Sonra bunu bireylerin yönetim süreci izlemiş. Yüz on iki ve yüz on bir yıllarında ise şiddetli saray darbeleri olmuş. İki yıl içinde birbiri ardına dört yönetim gelmiş. Şu çok açık ki, ölümleri doğal değil. Sonra yeni bir yönetim ortaya çıkmış; varlığı bilinen, ama kimliği bilinmeyen bir yönetim."</p>

  <p class="calibre2">"Anonim bir hükümet mi demek istiyorsun?" diye sordu Mühendis.</p>

  <p class="calibre2">"Öyle görünüyor. Biraz detay almaya çalışalım bakalım."</p>

  <p class="calibre2">Mikrofona döndü. "Bir bireyin merkezcil kontrolda kararları verdiği biliniyor, ama, bunun kim olduğu bilinmiyor?"</p>

  <p class="calibre2">İkicanlı öksürdü, biraz duraksadı, yine öksürdü ve hoparlör konuşmaya başladı: "Hayır. Ara. Altmış gezegen devri. Biliniyor. Bir İkicanlı karar veriyor. Ara. O biliniyorsa hiç İkicanlı yok. Ara. Merkezcil kontrolda kimse yok. Biliniyor."</p>

  <p class="calibre2">"Şimdi kafam karıştı işte," dedi Fizikçi.</p>

  <p class="calibre2">Sibernetikçi bilgisayara doğru eğilip yaslanmıştı. Dudaklarını kemiriyordu.</p>

  <p class="calibre2">"Genel bilgiye göre merkezcil hükümet yok, öyle değil mi?" diye sordu. "Ama gerçekte merkezcil hükümet var?"</p>

  <p class="calibre2">Bilgisayar bir gürültü değiş tokuşuyla İkicanlıya aktarmasını yaptı. Adamlar, kulaklarını hoparlöre yaklaştırmış, beklediler.</p>

  <p class="calibre2">"Doğru. Evet. Ara. Merkezcil hükümetin varlığına dair bilgi. Kim sahip, var. Yok. Bu bilgiye sahip olan kim. Var, o zaman yok."</p>

  <p class="calibre2">Birbirlerine baktılar.</p>

  <p class="calibre2">"Hükümetin var olduğunu söyleyenin kendi varlığı bitiyor mu?" diye sordu Mühendis, yarı fısıldayarak. Sibernetikçi yavaşça başını salladı.</p>

  <p class="calibre2">"Ama bunun hiçbir anlamı yok!" dedi Mühendis. "Hükümetin bir kumanda merkezi olmalı, bununla birlikte, direktifleri, kanunları yaymalı ve bunları yerine getirecek bünyeleri olmalı, bir hiyerarşisi, bir ordusu. Askerlerle karşılaşmadık mı biz?" Fizikçi elini onun omzuna koydu. Mühendis sustu. İkicanlı öksürmeye başladı ve bilgisayarın yeşil ışığı hızla yanıp söndü. Hoparlör konuştu, "Bilgi ikili. Ara. Bir bilgi. Bilen var. Ara. Başka bilgi. Bilen, var, sonra yok."</p>

  <p class="calibre2">"Gizli bir bilgi mi var?" diye sordu Fizikçi. "Bu gizli bilgiyi bilen öldürülüyor?"</p>

  <p class="calibre2">Hoparlör yine ciyakladı ve İkicanlı, bilgisayarın öbür tarafından öksürdü.</p>

  <p class="calibre2">"Hayır. Kim, o zaman yok. Ölüm değil."</p>

  <p class="calibre2">Adamlar rahat bir soluk aldılar.</p>

  <p class="calibre2">"Böyle bireylere'ne olduğunu sor," dedi Mühendis.</p>

  <p class="calibre2">"Bunu sorabileceğimi sanmıyorum," dedi Sibernetikçi. Ama Kaptan ve Mühendis ısrar edince, biraz homurdanarak, "Tamam, ama cevap konusunda söz vermiyorum," dedi.</p>

  <p class="calibre2">"Gizli bilgiyi yayanın geleceği nedir?" dedi mikrofona.</p>

  <p class="calibre2">Bilgisayar ve İkicanlı arasındaki gürültü diyaloğu bir süre devam etti, sonra hoparlör cevap verdi:</p>

  <p class="calibre2">"Kim. Böyle bir bilgi. Kendi kendini kontrol eden bir grupta. Bilinmeyen derecede bir olasılık. Dejenerasyon. Ara. Kümülatif etki. Var olmayan terim. Adaptasyon gereği. Çatışma. Ve potansiyel güçte zayıflama. Var olmayan terim. Ara. Az sayıda bir gezegen devri. Ölüm."</p>

  <p class="calibre2">"Ne dedi?" diye sordu Kimyager ve hepsi birden dönüp</p>

  <p class="calibre2">Sibernetikçi'ye baktılar. O da' omuz silkti.</p>

  <p class="calibre2">"Hiçbir fikrim yok. Size söyledim. Soru çok karmaşık. Adım adım ilerlememiz gerek. Benim tahminime göre, böyle bir bireyin sonu hiç de kıskanılacak kadar cazip değil. Zamansız bir ölümü bekleyebilir -son cümle çok açıktı- ama bütün gelişmenin tekniğini sorarsanız, bilmiyorum. Kendini kontrol eden grup ilginç, ama ona gelene kadar, üstünde düşünülecek bir dolu şey var."</p>

  <p class="calibre2">"Ona şu kuzeydeki fabrikayı sor," dedi Mühendis.</p>

  <p class="calibre2">"Sorduk," dedi Fizikçi. "Bu da bir başka karmaşık soruydu. O konuda bir teorimiz var... "</p>

  <p class="calibre2">"Teori diyerek neyi kastediyorsun? Size cevap vermedi mi?" diye sözünü kesti Kaptan.</p>

  <p class="calibre2">"Şöyle böyle. Fabrika, çalışmaya hiç başlamadan terkedilmiş. Bunu biliyoruz. Ama nedeni çok açık değil. Elli yıl kadar önce üzerlerinde biyolojik bir ‘yeniden yapılanma' planı yürürlüğe girmiş. Vücut fonksiyonlarının ve formlarının şekli değiştirilmiş. Karışık bir hikaye bu. Gezegen nüfusunun hemen hemen tamamı bir dizi cerrahi işlemden geçmiş. Ama bu, anlaşıldığı kadarıyla, genetik bilginin bilinçli şekilde mutasyonu yoluyla, şu andaki nesilden çok, gelecek nesilleri değiştirme olayıydı. En azından, biz böyle algılıyoruz. Biyoloji alanında iletişim zorlaşıyor çünkü."</p>

  <p class="calibre2">"Ne tür bir şekil değiştirmeymiş bu? Hangi yönde?" diye sordu Kaptan.</p>

  <p class="calibre2">"Bunu öğrenmedik," dedi Fizikçi.</p>

  <p class="calibre2">"Ama bir şeyler öğrendik," dedi Sibernetikçi. "Biyolojinin -özellikle psikolojinin- onlar için özel, hatta kuramsal bir önemi var, bilimin diğer alanlarından farklı olarak."</p>

  <p class="calibre2">"Dinsel olabilir," dedi Doktor. "İnançlarının transandantal bir teolojisinden çok, yasaklar ve kurallara dayanan bir sistem olmasına rağmen."</p>

  <p class="calibre2">"Bir yaratıcıya asla inanmamışlar mı?" diye sordu Kaptan.</p>

  <p class="calibre2">"Bilmiyoruz. Unutma; din, Tahrı ve\ruh gibi soyutlamaların bilgisayarda analojisi yapılamaz. Olaylara dayanan bir sürü soru sormamız ve cevaplardan -ya da yarım cevaplardan- mantıklı bir teori oluşturmaya çalışmamız gerek. Doktor'un din dediği, sanırım, gelenek olabilir, tarih sürecinde üst üste gelmiş alışkanlıklar ve töreler."</p>

  <p class="calibre2">"Ama, din olsun, gelenek olsun, biyolojik bir araştırmayla ne ilişkisi olabilir ki bunların?" diye sordu Mühendis.</p>

  <p class="calibre2">"Bilmiyoruz. Ama bir bağlantı var gibi görünüyor."</p>

  <p class="calibre2">"Belki bu, kesin biyolojik gerçekleri kendi inançlarına ve hükümlerine uydurma meselesidir."</p>

  <p class="calibre2">"Hayır. Iş, bu dediğinden çok daha karışık."</p>

  <p class="calibre2">"Konuya dönelim," dedi Kaptan, "Bu biyolojik programın sonuçları ne olmuş?."</p>

  <p class="calibre2">"Gözsüz veya farklı sayıda gözlerle, bazen burunsuz, deforme olmuş şekilde... Kısacası, yaşama uyum sağlayamayacak durumda dünyaya gelen bireyler. Ayrıca, küçümsenmeyecek sayıda zihinsel özürlü."</p>

  <p class="calibre2">"Tamam! Bizimki de bunlardan ve diğerleri!"</p>

  <p class="calibre2">"Evet. Dayandıkları teorinin yanlış olduğu açık. On iki yıllık bir süre içinde, mutasyona uğramış onbinlerce deforme birey ortaya çıkmış. Bugün de, bu deneyin trajik meyvelerini topluyorlar."</p>

  <p class="calibre2">"Plandan vazgeçilmiş, öyle mi?"</p>

  <p class="calibre2">"Bunu sormamıştık," dedi Sibemetikçi. Mikrofona döndü. "Biyolojik şekil verme planı, hâlâ var mı? Gelecekte ne olacak?"</p>

  <p class="calibre2">Bilgisayar, gırtlağını temizliyor gibi, zayıf sesler çıkaran İkicanlıyla tartışıyor gibiydi.</p>

  <p class="calibre2">"Durumu kötü mü?" diye sordu Kaptan, Doktor'a, alçak sesle.</p>

  <p class="calibre2">"Hayır. Umduğumdan daha iyi. Bitkin, ama bırakmak istemedi. Ve ona transfüzyon da yapamadım, çünkü bizimki nin kanı uymayacak gibi görünüyor..."</p>

  <p class="calibre2">"Şşşt!" diye fısıldadı Fizikçi. Hoparlör takırdamaya başlıyordu.</p>

  <p class="calibre2">"Plan. Var, var değil. Ara. İlk önce vardı, şimdi var değildi. Şimdi mutasyonlar, hastalık. Ara. Bilgi doğru. Plan vardı, şimdi var değildi."</p>

  <p class="calibre2">"Ben anlamadım," dedi Mühendis.</p>

  <p class="calibre2">"Sanırım, planın varlığı şimdi inkar ediliyor ve sanki böyle bir plan hiç olmamış gibi, mutasyonların suçu bir hastalığa yükleniyor. Diğer bir deyişle, talihsizlik, toplumun onayına sunulmuyor."</p>

  <p class="calibre2">"Onaylayan kim?"</p>

  <p class="calibre2">"Sözde yok olan hükümetleri."</p>

  <p class="calibre2">"Durun," dedi Mühendis. "Eğer son anonim yönetimin geçmesinden bu yana bir 'anarşi dönemi' olmuşsa, planı kim ortaya koymuş?"</p>

  <p class="calibre2">"Sen de duydun. Kimse ortaya koymamış. Plan yoktu. Bugün söyledikleri bu."</p>

  <p class="calibre2">"Evet, ama elli yıl önce ne söylemişlerdi?"</p>

  <p class="calibre2">"Başka bir şey:"</p>

  <p class="calibre2">"Bu çok anlamsız!"</p>

  <p class="calibre2">"Hiç de değil. Dünya'da bile, herkesin bildiği ama buna rağmen toplum olarak kabul edilmeyen kesin şeyler var. Sosyal yaşamda, örneğin, bu ikiyüzlülüğün belli bir kısmının zorunlu olduğu bile söylenebilir. Bizde sınırlı bir fenomen olan şey, onlarda merkezcil ve evrensel, hepsi bu."</p>

  <p class="calibre2">"Buna inanmak zor," dedi Mühendis. "Peki kuzeydeki fabrikayla ne ilgisi var?"</p>

  <p class="calibre2">"Fabrika, plan için gerekli olan bir şeyi üretmek için düşünülmüş. Belki de sadece, gelecek için, yeniden yapılanmış nesiller için kullanılabilecek bir şey."</p>

  <p class="calibre2">"Başka fabrikaların da olduğu kesin mi?"</p>

  <p class="calibre2">"Biyolojik planla ilgili fabrikalar - onlardan çok mu var dı, az mı?" diye sordu Sibernetikçi. İkicanlı gırtlağını temizledi ve bilgisayar hemen cevap verdi:</p>

  <p class="calibre2">"Bilinmiyor. Fabrikalar. Olasılık, çok fazla. Bilgi. Fabrika yok."</p>

  <p class="calibre2">"Ne biçim toplum bu? Dehşet verici!" dedi Mühendis.</p>

  <p class="calibre2">"Neden? Sen hiç askeri sır diye bir şey duymadın mı? Ya da başka tür sınıflandırılmış bilgi?"</p>

  <p class="calibre2">"Bu fabrikaları ne tür bir enerji çalıştırıyor?" dedi Mühendis, Sibernetikçi'ye, ama mikrofona çok yakın konuştuğundan, bilgisayar soruyu anında çevirdi. Hoparlör vızıldadı ve başladı:</p>

  <p class="calibre2">"İnorganik. Var olmayan terim. Biyo. Biyo. Ara. Entropi. Sabit. Biyo. Sistem." Panelde kırmızı ışık yandı.</p>

  <p class="calibre2">"Bilgisayarın sözlüğü yetmedi," diye açıkladı Sibernetikçi.</p>

  <p class="calibre2">"Semantik filtreleri neden çıkarmıyoruz?" dedi Fizikçi.</p>

  <p class="calibre2">"Bir şizofren gibi saçmalamasını mı istiyorsun?"</p>

  <p class="calibre2">"Daha çok şey anlayabilirdik."</p>

  <p class="calibre2">"Neden söz ediyorsunuz?" diye sordu Doktor.</p>

  <p class="calibre2">"Bilgisayarın seçicilik oranını düşürmek istiyor," diye açıkladı Sibernetikçi. "Bir sözcüğün kavram tayfı, semantik dağılımı belirsizleştiğinde, bilgisayar, ona karşılık gelen terimin olmadığını söylüyor. Eğer filtreleri çıkarırsam, dilbilimin başka alanlarını da karıştırır ve insan dillerinde olmayan sözcükler üretir."</p>

  <p class="calibre2">"Bu şekilde İkicanlıhın diline yaklaşmış oluruz," dedi Fizikçi.</p>

  <p class="calibre2">"Pekâlâ. Deneyebiliriz."</p>

  <p class="calibre2">Sibernetikçi 'birkaç anahtarın yerini değiştirdi. Kaptan, gözlerini artık kapatmış, yatıyor olan İkicanlıya baktı. Doktor onun yanma giderek durumuna baktı ve tek kelime etmeden koltuğuna geri döndü.</p>

  <p class="calibre2">Kaptan mikrofona eğildi, "Buranın güneyinde bir vadi var. Orada büyük binalar var. Bu binalarda iskeletler var ve yüzeyde de, her tarafta, mezarlar," dedi.</p>

  <p class="calibre2">"Dur, mezar diyemezsin." Sibernetikçi mikrofonu esnek kolundan tutup kendine yaklaştırdı. "Güneyde mimari yapılar var ve onların yanında, topraktaki deliklerde, ölü bedenler var. İkicanlıların bedenleri. Bu ne demektir?"</p>

  <p class="calibre2">O sırada bilgisayar İkicanlıyla uzun bir öksürük ve ciyaklama serisinin değiş-tokuşunu yapmış ve bu da adamlara, makina kendi sorusunu soruyor ve tekrar ediyor gibi görünmüştü. Sonunda, hoparlör monoton bir sesle konuşmaya başladı.</p>

  <p class="calibre2">"İkicanlı. Fiziksel iş, hayır. Ara. Elektrikli organ. Organ işi, evet, ama artan belirsizlik dejenerasyon aşırı yüklenme. Ara. Güney kendi kendini yönelten prokrustiklerin örneklemesi. Biyo ve sosyo-özümseme ölümden arınmış. Ara. Sosyal izolasyon güçle değil, zorla değil. Gönüllü. Ara. Grup mikro-uyumu birey-merkezcil çekim. Üretim, evet. Hayır."</p>

  <p class="calibre2">"Çok parlak öneriydi," dedi Sibernetikçi, Fizikçi'ye. "Birey-merkezcil çekim, ölümden arındırma, biyo ve sosyo-özümseme... Seni uyarmıştım."</p>

  <p class="calibre2">"Bir dakika," dedi Fizikçi. "Bunun zorla çalıştırmayla bir. ilgisi var."</p>

  <p class="calibre2">"Tam tersi. 'Güçle değil, zorla değil," dedi. Gönüllüymüş."</p>

  <p class="calibre2">"Tamam, yine soralım." Fizikçi mikrofona eğildi. "Açık değil," dedi. "Bize söyle, çok basit olarak, güneydeki vadide ne var? Sürgün yeti? Çalışma kampı? Ne üretiyorlar? Ve neden?"</p>

  <p class="calibre2">Bilgisayar İkicanlıyla bir başka konuşma faslma girişti. Cevabı almaları hemen hemen beş dakika sürdü.</p>

  <p class="calibre2">"Mikrogrup gönüllü. Zorla grup içi birleşme, hayır. Her İkicanlı mikrogruba karşı. Başkan ilişkisi merkezcil Bağlayıcı etken öfke. Ara. Bozan cezalandırılır. Cezalandırma gönüllü mikrogrup belirlenmesi. Mikrogrup ne? Karşılıklı ilişkilerde geribesleme çok bireyli. Öfke kişisel amaç. Öfke kişisel amaç. Ara. Dolaşım sosyo-iç psiko. Ölümden arınmış."</p>

  <p class="calibre2">"Bir dakika, 'kişisel amaç' nedir?" diye sordu Sibernetikçi, ötekilerin sabırsızlanmaya başladığını görünce.</p>

  <p class="calibre2">"Kişisel amaç, kişisel korunma," dedi bilgisayar, bu kez İkicanlıya danışmadan.</p>

  <p class="calibre2">"Kişisel korunma içgüdüsü?" diye sordu Fizikçi.</p>

  <p class="calibre2">"Evet, evet, kişisel korunma," dedi bilgisayar.</p>

  <p class="calibre2">"Bunu anladığını mı söyleyeceksin?" dedi Mühendis, koltuğundan kalkarak.</p>

  <p class="calibre2">"Anlamak mı,' hayır, ama sanırım, bir hapishane sisteminden bahsediyor. Bu toplumda küçük gruplar var ve birbirlerini kontrol altında tutuyorlar."</p>

  <p class="calibre2">"Gardiyanlar olmadan? Gözaltı olmadan?"</p>

  <p class="calibre2">"Zorlama yok dedi."</p>

  <p class="calibre2">"İmkânsız bu!"</p>

  <p class="calibre2">"Neden imkânsız olsun? İki kişi düşün: Birinin kibriti var, diğerinin de kibrit kutusu. Birbirlerinden nefret ediyorlar ama ancak birlikte ateş yakabilirler. Öfkeden söz etti. İşbirliği geri-itilimden çıkıyor. Zorlama, bir şekilde, grubun kendi iç dinamiğinin ürünü."</p>

  <p class="calibre2">"Ama ne yapıyorlar? Ne yaratıyorlar? O mezarda yatanlar kim? Ve neden?"</p>

  <p class="calibre2">"Bilgisayarın dediğini duymadın mı? 'Prokrustikler'. Bunun 'Prokrustes Yatağı'ndan geldiği kesin. Huzuru vahşet yoluyla sağlamak."</p>

  <p class="calibre2">"Aptalca! İkicanlı Yunan mitolojisini nereden bilsin?"</p>

  <p class="calibre2">"Bilen o değil, bilgisayar! Kavram tayfında sözcüğün en yakın dengini buluyor! Orada bir çalışma kampı var, ama, yapılan işin amacı veya anlamı olmayabilir. 'Üretim' sözcü ğünden sonra hem evet, hem hayır dedi. İş, onlara uygulanan ceza."</p>

  <p class="calibre2">"Ama eğer ortada gardiyan falan yoksa çalışmaya nasıl zorlanıyorlar?"</p>

  <p class="calibre2">"Zorlama, dediğim gibi, durumun kendisinden doğuyor.' Batan bir gemide, örneğin, bir kişinin seçme şansı azdır. Belki de onlar hayatları boyunca böyle bir geminin güvertesindeydiler... Kendilerine fiziksel iş ağır geleceğinden, bu biyo-özümseme onların elektrikli organları aracılığıyla oluyor."</p>

  <p class="calibre2">" 'Biyo ve sosyo-özümseme' dedi."</p>

  <p class="calibre2">"Sonuçta, grup-içi karşılıklı birleşme var. Grubu toplumdan ayıran karşılıklı bir çekim sözkonusu." "Bunun pek bir anlamı yok."</p>

  <p class="calibre2">"Ben de senden çok şey bilmiyorum. İletişim kuruyoruz, unutma, iki tarafın da birbirine karşı uzaklığı söz konusu ve aramızdaki bilgisayar, anlamı her iki yöne de aktarıyor! Belki Özel bir bilimsel disiplinleri vardır, belki prokrustikler, böyle grupların dinamiğinin teorisidir; öfkeye dayalı özel bir dengeyi, onları hem birleştiren, hem dış dünyadan soyutlayan bir dengeyi oluşturmak için, hareketlerin, anlaşmazlıkların ve çekimlerin planlanmasıdır..."</p>

  <p class="calibre2">"Bunlar bilgisayarın şizofrenik saçmalıklarının senin tarafından değiştirilmiş hali - açıklama falan değil!" diye gürledi Kimyager.</p>

  <p class="calibre2">"Çok yoruldu," dedi Doktor. "Bir ya da iki soru daha, başka yok. Kim sormak istiyor?"</p>

  <p class="calibre2">"Benden paso. Belki sizin şansınız vardır." Bir dakikalık sessizlik oldu.</p>

  <p class="calibre2">"Benim bir sorum var," dedi Kaptan. "Bizim varlığımızı nasıl öğrendiniz?" diye sordu mikrofona.</p>

  <p class="calibre2">"Bilgi. Meteorit. Gemi," dedi bilgisayar, İkicanlıyla kısa bir değişmeden sonra. "Başka gezegenden gemi. Kozmik ışınlar. Ölüm ışınları. Dejenerasyon. Ara. Yoketmek için cam kapsül. Ara. Gözlemevinden gözlem. Patlamalar. Ben yeri saptadım. Ses yönü kaynak. Roketlerin hedefi. Ara. Gece gittim. Bekledim. Savunucu kapsülü yardı. Ben girdim.</p>

  <p class="calibre2">Ben."</p>

  <p class="calibre2">"Onlar size geminin indiğini söylediler, içinde canavarlarla?" diye sordu Mühendis.</p>

  <p class="calibre2">"Canavarlarla. Dejenerasyon. Kozmik ışınlardan. Ve bizim güvenlikteolduğumuzu. Bu camla. Ben ses saptadım. Hedef. Hesaplandı. Bulundu."</p>

  <p class="calibre2">"Sen canavarlardan korkınadın mı?" diye sordu Kaptan. "Sen... Ölümden arındırılmış değil miydin?"</p>

  <p class="calibre2">"Evet," diye yanıtladı hoparlör, anında. "Ama şans. Bir milyon gezegen devrinde bir."</p>

  <p class="calibre2">Fizikçi başını salladı. "İçimizde kim olsa, bunun için buraya gelmeyi denerdi."</p>

  <p class="calibre2">"Bizimle kalmayı ister misin? Seni iyileştireceğiz. Ölüm olmayacak," dedi Doktor.</p>

  <p class="calibre2">"Hayır," dedi hoparlör.</p>

  <p class="calibre2">"Gitmek mi istiyorsun? Toplumuna dönmek?" "Dönmek, yok," dedi hoparlör. Adamlar birbirlerine baktılar.</p>

  <p class="calibre2">"Seni iyileştirebiliriz! Ölmeyeceksin!" dedi Doktor. "Söyle bize, iyileşince ne yapacaksın?"</p>

  <p class="calibre2">Bilgisayar ciyakladı ve İkicanlı zar zor duyulabilecek kadar kısa bir ses çıkardı.</p>

  <p class="calibre2">"Sıfır;' dedi hoparlör ve adamların doğru anladıklarından emin olmak ister gibi, "Sıfır," diye tekrarladı.</p>

  <p class="calibre2">"Kalmak da istemiyor, gitmek de," diye mırıldandı Kimyager. "Bilincini yitiriyor olabilir mi?"</p>

  <p class="calibre2">İkicanhya baktılar. Soluk mavi gözleri, üzerlerinde sabitleşmişti. Yavaş, hafif solumasını duyabiliyorlardı.</p>

  <p class="calibre2">"Bu kadar yeter," dedi Doktor, kalkarak. "Herkes dışarı."</p>

  <p class="calibre2">"Sen?"</p>

  <p class="calibre2">"Ben birazdan geleceğim. İki uyarıcı aldım; bir süre daha oturabilirim."</p>

  <p class="calibre2">Kapıya yöneldiklerinde, İkicanlının küçük gövdesi geriye düştü ve gözleri kapandı.</p>

  <p class="calibre2">Koridorda Mühendis, "Bütün bu soruları ona biz sorduk, neden o bize hiç sormadı?" dedi.</p>

  <p class="calibre2">"Ah, o sordu, daha önce," dedi Sibernetikçi. "Dünyadaki koşullar, tarih, uzay yolculuğunun gelişimi hakkında. Siz gelmeden önceki yarım saat içinde çok daha konuşkandı."</p>

  <p class="calibre2">"Şimdi halsizleşmiş olmalı."</p>

  <p class="calibre2">"Kaptığı radyasyonun dozu az değil. Ve büyük olasılıkla çöldeki yolculuğu da onu yordu, çünkü yaşlı." "Ne kadar yaşıyorlar?"</p>

  <p class="calibre2">"Altı gezegen devri kadar, bize göre altmış yıldan biraz daha az. Aden yılı daha kısa." "Ne yiyorlar?"</p>

  <p class="calibre2">''Bu çok ilginçti işte. Görünüşe bakılırsa, buradaki evrim Dünya'dakinden daha farklı bir yol izliyor. Belli inorganik maddeleri doğrudan doğruya özümseyebiliyorlar."</p>

  <p class="calibre2">"İlk gördüğümüzün içeri getirdiği toprak gibi!" dedi Kimyager.</p>

  <p class="calibre2">"Evet, ama bu binlerce yıl önceymiş. Şimdi çağdaşlaşmışlar; bitkileri, açıklıktaki şu kaliksleri yiyecek akümülatörü olarak kullanıyorlar. Kaliksler topraktan çıkıyor ve İkicanlılara gıda olacak bileşikleri depoluyorlar. Farklı bileşikler için, farklı kaliksler ver."</p>

  <p class="calibre2">"Tabiî, onlar yetiştiriyorlar," dedi Kimyager. "Güneyde bütün tarlalarını gördük. Ama gemiye giren İkicanlı neden toprağı kazıyordu?"</p>

  <p class="calibre2">"Kaliksler karanlıkta toprağın altına çekiliyorlar."</p>

  <p class="calibre2">"Öyle bile olsa çok miktarda toprak...."</p>

  <p class="calibre2">"Beyler, doğru yatağa," dedi Kaptan, Fizikçi ve Sibernetikçi'ye. "Biz devralıyoruz. Saat neredeyse on iki." "Gece on iki mi?"</p>

  <p class="calibre2">"Bütün zaman kavramımızı yitirmişiz."</p>

  <p class="calibre2">Arkalarında ayak sesleri duydular. Kütüphaneden gelen Doktor'du bu. Soran gözlerle ona baktılar.</p>

  <p class="calibre2">"Uyuyor," dedi. "Durumu iyi değil. Siz çıktığınızda, ben... şey bile olduğunu düşünmüştüm... " Sözünü bitirmedi.</p>

  <p class="calibre2">"Ona bir şey söyledin mi?"</p>

  <p class="calibre2">"Söyledim. Ona sordum -dedim ya, her şeyin bittiğini düşünmüştüm- onlar için yapabileceğimiz bir şey olup olmadığını sordum. Hepsi için."</p>

  <p class="calibre2">"Ne dedi?"</p>

  <p class="calibre2">"Sıfır." Doktor'un sesi bilgisayarınki gibi cansız çıkmıştı.</p>

  <p class="calibre2">"Hadi, gidip yatın, hepiniz," dedi Kaptan. "Ama önce, hazır biraraya gelmişken, size şunu sormak istiyorum: "Gidelim mi?"</p>

  <p class="calibre2">"Evet," dedi Mühendis.</p>

  <p class="calibre2">"Evet," dedi Fizikçi ve Kimyager, aynı anda.</p>

  <p class="calibre2">"Evet," dedi Sibernetikçi.</p>

  <p class="calibre2">"Ya sen? Neden konuşmuyorsun?" diye sordu Kaptan, Doktor'a.</p>

  <p class="calibre2">"Düşünüyorum. Biliyorsun, ben hiç o kadar meraklı değildim... "</p>

  <p class="calibre2">"Evet. Seni daha çok, onlara nasıl yardım edebileceğimiz ilgilendiriyordu. Ama şimdi bunun imkansız olduğunu biliyorsun."</p>

  <p class="calibre2">"Hayır. Bunu bilmiyorum işte," dedi Doktor, yumuşak bir sesle.</p>

  <p class="calibre2">BİR SAAT sonra Savunucu alçaltılmış yükleme kapısından aşağı iniyordu. Mühendis onu, bitmemiş, kemerli bir yapı gibi yukarıda içe doğru kavislenen cam duvara doğru ikiyüz metre kadar sürdükten sonra, işe koyuldu. Güneşten daha parlak ışın çubukları gürleyerek duvarı keserken, karanlık, dev adımlarla çölün derinliklerine doğru geri çekilmişti. Yarı ergimiş koca dilimler yere devriliyor ve pırıltılı, beyaz bir duman yükseliyordu. Mühendis, parçaları soğumaya bırakarak yokediciyle kesmeye devam etti. Duvarı yontarak açtığı pencerelerden kızgın saçaklar damlıyordu. Dikdörtgen delikler bir sıra oluşturduğunda, yıldızlı gökyüzü ortaya çıktı. Duman kurnun üstünde kıvnlırken, kızarmış camsı kütle gıcırtıyla karışık bir ses çıkarıyordu.</p>

  <p class="calibre2">Sonunda Savunucu gemiye döndü. Mühendis, güvenli bir uzaklıktan yığınlardaki radyasyon düzeyini kontrol etti. Sayaç takırdadı. .</p>

  <p class="calibre2">"En uygunu, en azından dört gün beklememiz olacak," dedi Kaptan. "Ama Blackie'yi ve temizleme robotlarını dışarı gönderdim."</p>

  <p class="calibre2">"Evet yalnızca yüzey gerçekten sıcak. Bir kum fıskiyesi bunu halleder. Zaten, küçük parçalar gömülebilir."</p>

  <p class="calibre2">"Onları kıç taraftaki boş tanka koyarız." Kaptan düşünce li düşünceli kırmızı moloz yığınına bakıyordu.</p>

  <p class="calibre2">"Neden?" dedi Mühendis. "işimize yaramayacak ki; yalnızca gereksiz taş kırıkları."</p>

  <p class="calibre2">"Giderken arkamızda radyoaktif artık bırakmamızı istemiyorum... Atom enerjisi hakkında hiçbir şey bilmiyorlar ve bu, bilmelerinden iyidir."</p>

  <p class="calibre2">"Belki de haklısın," diye mırıldandı Mühendis. "Aden... Biliyorsun, astronom İkicanlının söylediklerinden sonra benim kafamda canlanan... çok korkunç."</p>

  <p class="calibre2">Kaptan yavaşça başını salladı. "Bilgi teorisinin -hayranlık uyandıracak derecede kusursuz ve tam- bir kötüye kullanımı. Bu, istedikten sonra, fiziksel herhangi bir şeyden çok daha berbat bir işkence aracı olabilir. İzole etmek, baskı altında tutmak ve zor kullanmadan zorlamak. Bunun iğrenç bir bilimini bile oluşturmuşlar - bilgisayarın deyimiyle, şu 'prokrustik'ler."</p>

  <p class="calibre2">"Sence anlıyorlar mıdır... ya da anlıyor mudur?"</p>

  <p class="calibre2">"Böyle bir durumu normal görüp görmediğini mi kastediyorsun? Şey, bence, normal olduğunu düşünüyordur. Farklı bir şey görmemiş ki. Eski tarihlerinden söz etti -normal diktatörlerden ve o, kimliği belirsiz olanlardan. Sonuçta, bazı karşılaştırmalar yapabiliyor."</p>

  <p class="calibre2">"Eğer bir zalim dikta süreci onun için eski güzel günler anlamına geliyorsa, başka türlü bir şeyi düşünmek bile istemiyorum..."</p>

  <p class="calibre2">"Ama işin bu yönü bile mantıklı. Bir grup acımasız, anonim olmanın daha avantajlı olabileceğini keşfediyor. Ve kızgınlığı tek bir kişi üstünde toplamaktan aciz olan toplum, sanki silahı elinden alınmış bir hale geliyor... "</p>

  <p class="calibre2">"Diğer bir deyişle, yüzü olmayan bir zalim!"</p>

  <p class="calibre2">"Ve belli bir süre sonra, bu prokrustiklerin kuramsal dayanağı oluşturulduğunda, bir varis bir adım öne çıkıyor ve gizli kimliğini bile açıklayarak hem kendisini, hem bütün hükümet sistemini iptal ediyor - sadece sözde, elbette, halk içi bilgilenmede."</p>

  <p class="calibre2">"Ama neden burada hiç özgürlük hareketi yok? Bunu anlamıyorum işte! Eğer suçlularını izole edilmiş gruplara koyarak cezalandırıyorlarsa ve eğer ortada ne gardiyan ve gözetim, ne de bir dış güç varsa, o zaman, örgütlenmiş bir dirence rağmen, bireyin kaçması mümkün olmalı."</p>

  <p class="calibre2">"Örgütlenmenin oluşabilmesi için önce bir haberleşme aracı gerekir."</p>

  <p class="calibre2">Kaptan sayacı taret kapağının dışına tuttu: Takırtı yavaşlamıştı.</p>

  <p class="calibre2">"Bazı şeylerin ve bunlar arasındaki ilişkilerin isimleri yok değil, ama bu isimler gerçekte yanlış, hepsi maske. Aralarındaki canavarca mutasyona hastalık, bela diyorlar. Bu, her şeyde böyle olsa gerek. Eğer dünyayı kontrol etmek istiyorsam, ona bir isim koymam gerekir. Bilgi, silah ve örgütlenme olmadan, izole edilmiş grupların yapabileceği şey sınırlıdır.</p>

  <p class="calibre2">"Evet," dedi Mühendis. "Ama, şu mezarlıktaki manzara... ve şehir yönündeki hendek, sistemin, bizim şu görünmeyen kanun koyucunun istediği gibi kusursuz işlemediğini ortaya koyuyor. Ve bir de, İkicanlının cam duvarı gördüğü andaki korkusu - hatırlıyorsun, değil mi?"</p>

  <p class="calibre2">Bu arada tekrar dışarı koydukları sayaç ağır ağır tıkırdadı. Duvarın yanındaki moloz artık parlamıyordu ama, geminin etrafındaki alan hâlâ dumanlıydı ve havanın titreşmesiyle gökyüzü, yıldızlarla örülüyor gibi görünüyordu.</p>

  <p class="calibre2">"Gidiyoruz," diye devam etti Mühendis. "Keşke dillerini biraz daha iyi öğrenebilseydik. Ve yokmuş gibi görünen şu kahrolası hükümetlerinin nasıl işlediğini ortaya çıkarabil seydik. Onlara silah verebilseydik. .."</p>

  <p class="calibre2">"Bizimki gibi zavallı İkicanlılara mı vereceksin silahı? Ellerine antimadde mi yerleştireceksin?"</p>

  <p class="calibre2">"Böyle bir durumda biz... "</p>

  <p class="calibre2">"Hükümeti mi devirirdik? " dedi Kaptan, sakin sakin. "Halkı zorla özgür mü kılardık?" "Eğer başka seçenek yoksa."</p>

  <p class="calibre2">"Bir kere, bunlar insan değiller. Unutma, sen yalnızca bir bilgisayarla konuştun ve bu yüzden ikicanlıyı da, yine, bilgisayarın anlattığı kadar anladın, daha fazla değil. İkincisi, hiç kimse bütün bunları onlara zorla kabul ettirmiyor. Hiç kimse. En azından, uzayda. Onlar kendileri... "</p>

  <p class="calibre2">"Eğer sen bu şekilde düşünürsen, elbette hiçbir şey yapılamaz!" diye bağırdı.</p>

  <p class="calibre2">"Başka türlü nasıl olabilir? Bu gezegenin sakinleri, kör bir patikada kalakalmış ve elinden tutup kurtarabileceğin bir çocuğa benziyor mu? Keşke her şey bu kadar basit olaydı! Onları özgür bırakmak, Henry, öldürmekle işe başlamak demek ve çarpışma ne kadar şiddetli olursa, öldürmek de amaçtan o kadar uzaklaşır! Sonunda, sadece geri çekilmek için, karşı saldırı için öldürüyor oluruz; sonra da, Savunucu'nun yolüna çıkan ne varsa talan ederiz. İşin bu noktaya ne kadar kolay gelebileceğini biliyorsun!"</p>

  <p class="calibre2">Mühendis başını salladı. "Zaten," dedi, "Hiç kuşku yok ki şu anda bizi gözetliyorlar ve duvarlarında açtığımız deliklerden memnun olduklarından da şüphe ediyorum. Bir başka çarpışma olabilir."</p>

  <p class="calibre2">"Evet," diye kabul etti Kaptan. "Birkaç uzaktan kumandalı nöbetçi göndermek yerinde olabilir. Elektronik gözler ve kulaklar."</p>

  <p class="calibre2">"Bu zaman alır, ayrıca, gerekli parçaları şu an bulamayabiliriz." "Doğru... "</p>

  <p class="calibre2">"Saniyede iki röntgen. Robotları şimdi çıkarabiliriz." "Pekâlâ. Savunucu'yu her ihtimale karşı, geminin yanına park et."</p>

  <p class="calibre2">O öğleden sonra gökyüzü bulutlandı ve gezegene ayak bastıklarından bu yana ilk kez, hafif, ılık bir yağmur inmeye başladı. Cam duvar karardı, yağmur suyunun ince, soluk çizgileri, üzerinden süzülüyordu. Robotlar yorulmaksızın çalışıyordu. Pulsomotorların yığın halindeki dilimlerin üstüne attığı kum tıslarken, cam zerreleri gökyüzüne fırlıyordu. Kum ve yağmur, sulu bir balçık oluşturmuştu.</p>

  <p class="calibre2">Blackie, öteki robotun sayaçla mühürlerini kontrol ettiği, radyoaktif parçalarla dolu konteynerleri gemiye taşıdı. Arkasından, iki robot, temizlenmiş dilimleri sürükleyerek, Mühendis'in gösterdiği şekilde yerleştirdiler. Sonra da, kaynak makinaları kıvılcımlar saçarak işe koyuldu ve dilimler, oluşturmak istedikleri platform için eritilip kaynaştırıldı.</p>

  <p class="calibre2">Bütün gün süren bir çalışmadan sonra, dilimlerin yetmeyeceği anlaşılınca Savunucu, alacakaranlıkta, yine duvarın yolunu tuttu. Şiddetli yağmurun altındaki görüntü gerçekten ilginçti; dikdörtgen Güneşler ışık saçarak büyüyor ve kızarmış cam yığınları toprağa saplanıyordu. Kalın duman bulutları dalgalar halinde yükselirken yağmur suyunun doldurduğu çukurlar kulak tırmalayıcı bir tıslamayla fokurduyordu. Havadaki yağmur bile kaynıyordu. Çok yukarıda, hareketsiz, pembe, yeşil ve san gökkuşakları ışık çubuklarını aşağı yansıtıyordu. Kömürden yapılmış gibi kapkara görünen Savunucu şimşeğin ortasına doğru döndü, burnunu ayarladı ve o da şimşek saçmaya başladı. Meydan büyük bir gökgürültüsüyle yeniden sarsıldı.</p>

  <p class="calibre2">"Bu, iyi olabilir!" diye bağırdı Mühendis, Kaptan'ın kulağına. "Bu fişekler sayesinde belki bizi kendi halimize bırakırlar! En azından iki güne ihtiyacımız var!" Fırın kadar sıcak taretin içinde tere batmış yüzü, cıva bir maskeyi andırıyordu.</p>

  <p class="calibre2">Adamlar yatmak için odalarına çekildiklerinde, robotlar yeniden ortaya çıkıp, arkalarından sürükledikleri kum pompa hortumlarıyla, cam dilimlerini oradan oraya taşıyarak sabaha kadar çalıştılar. Kaynak makinalarını çevreleyen yağmur göz kamaştırıcı mavilikte ışıltılar saçıyordu; yükleme kapağından bir sürü konteyner daha geçti. Geminin kıç tarafının arkasından parabolik bir yapı yavaşça yükseliyor ve bu arada kazıcı robotlar geminin belinin altındaki tepeyi didikleyerek harıl harıl kazıyorlardı.</p>

  <p class="calibre2">Şafak sökerken adamlar uyandığında, cam dilimlerin bir bölümü, payanda olarak tünele yerleştirilmişti bile ...</p>

  <p class="calibre2">"Bu, iyi bir fikirdi," dedi Kaptan. Kumanda odasındaki masada, önlerinde bir sürü proje rulosuyla oturuyorlardı. "Kirişleri çıkarma işini onlara vermeyip kendimiz yapmaya kalksaydık, büyük olasılıkla tavan çökerdi ve kazıcıları ya ezerdi, yada kıstırırdı."</p>

  <p class="calibre2">"Kalkış için yeterli gücümüz var mı?" diye sordu Sibernetikçi. Kapıda dikiliyordu.</p>

  <p class="calibre2">"Hem de on kalkışa yetecek kadar. Eğer mecbur kalırsak -ki kalmayacağız-kıç tanka doldurduğumuz radyoaktif döküntüyü her zaman boşaltabiliriz. Isı damarlarını tünelin içine doğru uzatacağız ve dereceyi camın erime noktasına yükselteceğiz. Payandalar yavaş yavaş batacak. Eğer çok hızlı batarlarsa damarlara sıvı nitrojen pompalarız. Akşama doğru gemiyi kurtarmış oluruz. Geriye, havaya dikme işi kalıyor..."</p>

  <p class="calibre2">"Bu, ikinci bölüm," dedi Mühendis.</p>

  <p class="calibre2">Saat sekizde bulutlar dağılmış, Güneş parlamaya başlamıştı. Geminin, o ana kadar, yamaca sımsıkı gömülmüş duran koca silindir gövdesi kıpırdıyordu artık. Mühendis, bir transit kullanarak, kıç tarafın yavaşça küçülen açısını gözledi. Uzakta, duvarın yanında bir yerde duruyordu; üstündeki kare deliklerle, eski çağlardan kalma cam bir antiteatr harabesini andırıyordu bu haliyle, duvar.</p>

  <p class="calibre2">Adamlar ve iki İkicanlı gemiyi boşaltmışlardı. Mühendis, Doktor'un ufak karaltısını gördü; gövdenin etrafında geniş bir yay çizerek yaklaşıyordu; ama ilgilenmedi, çünkü aletlerine gömülmüştü. Şimdi geminin ağırlığını yalnızca ince bir toprak tabakası ve bunun altındaki, erimekte olan payandalar kaldırıyordu. Borulardan on sekiz kablo çıkıyor ve bunlar, camdan kesilmiş ağır yığınlara tutturulmuş lengerlere ulaşıyordu. Mühendis duvar için şükrediyordu; o olmasaydı, gemiyi dikmek, dört misli uzun sürecekti.</p>

  <p class="calibre2">Kurnun üstünde kıvrılmış başka kablolar tünelin içindeki damarlara akım iletiyordu. Tünelin, gövdenin bağrına girdiği bölümünün tam altında kalan ağzından duman çıkıyordu. Sarı-gri bulutlar, hâlâ ıslak olan meydanı yavaş yavaş geçiyordu. Gemi milim milim toprağa gömülüyordu; daha hızlı inmeye başladığında, Mühendis, elinin altındaki bir şalteri itti, valfler açıldı ve sıvı nitrojen, tüneldeki damarlara doğru yürüdü. Bir gümbürtü kopmuştu, kirli beyaz bulutlar havaya püskürüyordu.</p>

  <p class="calibre2">Birdenbire gövde sarsıldı ve Mühendis valfleri açmadan önce, yüz metreden daha uzun olan gemi, bir feryat koyuverdi ve kıç taraf beş, altı metre kadar. düştü. Aynı anda burun,.havaya kum ve marn fırlatarak toprağa doğru ileri atıldı. Bundan sonra seramit dev durdu. Kablolarla damarlar, altında kalmıştı; yırtılmış bir tanesi, yoğunlaşmış havayı gürültüyle dışarı fışkırtıyordu.</p>

  <p class="calibre2">"Başardık! Başardık!" diye bağırdı Mühendis. Sonra, önünde Doktör'u gördü. Doktor bir şeyler söylüyordu ama ne dediğini anlamadı.</p>

  <p class="calibre2">"Sanki. .. eve gidiyormuşuz gibi," dedi Doktor. "O yaşayacak."</p>

  <p class="calibre2">"Ne? Ne dedin?"</p>

  <p class="calibre2">"Paçayı kurtardı."</p>

  <p class="calibre2">Mühendis bu kez anladı. Geminin serbest olduğundan emin olmak için yeniden baktı. "Bizimle mi geliyor?" diye sordu uzaklaşırken. Kafası gövdedeki hasarla doluydu.</p>

  <p class="calibre2">"Hayır," diye cevap verdi Doktor, onun arkasından giderken. Ama birkaç adım sonra durdu.</p>

  <p class="calibre2">Ortalık serinlemişti, çünkü, yoğunlaşmış gaz, parçalanmış borudan fışkırmaya devam ediyordu. Küçük figürler gövdeye tırmandı, biri kayboldu ve birkaç dakika sonra, kızgın kolon düştü; bir an, havayı dolduran köpüğü dışarı atmaya devam ettikten sonra o da durdu ve her şey, tuhaf bir sessizliğe gömüldü. Doktor etrafına bakındı; sanki oraya nasıl geldiğini anlamaya çalışıyordu ve yavaşça yürüdü.</p>

  <p class="calibre2">Gemi, sonunda dimdik kalkabilmişti, bulutlardan daha beyazdı ve onların arasına yükselen sivri ucu çoktan yola çıkmış gibi görünüyordu. Üç günlük, yorucu bir çalışma olmuştu. Yükleme tamamlanmıştı. Önceleri onların tutsaklığı anlamına gelen duvarın parçalarından oluşturdukları koca parabolik rampa, yamaçta yatıyordu. Yerden yetmiş metre yükseklikteki açık kapak girişinden, dört adam, aşağı bakıyorlardı. Yassı, koyu sarı yüzeyde, biri diğerinden daha açık renkli iki minik figürü görebiliyorlardı. Adamlar izlemeye devam ettiler. Henüz hafifçe yanan egzoz borularından sadece kırkbeş, elli metre ötede duran İkicanhlar, hareket etmiyorlardı.</p>

  <p class="calibre2">"Neden gitmiyorlar?" diye sordu Fizikçi, sabırsızca. ' "Bu şekilde kalkamayız."</p>

  <p class="calibre2">"Gitmeyecekler," dedi Doktor.</p>

  <p class="calibre2">"Bu da ne demek oluyor? Gitmemizi istemiyor mu?" Doktor hiçbir şey söylemedi.</p>

  <p class="calibre2">Güneş tepedeydi. Batıdan bulut kümeleri sürükleniyordu. Gökyüzüne yükselmiş sivri bir kulenin penceresini andıran açık kapaktan, güneydeki tepeleri, bulutlara karışmış mavi dorukları Güneşe katılmış kum tepeciklerinin oluş turduğu sıralar halinde yüzlerce mil öteye uzanan büyük batı çölünü ve doğu platosundaki orınanın mor örtüsünü görebiliyorlardı. Altlarındaki duvarın çizdiği çember, dantel bir kafese benziyordu. Geminin gölgesi koca bir kum saati gibi, bunun üstünden ilerledi; şimdi, iki küçük figüre doğru yaklaşıyordu.</p>

  <p class="calibre2">Doğuda bir gökgürültüsü duyuldu, bunu, uzun bir ıslık izledi ve alev, patlamanın siyah küresi içinde parladı.</p>

  <p class="calibre2">"Yeni bir şey," dedi Mühendis.</p>

  <p class="calibre2">Bir başka gökgürültüsü koptu. Daha yakında, görünmeyen bir gülle patladı; sanki dünyaya ait olmayan, korkunç bir ıslık gemiye doğru geliyordu. Yer sarsıldı, kırk, elli metre ileride çamur fışkırdı. Geminin sallandığını hissettiler.</p>

  <p class="calibre2">"Mürettebat," dedi Kaptan. "Yerlerinize!"</p>

  <p class="calibre2">"Onları ne yapacağız?" diye sordu, aşağı bakan Kimyager.</p>

  <p class="calibre2">Kapak kapandı.</p>

  <p class="calibre2">"Kemerlerinizi bağlayın!" dedi Kaptan. "Hazır mı?"</p>

  <p class="calibre2">"Hazır," diyen mırıltılı bir cevap geldi.</p>

  <p class="calibre2">"On iki sıfır yedi saat. Kalkış için hazır. Bütün sistemler!"</p>

  <p class="calibre2">"Reaktör açık," dedi Mühendis.</p>

  <p class="calibre2">"Kritik hacim," dedi Fizikçi.</p>

  <p class="calibre2">"Dolaşım normal," dedi Kimyager.</p>

  <p class="calibre2">"Yerçekimi ekseni tamam," dedi Sibernetikçi.</p>

  <p class="calibre2">Konkav tavanla, köpükle şişirilmiş tavan arasında duran Doktor, ekrana bakıyordu.</p>

  <p class="calibre2">"Hâlâ oradalar mı?" diye sordu Kaptan ve hepsi ona baktılar: Soru, rutin kalkış sorularından değildi.</p>

  <p class="calibre2">"Hâlâ oradalar," dedi Doktor. Öncekilerden daha yakındaki bir patlama gemiyi salladı.</p>

  <p class="calibre2">"Kalkış!" diye bağırdı Kaptan. Mühendis, katı bir yüz ifadesiyle kumandaya geçti. Küçük, boğuk bir ses çıktı; sanki bir başka dünyadan geliyordu. Sonra, derece derece arttı ve her şeyi yuttu... Sallanarak ve yavaşça, karşı konulmaz bir gücün içinde buldular kendilerini. Gemi kalkmıştı. "Normaldeyiz," dedi Kaptan.</p>

  <p class="calibre2">"Kalkış tamam," dedi Sibernetikçi. Naylon şeritler gerildi. Amortisörler homurdanmaya başladı.</p>

  <p class="calibre2">"Oksijen maskeleri," dedi Doktor, uykudan uyanır gibi ve kendi plastik ağızlığını ısırdı.</p>

  <p class="calibre2">On iki dakika sonra atmosferden çıktılar. Hızı sabitleyerek, yıldızlı boşlukta uzayıp giden spiralde yerlerini aldılar. Panellerdeki yedi yüz kırk lamba ve kadran sessizce yanıp sönüyordu. Kemerlerini çözdüler ve kontrolların yanına gittiler. Kurşunların aşırı ısınmadığından emin olmak ya da, varsa, bir kısa devrenin zayıf çıkırtısını duymak için düğmeleri, şalterleri yokladılar. Yanık kokusu olup olmadığını hissetmek için havayı koklayarak astrodesik bilgisayarların kadranlarına dokundular. Ama her şey olması gerektiği gibiydi: Hava temizdi, derece doğruydu; distribütör sanki hiç, kırık parçalar yığını olmamıştı.</p>

  <p class="calibre2">Kumanda odasında Mühendis ve Kaptan, haritaların üstüne eğilmişlerdi. Masadan daha büyük, kenarları yırtılmış yıldız şemaları aşağı sarkıyordu. Uzun zaman önce kumanda odası için daha büyük bir masa gerektiğini söylemişlerdi; çünkü haritalara basmak zorunda kalıyorlardı. Ama masa değiştirilmemişti.</p>

  <p class="calibre2">"Aden'i gördün mü?" diye sordu Mühendis.</p>

  <p class="calibre2">Kaptan ona baktı, anlamamıştı. "Ne demek istiyorsun?"</p>

  <p class="calibre2">"Yani, şimdi gördün mü?"</p>

  <p class="calibre2">Kaptan arkasını döndü. Ekrandaki pırıltılı opal kürenin yanında, komşu yıldızlar sönük kalıyordu.</p>

  <p class="calibre2">"Güzel," dedi Mühendis. "Dikkatimizi çekti, çünkü çok güzeldi. Yalnızca yanından geçmek istemiştik."</p>

  <p class="calibre2">"Evet," dedi Kaptan, "... yalnızca yanından geçmek. .."</p>

  <p class="calibre2">"Bütün bu renkler... Öteki gezegenlerin hiçbiri böyle değil. Sadece Dünya, mavi bir bilye gibi." Birlikte ekranı izlediler.</p>

  <p class="calibre2">"Demek İkicanlı kaldı ha?" dedi Kaptan, yavaşça.</p>

  <p class="calibre2">"İstediği buydu."</p>

  <p class="calibre2">"Sence."</p>

  <p class="calibre2">"Eminim. Yalnızca, derdini bize anlatmak istedi, onlara değil. Onun için yapabildiğimiz tek şey buydu."</p>

  <p class="calibre2">Bir süre hiçbiri konuşmadı. Aden giderek küçüldü.</p>

  <p class="calibre2">"Çok güzel," dedi Kaptan. "Ama, biliyorsun, olasılık eğrisinin üstünde, çok daha güzel olan başkaları da olmalı."</p>

  <div class="mbppagebreak" id="calibre_pb_1"></div>
</body>
</html>
