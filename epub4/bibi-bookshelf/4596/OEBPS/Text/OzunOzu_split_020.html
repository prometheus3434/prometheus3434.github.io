<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>OzunOzu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_22">İkinci Sefer</h2>

  <p class="normal">Bu ikinci sefere özel sefer, müşâhede seferi ve mürebbî sefer derler. Bu ikinci seferde kâmil mürşidin eteğine yapışıp tekrar Akl-ı Küll’e uçmak ve mânevî sefer ile sefer etmek gerekir. Akl-ı Küll’e Hakîkat-i Muhammediyye de derler. İşte bu mertebeye gayret ederek ve pîrlerin himmeti ile vâsıl olmak gerekir. Buraya ulaşmaya vuslat-ı hâs (özel kavuşma) denir.</p>

  <p class="normal">İnsan, varlık mertebelerinden geçerek insan mertebesine gelene kadar geçtiği her bir mertebeden birer renk, birer ahlâk ve birer düşük sıfat almış ve kazanmış ve böylece "hayvanlar gibi hatta daha da şaşkın" olma mertebesine ulaşmıştı. Şimdi o aşağılık sıfatlar ve beğenilmeyen huylar kâmil mürşide tâbî olmak ve emrine itaat etmekle düzelmedikçe ve kötü huyların tamamı terk edilip evvelce olduğu gibi soyut ve renksiz olmadıkça Akl-ı Küll’e ulaşmak ve dönmek müyesser olmaz.</p>

  <p class="normal">Eğer sâlik Akl-ı Küll’e dönerek Akl-ı Küll olmazsa Allah erleri nezdinde henüz bülûğa ermemiştir. Kişinin sülûk ederkenki bülûğ çağı Akl-ı Küll’e ulaşmakla olur. Bu mertebe ise velâyet mertebesidir.</p>

  <p class="indentmetin"><span class="idebolditalik">Beyit:</span></p>

  <p class="indentmetin"><span class="ideitalik">Delîle erişen bâliğ olurlar</span></p>

  <p class="indentmetin"><span class="ideitalik">Delîli olmayan nâ-pâk olurlar</span></p>

  <p class="indentmetin">(Yol göstericisi olan kişi istediği şeye yönelerek istediği şeye erer. Yol gösterici bulamayanlar ise mertebelerin kirlerinden arınmamış bir hâlde kalır.)</p>

  <p class="normal">Sâlik Akl-ı Küll’e erince meblağ-i ricâle yani Allah erlerinin ulaştığı yere ulaşır. Buraya da Hakîkat-i Muhammediyye derler. Hz. Peygamber’in "Allah’ın ilk yarattığı şey benim aklımdır" buyurmalarının nedeni budur. Sâlik bu makamlarda renksiz olur ve vahdete erer.</p>

  <p class="indentmetin"><span class="idebolditalik">Beyit:</span></p>

  <p class="indentmetin"><span class="ideitalik">Çun ki bî-rengî esîr-i reng şod</span></p>

  <p class="indentmetin"><span class="ideitalik">Mûsâ bâ Mûsâ der ceng şod</span></p>

  <p class="indentmetin"><span class="ideitalik">Çun be bî-rengî resî kân dâştî</span></p>

  <p class="indentmetin"><span class="ideitalik">Mûsî u fir’avn dârend âştî</span><sup class="calibre2"><a href="../Text/OzunOzu_split_026.html#footnote-10872-24" id="footnote-10872-24-backlink">[24]</a></sup></p>

  <p class="indentmetin">(Çünkü renksiz olan renge esir olursa, Mûsâ Mûsâ ile harb eder. Renksizlik âlemine ulaşırsan Mûsâ ile Firavun’un karıştığı âleme erişirsin.)</p>

  <p class="normal">Bu makamda sâlikin aklı Akl-ı Küll, nefsi Nefs-i Küll ve ruhu ise Rûhu’l-Mukaddes olur. Bu makama cem‘ ba‘de’l-fark (fark hâlinden sonra gelen cem) makamı da denilir. Yine bu makam meczûb-i Hakk makamıdır. Bu makamda sâlik, hayret, şaşkınlık ve akıl karışıklığına düşer. Pek çok kişi bu makamda ilhâda yani dinsizliğe meyl eder. Bundan dolayı "Fark hâli olmaksızın cem olma hâli zındıklıktır" denilmiştir. Sâlik bu makamda kalıp da bu makamı geçmeye çalışmazsa kemâle erdirmeye ve irşâda uygun biçimde nâil olamaz.</p>

  <p class="normal">Hadd-i zâtında bu makam çok çok zevkli bir makamdır. Fillah (Allah’ta olmaklık) ve seyr-i fillah (Allah’ta seyr) mertebesidir. Sâlik bu mertebeye erdiğinde varlığının damlasını denize bırakır. Başsız ve ayaksız bir hâlde bulunur. Ne kendisinden ne de âlemden haberi olur. Hiçbir şeyden sakınmaz. Şerîatın emirleriyle bile bağlanmaz. Bu yüzden bu makamdan da geçmek gerekir. Allah’ın fazlı ve inâyetiyle hem bu makamda fenâ fillah mertebesini cem edip hem de buradan yükselip bekā billah mertebesine ulaşmak lâzımdır.</p>
</body>
</html>
