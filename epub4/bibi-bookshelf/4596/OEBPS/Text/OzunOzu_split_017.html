<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>OzunOzu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_20">Beşinci Mertebe:<br class="chapter" />
  İnsân-ı Kâmil</h2>

  <p class="normal">İnsân-ı kâmil bu bahsi geçen mertebeler ve âlemlerin hepsini içerir ve kapsar. Bu nedenle insân-ı kâmil mertebesi varlık mertebelerini cem eden mertebedir ve ism-i âzam makamıdır. İsm-i âzam bütün ilâhî isimleri cem ettiği gibi insân-ı kâmil de mülk, melekût, ceberût ve lâhût âlemlerinin hepsini cem eder. İnsân-ı kâmilin kuşatmadığı ve zâtî sirâyet ile kendisine sirâyet etmediği zâhirî ve bâtınî hiçbir varlık mertebesi yoktur. Hatta insân-ı kâmil o varlık mertebesinin aynıdır. Nitekim Hz. Ali bu hususta şöyle demiştir:</p>

  <p class="indentmetin"><span class="idebolditalik">Beyit:</span></p>

  <p class="indentmetin"><span class="ideitalik">E tez‘umu enneke cirmun sağîrun</span></p>

  <p class="indentmetin"><span class="ideitalik">Ve fîke intave’l-âlemu’lekber</span></p>

  <p class="indentmetin">(Sen kendini küçük bir cisim sanırsın, hâlbuki âlem-i ekber sensin ve o sende gizlidir.)</p>

  <p class="normal">Eğer kâmil bir mürşide erişip nefsini tanırsan her şeyin sende olduğunu ve senin de her şeyde olduğunu hatta belki her şeyin sen olduğunu yakînen bilirsin. Meselâ on sekiz bin âlemin bir havan içinde dövüldüğü, macun yapıldığı ve bu macundan bir şey oluşturulduğu farz edilse bu oluşturulan şey insân-ı kâmil olurdu. İnsan-ı kâmil on sekiz bin âlemi on sekiz bin gözle seyreder. Her bir âleme girer ve girdiği âlemi o âleme uygun bir gözle seyreder. Hissedilirler âlemini duyu gözüyle, akledilirler âlemini akıl gözüyle, mânâları yani ruhlar âlemini kalb gözüyle seyreder. Sen artık geri kalan âlemleri buna kıyas et! Bununla birlikte bu duyu gözüyle mânâya müyesser olunacağını zannedenlerin şüpheye düştükleri de ehline mâlûmdur.</p>

  <p class="indentmetin"><span class="idebolditalik">Beyit:</span></p>

  <p class="indentmetin"><span class="ideitalik">Yürü bir göz dahî bul çare eyle</span></p>

  <p class="indentmetin"><span class="ideitalik">Bu gözü ondan O’na nazzâre eyle</span></p>

  <p class="indentmetin">(Yürü bir göz daha bul da derdine çare kıl! Bu gözü de o gözden Hakk’a bakan gözlük yap!)</p>

  <p class="normal">Gayb âlemini seyretmek için hakkānî bir göz gerekir.</p>

  <p class="normal">"Âlemlerin sayısı on sekiz bindir" diyenler şu bakımdan böyle söylerler:</p>

  <p class="normal"><span class="idebold">1.</span> Akl-ı küll ki buna kalem de denir,</p>

  <p class="normal"><span class="idebold">2.</span> Nefs-i küll ki buna levh de denir,</p>

  <p class="normal"><span class="idebold">3.</span> Arş</p>

  <p class="normal"><span class="idebold">4.</span> Kürsî</p>

  <p class="normal"><span class="idebold">5.</span> Yedi gök (Satürn, Jüpiter, Mars, Güneş, Venüs, Merkür ve Ay)</p>

  <p class="normal"><span class="idebold">6.</span> Dört unsur (Ateş, Hava, Su, Toprak)</p>

  <p class="normal"><span class="idebold">7.</span> Mevâlîd-i selâse (Maden, Bitki ve Hayvan)</p>

  <p class="normal">Bunların toplamı on sekiz olur. Bunlar küllî âlemlerdir. Eski hakîmler bunların cüz‘î olanları da dikkate alarak her birini bin âlem olarak saymışlardır. Bu nedenle âleme on sekiz bin demişlerdir. Gerçekte ise âlemler had ve hasra gelmez ki bunu daha önce de belirttik.</p>

  <p class="normal"><span class="idebolditalik">Fâide</span></p>

  <p class="normal">İmdi bu yeryüzünde olan mahlûkāt denizde olanın onda biridir. Karada ve denizde olanların hepsi hesap edilse havada olanların onda biri eder. Yerde, denizde ve havada olanların hepsi toplansa Allah’ın birinci kat gökte bulunan meleklerinin onda biri eder. Yerde, havada, denizde ve birinci kat gökte bulunanlar toplansalar ikinci katta olanın onda biri ederler. Geri kalanı buna kıyas et!</p>

  <p class="normal">Üçüncü, dördüncü, beşinci, altıncı ve yedinci göğe varıncaya kadar bu kıyas üzeredir. Yedi kat gökte olan mahlûkāt ve melekler kürsîde olan meleklerin onda biridir. Nitekim kürsî hakkında <span class="ideitalik">"O’nun kürsîsi gökleri ve yeri kuşatmıştır"</span> (Bakara, 255) buyrulmuştur. Kürsîde, yedi kat göklerde, yedi kat yerlerde ve denizde olanlar Arş’ın bir köşesinde olan meleklerin onda biridir. Bunların tamamı da Arş’ın üstünde bulunan müheyyemûn meleklerin onda biri eder. Müheyyemûn adı verilen melekler, Hakk Teâlâ kendilerini yarattığından beri Hakk’ın cemâlinden bir zerre gözlerini ayırmayan ve Allah’ın cemâlinin güzelliğine hayran olan meleklerdir. Bu melekler ne kendilerinden ne de başkalarından haberdardırlar. Henüz âlemin, Âdem’in ve İblîs’in yaratıldığından haberdar değillerdir. Yine Hakk Teâlâ’nın Rûh adı verilen yüce bir meleği vardır. Bu meleğin başında sayısız saçlar vardır. Bütün bu zikrolunan melekler, Arş ve ferş, Rûh isimli bu meleğe nisbet olunsaydı bu durum tıpkı bir insanın elindeki inci tanesi veya insanın saçına bir inci tanesi asması gibi olurdu. Eğer Hakk Teâlâ Rûh’a bu varlığı yemesini emretseydi o, bütün bu varlığı bir lokma ederdi de yine de boğazından bir şeyin geçtiğini hissetmezdi. İster melek ve isterse felek olsun zikrolunan bütün bu şeyler eğer insan-ı kâmilin kalbine konulsaydı o, bunlar kalbinde var mı yok mu hissetmezdi. Nitekim Bâyezîd el-Bistâmî bu makama ulaştığında tāliblerin bu yola rağbetlerini artırmak için "Eğer arş ve içindekilerin bir milyon katı ârifin kalbindeki köşelerden bir köşeye konulsaydı ârif bunu hissetmezdi" demiştir. Zîrâ o gönül yerlere, göklere, Arş’a, kürsîye sığmayan Allah Teâlâ’yı kendisine sığdırmıştır. O bu kadar geniş olsa buna şaşılır mı?</p>

  <p class="normal">Nitekim bir hadîs-i kudsîde rivâyet edildiğine göre Allah Teâlâ "Göğüm ve yerim beni kuşatamadı. Ancak mü’min kulumun kalbi beni kuşattı" buyurur. Hadiste geçen mü’min sözü ile kastedilen insân-ı kâmildir. Kalbe sığmak ise Hakk’ın cemâline o gönlün ayna olması demektir. Nitekim bir hadiste "Mü’min mü’minin aynasıdır" buyrulur. Burada geçen ilk mü’min sözü ile kastedilen insân-ı kâmildir. İkinci mü’min ise Allah’tır. Şu hâlde bu sözün anlamı insân-ı kâmilin gönlü Allah’ın aynasıdır demek olur.</p>

  <p class="normal">Hz. Şeyh-i Ekber Muhyiddîn İbnü’l-Arabî <span class="ideitalik">Fusûs</span> isimli eserinde ârifin kalbinin azametinden haber vererek şöyle der: "Bâyezîd’in bahsettiği durum<sup class="calibre2"><a href="../Text/OzunOzu_split_026.html#footnote-10872-20" id="footnote-10872-20-backlink">[20]</a></sup> ârifin cisimlere nisbetle olan büyüklüğünü anlatır.<sup class="calibre2"><a href="../Text/OzunOzu_split_026.html#footnote-10872-21" id="footnote-10872-21-backlink">[21]</a></sup> Ben ise derim ki, bu sonsuz varlık ki, bu sonsuz varlığı yaratan hakîkate nisbetle kendisine bir sınır belirlenir. Bu kendisine had ve nihâyet olmayan varlığı yaratan hakîkat ârifin kalbinde olsaydı ârif o hakîkati de hissetmezdi."<sup class="calibre2"><a href="../Text/OzunOzu_split_026.html#footnote-10872-22" id="footnote-10872-22-backlink">[22]</a></sup></p>

  <p class="normal">Ârifin kalbinin Şeyh-i Ekber hazretlerinin zikrettiği şekildeki azameti had ve kuşatılmaya ve vehim ve kıyasa sığabilecek bir azamet değildir. Bu durum ancak zevk yolu ile anlaşılır. Allah bizlere bu zevki müyesser eylesin, hû!</p>

  <p class="normal">Bâyezîd el-Bistâmî hazretleri bu makamda şöyle buyurmuştur:</p>

  <p class="indentmetin"><span class="idebolditalik">Şiir:</span></p>

  <p class="indentmetin"><span class="ideitalik">Şeribtu’l-hubbe ke’sen ba‘de ke’sin</span></p>

  <p class="indentmetin"><span class="ideitalik">Femâ nefide’ş-şerâbu ve mâ raveytü</span></p>

  <p class="indentmetin">(İlâhî aşkı kadeh kadeh içtim. Ne şarap tükendi, ne de ben kandım.)</p>

  <p class="normal">Bu makamda hubb/sevgi mahbûbun aynıdır. Bâyezîd bu sözüyle kalb mertebesinden ve kalbin genişliğinden bahsetmiştir ki bu bilgi, ehlinin mâlûmudur. Yani Bâyezîd "Kalbimin aynası ezelî ve ebedî sevgilinin tecellî ve feyizlerine mazhar oldu. İlâhî feyizler sürekli bir şekilde inmekte ve kalbim de bunları kabul etmektedir. Ne muhabbet son buldu, ne kalbimin kabulü tükendi ve ne de tükenecektir" demek istemektedir.</p>

  <p class="normal">Bunları zikretmekle kastedilen şey insan-ı kâmilin azametini ve mertebesini bildirmektir.</p>

  <p class="indentmetin"><span class="idebolditalik">Şiir:</span></p>

  <p class="indentmetin"><span class="ideitalik">Keyfiyyetu’l-mer’i leyse’l-mer’u yudrikuhâ</span></p>

  <p class="indentmetin"><span class="ideitalik">Fe keyfe keyfiyyetu’l-cebbâri zî akdâmi</span></p>

  <p class="indentmetin">(Kişi insanın keyfiyetini bilmediğine göre kıdem sahibi Cebbâr’ın keyfiyeti nicedir?)</p>

  <p class="normal">Eğer ağaçlar ve bitkiler kalem, bütün denizler mürekkep ve insanlar, cinler ve melekler de kâtip olsalar bu âlem yaratılalıdan mahşere dek insan-ı kâmilin hâllerini ve azametini şerh ve beyân etselerdi bu konu açıklanmış olmazdı ve yine bâkir kalırdı. Nitekim Kur’ân-ı Kerîm’de Allah Teâlâ habîbine hitâb edip <span class="ideitalik">"De ki: ‘Eğer benim Rabbimin kelimelerimi yazmada bütün denizler mürekkep olsaydı denizler tükenirdi de Rabbimin kelimeleri yine de tükenmezdi’"</span> (Kehf, 109) buyurmaktadır. İnsân-ı kâmilin bir adı da âlemdir. Nitekim Allah Teâlâ’nın, Kur’ân’ın başında <span class="ideitalik">"Elif. Lâm. Mîm. İşte bu kitap ki, kendisinde süphe yoktur!"</span> (Bakara, 1-2) buyurması bu anlama gelir. Zîrâ bir hadîs-i şerîfte Hz. Peygamber (s.a.s.) "el-insân ve’l-Kur’ân tev’emân" yani "İnsan-ı kâmil ile Kur’ân tev’em/ikizdir" buyurmaktadır. Tev’em bir batında doğan iki kardeşe denir. İmdi, yukarıdan beri zikri geçen mertebeler ve âlemler birbirinin aynasıdırlar. Lâhûtun aynası ceberût, ceberûtun aynası melekût, melekûtun aynası mülktür. Bütün bu âlemlerin aynası ise insân-ı kâmildir. Çünkü insân-ı kâmil Allah’ın halîfesidir ve Allah’ı gösteren aynadır. İnsân-ı kâmil hem ilâhî ve hem de kevnî yani âleme ait bir aynadır.<sup class="calibre2"><a href="../Text/OzunOzu_split_026.html#footnote-10872-23" id="footnote-10872-23-backlink">[23]</a></sup> Bu nedenle insân-ı kâmil’in kapsamadığı hiçbir mertebe yoktur.</p>

  <p class="ortayazi"><span class="idebold">* * *</span></p>

  <p class="normal">Söz gayr-i ihtiyârî uzadı biz tekrar sadede gelelim. Şeyh-i Ekber İbnü’l-Arabî "Eğer ârif kendi hakîkatini tanısaydı kendisini bir tek i‘tikālda kayıtlandırmaz ve kendisini bir i‘tikāda tahsis etmezdi" demişti. İmdi, ârifin kendi hakîkatini tanıması demek insan-ı kâmil olmak demektir. Bu beyân edilen vasıflarla insân-ı kâmil mertebesinin ancak binde biri anlatıldı.</p>

  <p class="normal">Sâlik, insan-ı kâmil mertebesine ulaşınca mutlak olan Hakk’a ayna olur. Kendisine ne yönden tecellî gelirse o tecellîyi tahsîs etmeksizin ve kayıtsız yani gelen tecellîyi hiçbir şeyle sınırlanmamış bir biçimde kabul eder. O hâlde Allah katında insân-ı kâmil böyle bir mertebeye sahip olan kimsedir. Hakk Teâlâ hepimize bu mertebeye erişmeyi ihsan eyleye, âmîn, hû!</p>

  <p class="normal">Ey kardeş, bu isti‘dâdı zâyî ve telef etmemiz ve kendimizi <span class="ideitalik">"...Onlar hayvanlar gibidirler hatta daha da şaşkındırlar"</span> (A‘râf, 179) mertebesine düşürmemiz lâyık mıdır? Bu konuda insaf et ve bunu tefekkür et! Çok yazıktır! İnsân-ı kâmil olmayı istemekle insân-ı kâmil olunmaz. Ancak bir insan-ı kâmile hizmet edip eteğin tutmakla insân-ı kâmil olunur. Hakk Teâlâ herkese bu kābiliyeti vermiştir. Ancak kusur kişinin kendindedir ki, isti‘dâdını ziyan eder. Kendini bir kâmil mürşide teslim edip ve onun ahlâkıyla ahlâklanıp sen de bir insan ol! Yine ârifin kendi hakîkatini tanımasının anlamı ârifin, insaniyetin kemâline özel bir inanç biçimiyle kendisini kayıtlı kılmamasıdır. Bu sözden insan-ı kâmilin mezhebsiz ve inançsız olduğu vehmedilmesin. Bilakis insân-ı kâmilin mezhebi ve i‘tikādı Allah’ın dileğidir ve hakîkattedir. Onun mezhebi ve i‘tikādı mecâzî değildir. Allah erlerinden birine "Hangi mezhebdensin?" diye sorulduğunda "Allah’ın mezhebindeyim" cevabını vermiştir.</p>

  <p class="indentmetin"><span class="idebolditalik">Beyit:</span></p>

  <p class="indentmetin"><span class="ideitalik">Kamû kayd-ı mezhebden berî ol</span></p>

  <p class="indentmetin"><span class="ideitalik">Kamû reh-revlerin ser-defteri ol</span></p>

  <p class="indentmetin">(Bütün mezheb kayıtlarından beri ol! Yolda olanların hepsinin en önde gideni ol!)</p>

  <p class="normal"><span class="idebolditalik">Soru:</span></p>

  <p class="normal">Şeyhlerden birine "Gerçi ârif kendisini özel bir i‘tikādla kayıtlı kılmaz. Ancak halkla olan ilişkisinde onların akıllarının erdiği mezheb ve inançta kendisini gösterir. Nitekim Hz. Peygamber de ‘İnsanlarla akıllarının ereceği kadar konuşun’ buyurmuştur. Eğer ârif kalbinde olanı halka izhar etseydi halk onu derhal öldürürdü. Bu durumda ârif münâfık olmaz mı?" diye sordular. O da "Olmaz. Çünkü münâfık, gizli bir inançla kayıtlı olup kendi inancına göre ameller izhar eder. Hâlbuki kendisi tarafından (desinler diye) yapılan ve kendisinden görünen amelleri, kendisi inkâr etmektedir. Çünkü münâfık bunların bâtıl olduklarını düşünmektedir. Ârif ise izhâr ettiği inanca da gerçektir" der. Bununla beraber bâtında olan hâle zâhiri zıt görünür. Gerçekte ise zıt değildir. Ârifin dâiresi geniştir. Bu yüzden birbirine zıt olan iki şeyi bile kapsar. Çünkü bu durum ona nisbetle zıt değildir.</p>

  <p class="normal">Allah daha iyi bilir!</p>
</body>
</html>
