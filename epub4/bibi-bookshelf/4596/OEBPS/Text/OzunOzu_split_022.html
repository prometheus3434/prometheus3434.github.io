<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>OzunOzu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_6"><span class="ideitalik">Dördüncü Bölüm:</span><br class="chapter" />
  Hakk’ın Varlığı</h1>

  <p class="normal">Bilinmelidir ki, Şeyh-i Ekber’in zikrettiği bu cem edici hakîkat pek çok isimle isimlendirilmiştir. Fahreddin Irākî ve ona tâbî olanlar gibi bazı ârifler bu hakîkati "aşk" diye tanımlamışlardır. Şeyh Muhyiddin İbnü’l-Arabî ve Şeyh Sadreddin Konevî gibi bazı ârifler de onu ezelî kuvvet ve nutk diye tanımlamışlardır. Hepsinin kastettiği tek bir zât ve bir hakîkattir.</p>

  <p class="indentmetin"><span class="idebolditalik">Beyit:</span></p>

  <p class="indentmetin"><span class="ideitalik">İbâratunâ şettâ ve husnuke vâhidun</span></p>

  <p class="indentmetin"><span class="ideitalik">Ve kullun ilâ zâke’l-cemâli yuşîru</span></p>

  <p class="indentmetin">(İfadelerimiz farklı farklı cemâlin ise tektir ve her şey bu cemâle işaret eder.)</p>

  <p class="normal">Arapçada vücûd denen bu hakîkate Türkçede varlık ve Farsçada hestî denir. Hakîkat de her şeyden münezzehtir. Ancak muhakkikler anlaşılması için buna vücûd, aşk, nûr ve nefes-i Rahmân derler. Kastettikleri ise tek bir zâtın ismidir ki, o zât da Hakk’tır. Mutlaklıkla kastedilen mânâ sınırlanmamak, bir şeyle bağlı olmamaktır. Hakk’ın mutlak varlığını tanımlayanlar mutlaklık ve mutlaklıkla kayıtlanmanın cem olmasından ve tenzihten dolayı ona mutlak demişlerdir. Hatta onlar Hakk’ı tenzihten bile tenzih etmişleridir. "Kaydında dahî tenzîh gerektir" demişlerdir. Ancak bu zevkî bilgiye bağlı bir durumdur. Buna göre en kuşatıcı ve kapsayıcı olan bir zât düşünülür. Bu zât bahsi geçen bütün varlık mertebelerinin hem aynısıdır, hem de onlardan münezzehtir. Bu zât, mutlak olması bakımından sahip olduğu en mükemmel izzet ve müstağnîlik vasfı nedeniyle üstünlük ve başkasına muhtaç olmama vasfı üzeredir. Bundan dolayı bu zâta ne naz ne de niyâz erişir. <span class="ideitalik">"Şüphesiz ki, Allah âlemlere muhtaç olmaktan uzaktır"</span> (Ankebût, 6), <span class="ideitalik">"İzzet ve üstünlüğün Rabbi olan senin Rabbin onların nitelemelerinden münezzehtir"</span> (Sâffât, 180) âyetleri ile "Allah vardı ve O’nunla birlikte başka bir şey yoktu" hadisi bu mânâya işarettir. Bu makamda Hakk, bütün isim, resim, na‘t ve sıfât gibi durumların hepsinden münezzeh, müberrâ ve ârî olarak tâbir edilir. Bununla beraber bütün varlık mertebelerinde seyir ve tecellî eden de yine Hakk’ın kendisidir. Bu bakımdan Hakk her varlık mertebesinin aynıdır. Her şeyi cem etmiş olması bakımından da her bir isimle müsemmâ yani isimlenen, her resimle resmedilen ve her sıfat ve nitelikle vasıflanan ve nitelenen olur. Hakk bütün varlık mertebelerine tenezzül eder. Hakk için bu tenezzül yani düşüş dahî mükemmelliğin tâ kendisidir. Nitekim bir kudsî hadiste Allah "Hasta oldum Benim hastalığımı sora gelmedin. Acıktım Beni yedirmedin" buyurur. Hatta Hakk’ın zâtı, sıfat, tenezzüller ve mertebelerin birbirine zıt olanlarını da kabul eder. Bu durumlar O’nun için zıtlık değildir. Hiçbir sıfat yoktur ki, Hakk o sıfatın zıddıyla da vasıflanmış olmasın. Bu mânâyı âriflerin ehassu’l-havassı (en seçkin olanlar) bilir. Bu konuya bu kadar dikkat çekmek yeterlidir. <span class="ideitalik">"O, evvel, âhir, zâhir ve bâtındır. Ve O her şeyi en iyi bilendir"</span> (Hadîd, 3). İmdi, mutlaklık ve mukayyetliğin ne şekilde olduğu mümkün mertebe açıklığa kavuştuysa şu da bilinmelidir ki, Hakk eğer mutlaklıkla mukayyet olunursa bu durum da bir tür kayıtlanma olur. Hakk bütün varlık mertebelerini kuşattığı ve <span class="ideitalik">"...Her nereye yönelirseniz yönelin Allah’ın yüzü oradadır"</span> (Bakara, 115) âyetinin gereği her mertebede Hakk’ın bir yüzü var olduğu hâlde bir kimse tek bir yüze îmân eder ve diğer yüzü inkâr ederse böyle yapmakla Hakk’ı örtmüş ve kendisini küfre nisbet etmiş olur. Mesela puta ibâdet eden kimse Hakk’ı tahsîs ve takyîd edip diğer tecellîleri inkâr ettiği için küfre nisbet olunur. Eğer bir Müslüman da kâinattaki mazharlardan herhangi bir mazharda Hakk’ın varlığını inkâr ederse şer‘ ona Müslüman demez.</p>

  <p class="indentmetin"><span class="idebolditalik">Beyit:</span></p>

  <p class="indentmetin"><span class="ideitalik">Kufr-i bâtıl hakk-ı mutlak râ behod pûşîdenest</span></p>

  <p class="indentmetin"><span class="ideitalik">Kufr-i hakk hod râ behakk pûşîdenest ey pür-hüner</span><sup class="calibre2"><a href="../Text/OzunOzu_split_026.html#footnote-10872-27" id="footnote-10872-27-backlink">[27]</a></sup></p>

  <p class="indentmetin">(Küfr-i bâtıl Hakk-ı Mutlak’ı kendisi ile örter. Küfr-i Hakk ise kendisini Hakk ile örter ey sahib-i hüner!)</p>

  <p class="normal">Ey oğul! Bu mânâ <span class="ideitalik">"Rabbin yalnızca kendisine ibâdet etmenize hükmetti"</span> (İsrâ, 23) âyetinin işaret ettiği mefhuma vâkıf olan kimsenin mâlûmudur.</p>

  <p class="indentmetin"><span class="idebolditalik">Beyit:</span></p>

  <p class="indentmetin"><span class="ideitalik">Cihân râ bülendî u pestî toyî</span></p>

  <p class="indentmetin"><span class="ideitalik">Nedânem çi ey herçi hestî toyî</span><sup class="calibre2"><a href="../Text/OzunOzu_split_026.html#footnote-10872-28" id="footnote-10872-28-backlink">[28]</a></sup></p>

  <p class="indentmetin">(Cihanın yükselişi ve alçalışı da sensin. Bilmiyorum ki, her ne var ise sensin.)</p>

  <p class="normal">İmdi, mutlak hakîkate vâkıf olana ârif-i billah, veliyullah ve ehlullah denir. Nitekim onlar <span class="ideitalik">"Dikkat ediniz! Evliyâullaha korku yoktur ve onlar mahzûn da değillerdir"</span> (Yûnus, 62) âyetinin işaret ettiği kimseler zümresine dâhil olup korku ve tehlikeden kurtulurlar. Allah’ım bizi de bununla rızıklandır!</p>

  <p class="normal">Yine Hazreti Şeyh-i Ekber "Rablerin Rabbini tanıyanların sülûklarının son noktası budur. Onlar mutlak olan Hakk’a ibâdet ederler" der. Mukayyet olan rablere ibâdet edenler kendi tasavvurlarında peyda ettikleri tanrıya inanır ve ibâdet ederler. Bu rabler erbâb-ı müteferrikûndur. O hâlde <span class="ideitalik">"Parçalara bölünüp fırkalaşmış rabler mi hayırlıdır yoksa vâhid-i kahhâr olan Allah mı hayırlıdır?"</span> (Yûsuf, 39). Tabii ki, vâhid-i kahhâr olan Allah hayırlıdır. Mülkte de kendinden başka kimse yoktur ki sorusuna cevap versin... Sorduğu soruya yine cevabını kendi verir.</p>

  <p class="normal">Gerçekten bu durumda îmâna işaret vardır. Nitekim O vâhid ve kahhâr olan Allah bir kuluna kahır sıfatı ile tecellî etse tecellî ettiği kulun nazarında bütün varlıklar yok olur. <span class="ideitalik">"O’nun yüzü hâriç her şey helaktedir"</span> (Kasas, 88) ve <span class="ideitalik">"Yer üzerindeki herkes fânîdir. Senin celâl ve ikrâm sahibi olan Rabbinin yüzü bākî kalır"</span> (Rahmân, 26-27) ilkesi gereği o kul bugün bu dünyada peşinen ve irâdî ölümle ölür, Hakk’ın dışındaki bütün varlıkların yok oluşunu görür. Kendisi de yok olur. Fenâ-i küllî ile fenâfillahı elde eder. Hakk’tan gayrı hiçbir şey kalmaz ve kul nice zaman bu şekilde fânî olarak kalır.</p>

  <p class="normal">Bu en yüce cezbe hâlinde ne zaman, ne de mekân kalır. Ne felek, ne de melek olur. Vâhid ve kahhâr Allah kendisine <span class="ideitalik">"Bugün mülk kimindir?"</span> (Mü’min, 16) diye hitâb eder. Kendisinden başka cevap verecek kimse olmadığından yine kendi azametiyle <span class="ideitalik">"Vâhid ve kahhâr olan Allah’ın"</span> (Mü’min, 16) diye cevap verir.</p>

  <p class="normal">Ârif tamamen mahva ermiş ve yok olup gitmişken Cenâb-ı Hakk ona kendi varlığında yeni varlık ve hayat verir. Ârif, sıbğatullah (Allah’ın boyası) ile boyanır. <span class="ideitalik">"O gün yer diğer bir yerle ve gökler de diğer göklerle değiştirilir. Hepsi vâhid ve kahhâr olan Allah’ın huzurunda dikilir"</span> (İbrahim, 48) âyetiyle de işaret edildiği üzere içinde ve dışında olan bütün vasıflar değişir.</p>

  <p class="normal">Ona hakkānî göz, kulak ve lisân verilir. Daha sonra mahv (varlığın silinmesi) hâlinden kendiliksiz bir biçimde sahv (ayılma) hâline geldiğinde "Bugün mülk kimindir?" sorusunu ve cevabını bilir, anlar ve işitir.</p>

  <p class="normal">Ancak o tecellî hâlinde ârif ne ilim, ne mârifet ve ne de şuûrla vasıflanır. Bu hâl mutlak mahv hâlidir. Ârif ancak sahv hâline geldiğinde anlar ve bilir ve yukarıda zikredilen âyet-i kerîme naklolunur. Ancak bunu lisâna getirmeye izin yoktur. Ârifler bunu dilsiz ve gönülsüz okurlar ve kulaksız işitirler. Bu durum ilme’l-yakîn değildir, ayne’l-yakîn ve hakka’l-yakîndir. Sâlik bu daireye erdiğinde korku (havf) ve ümit (recâ) hâllerinden kurtarılır. Mürşid ve hidâyete erdirici olan O Allah’tır.</p>

  <p class="normal">Yine Şeyh-i Ekber şöyle buyurur: "Keşf ehli bütün mezhepler, mülk ve makamlar hakkında bilgi sahibidir. Bu makamlar ister ilâhî olsunlar isterse âleme ait olsunlar onların bu makamlar hakkında derin bilgileri vardır. Onlar hiç bir şey hakkında bilgisiz değillerdir. Bilgileri her şeyi kuşatır. Kâmil bir keşif sahibi olan kimse, Allah veya âlem hakkında söylenen bütün sözleri, bu sözleri söyleyen kimselerin bu sözleri hangi makam ve mertebeden söylediklerini ve aldıklarını bilir. Bu sözü söyleyen kimseyi de mâzur görür. Sözü abes olarak da kabul etmez. Zîrâ ârif Allah Teâlâ’nın abes bir şey yaratmadığını bilir. Ârifin böyle olmasının nedeni Allah’ın bütün isimleri hakkında bilgisi olmasından dolayıdır. Bu yüzden bütün makamlar ve mertebelerin ilâhî isimlerin gereği olduğunu bilir. Bütün mevcûdât ilâhî isimlerin mazharlarıdırlar. İlâhî isimlerin o mazharların yüzünde zuhûr etmeleri o mazharların isti‘dâd ve kûbiliyetlerine göredir. Hakk o ârife cevâmi‘-i esmâ vermiştir. Bu nedenle her şeyi cem eder. Dâiresi geniş ve kuşatıcıdır. Hz. Peygamber (s.a.s.) ‘Bana verilen ilk şey cevâmiu’l-kelimdir<sup class="calibre2"><a href="../Text/OzunOzu_split_026.html#footnote-10872-29" id="footnote-10872-29-backlink">[29]</a></sup>’ buyurmuştur. Bu ârif de Hz. Peygamber’in vârisidir ve Hakîkat-i Muhammediyye’ye vâsıl olmuştur. Allah’ın izni ile bunu iyi anla!"</p>

  <p class="normal">Yine Hazreti Şeyh-i Ekber "Kemâl sahibi olan kimse ‘hû’ lafzını söylediğinde kendisi ‘hû’ olur ve de "hû" dediği zamanda kendi bulunmaz. Bunu bil ki, bu mârifetullah sırlarındandır ve herkes bunu bilmez. Ya gayretlerinden veya korkularından dolayı Allah erlerinden hiç kimse bu sırra dikkat çekmemiş ve işaret dahî etmemiştir. Korkularından dolayı buna dikkat çekmemişlerse bu durumun tehlikeli olmasından korktukları içindir. Çünkü bu durumda ‘hû’ dediğinde kuldan Allah’ın yaratması zuhûr eder. Zîrâ o vakitte onu kulun lisânından söyleyen Allah Teâlâ’dır" demiştir. Sözlerinin altındaki mânâ budur.</p>

  <p class="normal">Lâkin bu makamdaki sözün tahkîki ve maksadın açıklanması şudur: Kemâl sahibi ne zaman "hû" dese "hû" dediği zamanda kendi varlığını tamamen ifnâ eder. "Ölmeden evvel ölünüz" hadisi gereği irâdî ölümle ölür. Zâhiren ve bâtınen varlığında eser bırakmaz. Başsız ve ayaksız kendisini hû denizine salar, boğulur, silinir ve nam ve nişânı kalmaz. Kendi "hû" olur. Çünkü damla denize düştüğünde aynen deniz olur.</p>

  <p class="normal">Hû denizi ile kastedilen vahdet denizidir, aşktır, mutlak varlıktır ve nur denizidir. Hz. Peygamber bizleri irşâd etmek için her zaman duâsında "Allah’ım beni nur kıl!" buyururlardı. Kendisi zâten nurdur. Lâkin öğretmek maksatlı böyle söylemiştir. Çünkü kendisini "hû"ya veren aynen nûr olur.</p>

  <p class="indentmetin"><span class="idebolditalik">Beyit:</span></p>

  <p class="indentmetin"><span class="ideitalik">Varlığı Hakk’a verin varlık Hakk’ın olsun hemîn</span></p>

  <p class="indentmetin"><span class="ideitalik">Sen çık aradan kalan yâr ola, olasın emîn</span></p>

  <p class="normal">Varlığını "hû"ya veren kimsenin aynen "hû" olması tuhaf mıdır? Nitekim bir kimsenin ölüsü tuzlaya düşse aynen tuz olur ve temizdir.</p>

  <p class="normal">O hâlde irâdî ölümle ölüp "hû" tuzlasına kendisini bırakanlar "hû" olurlar. Bu kimseler nur olsalar ve temiz ve temizleyici olsalar bu durum akla uzak bir durum değildir.</p>

  <p class="normal">Arapça "hû" demek Türkçe "O kimse" demektir. Ancak burada kastedilen Hakk’ın zâtıdır. Yani kişinin "Bütün varlık Hakk’ın ve bende olan varlık da Hakk’ındır" diye mülâhaza etmesi, bütün varlığı ve kendisini zât denizine bırakması, zâtın dışında hiçbir şeyin kalmaması gerekir.</p>

  <p class="normal">İmdi, "hû" ismini sürmeye devam eden kimsenin "hû" ile kastedilenin müsemmâ olduğunu bilmesi gerekir. Kul "hû" dediği zamanda ne isim, ne resim, ne zaman, ne mekân ve ne de nişan bırakmayıp zât-ı hû’da yani müsemmâda bütün varlığı ve kendisini ifnâ etmeli ve kulun lisânında "hû" diyen yine "hû"nun kendisi olmalıdır.</p>

  <p class="indentmetin"><span class="idebolditalik">Beyit:</span></p>

  <p class="indentmetin"><span class="ideitalik">Evvel, âhir ne kim var "hû" imiş</span></p>

  <p class="indentmetin"><span class="ideitalik">Bâtın, zâhir ne kim var "hû" imiş</span></p>

  <p class="normal">Bu mânâ elde edildikten sonra kul ister "hû" desin, ister "ene/ben", ister "nahnu/biz", ister "hum/onlar" ve isterse "entum/siz" desin kastedilen zât-ı hû olur.</p>

  <p class="normal">Hazreti Şeyh-i Ekber "Âriflerin bu mânâya işaret etmemelerinin nedeni bunun tehlikeyi gerektirmesindendir" der. Bu konudaki tehlike kulun (kendi zannının hükmünce) Hakk’ı yaratması yani Hakk’ı kendi zannına göre tasavvur etmesidir. Kul "hû" (O) dediğinde Hakk’ın yaratması sözün vazolunuşuna uygun düşer.</p>

  <p class="normal">Bu işin aslı şöyledir: "Hû" diyen kimse eğer mürşid-i kâmile yetişip kâmil olmuş değil ise yani aşk kadehini hakîkatin sākîsi olan mürşid elinden içmemişse ve fenâfillah durumunu elde etmiş değilse, bu kişi "hû" dediği zaman kendi zannı ve tasavvuru üzere, inanç ve mukayyet kılışına göre Hakk’ı tahayyül ve tasavvur eder. Çünkü mutlaklık mertebesine ulaşamamıştır. Kendi tasavvuruna göre sınırlı ve kayıtlı bir Hakk peyda eder. Kendisi bu sınırlı Hakk’ı yaratmış ve ortaya çıkarmış olur. Yine kendi peyda ettiği yaratıcıya tapar.</p>

  <p class="normal">Gerçi <span class="ideitalik">"Ben kulumun Benim hakkımdaki zannının katındayım"</span> kudsî hadisi gereği Allah’ın bu yaratılmış yaratıcıda da bir yüzü vardır. Mutlağın kendisinde bir yüzünün bulunmadığı hiçbir mukayyet yoktur ve kayıtlı ve sınırlı olanda bir yüzü bulunmayan hiçbir mutlak da yoktur.</p>

  <p class="normal">O hâlde konuda kendi kendisini yaratan yine Hakk’ın kendisidir. Lâkin bu yaratma kulun inancına göredir. O hâlde bu ilah mukayyettir. Mutlak ilah değildir. Şeyh-i Ekber’in "Bu konuda tehlike vardır" demesinin anlamı budur.</p>

  <p class="normal">Bu durumda mükemmellik şudur: O kul "hû" dediği zaman tamamen varlığını siler, ondan sıyrılır ve fânî olur, özel bir inanç biçimi, özel bir zan ve kayd ile kendisini bağlamaz. Ayrıca kulun hiçbir şekilde Hakk’ı tahsîs ve takyît etmemesi gerektir ki, mutlak ilaha ve Rablerin Rabbine ibâdet etmiş olsun. Aksi takdirde kendisinin yarattığı tanrıya ibâdet etmiş olur. <span class="ideitalik">"Hevâsını tanrı edinen kimseyi görmedin mi?"</span> (Câsiye, 23) âyetinin işâret buyurduğu mânâya uygun bir duruma düşmüş olur ki bu durum tehlikelidir.</p>
</body>
</html>
