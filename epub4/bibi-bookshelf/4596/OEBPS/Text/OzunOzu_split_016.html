<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>OzunOzu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_19">Dördüncü Mertebe:<br class="chapter" />
  Mutlak Şahâdet Âlemi</h2>

  <p class="normal">Varlık mertebelerinin dördüncüsü âlem-i şahâdettir. Muhakkikler bu mertebeye âlem-i mülk, âlem-i nâsût, âlem-i halk, âlem-i hiss, âlem-i anâsır, âlem-i eflâk u encüm ve âlem-i mevâlîd de derler.<sup class="calibre2"><a href="../Text/OzunOzu_split_026.html#footnote-10872-18" id="footnote-10872-18-backlink">[18]</a></sup> Âlem-i mevâlîd ile maden, bitki ve hayvan kastedilir.<sup class="calibre2"><a href="../Text/OzunOzu_split_026.html#footnote-10872-19" id="footnote-10872-19-backlink">[19]</a></sup> Yüce Arş da şahâdet âlemindendir ve cisimler âleminin tamamını kuşatır.</p>

  <p class="normal">Âlem-i şahâdetin dışındaki âlemlerin tamamına âlem-i gayb denir. Gayb âlemine âlem-i emr de derler. Bu bakımdan âlem iki kısım olur: Gayb âlemi ve şahâdet âlemi; emr-i dünya ve emr-i âhiret.</p>

  <p class="normal">Zikredilen dört âlem (mülk, melekût, ceberût ve lâhût) dört deniz mesâbesindedir. Bu dört deniz ezelî ve ebedîdir. Bunların öncesi ve başlangıcı, sonrası ve sonu yoktur. Bu denizlerin ilki zât denizidir. Bu denize lâhût adı da verilir. Bu deniz "Ben gizli bir hazine idim..." hadisinin de işaret ettiği şekilde dalgalandığında âlem-i ceberût zuhûra gelmiştir. Âlem-i ceberûta rûh-i izâfî de derler.</p>

  <p class="normal">Âlem-i ceberût dalgalandığında melekût denizi, melekût denizi dalgalanınca da mülk denizi zuhûr etmiştir. Burada bahsi geçen dalgalanmadan kasıt Hakk’ın zâtının meyletmesi ve bu meylin gerektirmesidir.</p>

  <p class="normal">Bunların hepsi bir göz kırpma süresi hatta daha kısa bir müddet içinde zuhûr etmiş ve Hakk’ın zâtından var olmuştur. Nitekim bu hususta Kur’ân’da <span class="ideitalik">"Bizim emrimiz ancak birdir ve göz kırpması gibidir"</span> (Kamer, 50) buyrulmaktadır. Emir sözü ile kastedilen "kün" (ol!) emridir. Hakk bir kere "ol!" dedi göz açıncaya kadar hatta daha kısa bir sürede dört âlem zuhûra geldi.</p>

  <p class="normal">Bununla birlikte âlem yoktan zuhûra gelmiş değildir. Bilakis âlem, Hakk’ın zâtının bir durumdan başka bir duruma geçmesinden zuhûr etmiştir. Âlimlerin "Âlem yoktan var oldu" demeleri "Hakk’ın zâtı zâtında gizli iken kendi iradesiyle birlikte görünür hâle geldi" demekten ibarettir. Çünkü ne yok var olur ve ne de var yok olur. Zât denizinin hâlden hâle geçmesinden âlemler zuhûr etti.</p>

  <p class="normal">Meselâ ilk deniz ikinciye; ikinci üçüncüye; üçüncü de dördüncüye dönüştü. Böylece dört deniz zuhûr etti. Söz gelimi hava suya ve su da soğukluk tabiatına dönüşür. Bunların hepsi bir nurdur ancak dönüşümle farklı farklı görünür. Ârifler nezdinde ise zât şimdi de evvelce olduğu gibidir. Hepsi bir nur denizidir ve dâimâ dalgalanmakta ve tecellî etmektedir.</p>

  <p class="normal"><span class="ideitalik">"O her an yeni bir iş ve oluştadır"</span> (Rahmân, 29) âyetinin muktezâsınca dalga zâttan gelir yine zâta gider. Hakk’tan zuhûr etmiştir ve yine Hakk’a döner. <span class="ideitalik">"Ve emrin tamamı O’na döner"</span> (Hûd, 123). <span class="ideitalik">"Allah göklerin ve yerin nûrudur"</span> (Nûr, 35).</p>

  <p class="indentmetin"><span class="idebolditalik">Beyit:</span></p>

  <p class="indentmetin"><span class="ideitalik">Cümle âlem zât imiş</span></p>

  <p class="indentmetin"><span class="ideitalik">Derya-yı hikmet imiş</span></p>

  <p class="indentmetin"><span class="ideitalik">Hakk’la vuslat imiş</span></p>

  <p class="indentmetin"><span class="ideitalik">Lâ ilâhe illallah</span></p>

  <p class="indentmetin">&nbsp;</p>

  <p class="indentmetin"><span class="idebolditalik">Beyit:</span></p>

  <p class="indentmetin"><span class="ideitalik">Vücûd-i mutlakın bahri ne mevci kim eder peyda</span></p>

  <p class="indentmetin"><span class="ideitalik">Ene’l-Hakk sırrını söyler eğer mahfî eğer peydâ</span></p>

  <p class="indentmetin">(Mutlak varlığın denizi hangi dalgayı ortaya çıkarırsa o dalga gizli ve açık "Ene’l-Hakk" -Ben Hakk’ım- sırrını söyler.)</p>

  <p class="indentmetin">Bu denizin dalgasına mâsivâ denir. Bu nedenle sûfîlere göre deniz kadîm (sonradan var olmayan) ve dalga ise hâdistir (sonradan varlık kazanan).</p>

  <p class="indentmetin">&nbsp;</p>

  <p class="indentmetin"><span class="idebold">Beyit:</span></p>

  <p class="indentmetin"><span class="ideitalik">el-bahru bahrun ale’l-imkâni fi’l-kıdemi</span></p>

  <p class="indentmetin"><span class="ideitalik">inne’l-havâdis enhârun ve emvâcun</span></p>

  <p class="indentmetin">(Deniz kadîmlikteki imkân denizidir. Sonradan var olanlar nehirler ve dalgalardır.)</p>

  <p class="normal">Evvel ve âhir varlık Hakk’tır. Hakk’ın dışında var olanlar ise "Mutlak Varlık"ta var olurlar. Bütün mevcutlar mutlak zâttan zuhûra gelir. Eğer mutlak zâttan kaynaklanan varlık tecellîsi bir an kesilse o anda bütün mevcutlar mahvolurdu.</p>
</body>
</html>
