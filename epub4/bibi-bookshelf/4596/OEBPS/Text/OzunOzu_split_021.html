<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>OzunOzu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_23"><span class="idebold">Üçüncü Sefer</span></h2>

  <p class="normal">Bu üçüncü sefer seyr-i anillah ve bekā billahtır. Yani tekrar Hakk’tan halka seyr ve sefer edip cem‘ mertebesinden sonra yine fark mertebesine dönmektir.</p>

  <p class="normal">Sâlik diğer insanları irşâd etmek üzere bu mertebeden mânevî inişle tenezzül edip kendisini beşer elbisesi içerisinde gösterir. Nitekim Allah, Hz. Peygamber’e <span class="ideitalik">"Ben de sizin gibi bir insanım"</span> (Kehf, 110; Fussilet, 6) demesini buyurmuştur.</p>

  <p class="normal">Sâlik bu makamda yine yemek, içmek, uyumak ve nikâh etmekle meşgul olur. Ne ifrat ve ne de tefrit üzeredir. Sadece itidâl ve istikāmet üzere devam eder.</p>

  <p class="indentmetin"><span class="idebolditalik">Beyit:</span></p>

  <p class="indentmetin"><span class="ideitalik">Ne ifrât ve ne tefrît ola onda</span></p>

  <p class="indentmetin"><span class="ideitalik">Sırât-ı müstakîm oldur meyânda</span></p>

  <p class="normal">Ârif, adalet, iffet ve istikāmet üzeredir. Şer‘î emirlere kemâl mertebe riâyet eder. Ancak farzlardan başka çeşitli oruç ve namazlarla mukayyet olmaz. Kesrette ve vahdette dâimî salât içinde olup dışı halkla içi Hakk’la birliktedir. Halkın onu anlaması oldukça zordur. Zîrâ bu halk zâhirde ne kadar çok zühd ve ibâdet görürse ona bakar ve böyle olan kimseyi de kâmil sanır. Hâlbuki kâmilin kemâli bu his gözüyle görünmez. Onu görmek için hakkānî göz lâzımdır. Kâmil olanı yine kâmil görür ve bilir.</p>

  <p class="normal">Bu makam fark ba‘de’l-cem‘ (cem hâlinden sonraki fark) dairesidir. Hz. Ali "Cem hâli olmaksızın fark şirktir; fark hâli olmaksızın cem zındıklıktır. Cem ve fark birlikte olursa bu tevhiddir" demiştir. Yukarda bahsi geçen üç makam bu cümlenin mânâsıdır, bundan dolayı tafsîlat vermeye gerek yoktur.</p>

  <p class="normal">Kâmilin bu makama inişi aslında yükseliştir. Bu durumda İbnü’l-Arabî hazretlerinin sözünün anlamı "Kâmil bu makama gelince nefsini ve mertebesini bilir. Kendisini bir özel bir inanç biçimiyle sınırlandırmaz" demek olur, Allah daha iyi bilir! Yine Şeyh-i Ekber (k.s.) "Kâmil, bütün inançları cem eden hakîkatin bilgisine vâkıf olduğu için, hiç kimsenin Rabbi hakkındaki olan inancını ret ve inkâr etmez" der. Yani ârif öyle bir cem edici hakîkati bilmiştir ki, her inanış biçiminde o cem edici hakîkatin bir yüzü vardır. Çünkü o mutlak hakîkat denilen şeydir. Mukayyette (kayıtlı ve sınırlı olan) bir yüzü olmayan hiçbir mutlak yoktur.</p>

  <p class="normal">İmdi ibâdet eden kimse bilsin veya bilmesin, her neye ibâdet edilirse edilsin gerçekte o mutlak varlığa ibâdet edilmektedir. Nitekim Şeyh Fahreddin Irākî hazretleri "Hakk Teâlâ kendinden başkasına ibâdet ve muhabbet edilmemesi için kendisini bütün eşyanın hakîkati kıldı. Zîrâ gayretullah bu durumu bu şekilde gerektirmiştir" der.</p>

  <p class="indentmetin"><span class="idebolditalik">Beyit:</span></p>

  <p class="indentmetin"><span class="ideitalik">Gayreti gayrı komadı ânın</span></p>

  <p class="indentmetin"><span class="ideitalik">Lâ-ceram aynı oldu eşyanın</span></p>

  <p class="indentmetin">(Allah’ın gayreti sair varlıkları yok etti ve Allah kesinlikle eşyanın hakîkati oldu.)</p>

  <p class="indentmetin">&nbsp;</p>

  <p class="indentmetin"><span class="idebolditalik">Beyit:</span></p>

  <p class="indentmetin"><span class="ideitalik">Diledi Hakk ki eşyayı yarata</span></p>

  <p class="indentmetin"><span class="ideitalik">Özünden gayrı komadı arada</span></p>

  <p class="indentmetin"><span class="ideitalik">Ki âlemde tapanlar ona tapa</span></p>

  <p class="indentmetin"><span class="ideitalik">Ki her yüzden görün, halk kapa</span></p>

  <p class="indentmetin"><span class="ideitalik">Ki hüsn-i halkla insan kapılır</span></p>

  <p class="indentmetin"><span class="ideitalik">Sınık</span><sup class="calibre2"><a href="../Text/OzunOzu_split_026.html#footnote-10872-25" id="footnote-10872-25-backlink">[25]</a></sup> <span class="ideitalik">gönüller ânınla yapılır</span></p>

  <p class="normal"><span class="ideitalik">"...Rabbin yalnızca kendisine ibâdet etmenize hükmetti"</span> (İsrâ, 23) âyetinin tefsiri şudur: "Ey Muhammed! Senin Rabbin, kendinden başkasına ibâdet etmemeni hüküm ve takdir etmiştir. Ne ibâdet, ne muhabbet, ne de övgü hiçbir şekilde başkasına ait değildir. Öyle ki, puta (sanem) ibâdet edenin bile hakîkatte ibâdeti Samed’e yani Allah’adır. Zîrâ sanemin varlığı da Samed’dendir. Şu hâlde varlığın Hakk’a ait olduğu bilinsin. Bu hâl mâlûmdur."</p>

  <p class="normal">Ârif bu mânâya vâkıf olduğunda ne kendisinin sınırlı bir inancı olur ve ne de başkalarının inançlarına karşı çıkıp onların inandıkları şeyi inkâr eder. Zîrâ herkesin bir şekilde bir takım emirlere bağlı olduğu ve yine bu emirleri verenin iradesinden başka iradenin bulunmadığını bilmektedir. O’ndan başka varlık yoktur! Ayrıca ârif herkesin mazhar olduğu isim cihetiyle inancını ve hâlini edâ ederek onları yerli yerine koymuştur.</p>

  <p class="indentmetin"><span class="idebolditalik">Beyit:</span></p>

  <p class="indentmetin"><span class="ideitalik">Eger yek zerre râb er gîrî ez cây</span></p>

  <p class="indentmetin"><span class="ideitalik">Halel yâbed heme âlem serâpâ</span><sup class="calibre2"><a href="../Text/OzunOzu_split_026.html#footnote-10872-26" id="footnote-10872-26-backlink">[26]</a></sup></p>

  <p class="indentmetin">(Eğer bir zerre yerinden oynasaydı âlem baştan ayağa harap olurdu.)</p>

  <p class="normal">Ârife <span class="ideitalik">"...Her nereye yönelirseniz yönelin Allah’ın yüzü oradadır"</span> (Bakara, 115) âyetinin mânâsı zâhir olur. Yani bu âyete göre hangi tarafa dönülürse dönülsün orada zâhiren ve bâtınan Hakk’ın bir yüzü vardır. Gerçi bir yüz olması nedeniyle Hakk’ın o yüzüne dönebilirsin. Ancak <span class="ideitalik">"O her an yeni bir iş ve oluştadır"</span> (Rahmân, 29) âyeti düsturunca Hakk’ın makamları ve mertebeleri vardır. Bu nedenle Hakk her bir makamda bir çeşit ve her mertebede bir tür yüz gösterir. Her yüzde bir çeşit güzellik, her güzellikte bir aşk nev‘i, her aşkta bir türlü gamze, her gamzede bir türlü şîve, her şîvede bir türlü girişme, her girişmede bir türlü naz, her nazda bir türlü ağaz yani başlangıç gösterir. Onun için O’nun cemâline tutkun olan âşıklar türlü türlü hâllere ve sevdâlara uğrar; bazen kabz ve celâle mazhar olur, bazen zevk, şevk, safa ve cemâlin bast hâline mazhar olur. Hakk’ın cemâli gâh naz, gâh niyâzla vasıflanır; çeşit çeşit işve ve nazla sürekli âşıkın nazarında cilve işve gösterir. Bunla birlikte hiç birini tekrar etmez.</p>

  <p class="normal">O hâlde ârif kendisini nasıl bir inanç şekli ile ve bir hâlle bağlı kılsın ki? Zîrâ sevgili her ne yüz, ne sıfat, ne elbise ve ne işve ile kendisini arz edip tecellî ederse bunlara karşı gaflet etmeyip kendisini tek bir yüz ile sınırlandırmaz.</p>

  <p class="normal">Hakk her yüzden görünür. Ârif bu nedenle bir yüzle kendilerini sınırlandıranları da mâzûr görür. Çünkü ârifin dâiresi geniştir. Bilir ki, sınırlanma da ilâhî şe’nlerden bir şe’nin ve ilâhî isimlerden bir ismin gereğidir. Nitekim Allah Teâlâ Kur’ân-ı Kerîm’inde Hz. Hûd (a.s.) lisânından <span class="ideitalik">"Ve m âmin dâbbetin illâ huve âhizun bi nâsıyetihâ, inne rabbî ‘alâ sırâtin mustakîm"</span> (Hûd, 56) buyurmuştur. Âyette geçen "dâbbe" kelimesi yeryüzünde hareket eden canlı anlamına gelir. Bu durumda âyetin mânâsı şöyledir: <span class="ideitalik">"Yeryüzünde hareket eden hiçbir nesne yoktur ki, Cenâb-ı Hakk yed-i kudretiyle onun boynunu tutmuş olmasın. Allah nasıl dilerse o varlığı öyle yönetir. Gerçekten de benim Rabbim sırât-ı müstakîm üzeredir".</span> O hâlde herkes bir ilâhî ismin mazharıdır ve mazharı olduğu ismin yönetimindedir. Bu isim ister cemâl, ister celâl, ister dalâlete sevk eden, ister hidâyete erdiren bir isim olsun, o hareket eden şey o ismin sırât-ı müstakîmidir.</p>

  <p class="normal">İnançlar da bu şekildedir. Bir şahsın inancı bir başka şahsın inancına göre yanlış olsa da o şahsın zâtında mazhar olduğu isim bakımından inancı kendisinin sırât-ı müstakîmidir. Mesela yayın doğruluğu onun eğriliğindedir. "el-Hâdî" ismine eğri görünse de dalâlet "el-Mudill" ismine nisbetle doğrudur. Ârif bu mânâyı bildiği için kimsenin dinine karşı çıkmaz.</p>

  <p class="normal">Ancak burada bir soru ortaya çıkar. Bu soruya kader sırrını bilmeyen kimse cevap veremez. Ancak ehli için kolay bir sorudur.</p>

  <p class="normal"><span class="idebolditalik">Soru:</span></p>

  <p class="normal">Bütün ibâdetler ve diğer hâller ilâhî isimlerin gereği olduğuna göre kulun bunda seçme özgürlüğü yoktur. Bundan da herkesin kendi hâline zorlandığı sonucu çıkar ki bu zorlayış zulümdür.</p>

  <p class="normal"><span class="idebolditalik">Cevap:</span></p>

  <p class="normal">Bu sorunun tahkîki gerçekte iki temel ilkeye bakar. Birinci ilke ‘mâhiyetler yaratılmış değildir’ ilkesidir. Diğeri ise ‘ilim mâlûma tâbîdir’ ilkesidir. Bu iki prensip bilindiği takdirde mümkün mertebe Allah’ın yardımıyla kader sırrı bilinir. Bu iki prensip sanki kader sırrının anahtarıdır.</p>

  <p class="normal">Mâhiyetler bütün varlıkların Allah’ın ilmindeki sûretleridirler. Bunlar daha ilâhî ilimden hâricî varlık alanına gelmemişlerdir. Mâhiyetlerin bir diğer adı ise a‘yân-ı sâbitedir.</p>

  <p class="normal">Allah’ın ilmi zâtının aynıdır. İnsân-ı kâmilin ilmi de zâtının aynıdır. Bu bakımdan ilim zâtın aynasıdır.</p>

  <p class="normal">Allah’ın o mâhiyetlere feyzi, inancı ve isyân, küfür, îmân, tâat ve bağlılık gibi diğer durumları ne olursa olsun o mahiyetlerin hadd-i zâtında kendilerindeki isti‘dât ve kābiliyetlerine göredir. O mâhiyetler isti‘dâd ve kābiliyet lisânına göre ezellerin ezelinde Hakk’tan her neyi talep ettilerse talep ettikleri şey kendilerine feyzolunmuştur.</p>

  <p class="normal">Meselâ buğday tohumunun isti‘dâdı yine buğday bitirmektir. Arpanın isti‘dâdı arpa ve darınınki de darı bitirmektir. Geri kalanları buna kıyas et! Söz gelimi eğer arpanın dili olsa ve ekinciye itirâz edip "Beni niçin buğday etmedin?" dese ekinci ona "Senin isti‘dâdın bu kadarcıktır" diye cevap verir. Arpa tohumundan da buğday ummak ahmaklıktır.</p>

  <p class="normal">Bu şekilde her bir nesnenin mâhiyeti ve ‘ayn-ı sâbitesi ezelde Allah Teâlâ’nın kadîm ilminde ne hâl ve ne özellik üzere bulunduysa ve hangi ismin mazharı olduysa zuhûra geldiğinde de o nesnelerin her birisi kendisinin ezeldeki sıfatıyla âşikâr olur. Allah’ın onun hakkındaki bilgisinin bu durumda bir etkisi yoktur. <span class="ideitalik">"Emri uygulayanlara / iş ve oluşu çekip çevirenlere..."</span> (Nâzi‘ât, 5) âyetinin mânasını bilenler bu sırra vâkıflardır. Gerçekte Allah tarafından ezelde bilinen o mâlûm ne hâl üzere ise Allah’ın ilmi o bakımdan mâlûmla ilişkilenir. Bu mâlûmlar ilâhî isimlerin ve sıfatların gereğidirler. "İlim mâlûma tâbîdir" sözüyle kastedilen mânâ budur.</p>

  <p class="normal">Şeyler Allah’ın ilminde ne vecihle ve ne hâlde bulunmuşlarsa o vecihle şeyler hakkında icmâlen (topluca ve özet olarak) hükmolunmasına kazâ denir. Kader ise bu şeylerin daha sonra isti‘dâdları yani bir şeyin kabulüne ve kazanılmasına olan fıtrî meyilleri hasebiyle tek tek teferruatlı bir biçimde duyu ve şahâdet âleminde zuhûr etmesidir. Bu şeyin zuhûrunun zamanı yine o şeyin isti‘dâdı nedeniyle gerekir.</p>

  <p class="normal"><span class="idebolditalik">Soru:</span></p>

  <p class="normal">Bu şekilde herkesin îmân, i‘tikād, küfr ve şerr gibi bütün hâllerinin hangi zamanda zuhûr edeceği, o şeyin isti‘dâdına ve kābiliyetine göre hâl diliyle Hakk’tan talep etmesine göre olduğu anlaşıldı. Bütün bu durumlar o şeylerin zâtî isti‘dâd ve kābiliyetine göredir dediğimizde bile bu zâtî isti‘dâd ve kābiliyet Allah tarafından yaratılır. Yani isti‘dâdı da veren Allah’tır. Bu durum yine zorlama (cebir) olmaz mı?</p>

  <p class="normal"><span class="idebolditalik">Cevap:</span></p>

  <p class="normal">Muhakkiklerin tamamına göre isti‘dâdlar yaratılmamıştır. Zîrâ, mâhiyetler yaratılmamış oldukları için o mâhiyetlerin isti‘dâd, kābiliyet ve diğer bütün hâllerinin de yaratılmamış olması gerekir. İlmî sûretlere mâhiyet denir ki, henüz kendisinde yaratma durumu yoktur. Herhangi bir kimsenin ‘ayn-ı sâbitesi neyi gerektiriyorsa o kişi kendi ‘ayn-ı sâbitesinin mecbûrudur. Onun kader sırrı bu şekilde olmasını zorunlu kılmıştır. O hâlde kişi, herkesin kendi isti‘dâdına bağlı olduğunu, kendi mâhiyeti, ‘ayn-ı sâbitesi ve isti‘dâdı ne şekildeyse onun aksi olmadığını ve bunların kaybolmadığını bilakis kendisinde teker teker zamanı gelince zuhûr edeceğini bilirse huzurlu olur. Belki sadece kendi isti‘dâdının eksik olmasına üzülür. Yine işin aslında zorlama yoktur.</p>

  <p class="normal">İlâhî zorlama (cebir) da iki türlüdür. Bunlardan biri makbuldür, diğeri ise reddedilmiştir. Makbul olan zorlama şudur: Kişi bütün ilâhî emirleri tutup yasaklardan sakındıktan sonra kendisi için bir fiil ve kudret ortaya koymayarak bütün bunların Hakk’tan olduğunu bilmesi. Cebir bu şekilde olursa makbuldür.</p>

  <p class="normal">Bir diğer cebir ise şudur: Kul Allah’a isyan olan bütün fiilleri irtikâb eder. Ne emirleri tutar ne de yasaklardan sakınır. Kendisinin irtikâb ettiği fesat ve şer işleri Allah’a isnad etmekten de utanmaz. Bu cebir türü oldukça yerilmiş bir cebirdir.</p>

  <p class="normal">Bu hususta sorular ve cevapların çok olduğu ehli tarafından bilinen bir durumdur. Bir sûfîye "Hakk’ı kendisine zulüm isnad olunmaktan nasıl kurtardın?" diye sorulduğunda "Ben O’nun mülkünde kendisinden başka mevcut bırakmadığım hâlde nasıl zulüm olsun ve kime zulmedilsin?" cevabını vermiştir. Bu kadar söz yeterlidir.</p>

  <p class="normal">Enes b. Mâlik (r.a.) Resûlullah (s.a.s.) hazretlerinin kapısında hizmetçiydi. Kendisinin şöyle dediği rivâyet olunur: "On sene gece ve gündüz Hz. Peygamber’in yanından ayrılmayıp hizmet ettim. Bir kere de işlediğim iş için ‘Niçin böyle işledin?’ demedi. İşte bu durum Hz. Peygamber’in kader sırrını çok iyi bilmesinden dolayıdır." Hazreti Şeyh-i Kebîr Sadreddin Konevî <span class="ideitalik">Nefehât</span> isimli eserinde der ki: "Hakk Teâlâ dini tebliğ ettikleri ve insanları Allah’a çağırdıkları sırada peygamberlerinden kader sırrı gibi bazı sırları gizlemiştir. Zîrâ isti‘dâdı kâfirlik ve fâsıklık olan kimseye dâvet fayda vermez. Peygamber bu durumu bildiği takdirde dâvet ve tebliğ görevini yapma konusunda acze ve şaşkınlığa düşer. Bu nedenle dâvet işi tamam olup kâfir, münâfık, mü’min ve sālih kullar birbirlerinden ayrıştıktan sonra kader sırrı kendilerine bildirilmiştir." Bundan sonra ârif eğer yine bütün inançları cem eden hakîkat ile beraber bu mertebede kalır ve ilerlemezse bu durumda o ârifin, inancını bu mertebeye kadar çıkarmışken burada kalıp sınırlı bir inanca düşürmesinden korkulur. Bu kişi mutlak Rab ile beraber olduğunu hayal eder ama kendi zannı ile birliktedir. Yani kendi tasavvur ettiği tanrıyla birliktedir. Rablerin Rabbi olan Rab ile birlikte değildir. O ârif açık seçiklik, mutlaklık ve kayıtsızlık konusunda bu dereceye ermiş olmasına rağmen yine de kendisinin mukayyet tanrıya ibâdet etmesi korkusu vardır. Çünkü ârif mutlaklıkla mukayyet olsa bile yakîn gelinceye yani Hakk zâhir oluncaya dek korkudan kurtulmaz. Yakîn ise Allah’tır.</p>

  <p class="normal"><span class="idebolditalik">Fâide:</span></p>

  <p class="normal">Mâlûm olsun ki, yakîn ehli olan kimseler yakîni üç vecih ile taksîm etmişlerdir:</p>

  <p class="normal"><span class="idebold">1.</span> İlme’l-yakîn</p>

  <p class="normal"><span class="idebold">2.</span> ‘Ayne’l-yakîn</p>

  <p class="normal"><span class="idebold">3.</span> Hakka’l-yakîn</p>

  <p class="normal">İlme’l-yakîn, bilmek; ayne’l-yakîn, görmek; hakka’l-yakîn ise olmaktır. Meselâ kişinin cesaret ve kahramanlığın var olduğunu bilmesi ilme’l-yakîn; başka birinin cesaret ve kahramanlığını görmesi ayne’l-yakîn; cesaret ve kahramanlığın kişinin kendisinden sâdır olması ise hakka’l-yakîndir.</p>

  <p class="normal">Mârifetullah da bu tarz üzerinedir. Anlayan anlar! Lâkin o cem edici hakîkatin mutlaklığı ve kayıtlı olması ve o hakîkate olan inanç ne şekildedir, bu konuda bir giriş açıklaması yapmak lâzımdır ki, korkudan kurtulup yakîn elde edilsin.</p>
</body>
</html>
