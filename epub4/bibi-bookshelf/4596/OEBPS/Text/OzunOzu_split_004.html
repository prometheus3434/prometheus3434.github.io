<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>OzunOzu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_3"><span class="ideitalik">Birinci Bölüm:</span><br class="chapter" />
  Allah Yolundaki Sâlikin<br class="chapter" />
  7 Tavrı</h1>

  <p class="normal">Şeyh-i Ekber İbnü’l-Arabî hazretlerinin <span class="ideitalik">Fütûhât</span>’ta anlattığı meselelerden birisi şudur: "Bir ârif kendi hakîkatini bildiğinde sadece bir inanç biçimine bağlı kalması ve diğer inanç biçimleri ile kayıtlı olmaması söz konusu değildir."<sup class="calibre2"><a href="../Text/OzunOzu_split_026.html#footnote-10872-2" id="footnote-10872-2-backlink">[2]</a></sup> Bu sözün anlamı ârif-i billah olan kişi heyûlâ<sup class="calibre2"><a href="../Text/OzunOzu_split_026.html#footnote-10872-3" id="footnote-10872-3-backlink">[3]</a></sup> gibidir demektir. Yani nasıl heyûlâ her sûreti kabul ettiği ve bütün sûretlere mahal olduğu hâlde hadd-i zâtında kendisinde bir değişim ve başkalaşım meydana gelmiyorsa ve her ne tür ve sûretle karşılaşırsa karşılaşsın yine kendi aslı üzere bākî kalıyorsa ârif-i billah da her türlü inancı kabûl eder ve mecâzî inançla kayıtlı olmaz. Hakîkat üzere olan inancında yine devam eder ve sâbit kalır. Bununla birlikte diğer inançları toplar ve içerir. Bu inançların tamamının aslına vâkıf olur. Bu konuda dâiresi çok geniş olduğu için mârûf yani hakîkat her ne türlü elbise ve sûretle tecellî ederse etsin bundan gāfil olmaz. Hakîkatin tek bir elbisesine kayıtlı kalmaz ve onu her yüzde müşâhede eder.</p>

  <p class="indentmetin"><span class="idebolditalik">Beyit:</span></p>

  <p class="indentmetin"><span class="ideitalik">Tecelliyat-ı Hudâ iledir kamû dü-cihân</span></p>

  <p class="indentmetin"><span class="ideitalik">Cemâl-i Hakk’a nazar kıl, pây-i veche kân</span></p>

  <p class="indentmetin">(İki âlemin tamamı Hakk’ın tecellîsi iledir. Hakk’ın cemâline nazar et)</p>

  <p class="normal">Bir hadis-i şerifte rivâyet edilmiştir ki, cennet ehli cennete girdiklerinde Hakk Teâlâ kemâl üzere olan cemâlinden yücelik perdesini kaldırarak ve "Sizin bunca yıldır ‘Ah bir görsem!’ diye arzu çektiğiniz en yüce Rabbiniz Benim" diyerek göründüğü zaman cennetlikler Hakk’ın bu tecellîsini inkâr ederler ve "Hâşâ ve kellâ" diyerek feryat ve figan ederler. Hakk onlara üç kez türlü türlü sûretlerde tecellîlerle görünür onlar da inkâr ederler. Sonunda Allah onlara "Sizin Rabbinizle aranızda bir alâmet, bir işaret var mıdır?" diye sorar. Onlar da "Evet vardır" derler. Bunun üzerine Allah herkese kendi zannı ve inancına göre tecellî eder ve görünür. Onlar da kabul ederler. Nitekim bir hadiste şöyle denilmektedir: "Siz ayın on dördüncü gecesi ayı nasıl görüyorsanız Rabbinizi de öyle âşikâr görürsünüz." Ancak ârif olanlar o durumda derhal gördüğü gibi kabul eder. Çünkü o, bu dünyadayken bütün inançları cem etmiş ve bir inançla mukayyet olmamıştır.</p>

  <p class="indentmetin"><span class="idebolditalik">Beyit:</span></p>

  <p class="indentmetin"><span class="ideitalik">Bugün her kim görür yârin</span></p>

  <p class="indentmetin"><span class="ideitalik">Gören onlardır yarın</span></p>

  <p class="indentmetin"><span class="ideitalik">Ne bilsin onda dildârın</span></p>

  <p class="indentmetin"><span class="ideitalik">Olanlar bunda a‘mâdan</span></p>

  <p class="indentmetin">(Âhirette sevgilileri olan Allah’ın cemâlini görecek olanlar bugün bu dünyada gören kimselerdir. Burada kör olan kimseler âhirette sevgililerini nerden bilsinler!)</p>

  <p class="normal">Nitekim Kur’ân-ı Kerîm’de Allah <span class="ideitalik">"Her kim bu dünyada kör olup Hakk’ı görüp bilmezse yarın âhirette de kör olarak haşrolur, Hakk’ı görmek kendisine nasip olmaz"</span> (İsrâ, 72) buyurur. Bu durumda Hakk Teâlâ’dan dileğimiz şudur ki, kullarını taklitten ve mecâzî inançla mukayyet olmaktan saklasın! Eğer ârifin kendi hakîkatini bilmesi ne şekilde elde edilir diye sorulacak olursa bunun cevabı "Kendi hakîkatine ermiş ârif-i billah olan bir zâta cân u gönülden bağlanmak ve onun ahlâkıyla ahlâklanmakla olur" şeklindedir. Nitekim Allah Teâlâ Mâide suresinin 35 ayetinde mealen "Beni bulmak dilerseniz Beni bulmuş kullarım vardır onların eteğine tutunun. Onlar size vesîle olurlar ve Bana ulaştırırlar"<sup class="calibre2"><a href="../Text/OzunOzu_split_026.html#footnote-10872-4" id="footnote-10872-4-backlink">[4]</a></sup> buyurmuştur.</p>

  <p class="normal">Öyleyse onlara hizmet etmekle kişi kendini ve nerden gelip nereye gideceğini ve ne için geldiğini ve hâlâ ne makamda olduğunu bilir.</p>

  <p class="normal">Bu dünyaya gelmekten murad ve kast olunan şey şu hadîs-i kudsîde belirtilen mânâdır: "Ben bir gizli hazine idim. Diledim ki, bilineyim. Beni bilsinler diye bu mahlûkātı yarattım. Lâkin ey âşık, kişi kendi nefsini bilene değin Hakk’ı bilmesi mümkün değildir." Nitekim hadîs-i şerîfte "Her kim nefsini bildiyse Rabbini bildi" diye rivâyet edilmiştir. Bunun aksi de böyledir ki, bu durum ehline malûmdur.</p>

  <p class="normal">Bu hadîs-i şerîfe havas ve avam, kudretleri yettiğince mânâ vermişlerdir. O hâlde havas katında olan bir mânâ beyan olunsun inşallah... Lâkin bu makamda yedi tavır görülmektedir.</p>
</body>
</html>
