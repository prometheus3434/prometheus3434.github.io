<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>OzunOzu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal"><sup class="calibre2">[<a href="../Text/OzunOzu_split_003.html#footnote-10872-1-backlink" id="footnote-10872-1">1</a>]</sup> Aynı tasavvuf yoluna mensup kişiler birbirlerinin kardeşi kabul edilirler. Bu kardeşlik tasavvuf ıstılahında Arapça kardeş anlamına gelen ah kelimesinin çoğulu olan ihvân sözü ile karşılanmıştır.</p>

    <p class="normal"><sup class="calibre2">[<a href="../Text/OzunOzu_split_004.html#footnote-10872-2-backlink" id="footnote-10872-2">2</a>]</sup> Şeyh-i Ekber bu cümlesi ile yine kendisi tarafından kavramsallaştırılan ve kişinin kendi zihninde şekillendirdiği tanrı tasavvurunu ifade eden ilâh-ı mûtekad kavramına işaret etmektedir. İbnü’l-Arabî ilâh-ı mûtekad kavramı ile insanların zihnindeki tanrı tasavvuru ile gerçek ve mutlak mânâdaki tanrı arasındaki farka dikkat çekmektedir. Bununla beraber bu sınırlı ve insan zihni tarafından tasavvur edilmiş olan tanrı gerçek tanrının bir yönünü temsil eder. Kişi zihninde tasavvur etmiş olduğu bu tanrıya ibâdet eder ve bu tanrı tasavvuru dışındaki tanrı tasavvurlarının da düşmanı olur. İbnü’l-Arabî’ye göre bir kişi kendi hakîkatini keşf ettiğinde ve gerçek varlık bilgisine erdiğinde bu tür tanrı tasavvurlarından kurtulur ve gerçek tanrı bilgisini elde eder. Böyle olunca da her tanrı tasavvurunun ve her dînî inanç biçiminin aslında mutlak tanrının bir yansıması olduğunu keşf eder. Bu nedenle kendisini tek bir inanış biçimi ile sınırlandırmaz ve herkesin tanrı tasavvurunun tanrı hakkındaki bir gerçekliği ifade ettiğinin bilincine varır.</p>

    <p class="normal"><sup class="calibre2">[<a href="../Text/OzunOzu_split_004.html#footnote-10872-3-backlink" id="footnote-10872-3">3</a>]</sup> İlk ve ortaçağ düşünürlerinin kozmolojik sistemlerine göre âlemin ilk maddesi. Âlem bu hammaddeden var olmuştur.</p>

    <p class="normal"><sup class="calibre2">[<a href="../Text/OzunOzu_split_004.html#footnote-10872-4-backlink" id="footnote-10872-4">4</a>]</sup> Bu, İsmail Hakkı Bursevî’nin kendi tefsirî mealidir.</p>

    <p class="normal"><sup class="calibre2">[<a href="../Text/OzunOzu_split_005.html#footnote-10872-5-backlink" id="footnote-10872-5">5</a>]</sup> İnsanı insan yapan mânevî cevherdir. İnsan nefs-i nâtıka sahibi olduğu için düşünür, düşündüğünü bilir ve düşündüğünü ifâde edebilir bir varlıktır.</p>

    <p class="normal"><sup class="calibre2">[<a href="../Text/OzunOzu_split_007.html#footnote-10872-6-backlink" id="footnote-10872-6">6</a>]</sup> Yani sâlik sülûku esnasında bu mertebeye ulaştığında kendi ruhunu küllî ruh veya izâfî ruh olarak da adlandırılan ve âlemin tamamına yayılmış olan âlemin ruhunda yok olmuş görür. Bu izâfî ve küllî ruh diye adlandırılan şey bütün âlemin hayatıdır. Bu ruhtan âlemin zâhirinden felekler, gök cisimleri, dört unsur ve maden, bitki ve insanın da içinde bulunduğu cins olan hayvan var olmuştur. Ayrıca bütün bunların hepsinde görülen canlılık eseri de bu ruhun bâtınından meydana gelir ve buna melekût âlemi de denir. Her şeydeki cüz’î ruh bu küllî ruhun bir veçhesidir. Yıldızların, feleklerin, unsurların ve türeyenlerin oluşturduğu cismânî âleme ise mülk âlemi adı verilir.</p>

    <p class="normal"><sup class="calibre2">[<a href="../Text/OzunOzu_split_007.html#footnote-10872-7-backlink" id="footnote-10872-7">7</a>]</sup> Kesinlik açısından en ileri derecede bulunan doğru bilgi demektir.</p>

    <p class="normal"><sup class="calibre2">[<a href="../Text/OzunOzu_split_008.html#footnote-10872-8-backlink" id="footnote-10872-8">8</a>]</sup> Bu ifâdeler insanın bir şey hakkındaki bilgisinin kesinlik derecesini anlatan ve İslâm düşünce ekolleri içerisinde özellikle kelâm ve tasavvufun bilgi teorisinde önemli bir yer tutan terimlerdir. Buna göre ilme’l-yakîn: Sâlim akıl ve sahih nakil tarafından îmâl edilen ve kesin olan aklî ve naklî bilgidir. Bu bilgi türü kesinlik ifade eden bilgilerin en aşağı derecesidir. Kesin bilginin ikinci mertebesi ise gözlemleme yöntemiyle elde edilen bilgi türüdür. Buna ayne’l-yakîn denir. Bu tür kesin bilgi ilme’l-yakînden üstün olmakla birlikte hakka’l-yakîn mertebesinden düşüktür. Bizzat tadarak ve yaşayarak elde edilen kesin bilgi türüne ise hakka’l-yakîn denir. Bu bilgi türü diğer bütün kesin bilgi şekillerinin en üstünde yer alır. Sûfîlere göre peygamberlerin ve velîlerin vahiy ve ilham yoluyla naklettikleri insan, âlem ve Allah hakkındaki bilgileri bilmek ilme’l-yakîn; kalb gözü ile mutlak birliği yani varlığın birliğini gözlemlemek ayne’l-yakîn; cem mertebesine erişip bu mertebede Hakk’ı Hakk ile müşâhede etmeye ise hakka’l-yakîn denir (Seyyid Mustafa Râsim Efendi, <span class="ideitalik">Tasavvuf Sözlüğü</span>, İstanbul, 2008, s. 811).</p>

    <p class="normal"><sup class="calibre2">[<a href="../Text/OzunOzu_split_009.html#footnote-10872-9-backlink" id="footnote-10872-9">9</a>]</sup> İbnü’l-vakt oğul anlamına gelen ibn kelimesi ile zamanın bir kısmı demek olan vakit kelimesinden oluşan bir tamlamadır. Ancak sûfîler vakit terimini ezelde Allah’ın ilminde belirlenmiş olan lâkin yaratılmışlık durumunda olmayan ezelî istidâdın gereği olan hâl kavramını ifade etmek için kullanırlar. Bu durumda ibnü’l-vakt demek ezelî istidâdın gerektirdiği hâle bağlı olan demektir. Sûfî ibnü’l-vakttır yani her işi o işin gerektiği vakitte edâ eder. O işi bir sonraki vakte ertelemez. Zîrâ tarîkatın gereği içinde bulunulan hâlin hükmünü gözetmeyi icap ettirir. Sûfî geçmiş ve gelecek düşüncesinden kendisini kurtararak içinde bulunduğu hâlin hükmünü icrâ etmelidir.</p>

    <p class="normal"><sup class="calibre2">[<a href="../Text/OzunOzu_split_010.html#footnote-10872-10-backlink" id="footnote-10872-10">10</a>]</sup> Bu terim de ibnü’l-vakt teriminde olduğu gibi baba anlamına gelen eb kelimesi ile zamanın bir kısmı anlamındaki vakt kelimesinden meydana gelmiştir. İbnü’l-vakt vaktin hükmüne tâbî iken ebu’l-vakt vakitleri hükmü altına alandır.</p>

    <p class="normal"><sup class="calibre2">[<a href="../Text/OzunOzu_split_011.html#footnote-10872-11-backlink" id="footnote-10872-11">11</a>]</sup> Mazhar terimi tasavvuf ıstılahında ilâhî zuhûrun ortaya çıktığı yer, sûret, varlık mertebesi ve tecellîgâh demektir. Aynı zamanda mahlûk anlamına da gelir. Bir şeyin mazharı o şeyin sûreti demektir. Mesela sultan âlemin kalbi hükmünde olduğundan ism-i âzamın zâhirine mazhardır. Eğer sultan peygamberin yaşantı ve ahlâkı üzere olursa bu durumda ism-i âzamın hem zâhirine hem de bâtınına mazhar olur. Yani ism-i âzam onun varlığıyla bu âlemde görünür (Seyyid Mustafa Râsim Efendi, a.g.e., s. 1052).</p>

    <p class="normal"><sup class="calibre2">[<a href="../Text/OzunOzu_split_011.html#footnote-10872-12-backlink" id="footnote-10872-12">12</a>]</sup> Belirlenme, zuhûr etme ve ortaya çıkma gibi anlamlarına gelen bu terim tasavvuf ıstılahında mutlak varlığın çeşitli mertebelerde kendisini göstermesi ve zuhûr etmesini ifade eder. Bu mertebeler ilâhî isimlerin sonsuz olmasından dolayı sınırsız olmakla birlikte İbnü’l-Arabî gibi ârifler bunları beşli, yedili, yirmi sekizli ve kırklı tasniflerle sıralamışladır (bkz. M. Erol Kılıç, <span class="ideitalik">İbn Arabî Düşüncesine Giriş</span>, İstanbul 2009, s. 185).</p>

    <p class="normal"><sup class="calibre2">[<a href="../Text/OzunOzu_split_013.html#footnote-10872-13-backlink" id="footnote-10872-13">13</a>]</sup> Bu isimlendirmelerin tamamı Hakk’ın mutlaklığını ifade etmek için koyulmuş tâbirler olup O’nun mutlaklığının durumunu bir bakımdan insan zihnine yaklaştırmayı hedefler ve hepsi Hakk’ın zâtına işaret eder. Bu mertebe hiçbir şekilde mahlûkâtın bilgisi dâhiline girmediğinden dolayı mutlak gayb, gaybu’l-guyûb yani gaybların gaybı, amâ-yı mutlak yani mutlak körlük (bu amâ bulut anlamına da gelmekle birlikte bu mertebedeki anlamı hiçbir şekilde kendisinden bilgi alınamayan ve karanlıkta kalan zâta işaret etmesinden dolayı körlükle nitelenir) diye adlandırılır. Ulûhiyetin hakîkati olmasından dolayı ona âlem-i lâhût denir. Hiçbir şekilde kendisinde zuhûr ve taayyün eseri bulunmaması nedeniyle âlem-i lâ-taayyün, âlem-i ıtlāk, vücûd-i mahz, vücûd-i mutlak, zât-ı sırf diye nitelenir. Bütün diğer varlık mertebeleri kendisinden sâdır olduğu ve kendisi bu mertebelerin anası olduğu için ümmü’l-kitâb denir. Mutlak açıklık olduğu için beyân-ı mutlak denir. Maddî ve mânevî bütün âlemlerin ilkesi ve varlık kaynağı olması bakımından nokta-yı basîta yani hiçbir taraftan bölünme ve parçalanma kabul etmeyen birlik diye adlandırılır. Bu son adlandırma Arap alfabesindeki harflerin yazımında harflerin aslının nokta olarak kabul edilmesi ve noktanın kendisini tekrar ederek düz çizgiyi yani elif harfini oluşturması ve elifin de eğilip bükülerek diğer bütün harfleri meydana getirmesinden esinlenmiştir.</p>

    <p class="normal"><sup class="calibre2">[<a href="../Text/OzunOzu_split_013.html#footnote-10872-14-backlink" id="footnote-10872-14">14</a>]</sup> Dehr, kâinatın başlangıcından sonuna kadar sürecek müddettir. Bir anlamda zamanın tamamı demektir.</p>

    <p class="normal"><sup class="calibre2">[<a href="../Text/OzunOzu_split_014.html#footnote-10872-15-backlink" id="footnote-10872-15">15</a>]</sup> Zorlama anlamına gelen cebr kelimesinden türetilen bu terim Hakk’ın ululuk, azamet ve kudretini ifade eder. Bu âlem duyularla hissedilir şeylerin âlemi olan şahâdet âlemi ile insanın bilgisinin erişmesine imkân bulunmayan mutlak gayb âlemi arasında yer alan ve maddî âlemde yer alıp da gayb âleminin bilgisini elde etmek için ona yönelen nefislerin o âleme erişmesine engel olan, onları zorlayan, onlar üzerinde kahredici bir güç uygulayan âlem ve varlık mertebesidir. Bu mertebe mutlak varlıktan sudûr eden ilk zuhûr mertebesi olması hasebiyle taayyün-i evvel (ilk taayyün), tecellî-yi evvel (ilk tecellî) olarak vasıflandırılır. Hakk’tan sudûr edip O’nu akleden güçlü ruhların ilki olması nedeniyle akl-ı evvel (ilk akıl) diye adlandırılır. Maddî ve mânevî bütün âlemde yer alan tek tek şeyler bu mertebedeki hakîkatin birer arazı konumunda olduğundan dolayı kendisi cevher-i evvel (ilk cevher) diye adlandırılmıştır. Ârifler “Allah’ın yarattığı ilk şey senin peygamberinin hakîkatidir, ruhudur, nurudur” anlamlarına gelen hadislerden hareketle bu mertebeyi hakîkat-i Muhammediyye (Hz. Muhammed’in hakîkati) diye nitelendirmişlerdir. Kendisi hayat sahibi olduğu ve âlemdeki her şey kendisiyle hayat bulduğu için bu hakîkat rûh-i küllî (tümel/küllî ruh) olarak ve hayatını doğrudan doğruya Hakk’ın zâtından aldığı için rûh-i izâfî (izâfî ruh) diye adlandırılır. Hakk’a değil de mahlûkâta nisbetle gayb mertebesinde bulunması hasebiyle ise gayb-ı muzâf denilir. Yine bu mertebe âlemdeki varlıkların zuhûrunun tafsilatlı bilgisini içermesinden dolayı kitâb-ı mübîn (apaçık kitap) ve levh-i mahfûz (korunmuş levha) diye isimlendirilir. Mutlak gayb mertebesinde kendisine hiçbir şekilde işaret edilemeyen, hiçbir biçimde isimlendirilemeyen, vasıflandırılamayan ilâhî zâtın bu mertebede âlemin hakîkati olan isimleri ve sıfatları zuhûr eder. Bundan dolayı bu mertebeye âlem-i esmâ (ilâhî isimler âlemi) denilmiştir. İlâhî isimlerin bâtınları Hakk’ın zâtına baktığı için o cihetten ilâhî isimler şeklinde nitelenirlerken yaratılmışlık âlemine bakan tarafları ile mümkün varlıkların hakîkatleri olmaları bakımından a‘yân-ı sâbite (sâbit yani değişmez aynlar) ve âlem-i mâhiyyât (mâhiyetler âlemi) diye nitelendirilirler. Ayn terimi hakîkat anlamına gelir. Yine bu âlem kendisi uzayda yer kaplamayan ve uzayda yer kaplayan herhangi bir şeyin içine de girmeyen varlıkların oluşturduğu âlemdir. Bu nedenle âlem-i mücerredât (maddeden soyut varlıklar âlemi) denir. Bunlar maddî ve mânevî âlemde yer alan şeylerin hakîkatleri olup bunlara mâhiyetler, aynlar, hakîkatler gibi isimler verilir. Bunların bir kısmı maddî âlemde tedbir sahibi olmaktan münezzehtir. Bunlara şerîat dilinde mukarrebûn melekler, felsefe dilinde göksel akıllar, işrâkî dilde ise yüce nurlar denir. Bunların hiçbir biçimde madde ile ilişkisi bulunmaz. Bununla birlikte madde âleminde tedbir sahibidirler. Bunlara İslâm filozofları semâvî nefsler, İşrâkîler ise tedbir eden nurlar derler. Arş’ı taşıyan melekler, dört büyük melek, dağlarla, denizlerle, yıldızlarla, dört unsurla ilgili olan bütün melekler bu kategoriye dâhildirler. Ayrıca bitkisel ve hayvansal cisimlerde ortak olan süflî ruhlar da bunun içinde mülâhaza edilir. Bu süflî yersel ruhlar eğer hayırlı ruhlar iseler bunlar salih cinlerdir. Eğer şerli ve zararlılarsa bunlar ifritler ve şeytanlar olarak isimlendirilirler. Bu maddeden soyut şeyler en, boy, derinlik gibi cisme ait özelliklere sahip değildir. Bunlar bir sûretle ûretlenmedikçe uzayda yer kaplamazlar. Zîrâ bunlar Hakk’ın sıfatlarıdırlar. Hakk’ın sıfatları ise mahlûk değildir. Bu mertebe varlıkların mutlak gayb mertebesine ulaşmalarına engel olduğu ve onlarla mutlak gayb mertebesi arasında perde vazifesi icrâ ettiğinden dolayı berzah-ı Kübrâ (en büyük berzah) diye adlandırılır.</p>

    <p class="normal"><sup class="calibre2">[<a href="../Text/OzunOzu_split_014.html#footnote-10872-16-backlink" id="footnote-10872-16">16</a>]</sup> Bütün bu adlandırmalar bu varlık mertebesinin Hakk’ın mutlaklığından sudûr eden ilk zuhûr mertebesine işaret eder ve onun bir yönünü ifade etmek için koyulmuş terimlerdir.</p>

    <p class="normal"><sup class="calibre2">[<a href="../Text/OzunOzu_split_015.html#footnote-10872-17-backlink" id="footnote-10872-17">17</a>]</sup> Melekût; mülkiyet, kudret, hükümdarlık, büyüklük anlamlarına gelen ve ilâhî yönetme ve tasarruf gücünü ifade eden, mübalağa kipinden bir kelimedir. Ceberût âlemindeki hakîkatler bu mertebede insanın muhayyile gücü ile idrâk edebileceği misâlî ve hayalî sûretler kazandığından buraya âlem-i misâl ve âlem-i hayal denir. Hakk’ın bütün isim ve sıfatları bu mertebede Allah isminin şemsiyesi altında toplanmışlardır. Bu bakımdan bu mertebe vâhidiyyet mertebesi diye adlandırılır. Vâhidiyyet ilâhî isimlerin kendisinden doğup, kendisinde birleşmeleri yönünden zâta işaret eden mertebedir. Bu mertebe mutlak varlığın ilk taayyün âleminden geçerek daha da kesâfet kazanıp zuhûr ettiği ikinci bir varlık mertebesi olması hasebiyle taayyün-i sânî (ikinci taayyün ve zuhûr) ve tecellî-yi sânî (ikinci tecellî) diye adlandırılır. Bu mertebe mahlûkâtın bilgisinin sınırını temsil etmesi bakımından sidretü’l-müntehâ diye isimlendirilir. Sidretü’l-müntehâ yedinci kat gökte bulunan ve ağaç sûretindeki bir makamın adıdır. Mahlûkâtın bilgisinin sınırını temsil eder. Burası ulûhiyet âlemi yani Hakk’ın zâtı, isimleri ve sıfatlarının oluşturduğu âlem ile diğer mahlûkâtın oluşturduğu âlemin birbirinden ayrıştığı yerdir. Yine bu âlem Hakk’ın doğrudan doğruya var ettiği varlıklardan oluştuğu için âlem-i emr diye adlandırılır. Yine bu âlem maddî âlemle mânevî âlem arasında bir perde olması nedeniyle berzah-i suğrâ (en küçük berzah) diye nitelendirilir. Bir önceki mertebede sadece ilmî sûretler şeklinde bulunan mümkünlerin hakîkatleri burada müşahhas varlık kazandıkları için de bu mertebe âlem-i tafsîl diye adlandırılmıştır.</p>

    <p class="normal"><sup class="calibre2">[<a href="../Text/OzunOzu_split_016.html#footnote-10872-18-backlink" id="footnote-10872-18">18</a>]</sup> Bu mertebe önceki varlık mertebelerinin kendisi üzerindeki etkisi, yönetimi ve sahipliği nedeniyle âlem-i mülk diye nitelendirilmiştir. Diğer taraftan bu âlem insanla ilgili olduğu ve insanın bilgisi dâhilinde bulunduğundan âlem-i nâsût, duyularla algılanır olması bakımından ise âlem-i hiss diye adlandırılır. Bu âlemde yer alan varlıklar bir ana maddeden var edildikleri için bu âlem âlem-i halk diye nitelenmiştir. Yine maddî âlemin temel esasları olan dört unsurdan dolayı bu âlem âlem-i anâsır (unsurlar âlemi); felekler ve yıldızların oluşturduğu kozmolojik bir sistem olması bakımından ise âlem-i eflâk u encüm (felekler ve yıldızlar âlemi) olarak nitelendirilir. Bu felekler ve yıldızların dönüşleri ve etkilerinin dört unsurla birleşmesinden yeryüzü âleminde üç türeyen yani müvelledât-ı selâse ortaya çıkar. Bundan dolayı bu âleme âlem-i mevâlîd (müvelledler/türeyenler âlemi) de denir.</p>

    <p class="normal"><sup class="calibre2">[<a href="../Text/OzunOzu_split_016.html#footnote-10872-19-backlink" id="footnote-10872-19">19</a>]</sup> Kadim felsefede ay-altı âlemde yer alan bu üç cinse müvelledât-ı selâse (üç türeyen) adı verilir.</p>

    <p class="normal"><sup class="calibre2">[<a href="../Text/OzunOzu_split_017.html#footnote-10872-20-backlink" id="footnote-10872-20">20</a>]</sup> "Arş ve Arş’ın içerdiği her şey yüz milyon katıyla birlikte ârifin kalbinin bir köşesinde bulunsaydı, ârif onun farkına bile varamazdı".</p>

    <p class="normal"><sup class="calibre2">[<a href="../Text/OzunOzu_split_017.html#footnote-10872-21-backlink" id="footnote-10872-21">21</a>]</sup> Veya "Bu durum Bâyezîd’in cisimler âlemindeki vüs’atidir".</p>

    <p class="normal"><sup class="calibre2">[<a href="../Text/OzunOzu_split_017.html#footnote-10872-22-backlink" id="footnote-10872-22">22</a>]</sup> Bazı Fusûs nüshalarına göre bu ifadenin tercümesi şu şekildedir: "Ben derim ki, varlığı sonsuz olan şeyin varlığı kendisini var eden hakîkatle birlikte sınırlansaydı ve ârifin kalbinin köşelerinden bir köşeye konsaydı, ârif onu ilminde hissetmezdi". Konunun açıklaması için ayrıca bkz.: Ahmed Avnî Konuk, <span class="ideitalik">Fusûsu’l-Hikem Tercüme ve Şerhi</span>, hz. Mustafa Tahralı, İstanbul 1989, c. II, s. 118.</p>

    <p class="normal"><sup class="calibre2">[<a href="../Text/OzunOzu_split_017.html#footnote-10872-23-backlink" id="footnote-10872-23">23</a>]</sup> Yani insan-ı kâmil kendisinde bütün varlık mertebelerini toplamıştır. Bundan dolayı insan-ı kâmilin varlığı hem Hakk’a hem de halka ayna vazifesi görür. Onun varlığından Hakk’a ait hakîkatler ile halka ait hakîkatler akseder.</p>

    <p class="normal"><sup class="calibre2">[<a href="../Text/OzunOzu_split_020.html#footnote-10872-24-backlink" id="footnote-10872-24">24</a>]</sup> Mevlânâ, Mesnevî, Cilt 1. beyit no: 2467-2468.</p>

    <p class="normal"><sup class="calibre2">[<a href="../Text/OzunOzu_split_021.html#footnote-10872-25-backlink" id="footnote-10872-25">25</a>]</sup> Kırık anlamına gelir.</p>

    <p class="normal"><sup class="calibre2">[<a href="../Text/OzunOzu_split_021.html#footnote-10872-26-backlink" id="footnote-10872-26">26</a>]</sup> Şebisterî, Gülşen-i Râz, beyit no: 162.</p>

    <p class="normal"><sup class="calibre2">[<a href="../Text/OzunOzu_split_022.html#footnote-10872-27-backlink" id="footnote-10872-27">27</a>]</sup> Lâhicî’ye ait bir beyittir.</p>

    <p class="normal"><sup class="calibre2">[<a href="../Text/OzunOzu_split_022.html#footnote-10872-28-backlink" id="footnote-10872-28">28</a>]</sup> Bu beyit ünlü Fars şairi Firdevsî’ye aittir.</p>

    <p class="normal"><sup class="calibre2">[<a href="../Text/OzunOzu_split_022.html#footnote-10872-29-backlink" id="footnote-10872-29">29</a>]</sup> Cevamiü’l-kelim (bütün hakîkatleri kendinde toplayan) ifadesi hakikat-i Muhammediye’nin toplayıcılığına işaret eden bir terimdir. Hz. Peygamber’in bir hadisinde geçen bu ifade tasavvufî anlamda ilk olarak İbnü’l-Arabî tarafından yorumlanmıştır. Buna göre her peygamber bir kelime veya tek başına belirli ve ayrı bir hakîkattir. Hz. Muhammed (s.a.s.)’in hakîkati veya Kelime-i Muhammediye ise bütün peygamber ve resûllerde ayrışmış hakikatleri kendinde toplayan hakîkattir. Hakikat-i Muhammediyye makamına ulaşan her ârif bu özelliği tevarüs eder. Bundan dolayı da o ârif Muhammedî diye isimlendirir. Allah Âdem’e bütün isimleri öğretmiş, başka bir ifâdeyle onu bütün isimlerin mazharı yapmıştır. Muhammed’e ise Âdem’de zuhûr etmiş bu isimlerin hakikatlerini vermiştir. Bundan dolayı Âdem görünür ve dış varlık ile ortaya çıkmış insandır. Muhammed ise akledilir âlemde ortaya çıkmış bâtın insandır.</p>

    <p class="normal"><sup class="calibre2">[<a href="../Text/OzunOzu_split_023.html#footnote-10872-30-backlink" id="footnote-10872-30">30</a>]</sup> Mânevî eğitim amacıyla kendi iç âlemlerine yönelerek hem dış hem de iç âlemlerini sürekli gözeten ve teftiş eden kimseler.</p>

    <p class="normal"><sup class="calibre2">[<a href="../Text/OzunOzu_split_023.html#footnote-10872-31-backlink" id="footnote-10872-31">31</a>]</sup> Ebrâr Arapça iyiler anlamına gelen bir kelimedir. Tasavvuf ıstılahında ise bir tür velî zümresine işaret eder. Bunların dereceleri mukarreblerin derecesinin altındadır. Abdâl diye adlandırılan kimseler de bunlardır. Bu gruba mensup olan velîler ikiye ayrılır: Birinci gruptakileri Allah kullarına iade etmiştir, bunlar halkın arasında yaşar ve onları irşâd ederler. İkinci grubu ise Allah kullara iade etmemiş, kendisiyle meşgul etmiştir. Bundan dolayı meczûb olmuşlardır. Gayb erenlerinin hiyerarşisinde bunlar "yediler" diye adlandırılırlar. Bu ikinci grubun akıl gemisi, vahdet denizinde, gayb vâridatlarıyla boğulmuştur. Bundan dolayı bunlara uyulmaz, ancak bunların hâlleri inkâr da olunmaz. Birinci grup ise hizmet ehlidir. Halk ile meşgul edilmiştir. Bu nedenle, vücutlarını sâir halkın istirâhatine sebep kılmışlardır. (Ethem Cebecioğlu, <span class="ideitalik">Tasavvuf Terimleri ve Deyimleri Sözlüğü</span>, İstanbul 2004, s. 179.)</p>

    <p class="normal"><sup class="calibre2">[<a href="../Text/OzunOzu_split_023.html#footnote-10872-32-backlink" id="footnote-10872-32">32</a>]</sup> Mukarreb, Arapça yakınlaştırılan anlamına gelen bir kelimedir. Peygamberlerin, büyük meleklerin ve büyük velîlerin makamı mukarreblik makamıdır.</p>

    <p class="normal"><sup class="calibre2">[<a href="../Text/OzunOzu_split_024.html#footnote-10872-33-backlink" id="footnote-10872-33">33</a>]</sup> Bu ifade Mutaffifîn sûresinin 26. âyetinden alınmıştır. Eski kitaplarda bir işin sonunu hoş ve güzel bir sözle bitirmeyi ifade eden bir deyim şeklinde kullanılır.</p>

    <p class="normal"><sup class="calibre2">[<a href="../Text/OzunOzu_split_024.html#footnote-10872-34-backlink" id="footnote-10872-34">34</a>]</sup> İbnü’l-Arabî, Fusûsu’l-Hikem, s. 226.</p>
  </div>
</body>
</html>
