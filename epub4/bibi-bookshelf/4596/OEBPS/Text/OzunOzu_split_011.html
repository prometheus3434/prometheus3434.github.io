<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>OzunOzu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_15">Yedinci Tavır</h2>

  <p class="normal">Bu tavırda sâlik fenâ-i küllî (bütünüyle fânî olma), mahv-ı mahz ve mahv-ı sırf (mutlak mânâda varlığın silinme durumu) mertebesine ulaşır, bekā-ender-bekā (bekā billah mertebesinde bâkî olmak)’yı elde eder. Bu mertebede sâlik hiçbir halle ve makamla vasıflanmaz. Hem müşâhede hem de mârifet tamamen fânî olur ki, anlatılması ve yazılması mümkün değildir. Çünkü bu makam mahv-ı küll (tamamen zâtta yok olma) makamıdır. Buraya makam dediğimiz zaman bu makam ifade edilebilir demek olur. Hâlbuki bu mertebenin sahibi olan kimse makamsız ve nişansızdır. Bunu ancak zevk ehli olanlar zevk ederek bilirler. Allah’ım bize de nasip eyle!</p>

  <p class="normal">Bu durumun anlamı şudur: "Ârif ‘cem’ makamı olan bu makama ulaştığı vakit ‘fark’ makamına döndüğünde kendisine Hakkānî varlık elbisesi giydirilir. Kendisinin hakîkatini bilmekle Hakk’ı bilir ve mecâzî bir inançla kendisini sınırlı kılmaz."</p>

  <p class="indentmetin"><span class="idebolditalik">Beyit:</span></p>

  <p class="indentmetin"><span class="ideitalik">Ölmeyince bulmadım yol o Hakk’a</span></p>

  <p class="indentmetin"><span class="ideitalik">Onda oldum Hakk’la hayy u bekā</span></p>

  <p class="indentmetin"><span class="ideitalik">Kendimi kendim yetirdim ki, ne bulam kendimi</span></p>

  <p class="indentmetin"><span class="ideitalik">Hep olursun hiç edince yine kendin kendini</span></p>

  <p class="normal">O hâlde iç âlemde ve dış dünyada tecellî edenin bir zât ve hakîkat olduğu ve başka bir şeyin var olmadığı ârifin mâlûmu oldu. Bütün varlık bir varlıktır ve bir can ve bir tendir. Bu bahsi geçen tek hakîkat, mütecezzî (parçalara, cüzlere ayrılmış) ve münkasım (taksim edilmiş, kısımlara ayrılmış) değildir. Yani bölünmez ve parçalanmaz. Bütün mazharlar<sup class="calibre2"><a href="../Text/OzunOzu_split_026.html#footnote-10872-11" id="footnote-10872-11-backlink">[11]</a></sup> onun tecellîgâhı ve âletidir. İsterse zerre kadar olsun her mazharda bütün isim ve sıfatlarıyla külliyyen zâhir olur. Bununla birlikte bu tek olan hakîkat herkese inancı ve zannına göre, ister zâhir olsun ister bâtın olsun her mertebe, her mahal ve her makamda ayrı bir yüz gösterir. Yani her sûrette sûretlenen, her akılda akledilen, her gönülde mânâ olan, her kulakta işitilen, her gözde görülen odur. Bir yüzden tecellî edip bir diğer yüzden o tecellîye bakar. Bunun anlamı şudur: Ârif, âşık ve mâşuk, tālib ve matlûb, mu‘tekıd (i‘tikād eden), mu‘tekad (i‘tikād olunan) ve i‘tikādın bir olduğunu bilince kendisini özel bir inanç biçimiyle sınırlandırmaz.</p>

  <p class="normal"><span class="idebolditalik">Hikâye:</span></p>

  <p class="normal">Birkaç kör "Acaba biz de fili görebilir miyiz?" diye bir yere toplanırlar. Filin sahibi bu körleri filin yanına götürdüğünde bu körlerden kimisi filin kulağına, kimi ayağına, kimi karnına ve kimi hortumuna tutunur. Akabinde başlarlar birbirleriyle kavga etmeye: Filin ayağına tutunan "Fil direk gibidir" der. Kulağını tutan "Fil sofra gibidir" der. Karnını tutan "Küp gibidir" der. Velhâsıl körler filin hangi organına yapıştıysa o şekilde fil konusunda inanç sahibi oldular.</p>

  <p class="normal">İşte taklit ehlinin durumu bu şekildedir ve onlar kendilerini bir inanca tahsis etmişler ve bir inançla sınırlanmışlardır.</p>

  <p class="indentmetin"><span class="idebolditalik">Beyit:</span></p>

  <p class="indentmetin"><span class="ideitalik">Taayyünde bugün kim kaldı mahbûs</span></p>

  <p class="indentmetin"><span class="ideitalik">Düşüp hâke oluser küllî me’bûs</span></p>

  <p class="indentmetin">(Bugün taayyünde<sup class="calibre2"><a href="../Text/OzunOzu_split_026.html#footnote-10872-12" id="footnote-10872-12-backlink">[12]</a></sup> hapis kalan kimse, toprağa düşüp tamamen hor hakir olur.)</p>

  <p class="normal">Ancak kendi hakîkatini tanıyan ârif-i billah kendisini bir inanç biçimiyle sınırlandırmaz ki, bahsi geçti. Ayrıca ârifin kendi hakîkatini bilmesi ve tanıması hazarât-ı hamse-i ilâhiye (ilâhî zâtın zuhûr ettiği beş küllî mertebe)’yi bilmek ve tanımaya bağlı olduğu için bu beş ilâhî mertebeyi açıklama zamanı geldi.</p>
</body>
</html>
