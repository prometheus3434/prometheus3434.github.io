<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>KÖRDÖĞÜŞÜ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">İnkılap Var</st></h1>
			<p><span><st c="12">R</st></span><st c="14">ecep Dayı peykeye bağdaş kurmuş, yirmi günde enazından yirmi kez dinlediğim hikâyesini yine anlatıyor. </st><st c="117">Biyandan da bir eliyle sakalını sıvazlıyor, öteki eliyle yün çorabının burnunda açılmış delikten ayak parmaklarını karıştırıyor.</st></p>
			<p><st c="245">Kahvedekiler aradabir inceden inceye benimle alay ediyorlar.</st></p>
			<p><st c="306">Bu köye yirmi gün önce öğretmen olarak geldim. </st><st c="354">Bir de geldim, köyde okul yok. </st><st c="385">Sonra iş anlaşıldı. </st><st c="405">Beni buraya yanlışlıkla göndermişler. </st><st c="443">Okulu olan bir köye göndereceklermiş. </st><st c="481">Şimdi okulu olan o köy öğretmen bekliyor, öğretmeni olan bu köy de okul bekliyor. </st><st c="563">Köylüler de bu yanlışlığı ben yaptım sanıyor, okulsuz köye öğretmen geldim diye benimle inceden inceye alay ediyorlar. </st><st c="682">Anlamazlığa vuruyorum. </st><st c="705">Anlayışsız görünmem daha da hoşlarına gidiyor.</st></p>
			<p><st c="751">Köy camisinin kerpiç duvarlı biyanı yıkılmış. </st><st c="798">Bana, camiye bitişik bir oda verdiler. </st><st c="837">Yatmadan yatmaya bu odaya giriyorum. </st><st c="874">Geri kalan bütün zamanım, duvarları kapkara is tutmuş köy kahvesinde geçiyor. </st><st c="952">Yollar kardan kapandığı için dönemiyorum da. </st><st c="997">Yollar açılınca ne olacaksa olacak.</st></p>
			<p><st c="1032">Bu köylüler, kocaman laf etmeye çok düşkünler. </st><st c="1080">Ya atasözü söylüyorlar yada atasözü gibi konuşuyorlar. </st><st c="1135">Bir o söyler, bir öteki. </st><st c="1160">Kahvede atasözü yarışına çıkmışlar gibi durmadan konuşurlar.</st></p>
			<p><st c="1220">Recep Dayı, bir eliyle durmadan sakalını sıvazlayıp öbür eliyle ayak parmaklarını karıştırıyor, biyandan da gençliğinde davar otlatırken karşısına çıkan canavarla – kurda, canavar diyor – nasıl boğuştuğunu tatlı tatlı anlatıp duruyordu. </st><st c="1458">Kahvenin kapısı açıldı. </st><st c="1482">Tipinin savurduğu kar tozlarıyla içeri giren adam, kardan tanınmıyordu. </st><st c="1554">Kapıyı kapadı. </st><st c="1569">Ayaklarını yere, kollarını üstüne pat pat vurup kardan silkinince onu ben de tanıdım. </st><st c="1655">“Küspük Memet” dedikleri delikanlıydı. </st><st c="1694">Gözlerini kahvenin sisli, dumanlı yarı karanlığına alıştırasıya, bir o yana bir bu yana dolandı, seğirtti. </st><st c="1801">Bir hasır iskemleye çarptı. </st></p>
			<p><st c="1829">Recep Dayı,</st></p>
			<p><st c="1840">– Len Küspük Memet, ardından canavar mı kaptı, ne dolanıp duruyorsun? </st><st c="1911">dedi.</st></p>
			<p><st c="1916">Eli ayağı dolaşan Küspük Memet,</st></p>
			<p><st c="1948">– Emmi, bizim avrat gidiyor, dedi. </st></p>
			<p><st c="1984">Kahveci Kâzım Ağa,</st></p>
			<p><st c="2002">– Koyuver gitsin oğlum, dedi.</st></p>
			<p><st c="2032">Kahvedekiler gülüştüler. </st><st c="2058">Küspük Memet, kemikli yumruklarını birbirine vura vura,</st></p>
			<p><st c="2113">– Aman emmi, iş kötü, dedi. </st><st c="2142">Sabahacak çırpındı yattı fukara. </st><st c="2175">Ünneyip, inneyip duruyor.</st></p>
			<p><st c="2200">Recep Dayı, yün çorabının yırtığından çıkmış ayak parmaklarıyla tespih taneleri gibi oynayarak,</st></p>
			<p><st c="2296">– Hey oğul, dedi, karı milletinin iyisi altı ay yaşarmış. </st><st c="2355">Kısmetin varmış da cins karıya düşmüşsün.</st></p>
			<p><st c="2396">– Aman emmi...</st></p>
			<p><st c="2411">– Dur hele oğlum, milleti telaşa verme. </st><st c="2452">Bu dünyada üç şeyin çaresi yok. </st><st c="2484">Bizim yüzbaşı öyle derdi. </st><st c="2510">Arabın suratı beyaza dönmez bir, kösenin sakalı çıkmaz iki, ölüme derman bulunmaz üç... </st><st c="2598">Ne fır fır dönüyorsun? </st><st c="2621">İçecek suyu, yiyecek ekmeği kesilmişse, kim ona bir derman bulabilir ki...</st></p>
			<p><st c="2695">Şu köyde işsiz güçsüz, bomboş bekleyip duruyordum. </st><st c="2747">Bir iş becermiş olmak için, Küspük Memet’e,</st></p>
			<p><st c="2790">– Nesi var? </st><st c="2803">dedim.</st></p>
			<p><st c="2809">Ne bilsin nesi var? </st><st c="2830">Laf olsun diye soruyorum işte. </st></p>
			<p><st c="2861">Kahveci Kâzım Ağa,</st></p>
			<p><st c="2879">– Hiç canım, dedi, nesi olacak, gebedir.</st></p>
			<p><st c="2920">– Köyde ebe yok mu? </st><st c="2941">diye sordum.</st></p>
			<p><st c="2953">– Ebe mi? </st><st c="2964">Köy ebe dolu. </st><st c="2978">Her evdeki kocakarı bir ebe.</st></p>
			<p><st c="3006">– Telefon etsek de kasabadan doktor çağırtsak...</st></p>
			<p><st c="3055">– Telefon mu? </st><st c="3070">Aman “maallim” sen burayı nere belledin? </st><st c="3111">Bura köy, “resmî devayir” mi ki? </st><st c="3144">Telefon ne gezer...</st></p>
			<p><st c="3163">– Hastayı bir arabaya atıp kasabaya götürseniz...</st></p>
			<p><st c="3213">– Yola çıkılırdı da ne diye burda konakladın “maallim”?.. </st><st c="3272">Şu karı, tipiyi görmez misin?</st></p>
			<p><st c="3301">Biz konuşurken Küspük Memet de çıkıp gitti. </st></p>
			<p><st c="3346">Recep Dayı,</st></p>
			<p><st c="3357">– Bizim büyük oğlan Murat’a, Şaşı Şaban’ın kızını almıştık bildin mi? </st><st c="3428">dedi.</st></p>
			<p><st c="3433">Kâzım Ağa,</st></p>
			<p><st c="3444">– Heee, dedi, bildik ya... </st><st c="3472">Ne kadar oldu Recep Dayı?</st></p>
			<p><st c="3497">– Murat askere gitmemişti... </st><st c="3527">Var, onbeş yıl. </st><st c="3543">Şaşı Şaban para gözlü dürzü. </st><st c="3572">Kızını vermekliğe, elden üçyüz pangınot, bir beşibirlik, iki düve başlık istedi. </st><st c="3653">“Ulan Şaşı, anasını da mı veriyorsun ki, bu kadar para istersin?” dedim. </st><st c="3726">Bizim oğlanda akıl yok. </st><st c="3750">İlle Şaşı Şaban’ın kızını alacak. </st><st c="3784">“Bre oğlum, vereyim yüz kayme, kasabaya git. </st><st c="3829">Oyuncu kızlarla gönül eğle. </st><st c="3857">Şaşı’nın kızından garı olmaz,” dedikse de dinletemedik. </st><st c="3913">Kız, serçe gibi bişey. </st><st c="3936">Dayanıklı bir karı olsa, ağırlığını, başlığını, yüzgörümlüğünü, herbi istediklerini verelim. </st><st c="4029">Gel gör, kız çürük çarık. </st><st c="4055">Şaşı Şaban’ı çektim biyana: “Arkadaş, senin kız bu kadar etmez. </st><st c="4119">Etse, parayı da, düveyi de gözden çıkaralım. </st><st c="4164">Ama etmez! </st><st c="4175">Bu senin kız doğuramaz da... </st><st c="4204">Bekle ki doğursun.”</st></p>
			<p><st c="4223">Bunun üzerine Şaşı Şaban, “Senin oğlun kızıma kurban olsun. </st><st c="4284">Benim kızım daha bile çok eder. </st><st c="4316">Ama biz hatır saydık da ağzımızdan öyle bi laf çıktı,” dedi.</st></p>
			<p><st c="4376">“Bre Şaban, bu kız çürük çıkar. </st><st c="4409">Verdiğimiz paraya değmez,” dedik.</st></p>
			<p><st c="4442">“Bunun anası da böyleydi. </st><st c="4469">Kızken görsen, sıkı bir yel üfürse uçacak derdin. </st><st c="4519">Evlilik yaradı. </st><st c="4535">Sen bizim kızın buncacık olduğuna ne bakıyorsun? </st><st c="4584">Anasına çekmiş. </st><st c="4600">Hele bir evlensin de gör, davul gibi şişer,” dedi.</st></p>
			<p><st c="4650">Neyse uzatmayalım, vur aşağı, tut yukarı, biz bununla ikiyüz pangınotla bi düveye kesiştik. </st><st c="4743">Düğün oldu, gerdeğe girdiler. </st><st c="4773">Kız şişecek diye beklerken, günden güne ingin oldu. </st><st c="4825">Benim karı biyandan, ben biyandan yanarız. </st><st c="4868">Gitti bizim ikiyüz pangınotla düve. </st><st c="4904">Kız günden güne eriyor. </st><st c="4928">Oğlan da utancından yüzümüze bakamaz oldu. </st><st c="4971">Derken bir sabah bir de baktık, kız şişmemiş mi? </st><st c="5020">Ama öyle beribenzer bir şişme değil. </st><st c="5057">Kız karnından şişmiş. </st><st c="5079">Kızın karnı tahıl ambarına dönmüş. </st><st c="5114">Şaşı Şaban, “Ben demedim miydi, bunun anası da böyle olmuştu,” diyerek gert gert söyleniyor. </st><st c="5207">Bizim oğlanın yüzü güldü. </st><st c="5233">Ertesi gün baktık, kızın karnı davul olmuş. </st><st c="5277">Üçüncü günü kız karnını taşıyamaz olup döşeğe serildi. </st><st c="5332">Güllü kadını çağırdık. </st><st c="5355">Bizim gelini ona bakıttık. </st><st c="5382">Güllü kadın, “Hey oğul, kız gebe,” dedi.</st></p>
			<p><st c="5422">Ulan ocağı batası, bu kız gebeyse gebe. </st><st c="5463">Üç yıl bekledi de üç gece içinde mi gebe oldu? </st><st c="5510">Üç gün öncesi karnı göbeği yoktu. </st><st c="5544">Bunun karnındaki çocuk birden mi oldu?</st></p>
			<p><st c="5582">Kız başladı ünnemeye. </st><st c="5605">Elini karnına vurdukça, davul gibi güm güm öter. </st><st c="5654">Bağırtısına komşular dayanamaz oldu. </st><st c="5691">Güllü kadın bakar gelinin şiş karnına, “Sabaha akşama doğuracak,” der.</st></p>
			<p><st c="5761">Sabaha akşama derken, biz bunu iki yıl bekledik. </st><st c="5811">Karnı şiştikçe şişti. </st><st c="5833">Kız sırtüstü yatıyor, bağırıyor. </st><st c="5866">Bağırdıkça karnı şişiyor, şiştikçe bağırıyor...</st></p>
			<p><st c="5913">– Kız, domuz, bağırma! </st><st c="5937">Görmez misin, bağırdıkça içine hava dolup karnın daha da çok şişiyor.</st></p>
			<p><st c="6006">Kız bağırır. </st><st c="6020">Karnı öyle şişti ki, kapılardan sığıp da geçemez oldu. </st><st c="6075">Öyle yatıyor. </st><st c="6089">Daha zaman geçse, şişe şişe eve sığmaz olacak.</st></p>
			<p><st c="6135">Güllü kadından iyi anlayanı yok. </st><st c="6169">Kızın karnı şiştikçe Güllü kadın gelip,</st></p>
			<p><st c="6208">– İkiz... </st><st c="6219">diyor. </st></p>
			<p><st c="6226">Ertesi gün gelip,</st></p>
			<p><st c="6243">– Müjdemi verin, beşiz, diyor.</st></p>
			<p><st c="6274">Bizim gelinin karnı talimgâh çadırına dönmüş. </st><st c="6321">İçi, bir manga çocuk dolmuş. </st><st c="6350">Bizim boz inek iki kere buzağıladı ; gelin daha doğuracak. </st><st c="6409">Güllü kadına sorarsan, beşizler akşama sabaha doğdu doğacak. </st><st c="6470">Hangi sabahı, akşamı? </st><st c="6492">Gelinin karnındaki çocukların emsali askere gidecek. </st><st c="6545">Bizim gelin daha bekle ki doğursun...</st></p>
			<p><st c="6582">Yahu, sen hükümetten daha mı iyi bilirsin? </st><st c="6626">Hükümet biyere memur alacakken ne yapar? </st><st c="6667">Memuru bir muayeneden geçirtmez mi? </st><st c="6703">Herif sağlam çıkarsa, ona göre aylığa bağlar. </st><st c="6749">Alt yanı memur. </st><st c="6765">Bizde töre olmamış, karı alıyorsun. </st><st c="6801">Bunun bir doktor muayenesi yok mu? </st><st c="6836">Ne kadar dayanacağını bilmeden gözü kapalı, başlık diye parayı veriyorsun. </st><st c="6911">Gitti bizim paralarla düve. </st><st c="6939">Şaşı Şaban’ı yakaladım, yakasından kaptım. </st><st c="6982">“Ulan, dolandıracak benden başkasını bulamadın mı alçak? </st><st c="7039">Şu kızı, üste para versen kimse almazken, hem de paramızı alıp bizi kazıklamaya utanmadın mı?” dedim.</st></p>
			<p><st c="7140">Şaşı Şaban eve geldi. </st><st c="7163">Kızın karnını dağ gibi görünce, “Hey maşşallah, bu anasını da geçti!” demez mi. </st><st c="7243">Kızın karnı tavana değecek.</st></p>
			<p><st c="7270">Herbişeyine razı olduk, ille bağırması olmasa...</st></p>
			<p><st c="7319">– Ulan alçak Şaşı, ulan Yaradana yan bakan! </st><st c="7364">Bizim paralar ne olacak?</st></p>
			<p><st c="7388">Şaşı Şaban bir gık dese, ayağımın altına alıp tepeleyeceğim.</st></p>
			<p><st c="7449">– Sen hiç tasalanma Recep Dayı, dedi, anası da bunun böyleydi. </st><st c="7513">Bunlar ilkin karnından şişer şişer, sonra şiş yayılır vücutlarına. </st><st c="7580">Çocuğu doğurunca, aslan gibi ayağa dikilirler. </st><st c="7627">Ondan kelli koş işe. </st><st c="7648">Sen hiç tasalanma Recep Dayı. </st><st c="7678">Senin paran herzaman için para.</st></p>
			<p><st c="7709">Bir gece gelin sustu. </st><st c="7732">Amanın, kızın karın şişi vücuduna mı yayıldı, diye koştuk. </st><st c="7791">Baktık şiş gene yerinde. </st></p>
			<p><st c="7816">Bizim avrat,</st></p>
			<p><st c="7828">– Amanın, öldü mü yoksa... </st><st c="7856">Öldüyse bizim paralar gitti, bizim düve gitti... </st><st c="7905">diye bağırmaya başladı.</st></p>
			<p><st c="7928">Kaşık düşmanına bir şamar çaldım:</st></p>
			<p><st c="7962">– Lan o nasıl söz... </st><st c="7984">Gelin ölmekle bizim paraya ne olmuş... </st><st c="8023">Paramız gene para. </st><st c="8042">Biz parayı buna mı verdik, babasına mı? </st><st c="8082">Kız ölmekle Şaşı Şaban da ölmedi ya...</st></p>
			<p><st c="8120">Geline baktık, derinden derine soluyor. </st><st c="8161">Ölmemiş işte... </st><st c="8177">Besbelli karnının şişi bütün bedenine yayılacak da gelin aslan gibi ayağa dikilecek. </st><st c="8262">Eğer bu şiş de yayılır, bizim gelin ayağa kalkarsa, benim diyen yiğit, gelinin bileğini bükemez. </st><st c="8359">Dağa, bayıra koş artık.</st></p>
			<p><st c="8382">Gelgelelim, onca zaman biz gelinin bağırmasına alışmışız. </st><st c="8441">Sesi kesilince gözümüzü uyku tutmaz oldu.</st></p>
			<p><st c="8482">Üç gün böylece sessiz, dingin geçti. </st><st c="8520">Dördüncü gün diyende önce boz inek böğürmeye, ardından bizim gelin bağırmaya başladı. </st><st c="8606">Boz inek, haydi inektir, böğürür, ama bizim gelin neye bağırır?.. </st><st c="8672">Yahu, bizim boz ineğin de başına bir iş gelmedi mi? </st><st c="8724">Hayvancık böğürür böğürür, bitürlü doğuramaz. </st><st c="8770">Karnı Hüt Dağı gibi şişti zavallının. </st><st c="8808">Güllü kadını çağırdık.</st></p>
			<p><st c="8830">Güllü kadın, ineğe baktı,</st></p>
			<p><st c="8856">– Bunun vakti geçmiş. </st><st c="8879">Hayvancık doğuramıyor... </st><st c="8904">dedi.</st></p>
			<p><st c="8909">– Niye?</st></p>
			<p><st c="8917">– Hastalanmış... </st><st c="8935">Gelinin hastalığı bu zavallıya da bulaşmış... </st></p>
			<p><st c="8981">Tuu... </st><st c="8988">Şu işe bak bre Kâzım Ağa, bir çürük gelin aldık, bütün hayvanlara hastalık bulaştıracak. </st><st c="9077">Bizim eve gelin almamışız, paramızla başımıza bulaşıcı dert almışız. </st><st c="9146">Hep hayvanlar kırılacak. </st><st c="9171">Ocağın batsın Şaşı Şaban, sen kız değil, dert vermişsin bize... </st><st c="9235">Ulan, karın bu kızı nerden peydahladı?</st></p>
			<p><st c="9273">İnek böğürür, gelin bağırır. </st><st c="9303">Böyle bir hastalık duyulmamış. </st><st c="9334">İkisi de doğuramıyor. </st><st c="9356">Biz gelini melini unuttuk. </st><st c="9383">İneğin başına doluştuk. </st><st c="9407">Yahu koca inek göz göre göre, böğüre böğüre gidecek. </st><st c="9460">Allah rahmet eylesin, Salih Pehlivan geldi,</st></p>
			<p><st c="9503">– Taş çatlasa bu inek doğuramaz, dedi.</st></p>
			<p><st c="9542">– Niye?</st></p>
			<p><st c="9550">– Hayvancık, gelinin sesinden ürküyor. </st><st c="9590">O bağırdıkça bu hayvan buzağılamaz.</st></p>
			<p><st c="9625">Ne olacak? </st><st c="9637">Geline, “Sus!” deriz, susmaz. </st><st c="9667">Ulan, beş dakka sus da şu inek buzağılasın, sonra bağır bağırabildiğin kadar. </st><st c="9745">Gelinin üstüne yorganı, keçeyi bastık. </st><st c="9784">Kapıları sıkıca kapadık. </st><st c="9809">Bre Kâzım Ağa, sen böyle bir bağırma duymamışsındır. </st><st c="9862">Kasaba pazarına git, bizim gelinin sesini ordan dinle. </st><st c="9917">Ne gırtlakmış kardeşim, hiç de sesi kısılmıyor. </st><st c="9965">Zaten olduğu olacağı parmak kadarlık bir kız, bağıra bağıra bedeni hava olup uçup gidecek, gelin bitecek.</st></p>
			<p><st c="10070">Salih Pehlivan,</st></p>
			<p><st c="10086">– Siz bu gelini kasabaya götürün, doktor bunu iyi etsin. </st><st c="10144">Boz inek de doğursun, dedi.</st></p>
			<p><st c="10171">Başka da umar yok. </st><st c="10191">Biz gelini iyi etmeye mecburuz. </st><st c="10223">Kız ölürse, Şaşı’yla derde gireceğiz.</st></p>
			<p><st c="10260">Gelini attık kağnıya. </st><st c="10283">Köyden iki üç cıgara içimi uzaklaştık, bizim boz inek de sessizliği bulunca doğuruvermiş.</st></p>
			<p><st c="10372">Kasabaya vardık. </st><st c="10390">Kasabada o gün pazar var. </st><st c="10416">Ordan tanıdık birisi,</st></p>
			<p><st c="10437">– Bre Recep Dayı, sende hiç insaf yok mu? </st><st c="10480">Kağnıyı tepeleme yüklemişsin. </st><st c="10510">Dağ gibi tezek. </st><st c="10526">Hele şu yükü yık! </st><st c="10544">dedi.</st></p>
			<p><st c="10549">– Ocağın batsın. </st><st c="10567">Tezek yükü değil, o bizim gelin... </st><st c="10602">dedim. </st></p>
			<p><st c="10609">Gelinin karnı, çulun altında dağ gibi duruyor. </st><st c="10656">Doktor ara, kasabada doktor yok.</st></p>
			<p><st c="10688">– Doktorun yerine sıhhiyeci var, dediler. </st></p>
			<p><st c="10731">Sıhhiyeciye götürdük.</st></p>
			<p><st c="10752">Sıhhiyeci, bizim gelinin dağ gibi şişmiş karnını görünce,</st></p>
			<p><st c="10810">– Bunu ebe anlar, dedi.</st></p>
			<p><st c="10834">Ebeye gittik...</st></p>
			<p><st c="10850">– İlle hastane... </st><st c="10869">dedi.</st></p>
			<p><st c="10874">Sürdük kağnıyı. </st><st c="10891">Vilayetin hastanesine vardık. </st><st c="10921">Bu hastalığın doktoru yokmuş. </st><st c="10951">Onun yerine başka bi doktor varmış. </st><st c="10987">Gelini ona bakıttık. </st><st c="11008">Bi reçete yazdı. </st><st c="11025">Eczaneye gittik. </st><st c="11042">O ilaçlar yokmuş. </st><st c="11060">Döndük doktora,</st></p>
			<p><st c="11075">– Yazdığın ilaçlar yokmuş... </st><st c="11105">dedik.</st></p>
			<p><st c="11111">– Onun yerine bu ilaçlan alın, dedi. </st><st c="11149">Başka reçete yazdı. </st><st c="11169">O yazdığı ilaçlar da yokmuş.</st></p>
			<p><st c="11197">Doktor,</st></p>
			<p><st c="11205">– Onun yerine şunu alın, dedi. </st><st c="11237">O da o işi görür, dedi. </st></p>
			<p><st c="11261">O da yokmuş.</st></p>
			<p><st c="11273">Doktorun yerine sıhhiyeci. </st><st c="11301">Sıhhiyeci yok, onun yerine ebe. </st><st c="11333">İlaç yok, onun yerine bu ilaç. </st><st c="11364">Bu ilacın yerine şu ilaç... </st><st c="11392">Şu ilaç yok...</st></p>
			<p><st c="11406">Ordan biri çıktı,</st></p>
			<p><st c="11424">– Siz bunu doktora götüreceğiniz yerde, hocaya okutsanıza... </st><st c="11486">dedi.</st></p>
			<p><st c="11491">Doktoru, ebesi, sıhhiyecisi, ilacı yoksa da, hamdolsun, kasabanın hocası var ya...</st></p>
			<p><st c="11574">Nefesi keskin bir hoca varmış. </st><st c="11606">Pöstekiyi yürütürmüş. </st><st c="11628">Gittik hocaya. </st><st c="11643">Hoca, bizim gelinin karnını görünce,</st></p>
			<p><st c="11679">– Beş liranızı alırım, dedi.</st></p>
			<p><st c="11708">– Aman hoca, başkasından bir lira alırmışsın. </st></p>
			<p><st c="11755">Hoca,</st></p>
			<p><st c="11760">– Baksana şunun karnına, dedi, ben bunun göbeğine dua yazacağım. </st><st c="11826">Bu göbeğe yalnız bir liralık mürekkep gider.</st></p>
			<p><st c="11870">Hoca haklı. </st><st c="11883">Verdik beş lirayı. </st><st c="11902">Hoca aldı gelini öteki odaya. </st><st c="11932">Başladı yazmaya. </st><st c="11949">Bekle bekle, gelin çıkmaz.</st></p>
			<p><st c="11975">Aman hoca... </st><st c="11989">Hoca, bütün göbeği yazıyla dolduracakmış. </st><st c="12031">Bizim gelinin göbeğine yazı mı yeter mürekkep mi yeter...</st></p>
			<p><st c="12088">Hoca içerde yazadursun, birden evi polisler, candarmalar doldurdu. </st><st c="12156">Ulan bu ne? </st><st c="12168">Bizim gelinin göbeğine yazarken hocayı bastırdılar. </st><st c="12220">Hep birden bizi karakola götürdüler. </st></p>
			<p><st c="12257">Komiser,</st></p>
			<p><st c="12265">– Neden hocaya gittiniz? </st><st c="12291">dedi.</st></p>
			<p><st c="12296">– Neden gitmeyelim? </st><st c="12317">Doktor yok. </st><st c="12329">Doktorun yerine sıhhiyeci... </st><st c="12358">İlaç yok, onun yerine bu... </st><st c="12386">Bu yok, onun yerine şu. </st><st c="12410">Şu yok, yerine o... </st><st c="12430">Biz de hocaya geldik.</st></p>
			<p><st c="12451">Komiser,</st></p>
			<p><st c="12460">– Yasak, dedi, hoca da yok.</st></p>
			<p><st c="12488">– Niye? </st><st c="12497">Hoca işte ya...</st></p>
			<p><st c="12512">– Bilmiyor musunuz, inkılap var...</st></p>
			<p><st c="12547">– İnkılap da neymiş? </st><st c="12569">İnkılap varsa var. </st><st c="12588">İnkılaptan bize ne? </st></p>
			<p><st c="12608">Bu inkılap dediğiniz herneyse, bizim gelini doğurtabilir mi, sağaltabilir mi? </st><st c="12686">Sağaltamazmış... </st><st c="12703">Ulan, ocağı batasılar, inkılap olacağına doktoru, ilacı neyi olaydı da, gelin kurtulup bizim paralar yanmayaydı ya...</st></p>
			<p><st c="12820">Doktorun yerine hocaya gidelim dedik ya, inkılap olduğundan hoca da yokmuş. </st><st c="12897">İnkılap olunca avrat göbeğine dua yazılmazmış. </st><st c="12944">İşte böyle ağalar.</st></p>
			<p><st c="12962">Recep Dayı sustu.</st></p>
			<p><st c="12980">– Gelin ne oldu? </st><st c="12998">diye sordum.</st></p>
			<p><st c="13010">– Karakoldan çıkınca öldü, dedi. </st></p>
			<p><st c="13044">Kahveci Kâzım Ağa,</st></p>
			<p><st c="13062">– Yahu Recep Dayı, Şaşı Şaban’dan başlık parasını geri almış mıydın? </st><st c="13132">dedi.</st></p>
			<p><st c="13137">– Birazını aldım, birazı kaldı. </st><st c="13170">İlkin vermek istemedi. </st><st c="13193">“Alçak Şaşı, seni öldürürüm,” dedim. </st><st c="13230">“Benim kız, onca zaman oğluna karılık etti,” dedi. </st><st c="13281">Ne zaman karılık etti? </st><st c="13304">Bigün değirmene mi gitti, tarlaya mı gitti, oduna mı gitti, bigünden bigüne harmana mı gitti, aş mı pişirdi? </st><st c="13413">Evlendi, ertesi günü karnı şişip devrildi, yattı. </st><st c="13463">Gırtlağına bastım, parça pürçük Şaşı’dan yüzyetmiş kaymeyi kopardım. </st><st c="13532">Sonra Şaşı da öldü. </st><st c="13552">Bizim düveyle otuz kayme de güme gitti. </st><st c="13592">Ama öbür dünyada iki elim yakasındadır. </st><st c="13632">Çünkü kızı bize soktu. </st><st c="13655">Allah huzurunda hesap yok mu?</st></p>
			<p><st c="13684">Kahveci Kâzım Ağa,</st></p>
			<p><st c="13703">– Küspük Memet, karı ölüyor diye değil, paralar gidiyor diye yanıyor, dedi. </st><st c="13780">Babası gelini almak için başlık diye bin kayme saydı. </st><st c="13834">Daha bi yıl olmadan karı ölürse, elbette yanar Küspük Memet.</st></p>
			<p><st c="13894">Kapı açıldı. </st><st c="13908">Küspük Memet içeri girdi. </st><st c="13934">Deminkinden daha bitikti.</st></p>
			<p><st c="13959">Kâzım Ağa,</st></p>
			<p><st c="13970">– Karı öldü mü ulan yoksa? </st><st c="13998">dedi. </st></p>
			<p><st c="14004">Küspük susuyordu.</st></p>
			<p><st c="14021">Recep Dayı,</st></p>
			<p><st c="14033">– Ölse, böyle mi olur? </st><st c="14057">dedi.</st></p>
			<p><st c="14062">Küspük Memet yavaş yavaş başını yerden kaldırdı, bitkin bir sesle,</st></p>
			<p><st c="14129">– Avrat doğurdu, dedi. </st></p>
			<p><st c="14153">Kahvedekiler,</st></p>
			<p><st c="14166">– Gözün aydın Küspük... </st><st c="14191">dediler.</st></p>
			<p><st c="14199">– Neyin gözü aydını be, diye bağırdı. </st><st c="14238">Avrat, kız doğurdu.</st></p>
			<p><st c="14257">Kâzım Ağa,</st></p>
			<p><st c="14268">– Yaaa!.. </st><st c="14279">dedi. </st></p>
			<p><st c="14285">Recep Dayı,</st></p>
			<p><st c="14296">– Vah vah... </st><st c="14310">dedi.</st></p>
			<p><st c="14315">Kahvede uzun, ağır bir sessizlik oldu.</st></p>
			</section>
  <div id="charCountTotal" value="14354"></div></body>
</html>
