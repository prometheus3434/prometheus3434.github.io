<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>KÖRDÖĞÜŞÜ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Yaşasın Memleket</st></h1>
			<p><span><st c="17">–</st></span> <span><st c="19">S</st></span><st c="20">en ona bakarsan, ben yaşamıyorum, dedi.</st></p>
			<p><st c="59">Sırtımızı, İş Yurdunun duvarına dayamış, avluda güneşleniyorduk. </st><st c="125">Gardiyan Yarımporsiyon, elleri arkasında, küçük dağları ben yarattım, der gibi önümüzden geçti.</st></p>
			<p><st c="220">– Kim yaşıyor ki, dedim, herkes öyle... </st><st c="261">Buna da şükretmeli, bizden beterleri var. </st><st c="303">Vücudun sağ ya, sen ona bak...</st></p>
			<p><st c="333">– Yok ağabey dedi, öyle değil. </st><st c="365">Ben hiç yaşamıyorum. </st><st c="386">Sana nasıl anlatayım bilmem ki... </st><st c="420">Sen şimdi beni burda görüyorsun ya, gördüğüne bakma, ben yokum. </st><st c="484">Yaşamıyorum. </st><st c="497">Yaşamadığımı ilkönce oniki yaşımdayken anladık. </st><st c="545">Bizim kasabada o zamana kadar hükümet okulu yoktu. </st><st c="596">Yeni yazının çıktığının devrisi yıl, bizim orda da hükümetin iptidaiye mektebi açıldı. </st><st c="683">Kasabanın ileri gelenleri çocuklarını bu mektebe verdiler. </st><st c="742">Babam da kasabanın önde gelenlerinden olduğundan, beni hükümet okuluna yazdırmak istedi. </st><st c="831">Babam elimden tutup beni okula götürdü. </st><st c="871">Okulun müdürü, benim nüfus kâğıdımı istedi. </st></p>
			<p><st c="915">Babam,</st></p>
			<p><st c="921">– Çıkartmadık. </st><st c="937">Benim nüfus kâğıdımı versem olmaz mı? </st><st c="975">dedi.</st></p>
			<p><st c="980">Müdür,</st></p>
			<p><st c="987">– Olmaz... </st><st c="999">deyince babam,</st></p>
			<p><st c="1013">– Canım Müdür Bey, dedi, olmazı var mı bunun? </st><st c="1060">Benim herbişeyim oğlumun sayılır. </st><st c="1094">Ha benim, ha oğlumun...</st></p>
			<p><st c="1117">Olmazmış. </st><st c="1128">Bizim orda, Davut Hocanın eski yazı öğreten okulu var, orda nüfus kâğıdı istemezler.</st></p>
			<p><st c="1212">Babam, Hükümet önündeki dilekçeciye bir dilekçe yazdırttı. </st><st c="1272">Gittik Nüfus Dairesine. </st><st c="1296">Memur dilekçeyi aldı. </st><st c="1318">Bir defter çıkardı. </st><st c="1338">Aradı, babamın kaydını buldu.</st></p>
			<p><st c="1367">– Senin adın Reşit mi?</st></p>
			<p><st c="1390">Babam,</st></p>
			<p><st c="1397">– Evet, dedi.</st></p>
			<p><st c="1411">Memur, önündeki defterden babamın künyesini okumaya başladı:</st></p>
			<p><st c="1472">– Doğum tarihi 1897... </st><st c="1496">Değirmentepe Mahallesi, Tavusbağı Sokak, hane numarası atik 51, cedit 28... </st><st c="1572">1911’de Hacer’le evlenmişsin. </st><st c="1602">Bir oğlun olmuş, adı Emin... </st><st c="1631">Öyle mi?</st></p>
			<p><st c="1639">Babam,</st></p>
			<p><st c="1646">– Öyle dedi. </st></p>
			<p><st c="1660">Ben,</st></p>
			<p><st c="1664">– Aman baba, bu adam herbişeyi biliyor. </st><st c="1705">Nasıl da biliyor! </st><st c="1723">dedim.</st></p>
			<p><st c="1729">Babam,</st></p>
			<p><st c="1736">– Bilir helbet, bilmez mi, devletin koca bir memuru... </st><st c="1792">dedi. </st><st c="1798">Sonra memura döndü: Oğlum Emin’e nüfus kâğıdı çıkartmak istiyorum. </st><st c="1865">Hükümet mektebine yazdıracağım da... </st><st c="1902">Şimdiye dek ihmal ettik işte...</st></p>
			<p><st c="1933">Memur, babama kuşkulu kuşkulu baktı,</st></p>
			<p><st c="1970">– Ağa, sen ne nüfusu istiyorsun yahu, dedi, senin oğlan ölmüş...</st></p>
			<p><st c="2035">Babam şaşırdı:</st></p>
			<p><st c="2050">– Aman o nasıl söz, benim oğlan işte burda, yanımda... </st></p>
			<p><st c="2106">Memur, defterdeki kayıttan babamın künyesini bir daha okumaya başladı.</st></p>
			<p><st c="2176">– Senin adın Reşit mi?</st></p>
			<p><st c="2199">– Reşit...</st></p>
			<p><st c="2210">– Babanınki de Mehmet mi?</st></p>
			<p><st c="2236">– Evet, o da doğru.</st></p>
			<p><st c="2256">– Hacer’le evlenmişsin, Emin adında bir de oğlun olmuş.</st></p>
			<p><st c="2312">– Evet, doğru.</st></p>
			<p><st c="2327">– Kayıtta hepsi doğru da, bitek Emin’in öldüğü mü yanlış? </st><st c="2386">Kayıtta ölü, biz ölüye nüfus veremeyiz.</st></p>
			<p><st c="2425">Ben ağlamaya başladım. </st><st c="2449">Babam kızdı,</st></p>
			<p><st c="2461">– Sus ulan, dedi, defterin ölü demesiyle adam ölür mü?</st></p>
			<p><st c="2516">– Memur, ölmüşüm diyor ya...</st></p>
			<p><st c="2545">– Varsın desin. </st><st c="2562">Sen benim dediğime bak.</st></p>
			<p><st c="2585">– Sen, “O herşeyi bilir, devletin koca bir memuru,” dedin ya baba...</st></p>
			<p><st c="2654">Ben daha çok ağlamaya başladım. </st></p>
			<p><st c="2687">Memur,</st></p>
			<p><st c="2693">– Defter yalan söylemez, dedi, burda ne yazıyorsa odur. </st><st c="2750">Sizin başka bir hesabınız varsa ben onu bilmem. </st><st c="2798">Burda ölmüş adama nüfus verilmez.</st></p>
			<p><st c="2831">Babam,</st></p>
			<p><st c="2838">– Bizim ne hesabımız olacak? </st><st c="2868">dedi. </st></p>
			<p><st c="2874">Memur,</st></p>
			<p><st c="2880">– Sizde dalavere çoktur, dedi, muhtarla birlik olur, ölüyü diri, diriyi ölü gösterir, türlü dolap çevirirsiniz.</st></p>
			<p><st c="2992">Babam,</st></p>
			<p><st c="2999">– Bizim oğlan ne zaman ölmüş, bir de onu anlasak... </st><st c="3052">dedi. </st></p>
			<p><st c="3058">Memur, defterden okuyup söyledi:</st></p>
			<p><st c="3090">– Birinci Dünya Harbinde askere alınmış. </st><st c="3132">Çanakkale’de 1915’te şehit düşmüş. </st><st c="3167">Askerlik şubesinin üçyüzotuzbire seksenbeş sayılı yazısıyla, kaydını silip nüfustan düşmüşler.</st></p>
			<p><st c="3261">Babam kızdı, memura,</st></p>
			<p><st c="3282">– Efendi, bak o deftere, dedi, ben 1911’de evlenmiş miyim? </st></p>
			<p><st c="3342">Memur,</st></p>
			<p><st c="3348">– Evet, dedi, burda öyle yazıyor, 1911’de evlenmişsin.</st></p>
			<p><st c="3403">– Yahu, evlendiğim gün çocuğum doğsa, 1915’te dört yaşında olur. </st><st c="3469">Dört yaşında çocuk ne zaman büyüdü, ne zaman askere gitti de, ne zaman şehit düştü?</st></p>
			<p><st c="3552">Memur da şaşırdı. </st><st c="3571">Bir bana baktı, bir deftere baktı, bir babama baktı, bir daha deftere baktı,</st></p>
			<p><st c="3647">– Senin oğlun Emin 1896’da doğmuş, dedi. </st><st c="3689">Demek 1915’te şehit düştüğünde ondokuz yaşındaymış.</st></p>
			<p><st c="3740">Babam,</st></p>
			<p><st c="3747">– Oğlan 1896’da mı doğmuş? </st><st c="3775">Aman efendi, ben kaçta doğmuşum, bir de ona bak, dedi.</st></p>
			<p><st c="3829">Memur deftere baktı,</st></p>
			<p><st c="3850">– Sen, dedi, sen 1897’de doğmuşsun. </st></p>
			<p><st c="3887">Babam,</st></p>
			<p><st c="3893">– Aman efendi etme, dedi, ben bizim oğlandan bir sene sonra mı doğmuşum?</st></p>
			<p><st c="3966">Odadaki öteki memurlar da toplandılar başımıza. </st><st c="4015">Hiçbiri işin içinden çıkamadı. </st></p>
			<p><st c="4046">Bizim memur,</st></p>
			<p><st c="4058">– Demek öyle, dedi, defter öyle gösteriyor. </st><st c="4103">Bir yanlışlık var ya, nerde?</st></p>
			<p><st c="4131">Babam, odadaki memurlara,</st></p>
			<p><st c="4157">– Efendiler, dedi, içinizde babasından önce doğan var mı? </st></p>
			<p><st c="4216">Memur kızdı,</st></p>
			<p><st c="4228">– Sen, dedi, herkesin babasını karıştırma. </st><st c="4272">Biz ölüye nüfus veremeyiz, işte o kadar...</st></p>
			<p><st c="4314">Babamla Nüfus Müdürünün odasına gittik. </st><st c="4355">Babam, başımıza gelenleri anlattı. </st><st c="4390">Müdür bizimle aşağı, defterlerin olduğu odaya geldi. </st><st c="4443">İki memurla müdür defterlere bir daha baktılar. </st></p>
			<p><st c="4491">Müdür de,</st></p>
			<p><st c="4500">– Öyle, dedi, kayıtlar öyle. </st><st c="4530">Senin oğlun şehit düşmüş 1915’te... </st><st c="4566">dedi ama bir derin düşünceye de daldı. </st><st c="4605">Sonra, bu, dedi, olsa olsa ancak şöyle olur. </st><st c="4650">Sen evlendiğin zaman aldığın kadın senden yaşlı olur. </st><st c="4704">Dul kadın almışsındır. </st><st c="4727">Kadının senden önceki kocasından Emin adında bir oğlu vardır. </st><st c="4789">Senin üveyi oğlun Emin, senden bir yaş büyüktür. </st><st c="4838">Sen de kayıtta onun babası gözükürsün.</st></p>
			<p><st c="4876">Ben büsbütün ağlamaya, bağırmaya başladım. </st></p>
			<p><st c="4920">Babam,</st></p>
			<p><st c="4926">– Sus ulan, dedi, sen kimin oğlusun, defter mi bilir, ben mi bilirim?</st></p>
			<p><st c="4996">Memur da müdüre,</st></p>
			<p><st c="5013">– İyi buldunuz beyim, öyle olacak... </st><st c="5051">dedi.</st></p>
			<p><st c="5056">Babamın okuması yazması yok ama, memurlara alt olacaklardan değil.</st></p>
			<p><st c="5123">Memur defterden okudu:</st></p>
			<p><st c="5146">– Bekir kızı Hacer... </st><st c="5169">Doğumu, 1904... </st></p>
			<p><st c="5185">Babam,</st></p>
			<p><st c="5191">– Demek bu sizin defterin hesabına göre, dedi, 1904’te karım doğmuş, oğlu Emin de 1896’da doğmuş, öyle mi? </st><st c="5299">Yahu, anasından sekiz yıl önce doğmuş çocuk görülmüş mü?</st></p>
			<p><st c="5355">Defterin hesabına göre ben babamdan bir, anamdan sekiz yıl önce doğmuş oluyordum. </st><st c="5438">Anam da yedi yaşında babamla evlenmiş, evlenmeden onbeş yıl önce de beni dünyaya getirmiş.</st></p>
			<p><st c="5528">Memurlar, müdür, hep defterlerin başına toplandılar. </st><st c="5582">Kafa kafaya verip düşündüler. </st><st c="5612">Müdür, işin içinden çıktı,</st></p>
			<p><st c="5638">– Bu olsa olsa şöyle olur, dedi. </st><st c="5672">Hacer daha önce birisiyle evlenmiştir. </st><st c="5711">Evlendiği adamın, başka kadından Emin adında bir oğlu vardır. </st><st c="5773">Hacer’in üveyi oğlu, kendinden sekiz yaş büyüktür. </st><st c="5824">Sonra kocası ölünce, Hacer üveyi oğlunu sokağa atacak değil ya, alır oğlunu yanına, bu Reşit’le evlenir. </st><st c="5929">O zaman Emin, üveyi anasından sekiz, üveyi babasından bir yaş büyük olur.</st></p>
			<p><st c="6002">Memur,</st></p>
			<p><st c="6009">– Öyle, dedi, olsa olsa öyle olur. </st></p>
			<p><st c="6045">Babam,</st></p>
			<p><st c="6051">– Tövbeee, dedi, yahu bu nasıl hesap? </st><st c="6090">Karım yedi yaşında benimle evlenmiş, benden önce de başka kocaya varmış.</st></p>
			<p><st c="6162">Müdür,</st></p>
			<p><st c="6169">– Peki başka nasıl olur, dedi, daha iyisini sen biliyorsan söyle...</st></p>
			<p><st c="6237">Ben iki gözü iki çeşme ağlar dururum. </st></p>
			<p><st c="6276">Babam,</st></p>
			<p><st c="6282">– Ağlama ulan, Davut Hocanın mektebine gidersin, dedi. </st></p>
			<p><st c="6338">Aradan epiy zaman geçti, büyüdüm. </st><st c="6372">Beni askere çağırmadılar mı? </st><st c="6401">Yahu biz ölüyüz, askerliğimizi de yaptık. </st><st c="6443">Çanakkale’de şehit düştük. </st><st c="6470">Bu nasıl iş? </st><st c="6483">Ölü adam askere gider mi? </st><st c="6509">Dinletemedik. </st><st c="6523">Candarmalar beni tutup askerlik şubesine götürdüler. </st><st c="6576">Babam da ardımdan geldi.</st></p>
			<p><st c="6600">– Bey, bu çocuğun şehitliğine dair nüfusta kayıt var, yaşamıyor. </st><st c="6666">Yaşasa nüfus verirler, dediyse de, şube reisi,</st></p>
			<p><st c="6712">– Karşımda dimdik duran kazık gibi adamı askerden mi kaçıracaksınız?.. </st><st c="6784">diye, beni kıtaya sevk ettirdi.</st></p>
			<p><st c="6815">Askere gidince sevindim. </st><st c="6841">Demek yaşıyorum. </st><st c="6858">İyi. </st><st c="6863">Askerliğimizi bitirdik. </st><st c="6887">Arkadaşlar terhis oluyor, bana tezkere vermezler. </st><st c="6937">Nasıl terhis etsinler? </st><st c="6960">Terhis etmek için, nüfus kâğıdı olacak ki, oraya askerliğini yapmış diye yazsınlar. </st><st c="7044">Benim nüfus kâğıdım yok, bitürlü terhis olamıyorum. </st><st c="7096">Benim birliğim, “Kaydının gönderilmesi” diye, askerlik şubesine yazdı. </st><st c="7167">Bir ay diyende askerlik şubesinden cevap geldi: “Künyesini sorduğunuz şahıs, askerliğini yaparken, 1938 Dersim harekâtında ölmüştür.” </st></p>
			<p><st c="7301">Bölük komutanına,</st></p>
			<p><st c="7318">– Bunda bir yanlışlık var, dedim, ben Dersim’de ölmedim, Çanakkale’de şehit oldum. </st><st c="7402">Siz bunu en iyisi bizim Nüfus Müdürlüğünden sorup doğrusunu öğrenin.</st></p>
			<p><st c="7470">Her ne yaptıksa, bitürlü yaşadığımı ispat edemedim ki, terhis edileyim. </st><st c="7543">Sonunda, askerliğimi yaptığıma dair, elime bir mühürlü kâğıt verip beni saldılar.</st></p>
			<p><st c="7624">Memlekete geldim ki babam ölmüş. </st><st c="7658">Babamın bankaya beşbin, hükümete de ikibin lira vergi borcu varmış. </st><st c="7726">Tek mirasçısı ben olduğumdan, babamın borçlarını ben ödeyecekmişim. </st><st c="7794">Maliye yakama yapıştı. </st><st c="7817">Yahu ben yaşamıyorum. </st><st c="7839">İnanmayan askerlik şubesine sorsun. </st><st c="7875">Ona da inanmayan Nüfus Müdürlüğüne sorsun. </st><st c="7918">Yaşamayan adam, babasının vergisini verir mi?</st></p>
			<p><st c="7963">– Sen Reşit Ağanın oğlu değil misin, babanı inkâr mı ediyorsun?</st></p>
			<p><st c="8027">Yok, inkâr ettiğim yok. </st><st c="8052">Gelgelelim yaşamıyoruz. </st><st c="8076">Anlatamadık, ille babanın borcunu vereceksin. </st><st c="8122">Ben yine de vermeyecektim ya, vermezsem, babamdan miras kalan malları da alamazmışım. </st><st c="8208">Dünya kadar tarla, toprak, ev, dükkân kalmış. </st><st c="8254">Biyerden borç para bulup babamın borçlarını ödedim. </st><st c="8306">Babamdan kalan mirası alıp borçlarını vereceğim. </st><st c="8355">Ben vergi vermeye razıyım. </st><st c="8382">Hiç olmazsa insan yaşadığını anlıyor. </st><st c="8420">Gelgelelim, babamın mirasını bana vermezler. </st><st c="8465">Babamın oğlu olduğumu nasıl ispat edeceğim? </st><st c="8509">Nüfus kâğıdı ister. </st><st c="8529">“Sen yaşamıyorsun ki babandan miras kalsın. </st><st c="8573">Babandan önce ölmüşsün,” diyorlar. </st><st c="8608">Bitürlü yaşadığımı ispat edemiyorum. </st><st c="8645">Yahu ben burda mıyım? </st><st c="8667">Beni görüyor musunuz? </st><st c="8689">Ben dibek tokmağı gibi ayakta mıyım? </st><st c="8726">Ben askere gittim mi? </st><st c="8748">Vergiyi verdim mi?</st></p>
			<p><st c="8766">Onlar para etmez diyorlar. </st><st c="8794">Yaşamaya yaşıyormuşum ama resmen yaşamıyormuşum.</st></p>
			<p><st c="8842">– Ölmedim, diyorum. </st></p>
			<p><st c="8863">– Ölü biliniyorsun... </st><st c="8885">diyorlar.</st></p>
			<p><st c="8894">Yaşadığımı ispat için Asliye Hukuk Mahkemesine başvurdum. </st><st c="8953">Bir de avukat tuttum, karşımıza bir de Hazine avukatı çıkmadı mı? </st><st c="9019">Bu Hazine avukatı, babamdan kalan mallar, mirasçı olmadığından, Hazine’ye kalacak, diyor. </st><st c="9109">Bir tutturmuş, ille de ben ölmüşüm... </st><st c="9147">Benim avukat yaşadığımı söylüyor, öbürü öldüğümü... </st><st c="9199">Çekişip duruyorlar. </st><st c="9219">Hazine’nin avukatı, öldüğüme dair öyle çok belge toplamış ki, artık ben de ölü olduğuma inanacağım nerdeyse. </st><st c="9328">Demek resmen ölmüşüm...</st></p>
			<p><st c="9351">Mahkeme iki yıl sürdü. </st><st c="9375">Nüfus kâğıdı olmadığından biyere girip çalışamıyorum da... </st><st c="9434">Borç gırtlağa geldi. </st><st c="9455">Bigün her nasıl olmuşsa, ben kendimi kaybetmişim, ileri geri söylenmişim. </st><st c="9529">Ne dediğimi hiç bilmiyorum. </st><st c="9557">Beni yakalayıp cezaevine tıktılar. </st><st c="9592">Yahu, siz beni nasıl hapsedersiniz? </st><st c="9628">Ben yaşıyor muyum? </st><st c="9647">Ölmüş adam hapsedilir mi?</st></p>
			<p><st c="9672">– Ulan, ölü olan konuşur mu? </st><st c="9702">Koca herif karşımda, ölüyüm diyor.</st></p>
			<p><st c="9736">Hapse girdiğime sevindim, biliyor musunuz? </st><st c="9780">Hiç olmazsa, insanın yaşadığına inanacağı geliyor. </st><st c="9831">Hapisten çıkınca, kahrettim. </st><st c="9860">Baktım, mirası alacağım yok. </st><st c="9889">Alacaklılar da sıkıştırıyorlar. </st><st c="9921">Aldım başımı Istanbul’a geldim. </st><st c="9953">Bir işe giremiyorum. </st><st c="9974">Bir kızla sevişmeye başladık. </st><st c="10004">Evlenelim dedik. </st><st c="10021">Evlenemem. </st><st c="10032">Yaşamıyorum ki evleneyim... </st><st c="10060">Nüfus Müdürlüğünden ölü diye kaydım gelir. </st><st c="10103">Biz nikâhsız yaşamaya başladık. </st><st c="10135">Neyle geçineceğiz? </st><st c="10154">Fabrikalara giremiyorum, bir iş tutamıyorum. </st><st c="10199">Yerime bir adam buldum, onun adına bir dükkân açtım. </st><st c="10252">Ben resmen ölü olduğumdan kendi dükkânıma sahip olamıyorum. </st><st c="10312">Bir yıl böyle geçti. </st><st c="10333">Dükkânı üzerine yaptığım adam, bütün paraları alıp kaçtı. </st><st c="10391">Kaçsın, bir de vergi geldi mi? </st><st c="10422">Ben o adamla bir sözleşme yaptığımdan vergiler bana geldi. </st><st c="10481">Yaşamıyorum, diyorum, dinleyen yok.</st></p>
			<p><st c="10516">Ne yapacaktım başka... </st><st c="10540">Hırsızlığa başladım. </st><st c="10561">Yakalandık. </st><st c="10573">Resmen ölüyüm derim, dinlemezler. </st><st c="10607">“Ölü çalar mı? </st><st c="10622">Hırsızlık ederken yaşıyorsun...” diyorlar.</st></p>
			<p><st c="10664">İşte böyle... </st><st c="10679">Okula gireceğim, ölüsün diyorlar. </st><st c="10713">Askere alırken, yaşıyorsun diyorlar. </st><st c="10750">Miras isteyince, ölüsün diyorlar. </st><st c="10784">Hapse atacaklarsa yaşıyorum. </st><st c="10813">Evlenirken ölüyüm.</st></p>
			<p><st c="10831">Benimki yine bişey değil. </st><st c="10858">Ben eskiden yaşamışım da, sonra ölmüş görünüyorum. </st><st c="10909">Yani resmen yaşamıyorum. </st><st c="10934">Benim dört çocuğum var, onlar ne yaşıyor, ne de ölü ; dördü de resmen doğmamış. </st><st c="11014">Babaları resmen yaşamayınca, çocuklar doğar mı?.. </st><st c="11064">Üç gün sonra yine hapisten çıkınca resmen yaşayamayacağım.</st></p>
			<p><st c="11122">Gardiyan Yarımporsiyon, düdüğünü öttürdü. </st><st c="11165">Avluda gezinenler koğuşlarına doğru yollandılar. </st><st c="11214">Biz de kalktık.</st></p>
			<p><st c="11229">– Ağabey, dedi, yaşasak ne olacak... </st><st c="11267">İş, memleket yaşasın. </st><st c="11289">Öyle değil mi? </st><st c="11304">Biz yaşasak da olur, yaşamasak da... </st><st c="11341">Tek memleket sağolsun, memleket yaşasın da...</st></p>
			
			
			</section>
  <div id="charCountTotal" value="11386"></div></body>
</html>
