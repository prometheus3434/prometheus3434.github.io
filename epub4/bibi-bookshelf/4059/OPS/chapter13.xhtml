<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>KÖRDÖĞÜŞÜ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Musluklar Açık Kalmış</st></h1>
			<p><span><st c="22">I</st></span><st c="24">stanbul’a bir aylığına izinli gelmiştim. </st><st c="65">Ankara’daki dairemin alt katında oturan komşumuzdan bir telgraf geldi:</st></p>
			<blockquote>
			<p><st c="135">“Muslukları açık bırakmışsınız.”</st></p>
			</blockquote>
			<p><st c="168">Evden çıkarken muslukların hiçbirini açık bırakmadığımı çok iyi biliyordum. </st><st c="245">Arasıra böyle kazalar oluyordu. </st><st c="277">Sular kesiliyor. </st><st c="294">Muslukları açık bırakıp unutuyorum. </st><st c="330">Geceleyin sular gelince, evin içi göl oluyor, haydi sular aşağı kata... </st><st c="402">Onun için evden çıkarken muslukları iyice yoklamıştım. </st><st c="457">Hem musluklar açık kalmış diye Ankara’ya dönemezdim ya...</st></p>
			<p><st c="514">Ben de bir telgrafla cevap verdim:</st></p>
			<blockquote>
			<p><st c="549">“Bir çilingire kapımı açtırıp lütfen muslukları kapatın.”</st></p>
			</blockquote>
			<p><st c="607">Aradan onbeş gün kadar geçti, bu kez apartman sahibinden bir telgraf geldi:</st></p>
			<blockquote>
			<p><st c="683">“Muslukları açık bırakmışsınız.”</st></p>
			</blockquote>
			<p><st c="716">Şakaysa, tatsız şaka... </st><st c="741">Musluklar açık kalmış diye nasıl vazgeçebilirim yıllık iznimden? </st><st c="806">Onbeş gündür sular şakır şakır akmıyor ya... </st><st c="851">Öyleyse bütün Ankara’yı su basmış olmalı, gazeteler yazardı.</st></p>
			<p><st c="911">Apartmanda telefon da yok, yıldırım telgrafı çektim:</st></p>
			<blockquote>
			<p><st c="964">“Bir çilingire kapıyı açtırıp muslukları kapatmanızı rica ederim, saygılar...”</st></p>
			</blockquote>
			<p><st c="1043">Aradan bir hafta daha geçti, bu kez mahalle muhtarından bir telgraf:</st></p>
			<blockquote>
			<p><st c="1112">“Muslukları açık bırakmışsınız.”</st></p>
			</blockquote>
			<p><st c="1145">Acaba havagazı musluğunu mu açık bırakmıştım? </st><st c="1192">Ama öyle olsa, ne diye bana telgraf çeksinler? </st><st c="1239">Dışarda duran havagazı saatinden keserler havagazını... </st><st c="1295">Bir yıldırım telgrafı da muhtara:</st></p>
			<blockquote>
			<p><st c="1328">“Rica ederim, bir çilingire kapıyı açtırın. </st><st c="1373">Olmazsa kırın. </st><st c="1388">İçeri girip kapatın muslukları. </st><st c="1420">Saygılar.”</st></p>
			</blockquote>
			<p><st c="1430">İznim bitip Ankara’ya döndüm. </st><st c="1461">Evimde bütün musluklar kapalı. </st><st c="1492">Ama döşemeler ve yerdeki bütün eşya sırılsıklam... </st><st c="1543">Kapının kilidine baktım, hiç zorlanmamış, açılmamış... </st><st c="1598">Dört yıldır oturmakta olduğum bu apartmandaki komşularım beni çok severlerdi, ama dönüşümden sonra bana ters ters bakmaya başlamışlardı.</st></p>
			<p><st c="1734">Bir akşam merdiven başında karşılaştığımız alt kattaki komşum,</st></p>
			<p><st c="1797">– Sizden hiç böyle şey ummazdık... </st><st c="1833">dedi. </st></p>
			<p><st c="1839">Cevap vermeme fırsat kalmadan evine girdi.</st></p>
			<p><st c="1881">Apartman sahibi de, ailelerin oturduğu apartmanımızdan çıksanız iyi olur, yollu bir mektup gönderdi.</st></p>
			<p><st c="1982">Sokakta karşılaştığımız muhtar, selam bile vermeden,</st></p>
			<p><st c="2035">– Mahallenin namusu iki paralık oldu... </st><st c="2076">deyip yürüdü.</st></p>
			<p><st c="2089">Ben Istanbul’a izinli giderken, bizim bakanlıktaki memur arkadaşlardan biri,</st></p>
			<p><st c="2166">– Sen nasıl olsa gidiyorsun, senin katın anahtarını bana ver. </st><st c="2229">Yer sıkıntısı çekiyorum... </st><st c="2256">demişti.</st></p>
			<p><st c="2264">Arkadaştır, kırılmaz. </st><st c="2287">Anahtarın birini verirken, eve kadın arkadaşını getirirse, konu komşuya karşı çok dikkatli olmasını rica etmiştim.</st></p>
			<p><st c="2401">Arkadaşım anahtarı geri vermeye gelmişti.</st></p>
			<p><st c="2443">– Yahu, muslukları yoksa sen mi?.. </st><st c="2479">derken sözü ağzımdan aldı,</st></p>
			<p><st c="2505">– Ah hiç sorma... </st><st c="2524">dedi, anlattı.</st></p>
			<p><st c="2538">Bizim işyerinin şefi, benim katın anahtarının onda olduğunu öğrenince, “Aman kardeşim, yandım... </st><st c="2636">Gayet namuslu bir aile kadını, evli de olduğundan, otele razı olmuyor... </st><st c="2709">Ocağına düştüm,” diye, anahtarı verdiğim arkadaşa yalvarmış.</st></p>
			<p><st c="2769">Şef, karısından, o aile kadını da kocasından korkuyor. </st><st c="2825">Onun için hava kararınca otomobille gelip gölge gibi benim kata girmişler. </st><st c="2900">Sabah karanlığında kimse görmeden çıkacaklarken kadın birara elini musluğa atmış, su yok... </st><st c="2992">Telâşla musluğu da açık bırakıp evden çıkmışlar. </st><st c="3041">Bütün gün şakır şukur sular akmış. </st><st c="3076">İşte o zaman alt kattakiler bana telgraf çekmişler. </st><st c="3128">Aynı gün benden yıldırım telgrafı alınca, yanlarına muhtarla iki komşu, bir de çilingir alıp kapıyı açmışlar, musluğu kapayıp çıkmışlar. </st><st c="3265">Bikaç gün sonra anahtarı verdiğim arkadaşım bir kadınla eve gelmiş. </st><st c="3333">İçkili olduklarından gece içleri yanmış, haydi musluğa, ama sular akmaz... </st><st c="3408">Sarhoşlukla musluğu da açık bırakmışlar. </st><st c="3449">Yine şakır şakır sular alt katlara akmış. </st><st c="3491">Ama bu kez işin rengi değişmiş. </st><st c="3523">Evde ben yokum. </st><st c="3539">Komşular da muslukları kapamış. </st><st c="3571">Eee, bu sular nasıl akıyor? </st><st c="3599">Ev sahibi de kuşkuya düşmüş, haydi bana ikinci telgraf... </st><st c="3657">Benden cevap alınca, bu kez yanlarına karakoldan da iki polis alıp kapıyı çilingire açtırmış, muslukları yine kapatıp bir de tutanak düzenlemişler ki, ben ilerde bir zarara uğradığımı iddia etmeyeyim: “Falan kişiler ve memurların huzurunda çilingire kapı açtırılıp eve girildi ve musluklar kapatıldıktan sonra evden çıkılarak kapı kilitlendi.”</st></p>
			<p><st c="4000">Gelgelelim, bikaç gün sonra yine aşağı katlara şakır şakır sular akınca, aaaa, bu ne? </st><st c="4087">Şaşırmışlar... </st><st c="4102">Kimisi, evde su perisi var demiş, kimisi hortlak, cin peri demiş, kimisi de hırsız girmiş olmalı demiş... </st><st c="4208">Üçüncü telgrafı bana muhtar çekmiş. </st><st c="4244">Benim yıldırım telgrafla cevabım geceleyin geldiği için, muhtar, ev sahibi, bikaç polis, komşular, çilingire kapıyı açtırıp geceyarısından sonra benim eve merakla doluşmuşlar. </st><st c="4420">O saatte şehirde sular kesilmiş olduğu için su akmıyor ama, sabahleyin nasıl olsa sular gelince musluklar akacak... </st><st c="4536">Az önce bizim şefle aile kadını olan evli sevgilisi gölge gibi, yine içeri girmişler. </st><st c="4622">Ayaklarının ucuna basarak yürüyorlar... </st><st c="4662">Yürekleri küt küt çarpıyor korkudan: Aman birisi duydu mu, aman birisi gördü mü... </st><st c="4745">Perdeler sıkıca inik. </st><st c="4767">Hem içiyorlar, hem birbirlerine dert yanıyorlar.</st></p>
			<p><st c="4815">– Ruhumu anlamıyor... </st><st c="4838">diye kadın kaba kocasından yakınırken, bizim şef,</st></p>
			<p><st c="4887">– Benimki de benim ruhumdan anlamıyor şekerim... </st><st c="4937">diye karısından yakınmaya başlamış.</st></p>
			<p><st c="4972">– Canım...</st></p>
			<p><st c="4983">– Öyle korkuyorum ki...</st></p>
			<p><st c="5007">– Korkma, ben varım şekerim...</st></p>
			<p><st c="5038">– İnanayım mı?</st></p>
			<p><st c="5053">– İnan bana... </st><st c="5069">Ebediyen...</st></p>
			<p><st c="5080">İşte tam bu sırada, çilingir kapıyı kurcalamaya başlayınca, sevgililer neye uğradıklarını şaşırmışlar. </st></p>
			<p><st c="5184">Kadın,</st></p>
			<p><st c="5190">– Eyvah basıldık, kocammm!.. </st><st c="5220">diye çığlık atarken, şef de,</st></p>
			<p><st c="5248">– Sen kocana boş ver, gelen karımsa, ikimiz de yandık, bizi parçalar... </st><st c="5321">diyerek çırpınıyormuş.</st></p>
			<p><st c="5343">– Ah biliyordum başımıza geleceği! </st><st c="5379">Namusum iki paralık oldu...</st></p>
			<p><st c="5406">– Ulan, namusu bırak da şimdi, çabuk şeyini giy!.. </st><st c="5458">Nerde benim şapkam?</st></p>
			<p><st c="5477">– Pantolonunu giymeden şapkanı mı giyeceksin? </st><st c="5524">Önce ayakkabılarını giy!..</st></p>
			<p><st c="5550">– Mahvoldum...</st></p>
			<p><st c="5565">– Bırak onu, o benim donum...</st></p>
			<p><st c="5595">– Ayol, benim kombinezonum, dur çekme, yırtacaksın...</st></p>
			<p><st c="5649">– Basıldık... </st><st c="5664">Bu namussuz benim karımdır...</st></p>
			<p><st c="5693">– Asıl benim kocam olacak namussuzdur, görürsün... </st><st c="5745">Sutyenimi bırak...</st></p>
			<p><st c="5763">– Bastonum nerde? </st><st c="5782">Yine dairede mi unuttum yoksa, tuh...</st></p>
			<p><st c="5819">– Bastonu bırak da, önce şu donunu giy...</st></p>
			<p><st c="5861">– Canım, bastonu giyecek değilim elbet, üstlerine yürürüm bastonla!</st></p>
			<p><st c="5929">– O benim çorabım, benimkini giyiyorsun...</st></p>
			<p><st c="5972">– Gözlüğüm nerde, gördün mü? </st><st c="6002">Gözlüksüz göremiyorum ki... </st><st c="6030">Bırak ulan kıravatımı.</st></p>
			<p><st c="6052">– Ulan mı? </st><st c="6064">Ne dedin, ulan mı? </st><st c="6083">Ama demin ş’aparken böyle konuşmuyordun... </st><st c="6126">Hep cicim, yavrum, şekerim, diyordun...</st></p>
			<p><st c="6165">– Bırak ağlamayı zırlamayı şimdi, çabuk toparlan...</st></p>
			<p><st c="6217">– Ne olacak, elin herifinden insana hayır gelir mi? </st><st c="6270">Namussuz herif beni iğfal ettin... </st><st c="6305">Alçak!</st></p>
			<p><st c="6311">– Hah, bağır, bağır da boynuzlu kocan duysun, belki seni affeder. </st><st c="6378">Asıl benim gibi temiz bir aile babasını iğfal eden sensin, yuvamı yıktın... </st><st c="6454">Saat kaç oldu acaba, ben daireye de geç kaldım... </st><st c="6504">Bakan duyarsa, vallahi beni kovar...</st></p>
			<p><st c="6540">Onlar böyle çekişip dururken, çilingir kapıyı açıyor, önde üç polisle kalabalık takım taklavat içeri dalıyor. </st><st c="6651">Karşılarında yabancıyı görünce,</st></p>
			<p><st c="6682">– Hırsııız! </st><st c="6695">diye bağırıyor muhtar.</st></p>
			<p><st c="6717">Hırsız lafını duyan polisler geri çekiliyorlar ki kapıdan, hırsız da çıkıp savuşsun sağlıkla... </st><st c="6814">Neyse, muhtarın aklı başına gelip,</st></p>
			<p><st c="6848">– Sen kimsin, ne işin var burda? </st><st c="6882">Ben sana şimdi gösteririm! </st><st c="6909">diye çıkışıyor bizim şefe.</st></p>
			<p><st c="6935">Bizim şefin de sersemliği geçmiş, ama daha pantolonunu giymeden,</st></p>
			<p><st c="7000">– Asıl ben sana şimdi gösteririm... </st><st c="7037">diye muhtarın üstüne yürüyor...</st></p>
			<p><st c="7068">Neyse, kimin kim olduğu anlaşılıyor, iş tatlıya bağlanıyor.</st></p>
			<p><st c="7128">Arkadaşım bana bunları anlatıp anahtarı geri verdi. </st><st c="7181">Ben de ona karyolanın altında bulduğum bir kasıkbağı ile yarısı yırtılmış korseyi verdim:</st></p>
			<p><st c="7270">– Bunlar da şefle, aile kadınının olacak. </st><st c="7313">Burda unutmuşlar... </st></p>
			<p><st c="7333">Evin namusunu kurtarmak için, bu olaydan sonra, başka bir eve taşınmak zorunda kaldım.</st></p>
			
			
			</section>
  <div id="charCountTotal" value="7419"></div></body>
</html>
