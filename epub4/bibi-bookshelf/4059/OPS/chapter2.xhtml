<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>KÖRDÖĞÜŞÜ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Tanıştığımıza Çok Memnun Oldum</st></h1>
			<p><span><st c="31">O</st></span><st c="33">lmaz kardeşim. </st><st c="48">Bakınız neden olmaz, izah edeyim. </st><st c="82">Affedersiniz, ismiâliniz beyefendi? </st><st c="118">Ulvi Bey... </st><st c="130">Müşerref olduk efendim. </st><st c="154">Benim adım Şâzi. </st><st c="171">Çok memnun oldum. </st><st c="189">Evet... </st><st c="197">Ne diyordum? </st><st c="210">Olmaz. </st><st c="217">Çünkü efendim, herşeyden önce bir maarif planımız yok. </st><st c="272">Bendeniz uzun yıllar maarifte hizmet ettiğimden bu işleri gayet iyi bilirim. </st><st c="349">Plansız, programsız hiçbir iş olmaz efendim. </st><st c="394">Affedersiniz beyefendi, ismiâlinizi öğrenebilir miyim? </st><st c="449">Ulvi Bey... </st><st c="461">Çok güzel, memnun oldum. </st><st c="486">Benim adım da Şâzi... </st><st c="508">Çünkü efendim, bizde herşeyden önce bir tedrisat sistemi yok. </st><st c="570">Onun içindir ki, biri gelir, liseleri oniki sınıfa çıkarır. </st><st c="630">Başkası gelir onbire indirir. </st><st c="660">Biri gelir, her sene beş imtihan kor, başkası gelir, “Bir imtihan yeter,” der. </st><st c="739">Birisi, “Vatan evlatlarını sınıfta döndürmeyin, yazıktır,” der. </st><st c="803">Öbürü gelir, “Bize adam lazım, adam... </st><st c="842">İşi sıkı tutun. </st><st c="858">Her sene bir adam yetişse yeter, çok bile,” der. </st><st c="907">Yani beyefendi... </st><st c="925">Affedersiniz adınız nedir efendim? </st><st c="960">Ulvi Bey... </st><st c="972">Teşerrüf ettik beyefendi. </st><st c="998">Benim adım da Şâzi... </st><st c="1020">Neden bizde bir maarif davası olmadığını izah edeyim. </st><st c="1074">Bendeniz bundan yirmi... </st><st c="1099">evet, yirmialtı sene evvel yalan söylemeyeyim, belki de yirmiyedi, belki daha çok... </st><st c="1184">Herneyse, orası mühim değil. </st><st c="1213">Hayata muallim olarak atıldım. </st><st c="1244">O zaman yirmidört, yirmibeş, vallahi yalan söylemeyeyim, belki de yirmialtı, yirmiyedi yaşlarında bir gençtim. </st><st c="1355">Evet, hayata muallim olarak atıldım. </st><st c="1392">Affedersiniz, adınızı sormayı unuttum. </st><st c="1431">Ulvi Bey... </st><st c="1443">Evet... </st><st c="1451">Benim adım da Şâzi. </st><st c="1471">Ne diyordum? </st><st c="1484">Evet, bizde bir maarif sistemi yoktur. </st><st c="1523">Uzun seneler maarifte hizmetim olduğu için bunu salahiyetle size söyleyebilirim. </st><st c="1604">Beni o zaman Kayseri’ye tayin ettiler. </st><st c="1643">Valla geçmiş gün, yalan olmasın, belki de Edirne’ydi. </st><st c="1697">Herneyse, yer mühim değil. </st><st c="1724">Ben muallim oldum. </st><st c="1743">Ne de olsa gencim, mesleğime son derece âşığım. </st><st c="1791">Bir muallim ne yapar, bir ilkmektep muallimi? </st><st c="1837">Çocukları yetiştirir. </st><st c="1859">Ben de yetiştiriyorum. </st><st c="1882">Ben o zaman beşinci sınıfın muallimiyim. </st><st c="1923">Yalan söylemiş olmayayım, belki de birinci sınıf... </st><st c="1975">Orası mühim değil. </st><st c="1994">Bir de duyduk ki, mektebe müfettiş gelecekmiş. </st><st c="2041">Diğer öğretmenler telaşa düştüler. </st><st c="2076">Ben bilakis çok memnun oldum. </st><st c="2106">Talebeleri gayet iyi yetiştirmişim. </st><st c="2142">Müfettiş gelsin de görsün. </st><st c="2169">İsminizi sorabilir miyim beyefendi... </st><st c="2207">Ulvi mi dediniz? </st><st c="2224">Benim adım da Şâzi... </st><st c="2246">Sonra efendim bu müfettiş geldi. </st><st c="2279">Benim sınıfa girdi. </st><st c="2299">Suratı bir karış...</st></p>
			<p><st c="2318">– Hani kuşlar? </st><st c="2334">diye bir çıkıştı bana.</st></p>
			<p><st c="2356">– Ne kuşları beyefendi? </st><st c="2381">dedim.</st></p>
			<p><st c="2387">– Ne demek, ne kuşu? </st><st c="2409">Sizin mektebe tamim yazılmadı mı?</st></p>
			<p><st c="2442">Müfettişin arkasındaki müdür,</st></p>
			<p><st c="2472">– Tamim yapıldı efendim, dedi, ancak...</st></p>
			<p><st c="2512">– Ancak ne olmuş? </st><st c="2531">dedi. </st></p>
			<p><st c="2537">Müdür,</st></p>
			<p><st c="2543">– Bizim mıntıkamız soğuk mıntıka olduğundan kuş yetiştirmek zor, dedi.</st></p>
			<p><st c="2614">Müfettiş,</st></p>
			<p><st c="2624">– Olmaz öyle şey, dedi, tamim okunacak, tamime ekli olarak verdiğim rapor okunacak. </st><st c="2709">Ona göre hareket edilecek. </st><st c="2736">Çocuklar daha mektep sıralarındayken hayata yetiştirilmelidir. </st><st c="2799">Siz istediğiniz kadar kitaptan anlatın, olmaz. </st><st c="2846">Çocuklar kendileri tavuk, kaz, hindi, kuş besleyecek. </st><st c="2900">Kuşların nasıl ürediklerini, nasıl yumurtladıklarını, yumurtanın ne olduğunu görecekler. </st><st c="2989">Anladınız mı? </st><st c="3003">Bir dahaki gelişimde bütün kümes hayvanlarını, bütün kuşları göreceğim.</st></p>
			<p><st c="3074">Müfettiş gitti. </st><st c="3091">Ben fena halde bozuldum. </st><st c="3116">Bu kadar çalış, uğraş, didin, bir de müfettiş gelip beğenmesin. </st><st c="3180">Hemen o tamimle raporu bulup okudum. </st><st c="3217">İşi öğrendim. </st><st c="3231">Maarif Vekâleti, o zaman bizdeki tedrisat sistemini beğenmemiş. </st><st c="3295">Bu sistemi değiştirelim demişler. </st><st c="3329">Bize gelen müfettişi Fransız tedrisat sistemini tetkik için bir aylığına Fransa’ya göndermişler. </st><st c="3426">O da gittiği yerdeki Fransız mekteplerinde her ne gördüyse bir raporla vekâlete bildirmiş. </st><st c="3517">Bu rapor, bir tamimle bütün mekteplere gönderilmiş. </st><st c="3569">Müfettişin gittiği Fransız mektebinde bir muallim kuşa meraklıymış. </st><st c="3637">Talebeler kuşlara, kümes hayvanlarına bakarlar, böylece daha iyi yetişirlermiş.</st></p>
			<p><st c="3716">Ben de hemen her çocuğa tavuk, horoz, hindi, kaz, ördek gibi, bir kümes hayvanı getirmesini söyledim. </st><st c="3819">Kümesler yaptırdık. </st><st c="3839">Sınıfın içi kafeslerle doldu. </st><st c="3869">Kafeslerde serçe var, saka var, iskete var, flurya var, her cins kuş var. </st><st c="3943">Çocuklar da meraka düştü. </st><st c="3969">Her sabah bir karga, bir çulluk, bir serçe, bir bıldırcın getiriyorlar. </st><st c="4041">Bizim oralarda olmayan kuşları da civardan ısmarlayıp getirtiyoruz. </st><st c="4109">Mektepte çocuğu olan bir zengin, büyük bir fedakârlığa katlanıp Istanbul’dan yirmi tane muhabbetkuşu getirtti. </st><st c="4220">Bunu gören başka bir çocuğun velisi, tuttu, o da Ankara’dan bir papağan getirtti. </st><st c="4302">Kanarya getirenler de oldu. </st><st c="4330">Kuş kafesleri sınıfa sığmıyor. </st><st c="4361">Koridorlar, salonlar hep kafes, bahçe de kümes doldu. </st><st c="4415">Tavuklar, hindiler kuluçkaya yattı. </st><st c="4451">Ördeklere, kazlara havuzlar yaptırdık.</st></p>
			<p><st c="4489">Derken efendim... </st><st c="4508">Affedersiniz beyefendi, sormak ayıp olmasın, ismiâliniz? </st><st c="4565">Ulvi Bey... </st><st c="4577">Müşerref olduk efendim. </st><st c="4601">Bendeniz Şâzi... </st><st c="4618">Sonra efendim, müfettiş geliyor diye bir haber duyduk. </st><st c="4673">Gelsin. </st><st c="4681">Biz iyice hazırlanmışız. </st><st c="4706">Müfettiş bigün çıkageldi. </st><st c="4732">Bahçemizde horozlar ötüyor, tavuklar gıdaklıyor, hindiler kabarıyor, kazlar tıslıyor, herşey iyi... </st><st c="4832">Müfettiş bizim sınıfa girdi. </st><st c="4861">Kanaryalar makara çekiyor, kargalar bağırıyor, isketeler, sakalar ötüyor. </st><st c="4935">Sınıfta bir cümbüş, bir cümbüş...</st></p>
			<p><st c="4968">Müfettiş,</st></p>
			<p><st c="4978">– Bu ne, dedi.</st></p>
			<p><st c="4993">– Hangisi beyefendi? </st><st c="5015">diye sordum.</st></p>
			<p><st c="5027">– Burası çiftehane olmuş, dedi.</st></p>
			<p><st c="5059">– Çiftehane yukarda efendim, burası sınıf... </st><st c="5105">dedim. </st></p>
			<p><st c="5112">Müfettiş kızdı. </st><st c="5128">Biz mektebi kümes hayvanları çiftliğine, sınıfları da kuşhaneye çevirmişiz.</st></p>
			<p><st c="5203">– Benim raporumu okumadınız mı? </st><st c="5236">dedi.</st></p>
			<p><st c="5241">Vekâletten gelen raporunu hep beraber okuduk. </st><st c="5288">Yeni Maarif Vekili tedris sistemini beğenmemiş, değiştirmek istemiş. </st><st c="5357">Bu müfettişi Almanya’ya tetkik için göndermişler. </st><st c="5407">O da yirmi günde Almanya maarifini tetkik edip bir rapor hazırlamış.</st></p>
			<p><st c="5475">Müfettiş,</st></p>
			<p><st c="5485">– Derhal bu kanatlı hayvanları kaldırın, dedi, burası mektep mi, çiftlik mi? </st><st c="5563">Talebeler pratik hayata intibak edecek şekilde yetiştirilmeli. </st><st c="5626">Nerde marangozhane, nerde demirhane, atelyeniz nerde? </st><st c="5680">Bir daha gelişimde hepsini tamam görmeliyim.</st></p>
			<p><st c="5724">Çok kederlendim. </st><st c="5742">Bu kadar çalış, uğraş da muvaffak olma. </st><st c="5782">Biz hemen kuşları, tavukları dağıttık. </st><st c="5821">Talebelere tezgâhlar kurdurduk, keser, testere, çekiç aldırdık. </st><st c="5885">Mengeneler, burgular, tornalar, matkaplar... </st><st c="5930">Biyanda demirhane, biyanda dökümhane, sınıfın içi atelye oldu. </st><st c="5993">Talebelerin kimi tahta rendeliyor, kimi çivi çakıyor, kimi kalıp yapıyor. </st><st c="6067">Tam bizim faaliyetimiz hızlanmışken... </st><st c="6106">Affedersiniz beyefendi, isminizi lütfeder misiniz? </st><st c="6157">Ulvi Bey... </st><st c="6169">Çok memnun oldum efendim. </st><st c="6195">Benim adım da Şâzi... </st><st c="6217">Ondan sonra efendim evet... </st><st c="6245">Bir müfettiş geldi mektebe,</st></p>
			<p><st c="6272">– Bu ne? </st><st c="6282">Burası mektep mi, yoksa fabrika mı? </st><st c="6318">diye bağırmaya başladı.</st></p>
			<p><st c="6341">Bu müfettiş de maarif sistemini tetkik için İtalya’da bir ay kalmış. </st><st c="6411">Dönüşünde raporunu vermiş.</st></p>
			<p><st c="6437">– Hani koleksiyon? </st><st c="6457">Nerde talebelerin koleksiyonu?.. </st></p>
			<p><st c="6490">İtalya’da gezdiği mektepte her çocuğun koleksiyonu varmış. </st><st c="6549">Pul koleksiyonu, bayrak kartı koleksiyonu, tüy koleksiyonu, kelebek koleksiyonu, kibrit kutusu koleksiyonu, bitki yaprağı koleksiyonu...</st></p>
			<p><st c="6685">Müfettiş, koleksiyonun faydaları üzerine uzun bir konferans verdi.</st></p>
			<p><st c="6752">– Hemen bu tezgâhları kaldırın. </st><st c="6785">Bir dahaki teftişimde her talebenin koleksiyonunu tamam göreceğim... </st><st c="6854">dedi.</st></p>
			<p><st c="6859">Biz başladık koleksiyona. </st><st c="6886">Mevsim kış, koleksiyon için kelebek bulamadık ama, bütün öbür koleksiyonları yaptırdık ; solucan koleksiyonu, böcek koleksiyonu, taş koleksiyonu, nebat koleksiyonu, pul koleksiyonu... </st><st c="7070">Mektebin duvarları koleksiyon levhalarıyla doldu. </st><st c="7120">Derken efendim... </st><st c="7138">Kusura bakmayın, zatıâlinize kendimi takdim etmeyi unuttum. </st><st c="7198">Bendeniz Şâzi... </st><st c="7215">Ulvi Bey, öyle mi? </st><st c="7234">Müşerref olduk efendim. </st><st c="7258">Ondan sonra... </st><st c="7273">Ne diyordum? </st><st c="7286">Evet... </st><st c="7294">Bir müfettiş geldi. </st><st c="7314">Bu da oranın maarifini tetkik için birbuçuk ay kadar Amerika’da bulunmuş. </st><st c="7388">Onun gidip gördüğü mektepte de akvaryum varmış. </st><st c="7436">Talebeler akvaryumlarda balık, yengeç filan yetiştiriyorlarmış.</st></p>
			<p><st c="7499">Neyse uzatmayalım efendim... </st><st c="7529">Affedersiniz, adınız beyefendiciğim? </st><st c="7566">Ulvi Bey, bendeniz Şâzi. </st><st c="7591">Bizim mektebin olduğu yerde balık malık yok. </st><st c="7636">Biz de akvaryumlarda sülük ve kurbağa yetiştirmeye başladık. </st><st c="7697">O sırada bir adam, benim kız kardeşimi istedi. </st><st c="7744">Bana mektupla bildirdiler. </st><st c="7771">Babamız vefat ettiğinden aile reisi benim. </st><st c="7814">Ben de tahkikat yaptım. </st><st c="7838">Adam, maarifte müsteşarmış. </st><st c="7866">Beni tetkikat için biyere gönderirse kız kardeşimi veririm, yoksa bu iş olmaz, diye el altından haber yolladım. </st><st c="7978">“Olur,” demiş. </st><st c="7993">“Nereye gitmek istiyor?” diye sordurmuş. </st><st c="8034">Ben de, “İsviçre,” dedim. </st><st c="8060">İsviçre deyişimin sebebi şu: Bendeniz ecnebi lisan bilmem. </st><st c="8119">Malumuâliniz, İsviçre’nin her mıntıkasında ayrı lisan konuşurlar. </st><st c="8185">İsviçre’nin Fransızca konuşulan yerine gidersem, “Ben Almanca bilirim,” diyeceğim ; Almanca konuşulan yerine gidersem, “İtalyanca bilirim,” diyeceğim. </st><st c="8336">Tetkikte bulunmak için beni onbeş günlüğüne İsviçre’ye gönderdiler. </st><st c="8404">Dönüşte de beni müfettiş yaptılar. </st><st c="8439">Buraya kadar iyi, hoş. </st><st c="8462">Bu sefer, ille de bir rapor yaz diye tutturdular. </st><st c="8512">Ne yazayım? </st><st c="8524">Bugün yarın diye atlatıyorum. </st><st c="8554">Onlar da ille rapor diye ısrar ediyorlar. </st><st c="8596">Ben oturdum, güzel bir rapor hazırladım: Şimdiye kadar bizde tatbik edilmekte olan tedris sistemi yanlış olup, İsviçre maarifinde yaptığım tetkiklere göre, her talebeye birer kayak takımı aldırtıp, kayak yaptırılması lazımdır.</st></p>
			<p><st c="8822">Sonra efendim, uzun uzun kayağın tedrisatta ve maarifteki faydalarını yazdım. </st><st c="8901">Efendim, bu rapor üzerine, işime son verip bendenizi muallimlikten çıkardılar. </st><st c="8980">Yani hiç anlayamadım. </st><st c="9002">Talebeler tavuk yetiştirecekler, havuç, lahana ekecekler, sülük kurbağa besleyecekler, onlar iyi de, kayak fena mı? </st><st c="9118">O müsteşar da kız kardeşimi almaktan vazgeçti. </st><st c="9165">Çok da iyi oldu. </st><st c="9182">Çünkü müsteşarı da Maarif Vekâletinden alıp Demiryolları Cer Atelyesi Müdürü yaptılar. </st><st c="9269">Adam lokomotiflerin nasıl işlediğini öğrenmeye çalışırken iki tiren arasında kalıp ezilmiş.</st></p>
			<p><st c="9360">Yani diyeceğim beyefendi, bizim maarifimizde hiçbir sistem yoktur. </st><st c="9428">Bendeniz şimdi inek yetiştiriyorum, inekçilik ve sütçülük yapıyorum efendim. </st><st c="9505">Çünkü efendim, İsviçre’ye gittiğim zaman inekler üzerinde tetkikatta bulunmuştum. </st><st c="9587">Malumuâliniz İsviçre’nin inekleri meşhurdur ve İsviçre inekçilikte, sütçülükte ve peynircilikte çok ileri gitmiştir. </st><st c="9704">Affedersiniz, ben size kendimi tanıtmadım. </st><st c="9747">Adım Şâzi... </st><st c="9760">Sizin? </st><st c="9767">Ulvi Bey... </st><st c="9779">Çok memnun oldum beyefendi. </st><st c="9807">O şeref bendenize ait.</st></p>
			
			
			</section>
  <div id="charCountTotal" value="9829"></div></body>
</html>
