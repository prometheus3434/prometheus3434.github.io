<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>KÖRDÖĞÜŞÜ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Resmî Elbisenin Cayırtısı Başka Olur</st></h1>
			<p><span><st c="37">A</st></span><st c="39">nlatacağım olay hepimizin başına gelebilirdi. </st><st c="85">İşte bu hepimizin başına gelebilecek olay, içimizden herhangibirinin başına gelmiş. </st><st c="169">O herhangibiri de bir dar gelirlidir.</st></p>
			<p><st c="206">Konumuzu canlandıran dar gelirlinin tek kat elbisesi varmış. </st><st c="268">Kişinin tek kat giyeceği oldu mu, yazlığı değil, önce kışlığı düşünür. </st><st c="339">Onun da tek elbisesi kışlıkmış. </st><st c="371">Yaz gelince, üç yıl önce tersyüz edilmiş eski kışlık elbise naftalinlenir, yüklüğe kaldırılırmış. </st><st c="469">Yazın, Tanrı bile dar gelirlilerden yana çıkar. </st><st c="517">Bizim dar gelirlimiz, yaz sıcaklarında bir keten pantol, bir kısa kollu gömlekle işyerine gider gelirmiş. </st><st c="623">Ama geçen yaz bütün memurlara İçişleri Bakanlığından – biz de gazetelerde okumuştuk – bir genelge gelince iş değişmiş. </st><st c="742">Bu genelgede memurların işbaşında “Ciddi ve resmî kıyafetli” olmaları buyruluyormuş. </st><st c="827">“Ciddi kıyafet” nedir? </st><st c="850">Önü ilikli ceket, düğümü gırtlak üzerine oturmuş boyunbağı... </st><st c="912">Halk, şu boyunbağı denilen hiçbir işe yaramaz pahalı ipe “medeniyet yuları” diye ne güzel bir ad takmış.</st></p>
			<p><st c="1016">Bu genelge gelince memurlar başlamışlar konuşmaya:</st></p>
			<p><st c="1067">– İçişleri Bakanının hakkı var. </st><st c="1100">Memurların iki yakasını biraraya getirmek istiyor.</st></p>
			<p><st c="1150">– O iş kıravatla olmaz, Battal Gazi gelse, bizim iki yakamızı biraraya getiremez.</st></p>
			<p><st c="1232">– Sende de öyle bir yaka var ki kardeşim... </st><st c="1277">O yakaya Bakan ne yapsın?</st></p>
			<p><st c="1302">– Geçen akşam kahvede oturuyorduk. </st><st c="1338">Bir kabadayı çıktı ortaya: “Var mı bileğimi bükecek kabadayı? </st><st c="1400">Erkek olan çıksın ortaya!” diye bağırdı. </st><st c="1441">Kahvede de, Tanrı eksikliğini göstermesin, epiyce erkek varmış. </st><st c="1505">Başladılar bilek güreşi yapmaya. </st><st c="1538">Kardeşim, herifte de ne bilek varmış! </st><st c="1576">Mübarek bilek değil, tiren makası, yakaladığı eli, bir tuttu mu, küt diye masanın mermerine yapıştırıyor. </st><st c="1682">Bir kahve dolusu erkek, kabadayının bileğiyle baş edemedi. </st><st c="1741">İyice tepem attı, “Arkadaş, buraya baksana,” diye seslendim. </st><st c="1802">Bizim masada oturanlar, “Aman kendine gel. </st><st c="1845">O, senin bildiklerinden değil, kuvvet cambazıdır. </st><st c="1895">Onu zincirle bağlarlar da, zincirleri söker... </st><st c="1942">Yürüyen otomobili bir eliyle durdurur!” dediler. </st><st c="1991">Benim gözüm dönmüş... </st><st c="2013">Kuvvet cambazı, muvvet cambazı dinler miyim... </st><st c="2060">Kabadayı yalpalaya yalpalaya yanıma geldi. </st><st c="2103">Ağzının sol kıyısından tükürür gibi, “Ne var?” dedi. </st><st c="2156">“Sen kabadayı mısın?” dedim. </st><st c="2185">“Beğenemedin mi?” dedi. </st><st c="2209">“Sen erkek misin?” dedim. </st><st c="2235">“Evelallah,” dedi. </st><st c="2254">Kahvedeki arkadaşlar, geçim sıkıntısına dayanamayıp intihar etmektense, bir kabadayının elleri arasında can vermek istediğimi sanıyorlar. </st><st c="2392">Kabadayıya şöyle dedim: “Arkadaş, ben bir dar gelirliyim. </st><st c="2450">Aydan aya elime dokuzyüzotuz lira geçer. </st><st c="2491">Bilek yatırmak marifet değil. </st><st c="2521">Şu benim iki yakamı biraraya getir ki, ben de senin yiğit olduğunu anlayayım.”</st></p>
			<p><st c="2599">Herif de şakadan anlar takımından değilmiş. </st><st c="2644">“Sen on lira koy, ben yüz lira!” demez mi? </st><st c="2687">Herkes bize bakıyor. </st><st c="2708">Artık dönmek de olmaz. </st><st c="2731">Daha o gün de aylığı almışız. </st><st c="2761">Gitti bizim on lira. </st><st c="2782">“Şaka ettim arkadaş,” desem, kabadayı beni ezecek. </st><st c="2833">Ben on lirayı çıkardım, kabadayı yüz lirayı çıkardı. </st><st c="2886">Paraları, mızıkçılık olmasın diye önceden kahveciye verdik. </st><st c="2946">Kimin dediği çıkarsa parayı alacak. </st><st c="2982">Kabadayı, “Saat tutun. </st><st c="3005">Bir dakikada bu herifin iki yakasını biraraya getiremezsem, bana da Mevlanakapılı Arap Ali demesinler!” diye bağırdı. </st><st c="3123">Bağırmasıyla, “Haaayt!..” diye bir nağra patlatıp üstüme saldırdı. </st><st c="3190">Ne dersiniz arkadaşlar, bir dakika bile sürmedi. </st><st c="3239">Kabadayı yapışmasıyla ceketimin iki yakası cart diye kopup herifin iki elinde kaldı. </st><st c="3324">Öylece bitse iyi, kabadayı hızını alamayıp sırtüstü yere uzandı, bacakları havaya geldi. </st><st c="3413">Kahvede bir kahkahadır koptu. </st><st c="3443">Kabadayı da yattığı yerden gülüyor. </st><st c="3479">Oysa herif, şakacının biriymiş. </st><st c="3511">Yüz lirayı gözden çıkarmış da, benimle alay edermiş. </st><st c="3564">Yüz lirayı bana uzattılar. </st><st c="3591">Gelgelelim ben bitmişim. </st><st c="3616">Korkudan elim ayağım zangır zangır titriyor. </st><st c="3661">“Önce bir su verin kendime geleyim,” dedim. </st><st c="3705">Kabadayı ne dedi biliyor musunuz? </st><st c="3739">“Bilirdim ama, bu kadar çürük olduğunu bilmezdim. </st><st c="3789">Arkadaş senin iki yakanı cihan şampiyonu Hergeleci İpraam olsa biraraya getiremez,” dedi. </st><st c="3879">Herif de yakamı kendi söktü sanıp şişiniyor. </st><st c="3924">Elbise tersyüz edile edile, yıkana yıkana, temizlene ütülene, bizim ceketin yakası, bir hızlı yel üfürse de şunun yakasından düşüp kurtulsam diye bahane arıyor. </st><st c="4085">Benim ceket, fındık zarına, ceketin yakası da pervane kanadına dönmüş. </st><st c="4156">Bir lodos yeli esse, karga kanadı gibi, yakam pır pır uçar.</st></p>
			<p><st c="4215">– Yüz lirayı aldın mı?</st></p>
			<p><st c="4238">– Almaz mıyım? </st><st c="4254">O gece, kabadayının şerefine güzelce bir de rakı içtim.</st></p>
			<p><st c="4309">Herneyse, işbu genelge üzerine sözünü ettiğimiz dar gelirli, tek elbisesi olan kışlık takımı ağustos ortasında yüklükten çıkartıp, havalandırıp, sırtına geçirmiş. </st><st c="4473">Başka ne yapabilir, buyruk yüksek yerden. </st><st c="4515">“Aylık yetmiyor...” dese, “Beğenmiyorsan istifa et!” derler.</st></p>
			<p><st c="4575">Bizim dar gelirlimiz ciddi kılığa bürünmüş ama biyandan sıcak, biyandan iş, biyandan sıkıntı, kan ter içinde kalmış. </st><st c="4693">Ciddiliğin çoğu, hamamın göbektaşı gibidir, insanı terletir. </st><st c="4754">Dar gelirli içerde terlemiş, dışarda üşümüş. </st><st c="4799">Hastalanmış, iyileşmiş, yine hastalanmış. </st><st c="4841">Bakmış olacağı yok, “İki su içeriz az yeriz, ekmeği banar tuz yeriz,” demiş, bir de yazlık elbise yaptırmış.</st></p>
			<p><st c="4949">Gele gele ocak ayının sonuna gelmişiz. </st><st c="4989">Dar gelirli bir sabah evinde uyanmış, işine gidecek. </st><st c="5042">Bir de bakmış elbiseler yok, ne yazlığı, ne kışlığı... </st><st c="5097">Hırsızın, uğursuzun bile namuslusu olur. </st><st c="5138">Hey gidi alçak, bula bula soyacak dar gelirlinin evini mi buldun? </st><st c="5204">Haydi karnın açtı diyelim, elbisenin birini al sat da karnını doyur ; ötekini ne diye çalarsın?..</st></p>
			<p><st c="5301">Bizim dar gelirli kalmış mı evde... </st><st c="5338">Karısı koşup karakola söylemiş, olur molur demişler, bakarız makarız demişler, tutarız mutarız demişler, yakalarız makalarız demişler.</st></p>
			<p><st c="5472">Dar gelirli evde mapus kalmış. </st><st c="5504">Para yok, başka elbise alsın. </st><st c="5534">İki gün, beş gün... </st><st c="5554">İşyerindekiler, “Aman bizim arkadaş ne oldu?” diye merak etmişler. </st><st c="5621">Başta müdür, iki memur, dar gelirli arkadaşlarının evine gitmişler. </st><st c="5689">Kadıncağız, böyle böyle oldu diye kocasının başına geleni, olup biteni anlatmış. </st></p>
			<p><st c="5770">Müdürle memurlar,</st></p>
			<p><st c="5787">– Vah vah vah!.. </st><st c="5805">Kendisi şimdi nerde? </st><st c="5826">demişler.</st></p>
			<p><st c="5835">– İçerde.</st></p>
			<p><st c="5845">– Yanımıza neden gelmiyor?</st></p>
			<p><st c="5872">– Gelemez.</st></p>
			<p><st c="5883">– Neden?</st></p>
			<p><st c="5892">– Başka elbisesi yok.</st></p>
			<p><st c="5914">– Canım, biz yabancı değiliz, pijamayla gelsin.</st></p>
			<p><st c="5962">Kadın ezilmiş, büzülmüş. </st><st c="5988">Dar gelirlinin pijaması da yokmuş. </st><st c="6023">Adam, karısının bir eski entarisini sırtına geçirip, ortaoyununda “zenne” rolüne çıkar gibi arkadaşlarının yanına gelmiş. </st><st c="6145">Bizim dar gelirlinin de hani maşallahı var ; iri mi iri, geniş mi geniş... </st><st c="6220">Karısı dersen ufak mı ufak, cılız mı cılız... </st><st c="6266">Bayanın entarisi, o iriyarı kocasına artık nasıl olmuş, düşünün. </st><st c="6331">Adam, arkadaşlarının olduğu odaya girerken, her adım attıkça, üstündeki karısının daracık entarisi, izci trampeti gibi tempoyla part cart, part cart diye sesli sesli sökülürmüş.</st></p>
			<p><st c="6508">İnsan dediğin “haddini hududunu” bilmeli. </st><st c="6551">Sen bir garip dar gelirlisin, böyle boy bos senin nene gerek!.. </st><st c="6615">Ayağını pantolonuna, kolunu ceketine göre uzatsana...</st></p>
			<p><st c="6668">Müdürle iki memur, arkadaşlarını bu kılıkta görünce başlamışlar gülmeye. </st><st c="6742">Bizim dar gelirli güldükçe, üstündeki entari part cart sökülüyor. </st><st c="6808">Adamcağız kırk yılda bir gülecek, ona da dar entari elvermiyor. </st><st c="6872">Kendini tutamayıp gülse söküle söküle daracık entari üstünden büsbütün dökülecek, striptize çıkmış gibi cıscıbıl ortada kalacak.</st></p>
			<p><st c="7000">Konuklar güler ha güler... </st><st c="7028">Züğürdün gülüşü de birbirine olur.</st></p>
			<p><st c="7062">– Geçmiş olsun... </st><st c="7081">deyip konuklar gitmiş.</st></p>
			<p><st c="7103">O dairede çalışan yirmiyedi memur, üçer beşer lira toplayıp aralarında yüz liracık denkleştirmişler elbise aramaya başlamışlar. </st><st c="7232">Yüz liraya, elbisenin eskisi değil, fotografı bile yok. </st><st c="7288">Araya taraya bir eski elbise bulmuşlar ama, o da bizim dar gelirliye olmaz. </st><st c="7364">Bir hafta elbise aramışlar. </st><st c="7392">Sonunda bizim dar gelirliye uyan kullanılmış bir elbise bulabilmişler. </st><st c="7463">Gelgelelim bu elbisede hiç mi hiç ciddiyet yok. </st><st c="7511">Çünkü izcilerin oymak beyi elbisesiymiş. </st><st c="7552">Adamın vücuduna uyan, yüz liraya bir o elbiseyi bulabilmişler. </st><st c="7615">Kimisi, “Bu elbise olur,” demiş. </st><st c="7648">Kimisi, “Bu elbise resmî dairenin ciddiyetini bozar,” demiş.</st></p>
			<p><st c="7708">Müdür, erkek modasından anlarmış,</st></p>
			<p><st c="7742">– Olmasına olur ama, 23 Nisan Çocuk Bayramında geçit töreninde olur. </st><st c="7812">Başka zaman olmaz! </st><st c="7831">demiş.</st></p>
			<p><st c="7837">Yine aramışlar taramışlar ; dar gelirliye tam uygun bir elbise bulmuşlar. </st><st c="7912">Ismarlama gibi oturmuş üstüne. </st><st c="7943">Hem bu beribenzer elbise değil. </st><st c="7975">Siyah kalın çuha ceket, reye pantolon. </st><st c="8014">“Görülen lüzum üzerine” emekliye çıkarılan bir valinin elbisesi olacak. </st><st c="8086">Elbise, resmî olmasına çok resmî, ciddi olmasına çok ciddi, yalnız 1918 modeli. </st><st c="8166">Varsın olsun. </st><st c="8180">Bizim dar gelirli giyince, bir tanımayan uzaktan görse, Kral Faruk geliyor sanır. </st><st c="8262">Dar gelirli kolalı ak gömleğin yakasına kara boyunbağı oturtup çuha ceketi, reye pantolonu giyince iyice ciddi olmuş. </st><st c="8380">Öyle ciddi ki, al dar gelirliyi, büyükelçi diye İran Şahı’na yolla!</st></p>
			<p><st c="8447">Sokağa çıkınca doğruca karakol budur diyerek kapıdan girmiş. </st><st c="8509">Komiser, polisler karşılarında kalıplı, okkalı birini görünce, ya mebustur, ya vali, diye fırt ayağa fırlamışlar.</st></p>
			<p><st c="8622">– Buyurunuz efendim, emirleriniz? </st></p>
			<p><st c="8657">Dar gelirli bakmış, işler yolunda:</st></p>
			<p><st c="8691">– Filan yerde, şu numaradaki eve hırsız girmişti. </st><st c="8742">İki kat elbise çaldı. </st><st c="8764">On gün oldu. </st><st c="8777">Hırsızları tuttunuz mu?</st></p>
			<p><st c="8800">– Hırsız mı? </st><st c="8814">Evet... </st><st c="8822">Hırsız mı gerekliydi?.. </st><st c="8846">Başüstüne!.. </st><st c="8859">Şöyle buyurmaz mısınız? </st><st c="8883">Beş dakika istirahat buyurun.</st></p>
			<p><st c="8912">Dar gelirli,</st></p>
			<p><st c="8925">– Hırsızı çabuk bulun!.. </st><st c="8951">deyip yürümüş.</st></p>
			<p><st c="8965">O resmî elbise içinde bizim dar gelirli olmuş bir başka adam. </st><st c="9028">Daireye gelmiş. </st><st c="9044">Masanın başına geçmiş. </st><st c="9067">Bir kurum bir kurum, bir çalım bir çalım... </st><st c="9111">Sandalyesine otururken kahveciye herzamankinden başka bir sesle,</st></p>
			<p><st c="9175">– Çaaay!.. </st><st c="9187">diye bağırmış.</st></p>
			<p><st c="9201">Sonra eğilmiş ki sandalyeye otursun...</st></p>
			<p><st c="9240">“Caaarrrt!..” diye bir ses duyulmuş. </st><st c="9278">Reye pantolonun ağı boydan boya sökülmüş. </st><st c="9320">Öyle bir cayırtı, içerki odadan müdür bile duymuş da, ne oluyor, diye dışarı fırlamış.</st></p>
			<p><st c="9406">O gündenberi, dairede memurlar hep bunu hatırlar da gülerlermiş. </st><st c="9472">Bizim dar gelirli şöyle diyormuş:</st></p>
			<p><st c="9505">– Yahu arkadaşlar, bunca yıldır kaç pantolonumun ağı söküldü. </st><st c="9568">Ama hiçbirinin cayırtısı böyle olmadı. </st><st c="9607">Hiçbiri böyle cayırdamadı. </st><st c="9634">Ne dersiniz, resmî elbisenin cayırtısı bile bir başka oluyor. </st><st c="9696">Pantolonu böyle cayırdarsa kimbilir içindeki nasıl cayırdar...</st></p>
			<p><st c="9758">İşte size, bir dar gelirlinin başından geçmiş gerçek bir olay.</st></p>
    </section>
  <div id="charCountTotal" value="9821"></div></body>
</html>
