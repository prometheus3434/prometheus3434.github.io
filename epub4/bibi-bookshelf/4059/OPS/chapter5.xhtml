<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>KÖRDÖĞÜŞÜ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Bir Hizmetçi Alacaktık</st></h1>
			<p><span><st c="23">K</st></span><st c="25">örün istediği bir göz, Allah verdi iki göz, derler ya, işte bizimki de öyle oldu. </st><st c="107">Hem terfi ettim, hem Istanbul’a atandım. </st><st c="148">Baremdeki derecem tepe noktasına yaklaşmıştı, bir daha terfi edersem baremin tepesindeyim. </st><st c="239">Yıllarca taşrada oradan oraya sürtmekten iyice bezmiştik, Istanbul kızı olan karımın en büyük üzüntüsü, çocukların Istanbul’da yetişmemiş olmasıydı. </st><st c="388">Eh artık bundan sonra Istanbul’da yetişsinler. </st><st c="435">Oğlan bizden bir yıl önce üniversite için Istanbul’a gelmişti. </st><st c="498">Kız da bu yıl üniversiteye girecek. </st><st c="534">Küçüğü daha lisede.</st></p>
			<p><st c="553">İlin yüksek dereceli memuruyum, koca Istanbul’un ileri gelenlerinden sayılırım. </st><st c="634">Gazeteler bile Istanbul’a atandığımı yazdılar. </st><st c="681">Bu ölümlü dünyada az şey değil benim gibi bir insan için. </st><st c="739">Benim gibi bir insan diyorum, çünkü, yirmidört yıl memurluk yaparak, üç çocuk yetiştir, okut ; kaynanam, karım, evde altı kişiye bak, hem de on para avantasız, beş para beleşsiz, rüşvetsiz, bahşişsiz, salt memur aylığıyla geçin... </st><st c="970">Kolay değil. </st><st c="983">Geçindik ama ne oldu, buzdolabımız yokmuş, elektrikli süpürgemiz yokmuş, çamaşır makinemiz yokmuş, varsın olmasın... </st><st c="1100">Istanbul’da alırız yavaş yavaş...</st></p>
			<p><st c="1133">Istanbul’a gelişimizin ikinci ayında bizim evde durup dururken bir hizmetçi konusu ortaya çıktı ve bir daha hiç kapanmadı. </st><st c="1257">Bunca yıllık karımda bir değişme oldu, sonra bu değişme, kaynanama ve çocuklara bulaştı. </st><st c="1346">İşten eve dönüşümde her akşam hep bu konu açıldı:</st></p>
			<p><st c="1395">– Üst kattaki Nerminler de hizmetçi almışlar. </st><st c="1442">Altyanı kocası bir yedek parçacı... </st><st c="1478">Anla artık, adam esas makine bile değil de yedek parçasını satıyor. </st><st c="1546">Yine de evine hizmetçi almış...</st></p>
			<p><st c="1577">– Perizadların bile hizmetçisi var. </st><st c="1614">Sen bir de, ben ileri gelen memurum, ben şuyum, ben buyum diye bol keseden atar durursun.</st></p>
			<p><st c="1703">– Bizim Lale var ya, şurda komşu hani... </st><st c="1745">Ayol, onun bile hizmetçisi var. </st><st c="1777">Kocası, nal mıhı sayesinde zengin olmuş...</st></p>
			<p><st c="1819">– Ayferlerin evinde çifter çifter hizmetçi... </st><st c="1866">Çürük araba lastiği sata sata zengin olmuşlar. </st><st c="1913">Sordum da, “Aaaa, dünyada hizmetçisiz yapamam...” dedi. </st><st c="1969">Ben insan değil miyim? </st><st c="1992">Ellerim, çamaşırdan, bulaşıktan, bak ne hale geldi...</st></p>
			<p><st c="2045">İlle de hizmetçi diye başımın etini yiyorlar. </st><st c="2092">Artık bezdiğim için,</st></p>
			<p><st c="2112">– Peki, dedim, bulun bir hizmetçi de tutalım...</st></p>
			<p><st c="2160">Aman ne iyi demişim. </st><st c="2182">Böyle dedim de başım dinlendi. </st><st c="2213">Bütün evin insanı hizmetçi aramaya koyuldu. </st><st c="2257">İş bulmaktan, kiralık ev bulmaktan, borç bulmaktan, hatta petrol bulmaktan bile zormuş hizmetçi bulmak. </st><st c="2361">Bitürlü hizmetçi bulamıyorlar.</st></p>
			<p><st c="2391">Akşam evde yemek yok. </st></p>
			<p><st c="2414">Karım,</st></p>
			<p><st c="2420">– Bugün yine hizmetçi aramaktan yemek yapamadım, kahvaltı edelim... </st><st c="2489">diyor.</st></p>
			<p><st c="2495">Sabahleyin,</st></p>
			<p><st c="2507">– Gömleğim kirlenmiş... </st><st c="2532">desem,</st></p>
			<p><st c="2538">– Affedersin, hizmetçi aramaktan yıkayamadım, bugün de giyiver de... </st><st c="2608">diyor.</st></p>
			<p><st c="2614">Ne ev süpürülüyor, ne yemek pişiriliyor, ne bulaşık yıkanıyor, yalnız hizmetçi aranıyor.</st></p>
			<p><st c="2703">Bir tanıdığı karıma, erkek hizmetçilerin kadın hizmetçilerden daha iyi iş gördüklerini, hem de daha ucuza çalıştıklarını söylemiş. </st><st c="2835">Kaynanam bu söze çok kızdı:</st></p>
			<p><st c="2862">– Ne demek? </st><st c="2875">Evin içinde ızbandut gibi herif dolanıp duracak, öyle mi? </st><st c="2933">Daha da neler... </st><st c="2950">Ayol, evde genç kız var, sen çıldırdın mı? </st><st c="2993">İstemem, dünyada olmaz... </st><st c="3019">Benim çamaşırımı da o mu yıkayacak? </st><st c="3055">Eskiden vardı ama, onlara uşak denirdi, aşçı denirdi ; evin içine bile girmezlerdi. </st><st c="3139">Onlar zengin konaklarında, köşklerde, yalılarda olurdu, bizimki gibi üç odalı apartman evinde değil... </st><st c="3242">Elin herifi, yatak odasını nasıl toplarmış?..</st></p>
			<p><st c="3287">Daha da neler söyledi, ana kız birbirlerine girdiler. </st><st c="3342">Ben, kavgayı büsbütün kızıştırmak için,</st></p>
			<p><st c="3381">– Eskiden uşak derlerdi, ne olacak, şimdi de vale diyorlar... </st><st c="3444">dedim.</st></p>
			<p><st c="3450">Başlangıçta çok canımı sıkan bu hizmetçi konusu, bu işi üstümden attıktan sonra, yavaş yavaş bana eğlenceli bile gelmeye başladı. </st><st c="3581">Akşamları eve dönünce, numaradan bir kızgınlıkla,</st></p>
			<p><st c="3630">– Ne olacak bu evin hali? </st><st c="3657">Hâlâ bir hizmetçi bulamadınız mı canım? </st><st c="3697">Arkadaşlar arasında hiç hizmetçisiz yok. </st><st c="3738">Utanıyorum vallahi, sözde koca Istanbul’un ileri gelenlerinden biriyim. </st><st c="3810">Ayıp be! </st><st c="3819">Bir arkadaşım misafir gelse de evimizde hizmetçi olmadığını görse, rezil olacağız... </st><st c="3904">Öyle durumlarda hiç olmazsa, unutmayın, “Hizmetçimiz bugün izinli,” dersiniz...</st></p>
			<p><st c="3983">İşin alayındayım, gırgırındayım. </st></p>
			<p><st c="4017">Bir akşam karım,</st></p>
			<p><st c="4033">– Hizmetçi bulmak için İş ve İşçi Bulma Kurumuna başvurmalıymışız, öyle söylediler... </st><st c="4120">dedi.</st></p>
			<p><st c="4125">Biz de öyle yaptık. </st><st c="4146">Evimizin adresini yazan Kurumun memuru,</st></p>
			<p><st c="4185">– Tornacı, tesviyeci, kaynakçı yada marangoz filan gibi bir işçi isteseydiniz kolaydı, bunlardan pekçok işsiz var, ama hizmetçi bulunamıyor, dedi.</st></p>
			<p><st c="4332">Hizmetçiler de iş arıyorlarmış ama, hemen kapışılıyormuş.</st></p>
			<p><st c="4390">On gün, İş ve İşçi Bulma Kurumundan haber bekledik, ses çıkmadı. </st><st c="4456">Bir cumartesi öğleden sonra, bir genç kadın gelmiş, Kurumdan gönderildiğini söylemiş. </st><st c="4542">Kadını içeri aldılar. </st><st c="4564">Otuz yaşında ancak, ama suratına bakılır gibi değilse de, vücuduna iyice bakılabilir gibi görünüyor elbisenin üstünden...</st></p>
			<p><st c="4685">Salona aldık. </st><st c="4700">Kendiliğinden koltuğa oturup çantasından bir cıgara aldı, cıgarayı ağzına koyup ateş versinler diye bakındı. </st><st c="4809">Çakmağı çakıp cıgarasını yaktım.</st></p>
			<p><st c="4841">– Bir yardımcı arıyormuşsunuz... </st><st c="4875">dedi. </st></p>
			<p><st c="4881">Karım,</st></p>
			<p><st c="4887">– Evet... </st><st c="4898">dedi.</st></p>
			<p><st c="4903">– Kalabalık mısınız?</st></p>
			<p><st c="4924">– Altı kişiyiz... </st><st c="4943">Seninle yedi olacak.</st></p>
			<p><st c="4963">– Aaaa! </st><st c="4972">Çok... </st><st c="4979">Kaçı erkek?</st></p>
			<p><st c="4990">– Üçü... </st><st c="5000">Ama biri onbeşinde daha...</st></p>
			<p><st c="5026">– Dayanamam... </st><st c="5042">Ben bekâr bir erkek evi sanmıştım... </st><st c="5079">Bana İş Bulma Kurumundan öyle söylediler.</st></p>
			<p><st c="5120">Karım kaşlarını çatarak bana,</st></p>
			<p><st c="5150">– Sen İşçi Bulma Kurumuna bekârım diye mi yazdırmıştın? </st><st c="5207">dedi.</st></p>
			<p><st c="5212">– Yooo... </st><st c="5223">Medeni halimi sormamışlardı ki...</st></p>
			<p><st c="5256">Kadın, şimdi bir evde çalışıyormuş, altı aydanberi bekâr bir adamın yanındaymış. </st><st c="5338">Çok da memnunmuş, ama yakında adamın karısı geleceği için, oradan ayrılmak istiyormuş. </st><st c="5425">Bunları anlatırken, biyandan da çantasından aynasını çıkarıp, rujunu, pudrasını tazeliyordu. </st><st c="5518">Karım büsbütün sinirlenip,</st></p>
			<p><st c="5544">– Zahmet etmişsin, dedi, bizim ev uygun değil sana... </st></p>
			<p><st c="5599">Aman bu hizmetçi bulma yüzünden günlerimiz ne eğlenceli geçiyor. </st><st c="5664">Herşeyden önce karım benimle kavga edecek bahane bulamıyor. </st><st c="5724">“Sen, İşçi Bulma Kurumuna kendini bekâr diye yazdırtır, şatifilli karıları evime getirirsin ha...” diye biraz söylendi ama, ben bu kadarına çoktan razıydım. </st></p>
			<p><st c="5881">Bir akşam da,</st></p>
			<p><st c="5894">– Böyle hizmetçi bulunmazmış, gazeteye ilan vermeliymiş, öyle söylediler... </st><st c="5971">dedi.</st></p>
			<p><st c="5976">Peki. </st><st c="5983">İlan da verdik.</st></p>
			<p><st c="5998">Bir pazar günü... </st><st c="6017">Kapı çalındı. </st><st c="6031">Kapıyı ben açtım. </st><st c="6049">Kapının çerçevesine zor sığan bir kadın...</st></p>
			<p><st c="6091">– Gazetede ilanınızı okudum da...</st></p>
			<p><st c="6125">– Buyurun içeri... </st><st c="6145">dedim ama, kadını hiç gözüm tutmadı. </st><st c="6182">Bakalım, bizimkiler ne diyecek?</st></p>
			<p><st c="6213">Böyle bir insan, ancak Askerî Müzedeki yeniçeri mumyaları arasında bulunabilir. </st><st c="6294">Öyle iri ve öyle iriyarı... </st><st c="6322">Boy, enazından bir doksan... </st><st c="6351">Barbaros’un yada Oruç Reis’in çektirilerinde, kalyonlarındaki leventler gibi maşallah... </st><st c="6440">Bir bacakları baldırları var, kilise direği gibi... </st><st c="6492">Bacaklarından mavi mavi kalın damarlar pırtlamış ve birbirine dolanarak düğüm olmuş, çorabın altından bile görünüyor. </st><st c="6610">Doğrusu, ben kadından korktum. </st><st c="6641">Bu kadın evde herhangi bişeye kızarsa, ev halkının yarısını bir eline, yarısını öbür eline alıp lobut gibi bizi çevirir ve evire çevire bir güzel döver...</st></p>
			<p><st c="6795">– Sizde alaturka mı, alafranga mı? </st><st c="6831">Ben hem alaturka yaparım, hem alafranga... </st><st c="6874">dedi.</st></p>
			<p><st c="6879">Ben, kadının evdeki helayı sorduğunu sandım. </st><st c="6925">Evde hem alaturka, hem alafranga hela var. </st><st c="6968">Ama bu ikisinin ayrı ayrı yapıldığını hiç duymamıştım.</st></p>
			<p><st c="7022">Karım,</st></p>
			<p><st c="7029">– İkisi de var. </st><st c="7046">Niçin sordunuz? </st><st c="7062">dedi.</st></p>
			<p><st c="7067">– Hangisini isterseniz onu yaparım.</st></p>
			<p><st c="7103">– Allah Allah... </st><st c="7121">Ne gibi yani? </st><st c="7135">dedim.</st></p>
			<p><st c="7141">– Bazıları alaturka sever. </st><st c="7169">Her iki servisi de yaparım. </st><st c="7197">Hem alafranga sofra kurarım, hem alaturka yemek yaparım...</st></p>
			<p><st c="7255">Haa, anlaşıldı.</st></p>
			<p><st c="7271">– Ama orta işi göremem...</st></p>
			<p><st c="7297">– Yani?</st></p>
			<p><st c="7305">– Ortalık silip süpüremem... </st><st c="7335">Çamaşır yıkamam, ütü yapmam. </st><st c="7364">Ne vereceksiniz?</st></p>
			<p><st c="7380">Kadını başımdan savmak istediğimden,</st></p>
			<p><st c="7417">– Biz ancak, o da size, hem alaturkasını, hem alafrangasını yaptığınız için ikiyüz lira verebiliriz.</st></p>
			<p><st c="7518">– Haftalık mı? </st><st c="7534">Çokaz...</st></p>
			<p><st c="7542">– Hayır aylık...</st></p>
			<p><st c="7559">Bir geniş kahkaha attı. </st><st c="7584">Bizi, çoluk çocuk yerine koyarak senli benli konuşuyordu.</st></p>
			<p><st c="7641">– Daha neler...</st></p>
			<p><st c="7657">– Fazla veremem...</st></p>
			<p><st c="7676">Kadın bize epiyce acıyıp gitti.</st></p>
			<p><st c="7708">Gazete ilanı çok daha cümbüşlüymüş. </st><st c="7745">Hizmetçi diye ne kadınlar geldi gitti.</st></p>
			<p><st c="7783">Bir akşam eve döndüğümde, evdekileri bayram sevinci içinde buldum.</st></p>
			<p><st c="7850">– Ne oldu? </st><st c="7862">Hayrola?</st></p>
			<p><st c="7870">– Aman sus, hizmetçi bulduk...</st></p>
			<p><st c="7901">– Hizmetçi mi buldunuz?</st></p>
			<p><st c="7925">– Yavaş söyle. </st><st c="7941">Kendisi içerde, duyar...</st></p>
			<p><st c="7965">– Yani bu gizli kapaklı bişey mi? </st><st c="8000">Ben kötü bişey söylemedim ki...</st></p>
			<p><st c="8031">– Canım, hizmetçi denir mi hiç? </st><st c="8064">Ya kızar giderse ne yaparız? </st><st c="8093">Şimdi hizmetçilere yardımcı deniyor.</st></p>
			<p><st c="8129">Karım,</st></p>
			<p><st c="8136">– Ayten Hanım!.. </st><st c="8154">diye seslendi.</st></p>
			<p><st c="8168">Kırıta kırıta, seke seke, içeri bir kadın girdi. </st><st c="8218">Öfff, suratına da, başka biyerine de bakılır gibi değil. </st><st c="8275">Karım, besbelli, kıskançlık olmasın diye böylesini seçmiş. </st></p>
			<p><st c="8334">Karım,</st></p>
			<p><st c="8340">– Kocam... </st><st c="8352">diye beni yardımcıya tanıtmaz mı! </st></p>
			<p><st c="8386">Ağzını büze büze,</st></p>
			<p><st c="8403">– Memnun oldum, ben Ayten... </st><st c="8433">dedi.</st></p>
			<p><st c="8438">Ayağa mı kalkayım, elini mi öpeyim, ne yapacağımı şaşırdım. </st><st c="8499">El sıkıştık. </st><st c="8512">Giyimi, kuşamı, basbayağı bir hanım, hatta aşırı bir hanım... </st><st c="8574">Eve gelenler, hanımı, hizmetçiyi birbirine karıştıracaklar...</st></p>
			<p><st c="8635">Oturdu.</st></p>
			<p><st c="8643">– Cıgara almayı unutmuşum, bir cıgara verir misiniz? </st><st c="8697">dedi. </st></p>
			<p><st c="8703">Karım cıgara koşturdu, ben çakmağı yaktım.</st></p>
			<p><st c="8745">– Eee, konuşalım, dedi ne verebileceksiniz? </st><st c="8790">Önceden öğreneyim de...</st></p>
			<p><st c="8813">Bilmem ki, ne verebiliriz? </st><st c="8841">Bak, bunu hiç düşünmemiştik.</st></p>
			<p><st c="8869">– Üçyüz lira versek... </st></p>
			<p><st c="8893">Karım kulağıma,</st></p>
			<p><st c="8908">– Aaa, daha neler... </st><st c="8930">diye fısıldadı. </st></p>
			<p><st c="8946">Yardımcı,</st></p>
			<p><st c="8955">– Beyefendi, bu zamanda üçyüz liraya memur bile çalışmıyor, bir çorap on lira... </st><st c="9037">İyi bir ruj onbeş lira...</st></p>
			<p><st c="9062">– Paramız azsa da sizi memnun etmeye çalışırız. </st><st c="9111">Ben iyi niyetli insanım.</st></p>
			<p><st c="9135">Çapkın bir gülümseyişle,</st></p>
			<p><st c="9160">– Bu iş yalnız iyi niyetle olmaz beyefendi... </st><st c="9207">dedi. </st></p>
			<p><st c="9213">Bunun üzerine bikez oğlumu görmesini söyleyerek,</st></p>
			<p><st c="9261">– Cengiiiz! </st><st c="9274">diye seslendim.</st></p>
			<p><st c="9289">Oğlanın da gerçekten Cengiz Han’dan kalır yeri yok.</st></p>
			<p><st c="9341">– Ne var baba?</st></p>
			<p><st c="9356">– Gel oğlum, hanım bir de seni görsün... </st></p>
			<p><st c="9398">Kadın, Cengiz’e bakıp,</st></p>
			<p><st c="9420">– Neyse, sizin güzel hatırınız için, dörtyüze razı olurum, dedi, buzdolabınız ne marka?</st></p>
			<p><st c="9508">Karım,</st></p>
			<p><st c="9515">– Yok ama yakında taksitle alacağız... </st><st c="9555">dedi.</st></p>
			<p><st c="9560">Canım, taksitle maksitle, neyle alırsak alırız, bunu hizmetçiye açıklamanın anlamı var mı şimdi?</st></p>
			<p><st c="9657">– Korkarım sizde pikap da yok...</st></p>
			<p><st c="9690">– Radyomuz var...</st></p>
			<p><st c="9708">– Artık radyo da mı olmayacaktı... </st><st c="9744">İstediğim plaklar olmazsa...</st></p>
			<p><st c="9772">– Alırız.</st></p>
			<p><st c="9782">– Çamaşır makineniz?</st></p>
			<p><st c="9803">– Alacağız.</st></p>
			<p><st c="9815">– Siz hele önce onları alın da... </st></p>
			<p><st c="9850">Ayağa kalktı.</st></p>
			<p><st c="9863">– Affedersiniz ama, dedi, ben sizinle yapamam... </st><st c="9913">Rahatsız ettim, allahaısmarladık...</st></p>
			<p><st c="9948">Kapıyı çekip gitti. </st></p>
			<p><st c="9969">Karım,</st></p>
			<p><st c="9975">– Beğendin mi yaptığını? </st><st c="10001">dedi...</st></p>
			<p><st c="10008">– Ne yaptım ben?</st></p>
			<p><st c="10025">– Daha ne yapacaksın? </st><st c="10048">Bir hizmetçi parçasına bize hakaret ettirdin... </st><st c="10096">Yani kadın, siz kendiniz biyere hizmetçi olun demek istedi...</st></p>
			<p><st c="10157">Karım ağlamaya başladı. </st><st c="10182">Kaynanam yatak odasına geçip limon kolonyalarıyla ovundu durdu, sinirini yatıştırmaya çalıştı.</st></p>
			<p><st c="10276">Ama o günden sonra da bizim evde hizmetçi sözü edilmez oldu. </st><st c="10338">Herkes kendi işine koyuldu ; evimiz de düzene girdi.</st></p>
			<p><st c="10390">Gazetedeki ilanı okuyanlardan daha bikaç kişi geldi ama, karım onları,</st></p>
			<p><st c="10461">– Hizmetçi bulduk... </st><st c="10483">diyerek kapıdan çevirdi.</st></p>
			
			
			</section>
  <div id="charCountTotal" value="10507"></div></body>
</html>
