<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>KÖRDÖĞÜŞÜ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Kulunuz Köleniz</st></h1>
			<p><span><st c="16">B</st></span><st c="18">izim evde bir kaynatama yaranamadım. </st><st c="55">Gerisi hep beni severler. </st><st c="81">Sekiz yıllık evliyim, karım gözümün içine bakar. </st><st c="130">Canım aşağı, canikom yukarı... </st><st c="161">Evde benim iki adım var: “Canım, canikom...”</st></p>
			<p><st c="205">Geçenlerde bir arkadaşım eve gelip beni aramış, yeni aldığımız vale, yani eskidenberi bizim bildiğimiz uşak, kapıyı açmış,</st></p>
			<p><st c="328">– Burda Özer diye biri yok, demiş. </st></p>
			<p><st c="364">Arkadaşım,</st></p>
			<p><st c="374">– Canım, Bay Özer’in evi değil mi burası? </st><st c="417">Yoksa burdan taşındı mı? </st><st c="442">diye sormuş.</st></p>
			<p><st c="454">Uşak da,</st></p>
			<p><st c="463">– Hayır, burası Caniko Beyin evi, demiş.</st></p>
			<p><st c="504">Karımın bana ikidebir “canım, canikom” dediğini duyan uşak, benim adımı “Caniko Bey” sanırmış.</st></p>
			<p><st c="599">Eksik olmasın, kaynanam da beni çok sever. </st><st c="643">Son heceye basa basa, “Damadımmm!” der de bir daha demez. </st><st c="701">Hizmetçiler, uşaklar, evin sekiz kedisi, üç köpeği ve önemleri bu güzel yaratıklardan sonra gelen yakın uzak bütün akrabalar beni severler. </st><st c="841">Severler de ne demek, bayılırlar.</st></p>
			<p><st c="874">Ben bu eve içgüveysi geldim. </st><st c="904">Yaptığım işin, şimdiye dek tarihlerin yazmadığı büyük bir fedakârlık, anlatılmaz bir kahramanlık olduğunu biliyorum. </st><st c="1021">Karım, “abıhayat” denilen, bir yudum içeni ölümsüz yapan o sudan, susuzluktan yanmış bir deve gibi içseydi de, abıhayat kaynağını kurutsaydı, buyüzden de dünya durdukça yaşasaydı, yine de bir koca bulamazdı. </st><st c="1229">Ama ben ince duygulu, yüreği acımayla dolu, iyiliksever bir genç olduğumdan, insandan başka her yaratığa benzeyen bu zavallı dişiyi mutluluğa kavuşturmak için onunla evlenmeyi göze aldım. </st><st c="1417">Başkalarına karşı kendimi bu kerte iyi bir kişi olarak gösteriyorsam da, işin doğrusunu size açıklayabilirim. </st><st c="1527">Ben, cehennem ateşinde cayır cayır yanacak alçağın biriyim. </st><st c="1587">Ondört yaşımdanberi pekçok genç kızı, evli kadını baştan çıkardım. </st><st c="1654">Benim yüzümden pekçok kız umutsuzluğa düştü. </st><st c="1699">Pekçok kadının evi barkı yıkıldı. </st><st c="1733">Bütün bunları isteyerek yapmadım. </st><st c="1767">Ben doğuştan suçluydum. </st><st c="1791">Bitakım bilginlere göre, doğuştan canavar, doğuştan hırsız, katil çocuklar olurmuş. </st><st c="1875">Ben de işte böyle, doğuştan zampara bir zavallıydım. </st><st c="1928">Her tip kadının beğeneceği bir delikanlıydım. </st><st c="1974">Boyum uzundur, omuzlarım geniştir. </st><st c="2009">Tenim, mat esmerdir. </st><st c="2030">Gözlerim yeşildir. </st><st c="2049">Saçlarım, kuzgun karası. </st><st c="2074">Yirmiüç yaşımdan sonra da şakaklarımda kırlaşma başlamıştı.</st></p>
			<p><st c="2133">İşte bu model erkek, tarih başlangıcından bu yana, hiç değilse, kadınların yüzde doksanının düşlerine giren erkektir. </st><st c="2252">Ben böylece doğuştan zampara olmaya yargılı mutsuz bir erkektim. </st><st c="2317">Zamparalık benim yazgımdı. </st><st c="2344">Kadınları baştan çıkarmak için özel bir çaba da göstermezdim. </st><st c="2406">Bütün bu sayıp döktüğüm erkek güzelliğime, bir de benim eşsiz aptallığımı eklerseniz, neden kadınların arkamı brakmadıklarını daha iyi anlarsınız. </st><st c="2553">Her gördüğüm, her görüştüğüm kadın, benim yalnız kendisinin olmamı istiyordu. </st><st c="2631">Sonra başka bir kadın, onun elinden beni alınca, önceki kadın ister istemez kendisini baştan çıkarılmış sayıyordu. </st><st c="2746">Oysa benim bunda hiçbir suçum yoktu. </st><st c="2783">Ben yapsam yapsam, kadınların karşısında sol kaşımı yukarı kaldırır, dumanlı bakışlarla gözlerimi süzer, çene kemiklerimi ısırarak, dudağımın yanından cıgara dumanlarını halka halka savururdum. </st><st c="2977">Erkekçe rol kesmekten başka bişey yaptığım yoktu. </st><st c="3027">Aptallığım ortaya çıkmasın diye, elimden geldiğince az konuşurdum. </st><st c="3094">Ama nice az konuşsam yine aptallığım anlaşılır, “Aman ne şakacı adam!” diye kadınlar bu aptallığıma da biterlerdi.</st></p>
			<p><st c="3208">Yuvalarını yıktığım kadınlar, istemeden uçuruma yuvarladığım kızlar yüzünden vicdan azabı çekmeye başlamıştım. </st><st c="3320">Ama ne yapabilirdim? </st><st c="3341">Kadınları baştan çıkarmamak elimde değil ki... </st><st c="3388">Boyumu kısaltamazdım. </st><st c="3410">Gözlerimin rengini değiştiremezdim. </st><st c="3446">Hepsinden kötüsü aptallığımın, budalalığımın da önüne geçemezdim. </st><st c="3512">Hele mehter kösüne tokmak vurur gibi güm güm, tok, kalın, erkeksi sesimi inceltmek hiç elimde değildi.</st></p>
			<p><st c="3614">Duyduğum vicdan azabıyla uykularım kaçtı. </st><st c="3657">Zavallı kızların, kadınların hayatlarını mahvetmektense kendimi öldürmeye karar verdim. </st><st c="3745">İşte bu kararlarla havagazının lastik borusunu, nargile marpucu gibi ağzıma alıp emerek dalgamı geçmeye başladım.</st></p>
			<p><st c="3858">Hastanede gözümü açtım. </st><st c="3883">Başhekim, babacan bir adamdı. </st><st c="3913">Bana neden canıma kıymak istediğimi sordu. </st><st c="3956">Ben de bir bir anlatıp,</st></p>
			<p><st c="3979">– Artık evler yıkmak, ocaklar söndürmekten bıktım. </st><st c="4031">Vicdan azabına dayanamadım, dedim.</st></p>
			<p><st c="4065">Babacan doktor,</st></p>
			<p><st c="4081">– Oğlum, dedi, senin suçun öyle ağır, öyle büyük ki, ölüm senin için bir ceza değil, bir kurtuluş olur. </st><st c="4186">Cehennemin ateşi, sana eşek sütü banyosu gibi gelir. </st><st c="4239">Sen yaşamalısın ve çekmelisin. </st><st c="4270">Seni ben öyle bir kızla evlendireyim ki, böylece bütün günahlarının kefaretini öde.</st></p>
			<p><st c="4353">İşte ben o babacan doktorun aracılığıyla, işlediğim bütün suçların cezasını ödemek üzere, bu kızla evlendim. </st><st c="4463">İçgüveysi girdim. </st><st c="4481">Karımın babası enazından yüz kere milyoner. </st><st c="4525">Evde, kedisinden, köpeğinden aşçısına dek her canlı beni sever, baş tacı eder. </st><st c="4604">Ama bitürlü kaynatamla yıldızım barışmadı. </st><st c="4647">Oysa bu yüksek düzeyde yaşayışın hertürlü gereğini yerine getiriyorum. </st><st c="4718">Konuk bayanların ellerini öpüyorum. </st><st c="4754">Tırnaklarımı uzatıp manikür yapıyorum. </st><st c="4793">Haftada bir, benim için eve pedikürcü geliyor. </st><st c="4840">Ağzımı çarpıtıp “Haamfendi” diyorum. </st><st c="4877">Van Gok, Gogen, Lotrek dediler mi, ben de iki söz ediyorum. </st><st c="4937">Her gece daha beter olan karımın koynuna girip, namusumla kocalık konusunda boynumun borcunu ödüyorum. </st><st c="5040">Kaynatam, bütün bunları yeter bulmuyor. </st><st c="5080">İlle de bir iş güç tutmamı istiyor. </st><st c="5116">Oysa ben bu yeryüzünün en zor işini yapmaktayım.</st></p>
			<p><st c="5164">Geçenlerde kaynatamın kardeşi öldü. </st><st c="5201">Kendi kendime şöyle dedim:</st></p>
			<p><st c="5227">– Şu kaynatam olacak herif, kardeşinin ölümünden birazcık ders alsa ya... </st><st c="5302">Onun da bir ayağı çukurda. </st><st c="5329">Ölünce milyonları kızına, yani dolayısıyla bana kalacak. </st><st c="5386">Daha ne diye ille de benim bir iş tutup çalışmamı istiyor?</st></p>
			<p><st c="5444">Erkek dediğin, evinin, cebinin harçlığını kendisi çıkarmalıymış.</st></p>
			<p><st c="5509">Benim karım, babasının bitek kızı. </st><st c="5545">Ben ne diye çalışacakmışım?</st></p>
			<p><st c="5572">Kaynatamın kardeşinin cenaze töreni yapıldı. </st><st c="5618">Mezarlığa gittik. </st><st c="5636">Onca kalabalık içinde bir adam, öyle ağlıyor, öyle ağlıyor. </st><st c="5696">Başını taşlara vuruyor, saçlarını yoluyor. </st><st c="5739">Akrabalara, “Kim bu adam?” diye sordum.</st></p>
			<p><st c="5778">Hiçbiri tanımıyor. </st><st c="5798">Adam ellerini ovuşturarak ezile büzüle, iki gözü iki çeşme kaynatamın yanına sokuldu. </st><st c="5884">Hıçkırıktan boğularak,</st></p>
			<p><st c="5906">– Başınız sağolsun beyefendi, dedi. </st></p>
			<p><st c="5943">Kaynatam da adamın haline acıyıp,</st></p>
			<p><st c="5976">– Sizin de efendim, dedi.</st></p>
			<p><st c="6002">Ordakilerden hiçbiri, bu adam gibi ağlayıp ah-puh etmiyordu.</st></p>
			<p><st c="6063">Adam,</st></p>
			<p><st c="6069">– Efendim, dedi, merhum en yakın arkadaşımdı. </st><st c="6116">Bütün çocukluğumuz, gençliğimiz birlikte geçti. </st><st c="6164">Ah... </st><st c="6170">ah! </st><st c="6174">Ben de onunla ölseydim... </st><st c="6200">Bundan sonra ben yaşayamam. </st><st c="6228">Bir içtiğimiz su ayrı giderdi. </st><st c="6259">Hayat bana artık haram...</st></p>
			<p><st c="6284">Kaynatam, öz kardeşinin ölümünden duyduğu üzüntüyü unuttu, adamı avutmaya başladı:</st></p>
			<p><st c="6367">– Efendim, Allah cümlemize sabırlar versin. </st><st c="6412">Ne yapalım, elden ne gelir? </st><st c="6440">Hepimizin sonu bu, bir avuç toprak...</st></p>
			<p><st c="6477">Adam avutulur gibi değildi. </st><st c="6506">Haykıra haykıra ağlıyordu. </st><st c="6533">Başkaları da başına toplanmışlardı. </st><st c="6569">Adam çırpınıyordu:</st></p>
			<p><st c="6587">– Ben onsuz yaşayamam. </st><st c="6611">Ben ölmeliyim. </st><st c="6626">Vah kardeşim, canım...</st></p>
			<p><st c="6648">Ölenin karısı, kızları, oğulları da gelmişler, hepsi bu adamı avutmaya çalışıyorlardı. </st><st c="6736">Daha sonra imam, mezarcılar, hafızlar da bu adamın başına toplandılar. </st><st c="6807">Mezara gömülmek üzere tabuttaki ölüyü unutmuştuk. </st><st c="6857">Adam, kendini kaldırıp yere attı.</st></p>
			<p><st c="6890">– Beni de gömün, beni de onun yanına gömün! </st><st c="6935">diye çırpınıyordu.</st></p>
			<p><st c="6953">Kimi yüzüne su serpiyor, kimi kolonya ile adamın kollarını, şakaklarını ovuyordu. </st><st c="7036">Birisi ceket, pantolon düğmelerini çözüp adama masaj yapmaya başladı. </st><st c="7106">Ama işe yaramadı. </st><st c="7124">Adam taş gibi kaskatı kesildi.</st></p>
			<p><st c="7154">Tabutu acele mezara koydular. </st><st c="7185">Mezar çukurunu toprakla doldurup tümseğin üstüne çiçekleri koydular. </st><st c="7254">Kaynatam, yerde kaskatı yatan adamı otomobiline alıp bizim eve getirdi. </st><st c="7326">Kardeşinin en candan arkadaşına bir hafta bizim evde baktırdı.</st></p>
			<p><st c="7388">O günden sonra bu adam bizim eve sık sık gelip gitmeye başladı. </st><st c="7453">Kaynatam, onu gördükçe,</st></p>
			<p><st c="7476">– Ah yarabbi, bu dünyada ne vefalı insanlar var, diyordu. </st></p>
			<p><st c="7535">Bigün kaynatam beni odasına çağırdı. </st><st c="7572">Suratı herzamanki gibi asıktı.</st></p>
			<p><st c="7602">– Beni dinle oğlum, seni hangi işe yerleştirdimse beceremedin. </st><st c="7666">Yüzüne gözüne bulaştırdın. </st><st c="7693">İş yap diye sermaye verdim, batırdın. </st><st c="7731">Şimdi senin için yeni bir karar aldım. </st><st c="7770">Seni Cahit Beyin yanına muavin vereceğim.</st></p>
			<p><st c="7811">Cahit Bey, kaynatamın ölen kardeşinin arkadaşı olan o vefalı adamdı.</st></p>
			<p><st c="7880">Cahit Bey bir işyerinde müdürmüş. </st><st c="7915">Ben de yanında muavin olacakmışım. </st><st c="7950">Aydan aya elime binüçyüz lira geçecekmiş ama, amaç para değil, benim yetişmem, pişmemmiş. </st><st c="8040">Cahit Bey, beni yetiştirecekmiş.</st></p>
			<p><st c="8072">Kaynatamı anlıyordum. </st><st c="8095">Bize, yani evin tek erkeği olan bana bırakacağı milyonları güzel kullanabilmem, iyi işletmem için yetişmemi istiyordu. </st><st c="8214">Ben böylece Cahit Beyin muavini olmuştum.</st></p>
			<p><st c="8255">Dairede Müdür Cahit Beyin adını kimse bilmiyordu. </st><st c="8306">Çünkü onun herkesin ağzında iki takma adı vardı ; biri “Kulunuz”, biri “Köleniz”...</st></p>
			<p><st c="8389">Memurlar, onu birbirlerine,</st></p>
			<p><st c="8417">– Kulunuz geldi mi?</st></p>
			<p><st c="8437">– Köleniz odasında mı? </st><st c="8461">diye soruyorlardı.</st></p>
			<p><st c="8479">Adı: Kulunuz, Köleniz... </st><st c="8505">Neden böyle denildiğini bilmiyordum ama, ben de onlara uymuştum. </st><st c="8570">Sabah dokuzda daireye gelince odacıya,</st></p>
			<p><st c="8608">– “Kulunuz” geldi mi? </st><st c="8631">diye soruyordum. </st></p>
			<p><st c="8648">Odacı,</st></p>
			<p><st c="8654">– Az önce teftişe çıktı, diyordu. </st></p>
			<p><st c="8689">Ertesi sabah daha erken geliyordum.</st></p>
			<p><st c="8724">– “Köleniz” geldi mi?</st></p>
			<p><st c="8746">– Çoktaaan... </st><st c="8761">Teftişe bile çıktı.</st></p>
			<p><st c="8780">Ne denli erken gelsem, bitürlü Bay Köleniz’e yetişemiyordum. </st><st c="8842">O benden önce gelip cipe biniyor, teftişe çıkıyordu. </st><st c="8895">Artık utanır olmuştum. </st><st c="8918">Muavinin, müdürden sonra daireye gelmesi ayıptı. </st><st c="8967">Ama ne yapayım ki, erken gelmekte onunla yarış edemiyordum. </st><st c="9027">Oysa iş saati dokuzda başlardı. </st><st c="9059">Ben o güne dek, böyle çalışkan bir adam görmedim.</st></p>
			<p><st c="9108">İki ay böylece geçti. </st><st c="9131">Bir akşamüzeri, odacı,</st></p>
			<p><st c="9153">– “Köleniz” sizi istiyor, dedi. </st></p>
			<p><st c="9186">Gittim.</st></p>
			<p><st c="9193">– Ben terfi ettim, dedi, merkeze gidiyorum. </st><st c="9238">Sizi yerime müdür yaptıracağım. </st><st c="9270">Onun için size burda nasıl çalışacağınızı öğreteceğim. </st><st c="9325">Yarın sabah çok erken gelin.</st></p>
			<p><st c="9353">Ertesi sabah işyerine saat sekizde gittim. </st><st c="9397">Bay Kulunuz cipte beni bekliyordu. </st><st c="9432">Ben de yanına oturdum. </st><st c="9455">Giderken, şoförün duymayacağı, alçak bir sesle anlatıyordu:</st></p>
			<p><st c="9514">– Sana bugün hayatta başarı kazanmanın sırrını öğreteceğim. </st><st c="9575">Biz yaşlandık, işte geldik gidiyoruz. </st><st c="9613">İstikbal sizindir. </st><st c="9632">Bu memleket sizin omuzlarınızda yükselecek. </st><st c="9676">Bugün yaptıklarıma dikkat et. </st><st c="9706">Ben ne yapıyorsam, bundan sonra sen de hergün öyle yapacaksın. </st><st c="9769">Dediklerimi yaparsan hiç korkma, herzaman hayatta başarılı olursun. </st><st c="9837">Ben okuryazar bile değildim. </st><st c="9866">Bir odacıydım. </st><st c="9881">Sonradan öğrendim okuma yazmayı. </st><st c="9914">Bir lise diploması bile uydurdum. </st><st c="9948">Bulduğum bir usul sayesinde yüksele yüksele bugünkü mevkimi elde ettim.</st></p>
			<p><st c="10019">Cip bir büyük evin önünde durdu. </st></p>
			<p><st c="10053">Kulunuz bana,</st></p>
			<p><st c="10066">– Gözünü, kulağını aç! </st><st c="10090">dedi, dediklerimi iyi belle, söylediklerimi ezberle, her hareketime bak. </st></p>
			<p><st c="10163">Kapının zilini çaldı. </st><st c="10185">Bana da,</st></p>
			<p><st c="10193">– Önünü ilikle! </st><st c="10210">dedi.</st></p>
			<p><st c="10215">Ceketimi ilikledim. </st><st c="10236">Kapı açıldı. </st><st c="10249">Kulunuz, kapıyı açan hizmetçi kadına,</st></p>
			<p><st c="10286">– Şükrü Beyi rica ediyorum, dedi.</st></p>
			<p><st c="10320">Biraz sonra pijamalı bir adam kapıya çıktı. </st><st c="10365">Adamın yataktan yeni kalkıp geldiği belliydi. </st><st c="10411">Asık suratla,</st></p>
			<p><st c="10424">– Ne var? </st><st c="10435">dedi.</st></p>
			<p><st c="10440">Kulunuz, ellerini uğuşturarak iki büklüm oldu. </st><st c="10488">Kurulan makine gibi konuşmaya başladı:</st></p>
			<p><st c="10526">– Kulunuz, hürmetlerini arz için zatıdevletlerini rahatsız ettiler efendimiz. </st><st c="10605">Allah ömürler versin efendim. </st><st c="10635">Sıhhat ve afiyetinize duacıyım. </st><st c="10667">Efendim, çoktanberi emirlerinizi telakki edemiyoruz da meraka düştük efendim. </st><st c="10745">Dairemize şeref vermez oldunuz. </st><st c="10777">Yoksa efendimize karşı bir hata mı işledik, bilmeden hürmette kusur mu ettik diye endişe duyduk efendim. </st><st c="10882">Vallahi beyefendiciğim, yüksek direktiflerinizi almayınca kendimizi öksüz addediyoruz. </st><st c="10969">– Nerdeyse ağlayacaktı, sesi titriyordu. </st><st c="11010">– Aman efendimiz, kölenizi öksüz ve yetim bırakmayınız. </st><st c="11066">Kulunuzu lütfen arasıra yüksek irşatlarınızla tenvir buyurunuz.</st></p>
			<p><st c="11129">Pijamalı adam şaşırmıştı. </st><st c="11156">Ters ters,</st></p>
			<p><st c="11166">– Herşey iyi, dedi, yollar düzgün, elektrikler yanıyor. </st></p>
			<p><st c="11223">Pijamalı adam yan gözle bana bakıyordu. </st><st c="11263">Hemen Kulunuz beni tanıttı.</st></p>
			<p><st c="11290">– Efendim, bu da muavin kulunuz... </st></p>
			<p><st c="11326">Adam,</st></p>
			<p><st c="11331">– İyi... </st><st c="11341">dedi.</st></p>
			<p><st c="11346">Köleniz daha bişeyler söyledi. </st><st c="11378">Oradan ayrıldık. </st><st c="11395">Cipe bindik, başka bir evin önünde durduk. </st><st c="11438">Köleniz kapı zilini çaldı. </st><st c="11465">Kapıya çıkan adama, kelimesi kelimesine demin söylediklerini tekrarladı:</st></p>
			<p><st c="11537">– Kulunuz, hürmetlerini arz için zatıdevletlerini... </st></p>
			<p><st c="11591">Sözünü bitirince beni gösterip,</st></p>
			<p><st c="11622">– Muavin köleniz... </st><st c="11643">dedi.</st></p>
			<p><st c="11648">Biz o gün öğleye kadar onüç evin kapısını dolaştık. </st><st c="11701">Bay Kulunuz, her kapıda aynı sözleri tekrarladı. </st><st c="11750">Sonra daireye geldik. </st><st c="11772">Onun odasına çıkınca önüme bir liste uzattı.</st></p>
			<p><st c="11816">– İşte dedi, her sabah ziyaret edeceğin evlerin listeleri burda. </st><st c="11882">Öğleye kadar evleri dolaşırsın. </st><st c="11914">Liste kabarıktır. </st><st c="11932">Her eve onbeş yirmi günde bir ancak sıra gelir. </st><st c="11980">İşimiz zordur. </st><st c="11995">Çok çalışmak gerekir. </st><st c="12017">Kolay iş sanma. </st><st c="12033">Benim söylediklerimi aynen tekrarlayacaksın.</st></p>
			<p><st c="12077">– Ben o sözleri beceremem, dedim.</st></p>
			<p><st c="12111">– Öyleyse bir kâğıda yaz da ezberle.</st></p>
			<p><st c="12148">O söyledi, ben yazdım “Kulunuz, hürmetlerimi...”</st></p>
			<p><st c="12197">– Öğleden sonraki iş daha zordur. </st><st c="12232">Şimdi yine birlikte gideceğiz, göreceksin! </st><st c="12275">Ne yaptığıma iyice dikkat et!</st></p>
			<p><st c="12304">Göz kulak kesilmiştim. </st><st c="12328">Masasının üstünde o günkü bütün gazeteler vardı. </st><st c="12377">En üstteki gazeteyi açtı. </st><st c="12403">Gazetenin ne ilk, ne son sayfasına bakıyor, ne de bir haber arıyordu. </st><st c="12473">Yalnız ölüm ilanlarını okuyordu. </st><st c="12506">Her ilanı okudukça,</st></p>
			<p><st c="12525">– Bunda iş yok, diyordu.</st></p>
			<p><st c="12550">Bütün gazetelerin ölüm ilanlarını okudu. </st><st c="12592">İçlerinden birini seçip cep defterine not etti. </st><st c="12640">Ondan sonra telefonunu açıp bikaç yerle konuştu. </st><st c="12689">O gün cenaze töreni yapılacak adam için bilgi topladı. </st><st c="12744">Bunları da not defterine not etti. </st><st c="12779">Bana,</st></p>
			<p><st c="12784">– Saat üçte buluşalım, dedi. </st></p>
			<p><st c="12814">Üçte cipe bindik. </st><st c="12832">Yolda,</st></p>
			<p><st c="12838">– Şimdi, dedi, hergün öğleden sonraki görevini öğreneceksin. </st><st c="12900">Ne yaparsam dikkat et...</st></p>
			<p><st c="12924">Mezarlığa gittik. </st><st c="12943">Bay Kulunuz, ölen adamın oğlunun kim olduğunu, oradakilere sorup öğrendi. </st><st c="13017">Sonra delikanlının yanına doğru sokuldu.</st></p>
			<p><st c="13057">Mendilini çıkarıp hüngür hüngür ağlamaya başladı. </st><st c="13108">Daha sonra delikanlıya,</st></p>
			<p><st c="13131">– Başınız sağolsun, dedi. </st></p>
			<p><st c="13158">Babası ölmüş olan delikanlı,</st></p>
			<p><st c="13186">– Sizin de efendim, dedi.</st></p>
			<p><st c="13212">– Merhum en yakın arkadaşımdı. </st><st c="13244">Bütün çocukluğumuz, gençliğimiz birlikte geçti. </st><st c="13292">Ah, ne kadar severdim, bilemezsiniz. </st><st c="13329">En iyi arkadaşımdı, canım gibi severdim.</st></p>
			<p><st c="13369">Öyle ağlıyordu ki, ordaki kalabalık, cenazeyi biyanda bırakıp Bay Kulunuz’un başına toplandı. </st><st c="13464">Onu avutmaya çalışıyorlardı. </st><st c="13493">Cenaze unutulmuştu. </st><st c="13513">Bay Kulunuz’un bütün numarasını, daha önce kaynatamın kardeşinin cenaze töreninde de görüp bildiğim halde, öyle candan ağlayıp çırpınıyordu ki, dayanamayıp ben de ağlamaya başladım. </st><st c="13695">Orda bulunanların hepsi de ağlıyordu. </st><st c="13733">Ama ölen adama değil, Bay Kulunuz’a. </st><st c="13770">Bay Kulunuz hıçkıra hıçkıra ağlarken, kendini kaldırıp yere fırlattı. </st><st c="13840">Bayıldı, kaskatı kesildi. </st><st c="13866">Cenazeyi çarçabuk gömdüler. </st><st c="13894">Sonra Bay Köleniz’i yerden kaldırıp arabaya koydular, götürdüler.</st></p>
			<p><st c="13959">Bay Kulunuz terfi edip atandığı yeni işyerine gitti. </st><st c="14013">Onun yerine ben ancak bir gün müdürlük edebildim. </st><st c="14063">Çünkü cipe binip teftişe çıktığım ilk sabah şöyle bişey oldu. </st><st c="14125">Bana verdiği listedeki evlerden birisinin kapısına gittim. </st><st c="14184">Kapıya çıkan adama, Bay Kulunuz’dan ezberlediklerimi söyledim. </st><st c="14247">Sözüm bitince adam,</st></p>
			<p><st c="14266">– Allah versin, aşağı kapıya! </st><st c="14297">dedi.</st></p>
			<p><st c="14302">– Ben dilenci değilim, dedim.</st></p>
			<p><st c="14332">– Biliyorum, dedi, siz herhalde yeni müdür olacaksınız ama, yine aşağı kapıya. </st><st c="14412">Çünkü “arz-ı hürmet” edeceğiniz “zatıdevletleri” bitişik evde oturur.</st></p>
			<p><st c="14481">Ben yanlış kapı çalmamış mıyım! </st><st c="14514">Öğleden sonra daha da kötü bişey oldu. </st><st c="14553">Tıpkı Bay Kulunuz’dan öğrendiğim gibi, gazetelerdeki ölüm ilanlarından birini seçip ölünün gömüleceği yere gittim.</st></p>
			<p><st c="14667">– Ah... </st><st c="14676">Canımdan çok severdim. </st><st c="14699">Ben onsuz yaşayamam artık. </st><st c="14726">Beni de yanına gömün! </st><st c="14748">diye ağlamaya başladım.</st></p>
			<p><st c="14771">Önce bir erkek üstüme yürüdü. </st><st c="14802">Vurmaya, tekmelemeye başladı. </st><st c="14832">Sonra cenaze törenine gelen bütün kalabalık beni dövüp yere serdiler.</st></p>
			<p><st c="14901">Sonradan işi öğrendim. </st><st c="14925">Ölenin adı Hikmet’ti. </st><st c="14947">Ben onu erkek sanmıştım. </st><st c="14972">Oysa kadınmış. </st><st c="14987">Ben mezarın başında çırpınarak,</st></p>
			<p><st c="15018">– Artık onsuz yaşayamam. </st><st c="15044">Beni de yanına gömün! </st><st c="15066">Canımdan çok severdim! </st><st c="15089">deyince, epiyce oynak ve maceralı bir yaşamı olan ölen kadının kocası kıskançlıktan kudurmuş. </st></p>
			<p><st c="15183">Cenaze törenine gelen kadının akrabaları elbirliğiyle beni dövmüşler.</st></p>
			<p><st c="15252">Bu kadarla da kalmadı. </st><st c="15276">Mezar başındaki bu sözlerimle kendisini başka kadınla aldattığım tanıklarla sabit olduğundan, karım mahkeme kararı ile benden boşandı.</st></p>
			
			
			</section>
  <div id="charCountTotal" value="15410"></div></body>
</html>
