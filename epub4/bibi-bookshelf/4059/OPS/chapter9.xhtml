<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>KÖRDÖĞÜŞÜ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Şaheser Bir Hikâye</st></h1>
			<p><span><st c="19">T</st></span><st c="21">anışmadığım birisiyle telefonda candan konuşamam. </st><st c="71">Çekingen, ürkek olurum. </st><st c="95">Telefonun öbür ucunda konuşanın yüzünü, gözünü görmeyince niyetini anlayamazsınız ki... </st><st c="183">Onun için benimle telefonda ilk konuşanlar, beni gerçekte olduğumdan çok daha ters, çok daha soğuk sanırlar. </st><st c="292">Telefonu kapadıktan sonra da neden daha candan konuşmadım diye, kabalığıma üzülür, kendi kendime kızarım.</st></p>
			<p><st c="397">O, bir geceyarısına doğru telefon etti.</st></p>
			<p><st c="437">– Alo...</st></p>
			<p><st c="446">– Buyurun.</st></p>
			<p><st c="457">– Siz misiniz? </st></p>
			<p><st c="473">Soruya bak!</st></p>
			<p><st c="484">– Evet benim. </st><st c="499">Siz de siz misiniz?</st></p>
			<p><st c="518">– Evet.</st></p>
			<p><st c="526">– Çok iyi.</st></p>
			<p><st c="537">– Efendim, ben sizin...</st></p>
			<p><st c="561">– Sağolunuz. </st><st c="575">Değer veriyorsunuz.</st></p>
			<p><st c="594">Burada yazılması gerekmeyen, ama çok hoşuma giden bisürü övmeler...</st></p>
			<p><st c="662">Beni görmek istermiş.</st></p>
			<p><st c="684">– Buyurun efendim.</st></p>
			<p><st c="703">Adres verdim. </st><st c="718">Ertesi gün saat ondörtte geldi. </st><st c="750">Ben yaşta, ama benim üçüm gibi bir adam. </st><st c="791">Bütün yazılarımı okumuş. </st><st c="816">Laf değil, gerçekten okumuş. </st><st c="845">Hepsi de aklında.</st></p>
			<p><st c="862">– Hani o... </st><st c="875">diye başlayıp bir olay anlatıyor, katıla katıla gülüyorum.</st></p>
			<p><st c="933">– Aman çok güzel, şunu yazayım, diyorum. </st></p>
			<p><st c="975">Yüzüme bakıyor.</st></p>
			<p><st c="990">– Bu, sizin hikâyeniz.</st></p>
			<p><st c="1013">Hikâyenin yayımlandığı yeri, tarihi söylüyor, kahkaham suratımda donuyor, bozuluyorum.</st></p>
			<p><st c="1100">– Hani o... </st><st c="1113">diye yeni bir hikâyeye başlıyor.</st></p>
			<p><st c="1145">– Aman çok güzel, biyerde çıkmış mı bu hikâye? </st></p>
			<p><st c="1193">Yine şaşkın suratıma bakıyor:</st></p>
			<p><st c="1222">– Sizin hikâyeniz.</st></p>
			<p><st c="1241">Ben yine bozuluyorum. </st><st c="1264">Durup durup,</st></p>
			<p><st c="1276">– Hani o... </st><st c="1289">diye başlayarak başka bir hikâye anlatıyor.</st></p>
			<p><st c="1332">– Aman pek güzel. </st><st c="1351">Kimin?</st></p>
			<p><st c="1357">Beni süzüyor. </st><st c="1372">O zaman o hikâyenin de benim olduğunu anlıyorum. </st><st c="1421">Boyuna hikâye anlatıyor. </st><st c="1446">Artık ne gülüyorum, ne de bişey söylüyorum.</st></p>
			<p><st c="1489">Mizaha pek düşkünmüş. </st><st c="1512">Mizah hikâyeleri yazarmış. </st><st c="1539">Mizah hikâyesi yazanlar bana hep umut vermişlerdir. </st><st c="1591">Elimden geldiğince böylelerini desteklemek, kendilerine yardım etmek isterim. </st><st c="1669">İşimi gücümü bırakır, onların yazılarını virgül atlamadan okurum. </st><st c="1735">Kendi anlayışıma göre düzeltir, kimi yerini çıkarır, kimi yerine de eklemeler yaparım. </st><st c="1822">Yayımlanabilecekleri yayımlatırım.</st></p>
			<p><st c="1856">Konuğumun uzattığı hikâyeyi aldım.</st></p>
			<p><st c="1891">– İnceleyeyim de düşüncemi size bildiririm, dedim.</st></p>
			<p><st c="1942">– Şimdi okuyamaz mısınız?</st></p>
			<p><st c="1968">– Rahat bir zamanda okusam daha iyi olur.</st></p>
			<p><st c="2010">O gitti. </st><st c="2020">Hemen bana bıraktığı hikâyeyi okumaya başladım. </st><st c="2068">Büyük bir iyi niyetle okuyordum. </st><st c="2101">Bir hikâye böylesine kötü olursa iyi niyet bile para etmiyor... </st><st c="2165">İlkin düzelteyim dedim. </st><st c="2189">Ama neresini düzeltmeli?.. </st><st c="2216">Dili bozuk, Türkçesi kötü. </st><st c="2243">Konu diye bişey yok. </st><st c="2264">İki kez okudum. </st><st c="2280">Hikâyenin ne demek istediği hiç anlaşılmıyor.</st></p>
			<p><st c="2325">Ertesi gün geldi. </st><st c="2344">Heyecanlıydı.</st></p>
			<p><st c="2357">– Hikâyemi nasıl buldunuz?</st></p>
			<p><st c="2384">Uygunca bir biçimde, darıltmadan anlatmaya çalışarak,</st></p>
			<p><st c="2438">– Güzel, dedim. </st><st c="2455">Güzel ama mizah hikâyesi değil. </st></p>
			<p><st c="2487">Birden suratı asıldı:</st></p>
			<p><st c="2508">– Nasıl mizahi değil, siz şunu bir daha okusanız...</st></p>
			<p><st c="2560">– Kardeşim, bir mizah hikâyesi herşeyden önce okuyanı güldürecek. </st><st c="2627">Ama az güldürecek, ama çok... </st><st c="2657">Kimi mizah hikâyesi, okuyanı katıltır gülmekten, kimisi de gülümsetir. </st><st c="2728">Herneyse, ama güldürmesi bikez şart. </st><st c="2765">Gerisi ondan sonra gelir.</st></p>
			<p><st c="2790">– Benim hikâyem mizahi.</st></p>
			<p><st c="2814">– Olabilir, benim ölçüm yüzde yüz doğrudur demiyorum. </st><st c="2869">Sizin hikâyeniz mizahidir de, benim mizah anlayışıma, beğenime uymuyordur. </st><st c="2944">Başka birisi hikâyenizde büyük bir mizah bulabilir.</st></p>
			<p><st c="2995">– Hayır, ben sizin düşüncenize değer veriyorum. </st><st c="3044">Benim için önemli olan, sizin bu hikâyeyi beğenmeniz.</st></p>
			<p><st c="3097">Hikâyesini uzattım.</st></p>
			<p><st c="3117">– Buyurun. </st><st c="3129">Mizah hikâyesi olarak ilgimi çekmedi.</st></p>
			<p><st c="3166">– Siz onu bir daha alıcı gözle okuyun. </st><st c="3206">Ben yine gelirim.</st></p>
			<p><st c="3223">İşte püsküllü bela diye buna derler. </st><st c="3261">İnsanın bigün beğenmediği bir yazıyı başka bigün okuyup beğendiği yada bunun tersi çok olur. </st><st c="3354">Belki de yanılmışımdır diye hikâyeyi daha büyük bir dikkatle yeniden okudum. </st><st c="3431">Bu denli acemice hikâye az yazılmıştır. </st><st c="3471">Buna hikâye bile denmez.</st></p>
			<p><st c="3495">Üç gün sonra damladı.</st></p>
			<p><st c="3517">– Nasıl buldunuz?</st></p>
			<p><st c="3535">– Maalesef...</st></p>
			<p><st c="3549">– Yanılıyorsunuz. </st><st c="3568">O hikâye güzel hikâyedir.</st></p>
			<p><st c="3593">– Olabilir. </st><st c="3606">Ama mizah hikâyesi değil.</st></p>
			<p><st c="3631">– Bal gibi mizah hikâyesi.</st></p>
			<p><st c="3658">– O da olabilir. </st><st c="3676">Demek ben anlayamıyorum.</st></p>
			<p><st c="3700">– Hayır, siz onu anlarsınız. </st></p>
			<p><st c="3730">Dayanamadım,</st></p>
			<p><st c="3742">– Arkadaş, üstüme varma. </st><st c="3768">Al şu hikâyeni de git başımdan! </st><st c="3800">diye bağırdım.</st></p>
			<p><st c="3814">– Hikâyeyi almam, dedi, ben size o hikâyenin büyük bir mizah hikâyesi olduğunu kabul ettireceğim.</st></p>
			<p><st c="3912">– Zorla mı yahu?</st></p>
			<p><st c="3929">– Zorla morla... </st><st c="3947">Ben şimdi gidiyorum. </st><st c="3968">Bikaç gün sonra yine gelirim.</st></p>
			<p><st c="3997">Bu adam ya deliydi yada gerçekten büyük bir mizahçıydı da ben onun mizahını anlayamıyordum. </st><st c="4090">Mizah anlayışları değişik üç ayrı usta mizahçıya bu hikâyeyi okuttum. </st><st c="4160">Üçü de önce,</st></p>
			<p><st c="4172">– Sen mi yazdın? </st><st c="4190">diye sordular.</st></p>
			<p><st c="4204">– Hayır, dedim. </st></p>
			<p><st c="4221">Biri,</st></p>
			<p><st c="4226">– Rezalet... </st><st c="4240">dedi. </st></p>
			<p><st c="4246">Biri,</st></p>
			<p><st c="4251">– Çoluk çocuk işi, dedi. </st></p>
			<p><st c="4277">Öbürü de,</st></p>
			<p><st c="4286">– Saçma, dedi, saçmanın bile güzeli olur. </st><st c="4329">Bu, o bile değil. </st></p>
			<p><st c="4347">Dört beş gün sonra dâhi mizahçı geldi.</st></p>
			<p><st c="4385">– Nasıl, anlayabildiniz mi? </st><st c="4414">Tadına varabildiniz mi? </st><st c="4438">dedi.</st></p>
			<p><st c="4443">– Kardeşim, zorla hikâyenizi bana beğendirmek istiyorsanız hemen söyleyeyim: Olağanüstü bir mizah hikâyesi... </st><st c="4554">Yok, benim öz düşüncemi öğrenmek istiyorsanız, siz bu mizah yazmak işinden hemen vazgeçin. </st><st c="4645">Elinizden geldiği kadar yalnız mizahla, hikâye ile değil, yazı ile hiç ilgisi olmayan bir iş tutun. </st><st c="4745">Çünkü mizah hikâyesi diye yazdığınız bu yazıda en küçük bir umut kıvılcımı yok.</st></p>
			<p><st c="4824">– Açıkça söyleyin, dedi, nerelerini beğenmediniz?</st></p>
			<p><st c="4874">– Hiçbir yerini.</st></p>
			<p><st c="4891">– Gösterin!</st></p>
			<p><st c="4903">Bütün Türkçe yanlışlarını, üstü altını, altı üstünü tutmayan yerlerini gösterdim.</st></p>
			<p><st c="4985">– Mizah değil, soğukluk, dedim. </st><st c="5018">Belli bir konu yok. </st><st c="5038">Düzgün bir anlatış yok. </st><st c="5062">Bilgi yok. </st><st c="5073">Bilgisizlik çok. </st><st c="5090">Bir ortaokul öğrencisi bunu kompozisyon diye yazsa, inanın, sınıfta kalır.</st></p>
			<p><st c="5164">– Yoksa beni kıskanıyorsunuz, çekemiyorsunuz da ondan mı böyle söylüyorsunuz? </st><st c="5243">dedi.</st></p>
			<p><st c="5248">Güldüm.</st></p>
			<p><st c="5256">– Yazınızı beğenip birazcık düzelterek bir mizah dergisinde yayımlatsaydım, bunu bana öbürleri gibi siz de söyleyebilirdiniz ama, sizinle bir ilintimiz yok ki, ne diye sizi kıskanayım...</st></p>
			<p><st c="5443">– Öyleyse, hikâyemin altına bu söylediklerinizi yazar, imzalar mısınız?</st></p>
			<p><st c="5515">Bu belayı başka türlü başımdan atamayacaktım. </st><st c="5562">Hikâye için bütün şu yukarıdanberi söylediklerimin hepsini yazdım, altına da imzayı bastım. </st><st c="5654">O da hikâyesini alıp gitti.</st></p>
			<p><st c="5681">Ben ondan yakamı kurtardım sanıyordum. </st><st c="5721">Ertesi gün yine gelmez mi!</st></p>
			<p><st c="5747">– Efendi, sen benim başıma bela mısın? </st><st c="5787">Defol!.. </st><st c="5796">diye bağırdım.</st></p>
			<p><st c="5810">O soğukkanlı,</st></p>
			<p><st c="5824">– Yavaş gel, dedi, bugünden sonra bir daha yanına gelecek değilim.</st></p>
			<p><st c="5891">Koparılmış bir dergi yaprağı uzattı,</st></p>
			<p><st c="5928">– Okuyun şunu! </st><st c="5944">dedi.</st></p>
			<p><st c="5949">Okudum. </st><st c="5958">Bana getirdiği hikâyenin basılmışıydı.</st></p>
			<p><st c="5996">– Kutlarım sizi, dedim, hikâyenizi yayımlamışlar demek.</st></p>
			<p><st c="6052">– Bir de şunu okuyun!</st></p>
			<p><st c="6074">Bu da dün bir kâğıda el yazısı ile hikâyenin altına yazdığım yargı idi:</st></p>
			<p><st c="6146">“Türkçe yanlışları var. </st><st c="6171">Dil bozuk. </st><st c="6182">Ne demek istediği anlaşılmıyor. </st><st c="6214">Çok acemice. </st><st c="6227">Konu yok. </st><st c="6237">Hiçbir mizah yanı yok. </st><st c="6260">Bir ortaokul öğrencisi böyle bir yazı yazsa, Türkçe dersinden sınıfta kalır. </st><st c="6337">Hikâye yazmaktan hemen vazgeçip, yazı ile uzak yakın ilişkisi olmayan başka bir iş yapmanızı salık veririm.”</st></p>
			<p><st c="6445">– Şimdi de şu dergiye bir daha bakın! </st><st c="6484">dedi.</st></p>
			<p><st c="6489">Uzattığı dergi, benim yazı yazdığım dergilerden biriydi. </st><st c="6547">Demin koparılmış yaprakta okuduğum hikâye o dergide çıkmıştı. </st><st c="6609">Ama asıl şaşılacak yanı hikâyenin üstünde koskocaman benim adım yazılıydı.</st></p>
			<p><st c="6683">– Bu yaptığınız ayıp! </st><st c="6706">diye bağırdım. </st><st c="6721">Kendi hikâyenizi nasıl utanmadan benim hikâyem diye yutturdunuz, nasıl benim imzam altında yayımlattınız?</st></p>
			<p><st c="6826">– Yanılıyorsunuz, dedi, bu hikâye iki yıl önce yayımlanmış, sizin hikâyenizdir. </st><st c="6907">Derginin tarihine bakın, eskidir. </st><st c="6941">Kendi hikâyeniz, gördünüz ya...</st></p>
			<p><st c="6972">– Demek benim!..</st></p>
			<p><st c="6989">– Evet, sizin ya...</st></p>
			<p><st c="7009">– Ben yazmışım ha!..</st></p>
			<p><st c="7030">– Evet, siz. </st><st c="7044">Hatta günlük üç gazetede de, bakın, “Mizahımızın en güzel hikâyesi, şaheser bir hikâye” diye, sizin adınızla ilan edilmiş.</st></p>
			<p><st c="7166">– Yaaa... </st><st c="7177">Boşuna değil, daha okur okumaz ben o hikâyede gizli bir güzellik olduğunu sezmiştim. </st><st c="7262">Değişik bir mizahı var, bilmem farkına vardınız mı?</st></p>
			<p><st c="7313">Bu kez de o bana dikildi:</st></p>
			<p><st c="7339">– Bu aşağılık hikâye için kendi elinle şuraya yazdıkların ne olacak?</st></p>
			<p><st c="7408">– Siz ona bakmayın. </st><st c="7429">Bütün büyük eserlerin kaderi budur. </st><st c="7465">Zamanlarında anlaşılmazlar. </st><st c="7493">Onların değerleri, büyük eser oldukları, sonradan anlaşılır. </st><st c="7554">O hikâyenin ne denli büyük eser olduğunu anla ki, onun değerini ben bile anlayamadım.</st></p>
			<p><st c="7639">Büyük bir kızgınlıkla,</st></p>
			<p><st c="7662">– Sen onu babana yuttur! </st><st c="7688">İnsan mizah hikâyesi diye böyle kötü bir yazı yazmaya utanır be! </st><st c="7753">Ben sana gösteririm! </st><st c="7774">diye bağırarak çıkıp gitti.</st></p>
			<p><st c="7801">Kendi aleyhimde yazdığım yazı da elinde. </st><st c="7843">Ne yapacak bilmem. </st><st c="7862">Ben o gündenberi, o kötü hikâyeyi nasıl yazmışım diye düşünüp duruyorum. </st><st c="7935">Ama en sonunda bunun da bir avuntusunu buldum, yoksa deli olacaktım.</st></p>
			<p><st c="8003">Bence o hikâye mizah sanatında büyük bir başarıdır. </st><st c="8056">Çünkü hiçkimse şimdiye değin böylesine kötü bir hikâye yazamamıştır. </st><st c="8125">Demek kötü bir hikâye yazmak istemişim ve Allahın izniyle, yüzümün akıyla başarmışım da... </st><st c="8216">Şimdi bana, böyle söylemek düşüyor. </st><st c="8252">Başka ne yapabilirim? </st><st c="8274">Ama diyeceksiniz ki:</st></p>
			<p><st c="8294">– Senin öyle hikâyen bitane olsa, öp de başına koy...</st></p>
			<p><st c="8348">O da doğru. </st><st c="8361">Yalnız bu iş aramızda kalsın, herkese duyurmayalım, olmaz mı?</st></p>
			
			
			</section>
  <div id="charCountTotal" value="8422"></div></body>
</html>
