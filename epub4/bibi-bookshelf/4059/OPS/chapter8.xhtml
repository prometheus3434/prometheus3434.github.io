<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>KÖRDÖĞÜŞÜ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Vah! </st><st c="6">Vah Vah</st></h1>
			<p><span><st c="13">D</st></span><st c="15">okuma işçisi Reşit, Mahmutpaşa’da bir handa çalışıyordu. </st><st c="72">İşyeri, bodrum katının bir kat daha altındaydı. </st><st c="120">Burada bir odada üç dokuma tezgâhı vardı. </st><st c="162">Son dört yıldanberi Reşit bu tezgâhlardan birinde çalışmaktaydı.</st></p>
			<p><st c="226">İnsanoğlu sırasında bir elbiseyi on yıl da giyebilir, sırasında kuru ekmeği suya banar, açlığını giderir. </st><st c="333">Reşit’in belini ille de ille şu ev kirası büküyordu. </st><st c="386">Sekiz on yıldanberi çektiği romatizma sızılarına inat dişini sıktı, pazar günleri de dinlenmeden, hergün ondört saat çalışıp biraz para biriktirdi. </st><st c="534">İki tane kamyon ambalajı aldı. </st><st c="565">Bunlar koca koca iki sandıktı. </st><st c="596">Koca sandıkları, çift atlı arabaya koydu. </st><st c="638">Önceden gözüne kestirdiği, Okmeydanı sırtlarında, rüzgâr tutmayan yassı bir tepenin arkasına getirdi.</st></p>
			<p><st c="739">Dört gün işe gitmedi, burada çalıştı. </st><st c="778">Beşinci gün iki odalı gecekondu bitmişti. </st><st c="820">Eşyalarını taşıdı. </st><st c="839">Karısını, anasını, üç yaşındaki oğlunu getirdi. </st><st c="887">Artık kira evlerinde sürünmekten, ev sahiplerinin ağzının kokusunu çekmekten kurtulmuştu. </st><st c="977">Yeni evinin bitek kusuru, işyerine uzak oluşuydu. </st><st c="1027">Artık günde sekiz saatten çok çalışmıyordu. </st><st c="1071">Erkenden işten çıkıp evinin eksiğini gediğini tamamlamaya çalışıyordu. </st><st c="1142">Daha evlerinin ayakyolu yoktu. </st><st c="1173">Ayakyolu diye bomboş kırlarda en beğendikleri yeri seçiyorlardı. </st><st c="1238">Onbeş gün sonra bu açık hava ayakyolundan kurtuldular. </st><st c="1293">Reşit, evin elli adım kadar ötesinde, üstü örtülü dört yanı eski tenekelerle çevrili ayakyolu kurdu.</st></p>
			<p><st c="1393">Tuğla duvar örüp odanın bitişiğine bir de mutfak yaptı. </st><st c="1450">Gecekondu evinin damını da oluklu sacla, ziftli kâğıtlarla örttü. </st><st c="1516">Kümes bile yapıp dört de tavuk aldı. </st><st c="1553">Ama bu mutluluğu iki ay sürebildi. </st><st c="1588">Eve taşınmalarından iki ay sonra romatizma, Reşit’i döşeğe serdi. </st><st c="1654">Sobanın üstünde yana yana kavrulmuş portakal kabukları gibi, parmak kemikleri kıvrılıyor, parmakları ters dönüyordu. </st><st c="1771">Daha sonra bükülen, kıvrılan kemikler biçimlerini büsbütün değiştirdiğinden Reşit yataktan kalkamaz oldu.</st></p>
			<p><st c="1876">Karısı, bu yoksulluğa dayanamadı. </st><st c="1911">Önce çorap fabrikasında çalışmaya başladı. </st><st c="1954">Sonra da evden kaçtı. </st><st c="1976">Bisüre sonra da üç yaşındaki oğlunu evden alıp kaçırdı. </st><st c="2032">Yaşlı annesiyle yatalak Reşit, gecekonduda kalakaldılar.</st></p>
			<p><st c="2088">Reşit’in annesi Zehra Hanım, evin iki odasından birini boşaltı. </st><st c="2153">Burasını elli liraya kiraya verdi. </st><st c="2188">Ana oğul, bu elli lirayla geçineceklerdi.</st></p>
			<p><st c="2229">Kiracı da yaşlı bir kadınla torunuydu. </st><st c="2269">Kiracı kadının oğlu bir sabah evden çıkmış, bir daha dönmemişti. </st><st c="2334">Oğlunun arkasından gelin de alıp başını, bilinmedik biyere gitmişti. </st><st c="2403">Yaşlı kadın torunuyla kalmıştı. </st><st c="2435">Gelini, aradabir uğrayıp çocuğu için kaynanasına para bırakıyordu. </st><st c="2502">Genç kadın, pek de beğenilir bir işte çalışmıyordu anlaşılan.</st></p>
			<p><st c="2563">Kiracıyla ev sahibi iki ay iyi geçindiler. </st><st c="2607">Ama üçüncü ay kavgaya başladılar. </st><st c="2641">Çünkü kiracı, bugün yarın diye atlatmış, kirayı verememişti. </st><st c="2702">Oysa başka geliri olmayan ev sahiplerinin bigün bile bekleyecek güçleri yoktu.</st></p>
			<p><st c="2780">Kira birbuçuk ay gecikince, ev sahibi kadın, kiracısına,</st></p>
			<p><st c="2837">– Hacer’anım kaadeş, on para kira borcu istemem. </st><st c="2887">Sen çık evden yeter... </st><st c="2910">dedi.</st></p>
			<p><st c="2915">Kiracı kadın da,</st></p>
			<p><st c="2932">– Nereye çıkayım Zehra’nım kaadeşim? </st><st c="2970">Hadi bu çocuk olmasa neyse... </st><st c="3000">diye yakındı.</st></p>
			<p><st c="3013">Sonunda mahkemeye düştüler. </st><st c="3042">Hacer Hanımla torunu, icra yoluyla evden çıkartıldığı gibi, ödenmeyen kiraya karşılık sarı topuzlu demir karyola ile bir tahta masa, çerçeveli bir ayna haczedildi, “yediemin” olarak ev sahiplerinde kaldı.</st></p>
			<p><st c="3246">Hacer Hanım, kapı önüne atılan eşyalarını, kedi yavrusunu taşır gibi teker teker aldı, sürüye sürüye yol kıyısına taşıdı. </st><st c="3369">Oraya yığdı. </st><st c="3382">Ağlayan torununu kucağına aldı, bir dengin üstüne çıkıp oturdu. </st><st c="3446">Hem kendisi, hem torunu ağlıyordu.</st></p>
			<p><st c="3480">Bir sac mangal, yan devrilmiş mangal borusu, eski bir sac soba, bir teldolap, daha başka pılı pırtı, bunların ortasında, kucağında bir çocukla yaşlı bir kadın...</st></p>
			<p><st c="3642">Yoldan iki erkek konuşarak geçiyordu. </st><st c="3681">Eşya yığını önünde durdular. </st></p>
			<p><st c="3710">Erkeklerden biri,</st></p>
			<p><st c="3727">– Ne o teyze, n’oldu? </st><st c="3750">diye sordu.</st></p>
			<p><st c="3761">Yaşlı kadın gözyaşlarını başörtüsüne silerek,</st></p>
			<p><st c="3807">– Evden attılar, dedi.</st></p>
			<p><st c="3830">– Neden?</st></p>
			<p><st c="3839">– Kirayı veremedikti de...</st></p>
			<p><st c="3866">Kadınla konuşan adam, arkadaşına döndü,</st></p>
			<p><st c="3906">– Tuuu... </st><st c="3917">Ne namussuzlar var yahu şu dünyada... </st></p>
			<p><st c="3955">Arkadaşı,</st></p>
			<p><st c="3964">– Vah, vah, vah!.. </st><st c="3984">diye seslendi.</st></p>
			<p><st c="3998">– Yani bu kadar utanmazlık olur... </st><st c="4034">Vah, vah, vah!..</st></p>
			<p><st c="4050">İki adam, başlarını sağa sola çevire çevire, dişlerinin arasında “çık çık çık...” diye sesler çıkarıp, aradabir “vah, vah, vah...” diyerek oradan uzaklaştılar.</st></p>
			<p><st c="4210">Karşıdan üç kişi geliyordu. </st><st c="4239">Bir kadın, bir yaşlıca erkek, bir de delikanlı... </st><st c="4289">Yığılı eşyaların yanında durdular. </st></p>
			<p><st c="4324">Gelen kadın, Hacer Hanıma,</st></p>
			<p><st c="4350">– Ne oldu teyze? </st><st c="4368">diye sordu.</st></p>
			<p><st c="4379">Yaşlı kadın olanları anlattı. </st></p>
			<p><st c="4410">Delikanlı,</st></p>
			<p><st c="4420">– Vay namussuzlar, dedi, insanlarda hiç merhamet kalmamış. </st></p>
			<p><st c="4480">Erkek,</st></p>
			<p><st c="4486">– Vah, vah, vah!.. </st><st c="4506">dedi. </st></p>
			<p><st c="4512">Karısı da,</st></p>
			<p><st c="4522">– Vah, vah, vah!.. </st><st c="4542">dedi.</st></p>
			<p><st c="4547">Üçü de “Vah, vah, vah!..” diyerek yürüyüp gittiler.</st></p>
			<p><st c="4599">Hızla gri bir özel araba geliyordu. </st><st c="4636">Eşya yığınının önünden geçerken arabanın fren gıcırtısı duyuldu. </st><st c="4701">Araba elli metre kadar ilerde ancak durabildi. </st><st c="4748">Arabadan genç bir erkekle, sarı saçları rüzgârda uçuşan bir genç kadın indi. </st></p>
			<p><st c="4825">Genç kadın,</st></p>
			<p><st c="4836">– N’oldu teyze? </st><st c="4853">diye sordu.</st></p>
			<p><st c="4864">Hacer Hanım olanları ona da anlattı. </st></p>
			<p><st c="4902">Genç kadın,</st></p>
			<p><st c="4913">– Vah, vah, vah!.. </st><st c="4933">dedi.</st></p>
			<p><st c="4938">Genç erkek, saçları uçuşan kadının koluna girdi,</st></p>
			<p><st c="4987">– Ne vicdansızlık yarabbim... </st><st c="5018">dedi. </st></p>
			<p><st c="5024">Hacer Hanım,</st></p>
			<p><st c="5036">– Ama kirayı verememiştik, dedi. </st></p>
			<p><st c="5070">Genç kadın,</st></p>
			<p><st c="5081">– Patlamadılar ya... </st><st c="5103">dedi. </st><st c="5109">Hiç insan sokak ortasına atılır mı? </st><st c="5145">Ya bu çocuk?.. </st><st c="5160">Vah, vah, vah!..</st></p>
			<p><st c="5176">Genç erkekle genç kadın arabaya girdiler. </st><st c="5219">Genç erkek direksiyonda,</st></p>
			<p><st c="5243">– Vah, vah, vah!.. </st><st c="5263">diye başını sallayıp duruyordu. </st></p>
			<p><st c="5295">Araba yolda kayıp gitti. </st><st c="5320">Yoldan geçerken, kucağında torunuyla yaşlı kadını görenlerden üç kişi de, ayrı ayrı gazetelere telefon ederek bu acıklı olayı anlattılar. </st><st c="5458">Gazete fotografçıları koşup geldiler. </st><st c="5496">Ertesi gün gazetelerinde basılmak için, eşyalarıyla sokağa atılan yaşlı kadınla torununun resimlerini çektiler. </st><st c="5608">Sonra “ Vah, vah, vah!..” diyerek büyük üzüntü içinde gittiler.</st></p>
			<p><st c="5671">Akşam olmuş karanlık basmıştı.</st></p>
			<p><st c="5702">– Hacer’anım, Hacer’anım!.. </st><st c="5731">diye bir kadın sesi duyuldu. </st></p>
			<p><st c="5760">Seslenen kadın karanlıkta yaklaştı:</st></p>
			<p><st c="5795">– Benim ayol...</st></p>
			<p><st c="5811">Ev sahibi Zehra Hanımdı... </st><st c="5839">Hacer Hanım çok sert,</st></p>
			<p><st c="5860">– Ne var, ne istiyorsun? </st><st c="5886">İşte bizi sokak ortasına attın. </st><st c="5918">Eşyalarımızı da haczettin, daha ne istiyorsun! </st><st c="5965">diye bağırdı.</st></p>
			<p><st c="5978">Zehra Hanım yalvaran bir sesle,</st></p>
			<p><st c="6010">– Ayol kaadeş, biz isteyerek mi yaptık sanki... </st><st c="6059">dedi, sen bizim halimizi bilmiyor musun kaadeş? </st><st c="6107">Hiç bööle olsun ister miydik? </st><st c="6137">Ama n’apalım, geçim derdinden, sıkıntıdan biz de şaşkına döndük vallahi... </st><st c="6212">Hadi gel ayol, hadi.</st></p>
			<p><st c="6232">– Nereye gelecekmişim?</st></p>
			<p><st c="6255">– Eve... </st><st c="6265">Evine. </st><st c="6272">Hadi hadi... </st><st c="6285">Kusura kalma Hacer’anım. </st><st c="6310">Hadi...</st></p>
			<p><st c="6317">– Aaaa!.. </st><st c="6328">Kör olayım gelmem.</st></p>
			<p><st c="6346">– Gelmezsen ölümü öp. </st><st c="6369">Allaşkına diyorum.</st></p>
			<p><st c="6387">– Yemin verdirme, celleşânuh... </st><st c="6420">Vallahi, billahi gelmem. </st><st c="6445">Kör olayım gelmem.</st></p>
			<p><st c="6463">– Gel kız... </st><st c="6477">Dünyada seni burada bırakmam. </st><st c="6507">Bak, yemin verdirdim.</st></p>
			<p><st c="6528">– Gelmem kaadeşim, diil mi ki sen beni evden çıkardın bi kere, dünya yıkılsa gelmem artık o eve.</st></p>
			<p><st c="6625">Bu çekişme yarım saat kadar sürdü. </st><st c="6661">Sonunda Zehra Hanım,</st></p>
			<p><st c="6681">– Yemin ettinse ettin, kefaretini biz öderiz, dedi, yarın bir ekmek alırız, başının üstünde doğrar köpeklere veririz...</st></p>
			<p><st c="6801">Bunu söyledikten sonra, sac mangalı bir eline, teldolabı öbür eline alıp yürüdü. </st><st c="6883">İki kadın karanlıkta eşyaları eve taşıdılar. </st></p>
			<p><st c="6928">Zehra Hanım,</st></p>
			<p><st c="6940">– Ayol, sen Müslümansan inanırsın, dedi, vallahi yiyecek yemeğimiz bile yok...</st></p>
			<p><st c="7019">Ertesi gün Hacer Hanım, Hasköy’den dört palamut aldı, getirdi. </st><st c="7083">İkisini Zehra Hanıma verdi. </st><st c="7111">Ama Zehra Hanım ona dargındı,</st></p>
			<p><st c="7140">– Dünyada almam, dedi.</st></p>
			<p><st c="7163">– Al allaşkına kaadeş... </st><st c="7189">Al kız. </st><st c="7197">Almazsan ölümü öp...</st></p>
			<p><st c="7217">– Yemin ettim, almam...</st></p>
			<p><st c="7241">Epiy çekiştikten sonra Zehra Hanım iki palamudu aldı. </st><st c="7296">O gün Hacer Hanım, bakır leğenini sattı. </st><st c="7337">Parasıyla yiyecek öteberi aldı. </st><st c="7369">Zehra Hanıma bir pişirimlik pirinçle biraz da yağ verdi.</st></p>
			<p><st c="7425">Arada gelini de gelip biraz para verdiği için, o da birikmiş kira borcunun ancak bir aylığını ödeyebildi.</st></p>
			<p><st c="7531">Bu iyi geçinme ancak iki ay sürebildi. </st><st c="7571">İki ay sonra kira yüzünden yine mahkemeye düştüler. </st><st c="7623">Hacer Hanım icra yoluyla yine sokağa atıldı. </st><st c="7668">Eşyaları yine kapı önüne döküldü. </st><st c="7702">Geri aldığı sarı topuzlu demir karyolası, çerçeveli aynası, masası bir daha haczedildi. </st><st c="7790">Haczedilecek başka eşyası da yoktu. </st><st c="7826">Geri kalanı, yatak, yorgan gibi haczedilemeyecek olan bikaç parça şeydi. </st><st c="7899">Haczedilen eşya “yediemin” diye yine ev sahibine bırakıldı.</st></p>
			<p><st c="7958">Hacer Hanım kedi yavrusunu taşır gibi o pılı pırtıyı yine yolun kenarına taşıdı. </st><st c="8040">Ağlayan torununu kucağına aldı, bir dengin üzerine çıkıp oturdu, ağlamaya başladı. </st></p>
			<p><st c="8123">Gelen geçen,</st></p>
			<p><st c="8135">– N’oldu teyze? </st><st c="8152">diye soruyordu. </st></p>
			<p><st c="8168">O da olanları anlatıyordu.</st></p>
			<p><st c="8194">Dinleyenler,</st></p>
			<p><st c="8207">– Vah, vah, vah!.. </st><st c="8227">deyip gidiyorlardı. </st></p>
			<p><st c="8247">Akşam oldu. </st><st c="8259">Karanlık bastı.</st></p>
			<p><st c="8274">– Huuu... </st><st c="8285">huuu kardeş, Hacer’anım!..</st></p>
			<p><st c="8311">Yağmur çiseliyordu. </st><st c="8332">Bu, ev sahibi Zehra Hanımın sesiydi. </st></p>
			<p><st c="8369">Hacer Hanım çıkıştı:</st></p>
			<p><st c="8389">– Ne var? </st><st c="8400">Ne istiyorsun daha? </st><st c="8420">Eviniz başınıza yıkılsın inşallah!..</st></p>
			<p><st c="8456">– Ayol hadi gel... </st><st c="8476">Sanki biz isteyerek mi yaptık kaadeş... </st><st c="8516">Hadi gel allasen!..</st></p>
			<p><st c="8535">– Ant verme, bu sefer gelmem.</st></p>
			<p><st c="8565">– Kız, deli misin sen? </st><st c="8589">Kendine acımıyorsan bir damlacık masuma acı... </st><st c="8636">Eğer gelmezsen vallahi bir daha dünyada yüzüne bakmam. </st><st c="8691">Kız, biz zaten şaşırmışız ayol, ne yaptığımızı biliyor muyuz?</st></p>
			<p><st c="8752">Yalvar yakar oldu Zehra Hanım. </st><st c="8784">Sonunda eşyaları iki yaşlı kadın birlikte eve taşıyıp yeniden yerleştiler.</st></p>
			<p><st c="8858">Ertesi gün Hacer Hanım eski mantosunu sattı. </st><st c="8904">Kendisine aldığı yiyeceklerden, ev sahibine ikiyüzelli gram kıymayla bir kilo da kuru fasulye verdi. </st></p>
			<p><st c="9005">Zehra Hanım,</st></p>
			<p><st c="9017">– Almam... </st><st c="9029">Senden artık hiçbişiicik almam... </st><st c="9063">dedi.</st></p>
			<p><st c="9068">– Al kız... </st><st c="9081">Ayol ben yabancı mıyım? </st><st c="9105">Biz birbirimizin yardımına koşmazsak kim koşar? </st><st c="9153">Almazsan vallahi de billahi de darılırım.</st></p>
			<p><st c="9194">Epiy çekiştiler. </st><st c="9212">Zehra Hanım sonunda verilenleri aldı. </st><st c="9250">O da haczedilen malları geri verdi.</st></p>
			<p><st c="9285">Üç ay sonra yine mahkemeye düştüler. </st><st c="9323">Hacer Hanım kirayı yine verememişti. </st><st c="9360">Yine icra yoluyla kapı dışarı edildi. </st><st c="9398">Yine eşyalarını yol kenarına taşıdı. </st><st c="9435">Yine torunu kucağında ağlamaya başladı. </st><st c="9475">Gelip geçenler yine ona,</st></p>
			<p><st c="9499">– N’oldu? </st><st c="9510">diye sordular. </st></p>
			<p><st c="9525">O da anlattı.</st></p>
			<p><st c="9538">– Vah, vah, vah!.. </st><st c="9558">Peki, ne yapacaksınız? </st></p>
			<p><st c="9581">– Hiç...</st></p>
			<p><st c="9589">– Vah, vah, vah!.. </st><st c="9609">Gidecek yeriniz yok mu?</st></p>
			<p><st c="9632">– Yok!</st></p>
			<p><st c="9639">– Vah, vah, vah... </st><st c="9659">Şu ihtiyar kadınla, bir damla çocuk sokak ortasına atılır mı? </st><st c="9721">Ne kalpsiz insanlar var. </st><st c="9746">Vah, vah, vah!..</st></p>
			<p><st c="9762">Kıştı. </st><st c="9770">Hava soğuktu. </st><st c="9784">Karanlık bastı. </st><st c="9800">Zehra Hanım yine geldi, kiracısını eve götürmek için yalvardı. </st><st c="9863">O dargındı, gitmek istemedi. </st><st c="9892">Sonunda gitti. </st><st c="9907">Ertesi gün ev sahibine, lambada yakmaları için bir şişe gazla, iki avuç mercimeği zorla verdi.</st></p>
			<p><st c="10001">Bu böylece üç yıla yakın bir zaman sürdü. </st><st c="10044">Bu zamanda Hacer Hanım kirasını ödeyemediği evinden icra yoluyla, sekiz kez çıkarıldı. </st><st c="10131">Sekizinde de ev sahibi yalvararak, onu yeniden eve aldı.</st></p>
			<p><st c="10187">Bir sabah erkenden bekçiler, polisler, yıkım işçileri geldi. </st><st c="10249">Kaçak yapılan gecekonduyu belediye yıktırıyordu. </st><st c="10298">İki yılda zar zor yapılabilen evin yıkılması onbeş dakika kadar ancak sürdü.</st></p>
			<p><st c="10374">İki yaşlı kadın, yürüyemeyen Reşit’i kucaklarında yol kenarına taşıdılar. </st><st c="10449">Sonra eşyalarını da ortaya getirip yığdılar.</st></p>
			<p><st c="10493">Yoldan geçen iki kişi,</st></p>
			<p><st c="10516">– N’oldu? </st><st c="10527">diye sordu.</st></p>
			<p><st c="10538">Hacer Hanım olanları anlattı. </st></p>
			<p><st c="10569">İki yolcu da,</st></p>
			<p><st c="10582">– Vah, vah, vah!.. </st><st c="10602">dediler. </st></p>
			<p><st c="10611">Böyle diye diye gittiler.</st></p>
			
			</section>
  <div id="charCountTotal" value="10636"></div></body>
</html>
