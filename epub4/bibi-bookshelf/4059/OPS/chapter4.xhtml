<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>KÖRDÖĞÜŞÜ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Açış Nutku</st></h1>
			<p><span><st c="11">T</st></span><st c="13">irenin penceresinden parmağını uzattı, ta uzakta, dumanlı bir morluğa bürünmüş geniş ovanın bitiminde, gölgesi gökyüzüne vurmuş bir fabrika bacası gösterdi. </st><st c="170">Uzaktan bakınca baca olduğu belli belirsizdi. </st><st c="216">Kullanıla kullanıla serçeparmağı kadar kalmış dikine bir kurşunkalem gibi duruyordu.</st></p>
			<p><st c="300">Tirenin penceresinden parmağıyla bu karaltıyı gösteren adam,</st></p>
			<p><st c="361">– Bu fabrikanın açılış nutkunu ben söylemiştim, dedi. </st></p>
			<p><st c="416">Kompartımandaki yol arkadaşlarından birisi,</st></p>
			<p><st c="459">– Orası fabrika mı? </st><st c="480">diye sordu.</st></p>
			<p><st c="491">– Fabrika ya...</st></p>
			<p><st c="507">– Ne fabrikası?</st></p>
			<p><st c="523">– Valla ne fabrikası olduğunu ben de bilmiyorum.</st></p>
			<p><st c="572">– Hem açış nutkunu verdiniz, hem de ne fabrikası olduğunu bilmiyor musunuz?</st></p>
			<p><st c="648">Başka bir yolcu, o adamın yerine,</st></p>
			<p><st c="682">– Belki unutmuştur, dedi. </st></p>
			<p><st c="709">Nutuk vermiş olan adam,</st></p>
			<p><st c="732">– Yoo, unutmadım, o zaman da bilmiyordum, dedi.</st></p>
			<p><st c="780">– Peki, çalışmıyor mu?</st></p>
			<p><st c="803">– Şimdi belki çalışıyordur. </st><st c="832">Ama açılış töreninde ben nutuk verdiğim zaman çalıştıramadılardı.</st></p>
			<p><st c="897">Yolculardan biri,</st></p>
			<p><st c="915">– Siz fabrikanın müdürü müydünüz? </st><st c="950">diye sordu. </st></p>
			<p><st c="962">Adam,</st></p>
			<p><st c="967">– Yo... </st><st c="976">dedi, hiçbişeyi değildim.</st></p>
			<p><st c="1001">– Öyleyse resmî bir sıfatınız vardı...</st></p>
			<p><st c="1040">– Yok canım, hiçbişeyim yoktu.</st></p>
			<p><st c="1071">– Amma da iş... </st><st c="1088">Peki, ne münasebetle bilmediğiniz bir fabrikanın açılış nutkunu siz veriyorsunuz?</st></p>
			<p><st c="1169">– Tamamıyla bir tesadüf. </st><st c="1195">Ben çocukluğumdanberi çok iyi konuşurum. </st><st c="1236">Övünmek gibi olmasın, hitabetim gayetle kuvvetlidir. </st><st c="1289">Böyle oturduğum yerde pek iyi konuşamam da, bir topluluk önüne çıktım mı, Allah tarafından bana bir hitabet kudreti gelir. </st><st c="1412">Bu da bir Allah vergisi... </st><st c="1439">Kalabalığın önüne çıktım da bir söze başladım mıydı, artık beni tutma. </st><st c="1510">Bana bir zihin açıklığı gelir birader, gürüüül gürül saatlerce konuşurum. </st><st c="1584">Bu da ayrı bir kabiliyet işi beyim. </st><st c="1620">Hitabet ne demek? </st><st c="1638">Bikez ağzını açıp da söze başladın mı, hiç ağzını kapamayacaksın, arıza yapmadan, tıkır tıkır konuşacaksın. </st><st c="1746">Ama ne konuşacaksın? </st><st c="1767">Ne olursa... </st><st c="1780">Lafın sonu, başını tutmuş tutmamış, orasını boş ver. </st><st c="1833">Bütün zorluk bikez söze başlayana kadar. </st><st c="1874">Baktın ki başladığın cümlenin öznesi, fiilini, fiili de öznesini tutmuyor, sakın tekleme, o zaman cümleyi uzatır da uzatırsın, dinleyenler de özneyi, fiili şaşırır, içinden çıkamaz. </st><st c="2056">Sonunda, dinleyenler de “Adam besbelli büyük laf etti” diye alkışlamak zorunda kalır.</st></p>
			<p><st c="2141">Ben öyle nutuklar çekmişimdir birader, nutuktan sonra herkes gelip beni tebrik etmiştir. </st><st c="2231">Kimi alnımdan, kimi gözümden, kimi elimden öpmüştür. </st><st c="2284">Sonra kendi kendime, “Yahu, ben neler anlattım?” diye sormuşumdur da, şaşmışımdır. </st><st c="2367">Ne anlattığımı bilmem birader. </st><st c="2398">Ne ben bilirim, ne dinleyen bilir. </st><st c="2433">Bir nutkun iyisi de şöyle anlaşılır ; nutuk çekene, “Neler anlattın?” diye soracaksın, nutku dinleyenlere de, “Neler dinledin?” diye soracaksın. </st><st c="2578">Nutku çeken ne anlattığını, dinleyenler de ne dinlediklerini bilmezler de, “Velakin adam çok esaslı konuştu,” derlerse, işte o nutuk, birinci sınıf nutuktur.</st></p>
			<p><st c="2735">Ben okuldayken çok tembel bir öğrenciydim. </st><st c="2779">Hele matematik, geometri filan dedin mi, ben yokum. </st><st c="2831">Ama hiçbir sene de sınıfta kalmadım... </st><st c="2870">Hep bu hitabet kudretimin sayesinde. </st><st c="2907">Ders yılı sonu geldi mi, hocanın son dersinde ayağa kalkarım.</st></p>
			<p><st c="2968">– Efendim, müsaade buyurursanız, sınıfımız namına bir maruzatta bulunacağım, derim.</st></p>
			<p><st c="3052">Hoca bir kere, yanılıp da,</st></p>
			<p><st c="3079">– Nedir, söyle... </st><st c="3098">dedi mi, yandı.</st></p>
			<p><st c="3113">Ben hemen başlarım ,</st></p>
			<p><st c="3134">– Sene sonu münasebetiyle, yüksek müsaadelerinizle, arkadaşlarımın hissiyatına tercüman olacağım efendim... </st><st c="3243">der demez de, hocanın şaşkınlığı geçmeden ağzımı açarım: Efendim!.. </st><st c="3311">Bize bütün bir sene içinde ilmin nurlu yollarındaaa, ışıklar tutaraaak, biziii... </st><st c="3393">aydınlık ve feyizliii...</st></p>
			<p><st c="3417">Artık ağzıma ne gelirse, aklıma ne gelirse söylerim. </st><st c="3471">Bütün marifet, tutukluk yapmayacaksın. </st><st c="3510">Dinleyenin, “Yahu, bu da ne diyor?” demesine fırsat vermeden, ha babam konuşacaksın.</st></p>
			<p><st c="3594">Ben konuşurken hoca önce bir şaşırır, sonra dalar gider, daha sonra yüzünün çizgileri aşağı doğru sarkar, yumuşar, derken gözleri dalar, çenesi, elleri titremeye, burnunu çekmeye başlar. </st><st c="3782">Ben durmadan konuşurum. </st><st c="3806">Ama ne konuşma!.. </st><st c="3824">Bu sözler karşısında taş olsa dayanamaz ağlar. </st><st c="3871">Hoca önce burnunu bikaç kere siler, gırtlak düğümü iner çıkar, ondan sonra dayanamaz, gözlerinden şıpıııır, şıpır yaşlar akar. </st><st c="3998">Ben söylerim, o ağlar. </st><st c="4021">Aradabir hocanın suratına bakarım, adam bayılacak gibi oldu mu, ben susarım. </st><st c="4098">Bu sefer o, bize bişeyler söylemek ister. </st><st c="4140">Çoğu öğretmen söyleyemez, burnunu çeke çeke, içini çeke çeke elinde mendil, ağlaya ağlaya,</st></p>
			<p><st c="4230">– Yavrularım, teessürüm, heyecanım, hislerimi ifade etmeme mâni oluyor, der, sınıftan kaçar.</st></p>
			<p><st c="4323">Biz arkadan kahkahayı basarız.</st></p>
			<p><st c="4354">Sıfırcı Sadri adında bir kimyacı vardı. </st><st c="4395">Okullarda nam salmış, “On numara Cenabı Allahın, dokuz numara benim, sekiz numara da en çalışkan öğrencimin,” dermiş ama, şimdiye kadar hiçbir öğrencisine de sekiz numara vermemiş. </st><st c="4576">Adam bizim sınıfa geldi, ders yılı sonunda ben buna bir nutuk çektim, azkalsın Sıfırcı Sadri kalpten gidiyordu. </st><st c="4688">Çocuklar kollarına girip zor çıkardılar, öğretmenler odasına götürdüler.</st></p>
			<p><st c="4760">Doktor gelip,</st></p>
			<p><st c="4774">– Ne oldu Sadri Bey? </st><st c="4796">demiş.</st></p>
			<p><st c="4802">Sıfırcı Sadri ağlamaktan konuşamıyor. </st><st c="4841">Öbür hocalar benim nutuk çektiğimi hemen anlamışlar. </st><st c="4894">Birader, ben o ünlü Sıfırcı Sadri’den on numara aldım. </st><st c="4949">İmtihan odasına girince, adam beni görür görmez ağlamaya başladı.</st></p>
			<p><st c="5014">– Götürün bunu, çıkarın bunu! </st><st c="5045">dedi.</st></p>
			<p><st c="5050">On numarayı da vermiş. </st><st c="5074">Aradan yıllar geçti, Sıfırcı Sadri çoktaaan emekliye ayrıldı. </st><st c="5136">Şimdi adam beni ne zaman, nerde görse, gözyaşlarını tutamaz, daha uzaktan beni görünce ağlamaya başlar.</st></p>
			<p><st c="5239">Bu öğretmen milletinin asık suratına bakmamalı. </st><st c="5288">En asık suratlısı, en yumuşak kalpli olur. </st><st c="5331">İşte ben okulu bu nutuklar sayesinde bitirdim. </st><st c="5378">Sonra memur olup taşraya gittim. </st><st c="5411">Anadolu’yu karış karış gezdim. </st><st c="5442">Doğrusu memurluk hayatımda da hiç çalışmadım. </st><st c="5488">Ama amirlerimden çok iyi siciller aldım, hep ikişer derece birden terfi ettim. </st><st c="5567">Bütün bunlar hitabet kudretimin sayesinde oldu azizim. </st><st c="5622">Haftada biriki toplantı olur. </st><st c="5652">Ya bir amir aramızdan ayrılır, veda ziyafeti veririz, ya aramıza yeni bir amir gelir, hoşgeldin ziyafeti veririz. </st><st c="5766">Haftada, ayda, bu iş mutlaka olur. </st><st c="5801">Bir amir geldi de rakı sofrasına oturdu mu, daha kimse içkiye başlamadan, ben kadehi elime alır, ayağa fırlarım, bir hoşgeldin nutku çekerim. </st><st c="5943">Ondan sonra tamam... </st><st c="5964">Bir de giderken veda nutku çekerim:</st></p>
			<p><st c="5999">– Muhterem arkadaşlar, bugün hayatımızın eeen kederli ve eeen ıstıraplı bir anını yaşamakta bulunduğumuzu, çünkü aramızdan ayrılan muhterem...</st></p>
			<p><st c="6142">Sofradakilerin hepsini ağlatırım. </st><st c="6177">Ziyafet lokantadaysa, garsonlar, aşçılar bile ağlar.</st></p>
			<p><st c="6229">İşte benim hayatım böyle geçti birader.</st></p>
			<p><st c="6269">Bundan dört yıl kadar önce yıllık iznimi almıştım. </st><st c="6321">Benim bir çocukluk arkadaşım vardır, adı Hami... </st><st c="6370">İznimi geçirmek için Istanbul’a gidiyorum, otobüste bu Hami’yi gördüm. </st><st c="6441">Sarıldık, kucaklaştık. </st><st c="6464">Yıllardır birbirimizi görmemişiz. </st><st c="6498">Benim vaktiyle hocaları, sonra amirleri nutuk çekerek nasıl ağlattığımı filan andık. </st></p>
			<p><st c="6583">Hami,</st></p>
			<p><st c="6588">– İlle bu gece bizde kal, yarın da bizim fabrikanın açılış töreni var, diye tutturdu.</st></p>
			<p><st c="6674">Ben de, peki demiş bulundum. </st><st c="6704">Demin gösterdiğim yerde otobüsten indik. </st><st c="6745">Gece Hami’nin evinde kaldım. </st><st c="6774">Ertesi gün fabrikaya gittik. </st><st c="6803">Bir hazırlık ki, hiç sormayın. </st><st c="6834">Meydan hayvan pazarına dönmüş.</st></p>
			<p><st c="6864">– Bu hayvanlar ne olacak? </st><st c="6891">dedim. </st></p>
			<p><st c="6898">Hami,</st></p>
			<p><st c="6903">– Kurbanlık... </st><st c="6919">dedi.</st></p>
			<p><st c="6924">Koçları yıkamışlar, kınalamışlar, boynuzlarını yaldızlayıp sıraya koymuşlar. </st><st c="7002">Kurbanlık sığırlar, develer, mandalar ortalığı doldurmuş. </st><st c="7060">Açılış yapılıp da fabrika herkesin gözü önünde işlemeye başlayınca hayvanları kurban edecekler. </st><st c="7156">Kurdeleler hazırlanmış. </st><st c="7180">İstasyonda ayrı, kasabada ayrı ziyafet sofraları kurulmuş... </st><st c="7241">Herşey iyi, yolunda... </st><st c="7264">Daha sabahtan ahali gelmeye başladı. </st><st c="7301">Fabrika bir ovanın ortasında. </st><st c="7331">Koca ova insan doldu. </st><st c="7353">Öğleye doğru da sıra sıra otomobiller sökün etti. </st><st c="7403">Herşey tamam. </st><st c="7417">Derken bizim Hami kürsüye çıktı. </st><st c="7450">Beceriksiz oğlan, konuşmasını da bilmez, bikaç kem kümden sonra,</st></p>
			<p><st c="7514">– Şimdi Sayın Falan, uğurlu elleriyle fabrikamızı işletmeye açacaklardır, dedi.</st></p>
			<p><st c="7594">Hesaba göre, o dediği adam bir düğmeye, bir kola basacak, yani çalışma işareti verecek, fabrika da herkesin gözü önünde paldır küldür çalışacak. </st><st c="7740">O zat, kendisine gösterilen yere çıktı, düğmeye bastı, bir daha, bir daha bastı. </st><st c="7821">O, düğmeye basarken, kurbanları da yere yatırıp boğazlarına bıçakları dayadılar.</st></p>
			<p><st c="7901">Düğmeye bikaç kere basıldıktan sonra, herhalde yanlış basılmış olacak, bir de bizim Hami düğmeye bastı. </st><st c="8006">Bir fısıltı, bir konuşma oldu. </st><st c="8037">Suratlar asıldı. </st><st c="8054">Allah Allah...</st></p>
			<p><st c="8068">Derken Hami koşarak yanıma geldi. </st><st c="8103">Yüzü sapsarı...</st></p>
			<p><st c="8118">– Aman, dedi, elini ayağını öpeyim, ocağına düştüm, ne olursa senden olur.</st></p>
			<p><st c="8193">– Aman kardeşim, benden ne olur. </st><st c="8227">Ben fabrikadan, teknik işlerden anlamam ki...</st></p>
			<p><st c="8272">– Ah kardeşim, ben mahvolurum. </st><st c="8304">Beni ancak sen kurtarabilirsin.</st></p>
			<p><st c="8335">– Ben seni nasıl kurtarayım Hami?</st></p>
			<p><st c="8369">– Çık şuraya bir nutuk çek! </st><st c="8398">Biz fabrikanın herşeyini yapmışız da volan kayışını takmayı unutmuşuz. </st><st c="8469">Kayışı takana kadar ; çık şuraya on dakika konuş. </st><st c="8519">Senden başkası yapamaz. </st><st c="8543">Gözünü seveyim. </st><st c="8559">Bir nutuk çek, şu adamları uyut... </st><st c="8594">Biz de o zamana kadar volan kayışını takarız.</st></p>
			<p><st c="8639">Ne yaparsın, arkadaş hatırı. </st><st c="8669">Ben çıktım kürsüye...</st></p>
			<p><st c="8690">– Muhterem davetliler... </st><st c="8716">diye söze başladım ama, ben bu fabrikanın ne fabrikası olduğunu bile bilmiyordum. </st></p>
			<p><st c="8798">Evine gece geç vakit geldiğimizde Hami bunun ne fabrikası olduğunu söylemişti ama, yol yorgunluğu, uyku sersemliğiyle burasının ne fabrikası olduğunu unutmuşum. </st><st c="8959">Biyandan konuşuyorum, biyandan ne fabrikası olduğunu çıkarmak için fabrikaya bakıyorum, bakıyorum, bişey anladığım yok. </st><st c="9079">Otomobil fabrikası mı, şeker fabrikası mı, bir bilsem, yirmidört saat konuşurum. </st><st c="9160">Etrafta gözlerimle Hami’yi arıyorum, yok. </st><st c="9202">Deli olacağım. </st><st c="9217">Bikez söze de başlamış bulundum.</st></p>
			<p><st c="9249">– Muhterem ve pek muhterem davetlilerimiz. </st><st c="9293">Hepinizeeee hoşgeldiniz demekle biz, hepimiz... </st><st c="9341">Şeref duymaktayız. </st><st c="9360">Çünkü... </st><st c="9369">Siz buraya kadar zahmet edip gelmekle... </st><st c="9410">Ne desek azdır... </st><st c="9428">Ve... </st><st c="9434">bu fabrika sizin yüksek huzurlarınızda, birazdan çalışınca göreceksiniz ki... </st><st c="9512">Herşeyden önce fabrika demek, memleketin en birinci...</st></p>
			<p><st c="9566">Masanın üstündeki sürahiden bardağa su koyarken, arkamda duran adama fısıldadım:</st></p>
			<p><st c="9647">– Hami’ye söyleyin, kayış mı takacak, ne takacaksa çabuk taksın!</st></p>
			<p><st c="9712">Adam da bana,</st></p>
			<p><st c="9726">– Kayış takıldı, yine çalışmıyor. </st><st c="9761">Ana milin başına geçecek halkayı unutmuşlar. </st><st c="9806">Şimdi onu arıyorlar, dedi.</st></p>
			<p><st c="9832">Ben başladım fabrika kelimesinin ne demek olduğunu, bu kelimenin nerden geldiğini anlatmaya. </st></p>
			<p><st c="9926">Kompartımandaki yolculardan biri,</st></p>
			<p><st c="9959">– Peki kelimenin anlamını, aslını biliyor muydunuz? </st><st c="10012">diye sordu.</st></p>
			<p><st c="10023">– Yok canım, bildiğim yok... </st><st c="10053">Ben bilmiyorum da sanki dinleyenler biliyorlar mı?</st></p>
			<p><st c="10103">Fabrika kelimesinin nerden geldiğini, bu kelimenin eski Latince olduğunu, ondan sonra da, fabrikanın tarihini, ilk fabrikanın nerde yapıldığını anlatmaya başladım. </st><st c="10268">Birara bizim Hami’yi uzaktan görür gibi oldum. </st><st c="10315">Bana işaretle “Aman lafı uzat” gibilerden yalvarıyor.</st></p>
			<p><st c="10368">– Muhterem davetlilerimiz, şimdi fabrika çalışmaya başladığı zaman göreceksiniz ki, bu fabrika, başka hiçbir fabrikaya benzemeyip, dünyadaki emsalleri arasında... </st><st c="10532">en başta ve en birinci olup...</st></p>
			<p><st c="10562">Saate baktım, konuşmaya başlayalı onbeş dakika olmuş. </st><st c="10617">Yine suya davrandım. </st><st c="10638">Arkamda durana,</st></p>
			<p><st c="10653">– Yahu, ne oldu? </st><st c="10671">dedim, daha takamadılar mı?</st></p>
			<p><st c="10698">– Taktılar ama çalışmıyor, Hami Bey selam söyledi, nutku biraz uzatsın, dedi, küçük kazanı monte etmeyi unutmuşlar. </st><st c="10815">Şimdi onu koyuyorlar.</st></p>
			<p><st c="10836">Yarım saat kadar daha konuştum:</st></p>
			<p><st c="10868">– Bir memleketin en önemli ihtiyacı nedir? </st><st c="10912">Söyleyin bakalım, nedir? </st><st c="10937">(Dinleyicilerin suratlarına baktım.) Tabii hepiniz biliyorsunuz ki, bir memleketin en önemli ihtiyacı fabrikadır. </st><st c="11051">Neden fabrikadır? </st><st c="11069">Çünkü bir fabrikanın kazanı vardır, su boruları vardır. </st><st c="11125">Bunlardan bitanesi olmasa o fabrika katiyen çalışmaz. </st><st c="11179">Biz bu hakikati ifade ettikten sonra... </st><st c="11219">Hepinize bikez daha hoşgeldiniz, deriz... </st><st c="11261">Muhterem davetlilerimiz... </st><st c="11288">Şimdi de sizlere, müsaadeniz olursa, bir fabrikanın şeyini anlatacağım... </st><st c="11362">Bir fabrika, herşeyden önce, nedir? </st><st c="11398">Fabrikadır. </st><st c="11410">Bu bilinmedikçe, hiçbir zaman ve asla bir fabrika çalıştırılamaz. </st><st c="11476">Veee...</st></p>
			<p><st c="11483">Bu sırada önüme bir kâğıt koydular. </st><st c="11520">Kâğıttaki yazıyı okudum. </st><st c="11545">Hami göndermiş. </st><st c="11561">“Aman kardeşim, nutku biraz daha uzat, fabrikanın bacasını ocağın üstüne yapacakken, yanlışlıkla, müdüriyet odasının penceresine yaptırmışız. </st><st c="11703">Şimdi yeni baca deliği açıyoruz. </st><st c="11736">Nutku uzat, yoksa mahvolurum.”</st></p>
			<p><st c="11766">Dinleyicilere döndüm:</st></p>
			<p><st c="11788">– Bir telgraf geldi, dedim, fabrikamızın açılışı münasebetiyle bizi komşu ve dost memleketler tebrik ediyorlar ve şimdiden bizden mal istiyorlar.</st></p>
			<p><st c="11934">Sürahideki su bitti. </st><st c="11956">Güneş indi. </st><st c="11968">Akşam oldu. </st><st c="11980">Karanlık bastı. </st><st c="11996">Ben daha hâlâ konuşuyorum. </st><st c="12023">Bir de anlaşıldı ki, fabrikanın meğer herşeyi tamammış da yalnız, çalıştırmak için makinist almayı unutmuşlar. </st></p>
			<p><st c="12134">Arkamdaki adam,</st></p>
			<p><st c="12149">– Aman biraz daha konuşun, makinist arıyorlar, dedi.</st></p>
			<p><st c="12202">Ben hemen arkamdaki adamı, iki omzundan tuttum, mikrofonun önüne getirdim.</st></p>
			<p><st c="12277">– Muhterem davetlilerimiz, şimdi de fabrikamızın uzman mühendisi, fabrikamız hakkında kısa bir açıklamada bulunacak, dedim.</st></p>
			<p><st c="12401">Hemen ordan aşağı inip yürüdüm. </st><st c="12434">Doğru kasabaya. </st><st c="12450">Bir arabaya binip kaçtım. </st><st c="12476">O zamandanberi, fabrikanın çalışıp çalışmadığını bilmiyorum. </st><st c="12537">Hami’yi de bir daha göremedim. </st><st c="12568">Yalnız duydum ki geçen yıl, bir heyetin başında Avrupa’ya inceleme gezisine gitmiş.</st></p>
			
			
			</section>
  <div id="charCountTotal" value="12651"></div></body>
</html>
