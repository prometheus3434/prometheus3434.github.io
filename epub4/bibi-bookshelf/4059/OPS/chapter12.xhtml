<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>KÖRDÖĞÜŞÜ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Yürüyün Yiğitler</st></h1>
			<p><span><st c="17">S</st></span><st c="19">inekmiş, pireymiş, tahtakurusuymuş, orda öyle şeyler yok. </st><st c="77">Yazı sonbahar, sonbaharı da kış gibi biyer. </st><st c="121">Kışını görmedim, ne gibidir artık bilmem. </st><st c="163">Bizi o köye İpraamağa çağırmıştı. </st><st c="197">Atların üstünde, dağ yolunda kıvrıla kıvrıla, çamların arasından çıktık da çıktık. </st><st c="280">Heheyyy... </st><st c="291">İnsan orda, atın üstünde kendini Köroğlu sanıyor. </st><st c="341">Döne döne çamlı tepeler arasından geçip doruğa doğru yükseldikçe insanın boyu uzuyor, omuzları genişliyor, göğsü şişiyor. </st><st c="463">Hani nerdeyse, elini uzatıp ak bulutlara mendil diye burnunu sileceksin. </st><st c="536">Ama yalnız kendinize böyle oluyor, karşınızdakine bişey olduğu yok. </st><st c="604">Sizden başka herkes olduğu gibi duruyor. </st><st c="645">İçimden, “Bre savulun!..” diye bağırasım geliyor.</st></p>
			<p><st c="694">Karşımda da bağıracak kimse yok ama, olsun, içimden öyle geliyor işte... </st><st c="768">Dağlara doğru bağıra bağıra git. </st><st c="801">Baktım, kendimi tutamıyorum yüksek sesle bir türkü çağırmaya başladım.</st></p>
			<p><st c="871">Biz dört memuruz, bir de bize yol gösteren köylü, hepimiz beş atlı. </st><st c="940">Önce şurdan burdan konuşurken, arkadaşlardan biri, bir kavgasını anlatmaya başladı. </st><st c="1024">Oysa kavga edecek biri de değil. </st><st c="1057">Sıska mı sıska, hızlı bir yel esse yere devrilecek. </st><st c="1109">Elli kilo ya gelir ya gelmez. </st><st c="1139">Bir gece evine giderken karşısına biri çıkmış, yolunu kesmiş. </st><st c="1201">Adamla boğuşmaya başlamışlar. </st><st c="1231">O anlatıyor, biz biyandan atların üstünde dağ yolundan tırmanıyoruz. </st><st c="1300">Arkadaş da anlatıyor ha anlatıyor. </st><st c="1335">Karşısına çıkan birken iki olmuş. </st><st c="1369">Birine bir yumruk atmış, öbürüne bir tekme...</st></p>
			<p><st c="1414">Aradabir benim at tökezliyor. </st><st c="1445">Çamların seyrekleştiği yerlerden, taa altımızdan akan koca dereler sicim gibi incelmiş görünüyor. </st><st c="1543">Aşağıdaki yamaçlarda tiftik sürüleri var ; her tiftik keçisi böcek kadar küçük görünüyor. </st><st c="1633">Yükseldikçe büyüyoruz, biz büyüdükçe bizden başka herşey küçülüyor.</st></p>
			<p><st c="1700">Arkadaş anlatıyor. </st><st c="1720">Derken, o adamlar üçleşmiş. </st><st c="1748">Dağa çıka çıka yükseldikçe, üzerine saldıranların sayısını da artırıyor. </st><st c="1821">Biri daha çıkmış karşısına, dört kişi olmuşlar. </st><st c="1869">Dördü birden üzerine atılmışlar. </st><st c="1902">Bir birine, bir ötekine, bir daha ötekine... </st><st c="1947">Hepsi yerde.</st></p>
			<p><st c="1959">Yükseliyoruz. </st><st c="1974">Aşağılarda aradabir köyler görünüyor. </st><st c="2012">Köyleri al, rozet diye yakana tak, öyle küçülmüşler... </st><st c="2067">Bana öyle geliyor ki, adımımı uzatıp bir atsam, bu tepeden karşı tepeye geçivereceğim, öyle uzamış, devleşmişim sanıyorum.</st></p>
			<p><st c="2189">Arkadaş anlatıyor. </st><st c="2209">Sonra kardeşim, önüne çıkıp yol kesenler var ya, dörtken beş olmuşlar. </st><st c="2280">Bir başka arkadaş ona,</st></p>
			<p><st c="2302">– Yanında tabanca filan yok muydu? </st><st c="2338">diye sordu.</st></p>
			<p><st c="2349">– Var, diyor, tabanca da var, bıçak da var, kama da var, muşta da var...</st></p>
			<p><st c="2422">Arkadaşın bir topu eksik, biraz daha yükselsek, “Yanımda bir de kırkikilik top bataryası var...” diyecek.</st></p>
			<p><st c="2528">– Peki, çeksene tabancayı.</st></p>
			<p><st c="2555">– Amma yaptın, ben öyle beş on kişiye tabanca çekmeye tenezzül eder miyim? </st><st c="2631">Yumruğum ne güne duruyor? </st><st c="2657">Aldım ayağımın altına, efendime söyleyeyim...</st></p>
			<p><st c="2702">Burcu burcu çam kokuları arasında boyuna yükseliyoruz. </st><st c="2758">İçimden ikidebir, “Savulun!..” diye bağırasım geliyor.</st></p>
			<p><st c="2812">Hani bir bağırsam, sesimden uçan kuşlar yere düşecek sanıyorum. </st><st c="2877">Bağırmamak için kendimi zor tutuyorum.</st></p>
			<p><st c="2915">Arkadaş anlatıyor. </st><st c="2935">Sonra karanlıktan beş kişi daha çıkmış, bunlar olmuş on kişi... </st></p>
			<p><st c="2999">Bizim arkadaş,</st></p>
			<p><st c="3013">– Ulan teker teker gelmeyin, erkekseniz, bölük bölük, tabur tabur gelin!.. </st><st c="3089">diye bir yürümüş üzerlerine. </st><st c="3118">Yakaladığını savuruyormuş, savurduğu havada uçuyormuş. </st><st c="3173">Derken olmuş bunlar elli kişi...</st></p>
			<p><st c="3205">Arkadaş,</st></p>
			<p><st c="3214">– Elli kişi olunca, diyor, yavaş yavaş kavganın tadı çıkmaya başladı...</st></p>
			<p><st c="3286">Ellisini de döve döve pestilini çıkarmış, katmış önüne, davar gibi sürmüş.</st></p>
			<p><st c="3361">Başka bir arkadaş,</st></p>
			<p><st c="3380">– O bişey mi? </st><st c="3395">Ben bir zamanlar... </st><st c="3415">diye başlıyor. </st></p>
			<p><st c="3430">Sinemada canı sıkılmış. </st><st c="3454">O koca sinemada kaç kişi varsa, hepsini döve döve sinemadan sürmüş çıkarmış, filmi bibaşına seyretmiş.</st></p>
			<p><st c="3556">Daha öbürü,</st></p>
			<p><st c="3568">– Ben, diyor, bir zamanlar... </st><st c="3599">Bir çocuğu ezilmekten kurtarmıştım. </st><st c="3635">Çocuk tiren yolunda oynuyor. </st><st c="3664">Baktım, karşıdan da motorlu tiren son hızıyla geliyor. </st><st c="3719">Yetişmesem çocuğu ezecek. </st><st c="3745">Hemen koştum, tireni bir göğüsledim kardeşim... </st><st c="3793">Lokomotifi kaldırıp attım. </st><st c="3820">Makiniste de, “Önüne baksana ulan!..” diye iki tokat patlattım...</st></p>
			<p><st c="3885">Hiçbirimiz de bu palavralara, “Çüüüş!..” demiyoruz da, arkadan da biz bişey anlatacağımız için,</st></p>
			<p><st c="3981">– O daha bişey değil, ben bir zamanlar... </st><st c="4024">diye kendi hikâyemize başlıyoruz.</st></p>
			<p><st c="4057">Atlar dağa tırmanıyor. </st><st c="4081">Yükseğe çıktıkça huyumuz değişti. </st><st c="4115">Hiçbirimiz, beş on kişiyi dövmeye tenezzül etmiyoruz.</st></p>
			<p><st c="4168">Yüksele yüksele, ata ata, İpraamağa’nın köyüne geldik. </st><st c="4224">Bizi karşıladılar, konuk odasına aldılar. </st><st c="4266">Üçer dörder şilte üst üste konmuş. </st><st c="4301">Bizi bu şiltelerin üstüne buyur ettiler. </st><st c="4342">Soğuktan benim çenelerim birbirine vuruyor, arkadaşların da öyle... </st><st c="4410">Oysa ağustos ayındayız.</st></p>
			<p><st c="4433">O köyde bitek şişman, göbekli adam yok. </st><st c="4474">Hepsi iri, bir bileği, bizim üçümüzün bileği kadar. </st><st c="4526">Zayıf ama, kemikli, sırım gibi adamlar.</st></p>
			<p><st c="4565">Akşam yemeğini İpraamağa’nın evinde yedik. </st><st c="4609">Sofaya dört tane kocaman bakır sini kuruldu. </st><st c="4654">Çoluk çocuk sinilerin başına oturdular. </st><st c="4694">Tam otuzaltı kişi. </st><st c="4713">Hepsi de İpraamağa’nın soyundan. </st><st c="4746">İpraamağa’nın yalnız yirmisekiz torunu var. </st></p>
			<p><st c="4790">İpraamağa,</st></p>
			<p><st c="4800">– Memmeeet!.. </st><st c="4815">diye seslendi mi, sofradan dört beş Mehmet birden,</st></p>
			<p><st c="4865">– Buyur dede!.. </st><st c="4882">diye fırlıyor.</st></p>
			<p><st c="4896">İpraamağa çok yaşlanmış, biyanına da inme inmiş. </st><st c="4946">Buyüzden biraz peltek konuşuyor, bir bacağını da sürüyerek yürüyor. </st><st c="5014">Torunlarının adını hatırlamıyor da, bir Mehmet, bir Ahmet diyor.</st></p>
			<p><st c="5078">O gece konuk odasında kaldık. </st><st c="5109">Ertesi gün bizi su başına götürdüler, bir toklu kızarttılar. </st><st c="5170">Yedik, içtik... </st><st c="5186">Ama hava bize soğuk geliyor. </st><st c="5215">Biyandan titriyoruz, çenelerimiz atıyor, biyandan da,</st></p>
			<p><st c="5268">– Ben bir zamanlar...</st></p>
			<p><st c="5290">– Ben bir zamanlar... </st><st c="5313">diye atıp tutuyoruz. </st></p>
			<p><st c="5334">Köyden ayrılacağımız sabahtı ; arkadaşlardan biri,</st></p>
			<p><st c="5384">– Bunların arasında mutlaka kan davası vardır, komşu köylerle bunlar kan davalıdırlar, dedi.</st></p>
			<p><st c="5477">Hepimiz de öyle düşündük. </st><st c="5504">Burada insanın parmakları, öyle, adam boğmak, şamarlamak gibi bişey istiyor. </st><st c="5581">İnsan kendini dev sanıyor.</st></p>
			<p><st c="5607">Kahvede buluşup ordan yola çıkacaktık. </st><st c="5647">Biz kahveye vardık. </st><st c="5667">Köylüler de orda. </st><st c="5685">Az sonra İpraamağa da, bacağını sürüyerek geldi. </st><st c="5734">Yürürken koca bir yaşlı çınar gövdesi yıkılmış da suda sürükleniyor gibi...</st></p>
			<p><st c="5809">Arkadaşlardan biri,</st></p>
			<p><st c="5829">– İpraamağa, dedi, sizin öteki köylerle aranızda kan dâvası filan var mıdır?</st></p>
			<p><st c="5906">İpraamağa,</st></p>
			<p><st c="5917">– Yoktur, dedi, bizim buraları kan davası nedir bilmezler. </st><st c="5977">Şükür öyle kötü şeyler töre olmamış.</st></p>
			<p><st c="6013">Şurdan burdan konuşulurken İpraamağa,</st></p>
			<p><st c="6051">– Lakin kavgamız vardır, dedi. </st><st c="6083">Ama eskiden... </st><st c="6098">Şimdi barışgörüş olduk. </st><st c="6122">Bize atla iki saat çeker bir köy vardır. </st><st c="6163">Benim çocukluğumda, yaylak işinden aramız bozuldu. </st><st c="6214">Bizim yaylağa sahip çıkmışlar. </st><st c="6245">Bizim sürüleri yaylağa sokmamışlar. </st><st c="6281">Allah rahmet eylesin, dedem bunu duyunca, peh peh... </st><st c="6334">Gene bu kahvedeydik,</st></p>
			<p><st c="6354">– Ne durursunuz, kuşanın yiğitler!.. </st><st c="6392">diye bir nida etti, hep kuşandık, bindik atlara. </st></p>
			<p><st c="6441">Ben o sıra onüç, ondört varım. </st><st c="6472">Vurduk atlara tepmiği. </st><st c="6495">Baktım, anam benden ileri gider. </st><st c="6528">Verdim kamçıyı ata, anamı geride kodum. </st><st c="6568">Anam, “Oğul, hele geri dur!” dediyse de dinlemedim. </st><st c="6620">Bir baktım, anam gene geçti beni... </st><st c="6656">Neyse, biz bunlarla İniklerbel’de karşılaştık. </st><st c="6703">Onlar da kuşanmış, üstümüze yürürler. </st><st c="6741">Düze varınca çarpıştık. </st><st c="6765">Bir iyi dövüşmüşüz. </st><st c="6785">Bizden altı yiğit döküldü. </st><st c="6812">Onlardan daha çok. </st><st c="6831">Bu vuruşmanın üstüne, o yıl yaylağı bölüştük. </st><st c="6877">Ertesi yıl bu yaylak işinden bir vuruşma daha oldu. </st><st c="6929">Bizden dökülen olmadı, onlardan üç yiğit düştü.</st></p>
			<p><st c="6976">Dört yıl iki köy arasında çarpışma sürdü. </st><st c="7019">Sonra yaşlılar aramızı buldu, barıştık. </st><st c="7059">Bu barışma üzerine, onlardan bir delikanlı, bizden bir kızı istedi. </st><st c="7127">Verdik. </st><st c="7135">Düğün onların köyünde. </st><st c="7158">Gündüz meydan, gece koca ev düğün yeri oldu. </st><st c="7203">Ortada Çingene karısı oynuyor. </st><st c="7234">Derken bizim delikanlılardan biri, şarkıcıdan bir şarkı istedi. </st></p>
			<p><st c="7298">O köyden bir delikanlı,</st></p>
			<p><st c="7321">– Önce benim istediğim şarkı çığırılacak... </st><st c="7366">dedi. </st></p>
			<p><st c="7372">Bunu duyunca dedemin,</st></p>
			<p><st c="7393">– Ne duruyorsunuz yiğitler, davranın!.. </st><st c="7434">diye bağırmasıyla, silahlara el attık.</st></p>
			<p><st c="7472">Başladık vuruşmaya. </st><st c="7493">Kıran kırana bir iyi dövüşmüşüz. </st><st c="7526">Bizden iki yiğit eksildi. </st><st c="7552">Onlardan zayiat çok...</st></p>
			<p><st c="7574">Bizim buralarda şükür kan davası töre olmamış. </st><st c="7622">Sonra oğul, bizim aramız gene açıldı bunlarla. </st><st c="7669">Bir zaman sonra yaşlılar araya girdi, gene barıştık. </st><st c="7722">Derken gene bigün bu kahvede oturuyoruz. </st></p>
			<p><st c="7763">Bir avrat seğirtti,</st></p>
			<p><st c="7782">– Heyyy, bıyıklarınızı kazıtın da köçek olun. </st><st c="7829">Ne durursunuz, bizim arkı, tarlalarına çevirmişler!.. </st><st c="7883">diye bağırdı.</st></p>
			<p><st c="7896">Dedem o sıra rahmetli olmuş. </st><st c="7926">Babam bunu duyunca, avradın suratına iki şamar atıp, kahvedekilere,</st></p>
			<p><st c="7993">– Yürüyün yiğitler!.. </st><st c="8016">diye bir bağırdı ki, gök gürlemiş gibi... </st></p>
			<p><st c="8058">Hep fırladık, kuşanıp atlanıp üzerlerine yürüdük. </st><st c="8108">Bunları köyde bastırdık. </st><st c="8133">İyicene kapıştık. </st><st c="8151">Vuruş de vuruş... </st><st c="8169">Dövüş ha dövüş... </st><st c="8187">Benim avrat, rahmetlik, sopayı kapmış, bir girişmiş ki, bre aman... </st><st c="8255">Bizden dört yiğit yitirdik, onlardan hesabı bellisiz. </st><st c="8309">Arkı bizden yana çevirdik. </st><st c="8336">Devrisi yıl, onlar gene arkı kendi tarlalarına döndürmez mi? </st><st c="8397">Yürüyün... </st><st c="8408">Beş yıl bu ark yüzünden çarpıştık. </st><st c="8443">Sonra, bir onlara, bir bize arkı dönderip anlaştık.</st></p>
			<p><st c="8494">Bizim buralarda kan davası töre olmamış şükür... </st><st c="8544">Sonra oğul, bigün kahvede otururken duyduk ki, bunlar baltaları almışlar, bizim odunluk ormana girmişler, çamlara baltayı çalarlarmış. </st><st c="8679">O sıra babam rahmetlik olmuş. </st></p>
			<p><st c="8709">Ben bunu duyunca,</st></p>
			<p><st c="8726">– Daha durur musunuz, kuşanın yiğitler!.. </st><st c="8769">diye bir nağra çektimdi, atlılar birden yola düzüldü. </st></p>
			<p><st c="8823">Dörtnala bunların üstüne vardık. </st><st c="8856">Aldüzü’nde bunlarla bir çarpıştık. </st><st c="8891">Kıran kırana bir iyi vuruştuk. </st><st c="8922">Bizden on yiğit düştü, onlardan bellisiz. </st><st c="8964">Bunları odunluktan sürdük. </st><st c="8991">Duyduk ki ertesi yıl gene gelmişler... </st><st c="9030">Yedi yıl bu çarpışma sürdü. </st><st c="9058">Sonra araya yaşlılar girdi, uyuştuk. </st><st c="9095">Odunluğu ikiye bölüştük. </st><st c="9120">O gün bugün aramız iyi... </st><st c="9146">Kavga dövüş yok. </st><st c="9163">Hele kan davası buralarda hiç töre olmamış...</st></p>
			<p><st c="9208">Biz de atlarımıza binip gitmek üzereydik ki, karşıdan biri koşarak geldi,</st></p>
			<p><st c="9282">– Duydunuz mu heey, diye bağırdı, kulağınıza kurşun mu aktı? </st><st c="9344">Pınazlılar, Halkçılara oy vermişler.</st></p>
			<p><st c="9380">Bunu duyar duymaz, o inmeli İpraamağa bir ok oldu da yerinden fırladı,</st></p>
			<p><st c="9451">– Ne? </st><st c="9458">Halkçılara mı oy vermişler? </st><st c="9486">Bre... </st><st c="9493">Davranın yiğitler!.. </st><st c="9514">Ne durursunuz, tez kuşanın!.. </st><st c="9544">Yiğit olan yürüsün!.. </st><st c="9566">diye bir bağırdı ki, kahvenin camları zangırdadı. </st></p>
			<p><st c="9616">Az önce, bacağını sürüyen İpraamağa, keklik gibi sekerek seğirtti. </st><st c="9683">Köyün içinde,</st></p>
			<p><st c="9696">– Yiğitler yürüyün!.. </st><st c="9719">Yiğitler davranın!.. </st><st c="9740">Kuşanın yiğitler!.. </st><st c="9760">diye nağralar duyulmaya başladı. </st></p>
			<p><st c="9793">Gözle kaş arasında alanı atlılar doldurdu. </st><st c="9836">İpraamağa en önde, oğulları, torunları da atlara binmiş... </st><st c="9895">On yaşındakiler bile hep atlı. </st><st c="9926">Kadını erkeği at üstünde,</st></p>
			<p><st c="9951">– Yürüyün!.. </st><st c="9965">diye bağırdı.</st></p>
			<p><st c="9978">Bize yol gösteren köylü de onlarla birlikte vuruşmaya gitmişti. </st><st c="10043">Biz de dört memur, atlarımıza bindik, yola düzüldük. </st><st c="10096">Soğuktan tir tir titriyorduk. </st><st c="10126">Çenelerimiz atıyordu. </st><st c="10148">Bir zaman sessiz sessiz gittik. </st><st c="10180">Elli kişiyi önüne katıp kovaladığını söyleyen arkadaşa,</st></p>
			<p><st c="10235">– Sonra ne oldu, o elli kişiyi ne yaptın? </st><st c="10278">diye sordum. </st></p>
			<p><st c="10291">Dişlerini birbirine vurarak,</st></p>
			<p><st c="10319">– Donuyorum, donuyorum yahu... </st><st c="10351">dedi.</st></p>
			<p><st c="10356">– Elli kişi ne oldu?</st></p>
			<p><st c="10377">– Elli demedim, on kişi dedim... </st></p>
			<p><st c="10411">Dağdan düze inince, bir daha sordum.</st></p>
			<p><st c="10447">– Karanlıkta bana öyle gelmiş, beş kişiymişler, dedi. </st></p>
			<p><st c="10502">Öbür arkadaşlar,</st></p>
			<p><st c="10518">– Atıyorsun... </st><st c="10534">dediler.</st></p>
			<p><st c="10542">– Yok, vallahi atmıyorum, dedi, geceleyin karşıma bir adam çıkmıştı ama, benim için mi çıkmıştı, yoksa başka bişey için mi, anlamadım... </st><st c="10680">Ben hızlı hızlı ondan uzaklaşınca, o da arkamdan bakakalmıştı.</st></p>
			</section>
  <div id="charCountTotal" value="10742"></div></body>
</html>
