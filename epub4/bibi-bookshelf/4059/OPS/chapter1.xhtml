<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>KÖRDÖĞÜŞÜ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Kördöğüşü</st></h1>
			<p><span><st c="9">K</st></span><st c="11">asabanın iki kahvesi var. </st><st c="37">Bir de Bodur Âdem’inki var ama onunkisi şaraphanenin ötesinde, kasabanın ta dışında. </st><st c="122">Bodur Âdem’in kahvesini saymıyorum, hem uzak, hem de küçük ; üstelik Bodur Âdem parti tutmayan bir garip tarafsız olduğundan, onun kahvesne giden pek olmaz.</st></p>
			<p><st c="278">Kasabanın erkekleri de ikiye ayrılmış. </st><st c="318">Bir bölüğü Terzi İshak’ın kahvesine gider, öbür bölüğü Topal Kâzım’ın... </st><st c="391">Daha öncesi burada bitek Topal Kâzım’ın kahvesi varmış. </st><st c="447">Sonra ortalığa “muhalefet” diye bişey çıkınca bu Topal Kâzım, tek ayağına bakmadan – kasabanın öteki bölüğü böyle söyler – muhalefetten yana olmuş. </st><st c="595">“Ulan Topal, muhalifler sana takma ayak mı takacak?”</st></p>
			<p><st c="647">Topal Kâzım’ın sol ayağı, dizkapağından kesik, koltuk değneğiyle gezer. </st><st c="720">Bu Topal Kâzım, kahvesini muhalif partinin ilçe merkezi yapınca, korkudan, onun kahvesinden kasabalının ayağı kesilmiş. </st><st c="840">“Ulan Topal, hele bir seçimler olsun, senin öteki ayağını da kırarlar. </st><st c="911">O zaman burnuna motor takar da tomofil olursun.” Böyle derlermiş Topal Kâzım’a. </st><st c="991">O, ne denilse dinlememiş. </st><st c="1017">Hiçkimse korkudan Topal Kâzım’ın kahvesine gitmeyecek ama, başka da kahve yok. </st><st c="1096">Bodur Âdem’in kahvesi uzak. </st><st c="1124">Hem de bu Topal Kâzım’ın kahvesi, basbayağı bir şehir kahvesi. </st><st c="1187">İki duvarında iki ayna var, koca iki ayna. </st><st c="1230">Giren aynada kendini görüyor, çıkan kendini görüyor, oturan kendini görüyor. </st><st c="1307">Hasır iskemlede oturup bıyık burarken aynada kendini seyretmek yeter.</st></p>
			<p><st c="1376">Topal Kâzım da bu aynalara güveniyormuş ya... </st><st c="1423">“Bu aynalar bende olduktan kelli, kahveme ister istemez gelecekler,” diyormuş.</st></p>
			<p><st c="1501">Bunun üzerine Terzi İshak, dükkânını bölmüş, yarısını kahve yapmış. </st><st c="1570">İktidar partisinden olanlar Terzi İshak’ın kahvesine, muhalifler de Topal Kâzım’ın kahvesine giderlermiş. </st><st c="1676">O sırada kasabada muhalif yok gibi bişey, tek tük, bikaç kişi...</st></p>
			<p><st c="1740">“Ulan Topal, hele şu seçimler bir bitsin, senin öteki ayağını da koparırlar. </st><st c="1818">Burnuna motor tak da o zaman tomofilim diye gez.”</st></p>
			<p><st c="1867">Zamanı gelmiş, seçim yapılmış. </st><st c="1899">Ama işler düşünülenin tersi olmuş. </st><st c="1934">Topal Kâzım’ın muhalif partisi seçimi kazanmamış mı! </st><st c="1987">Sandıklardan onbeş mi, yirmi mi ne, oncacık bir oy çıkmış öteki partiye. </st><st c="2060">Buna herkes şaşmış da bir Topal Kâzım şaşmamış.</st></p>
			<p><st c="2107">– Ben zati bu işin böyle olacağını biliyordum, demiş.</st></p>
			<p><st c="2161">– Nerden bildiydin bre Topal? </st><st c="2192">diye sormuşlar. </st></p>
			<p><st c="2208">Kâzım,</st></p>
			<p><st c="2214">– Bilmez olur muyum, demiş, benim kahveye adım atmamalarından belliydi. </st><st c="2287">Hükümetten korkularından kahveye gelemediler ama, sandığa bizim partinin oylarını tıktılar.</st></p>
			<p><st c="2378">Ben kasabaya geldiğim zaman durum işte böyleydi. </st><st c="2428">Topal Kâzım’ın partisi iktidardaydı. </st><st c="2465">Terzi İshak’ın partisi de iktidardan düşmüş, muhalefetteydi. </st><st c="2526">Değiş tokuş olmuşlardı. </st><st c="2550">Topal Kâzım da Ankara hastanelerinden birinde topal bacağına, yapma bir bacak taktırmıştı.</st></p>
			<p><st c="2640">Muhalif olanlar Terzi İshak’ın, muvafıklar da Topal Kâzım’ın kahvesine gidiyorlardı. </st><st c="2726">Kasaba ikiye bölünmüştü. </st><st c="2751">İki bölük arasında gözle görülen, dışardan bile belli bir düşmanlık vardı. </st><st c="2826">Birbirlerine selam bile vermiyorlardı. </st><st c="2865">Yolda birbirleriyle karşılaşmamak için kendi kahvelerine gidiş geliş yollarını ayırmışlardı. </st><st c="2958">Yalnız kahveleri değil, bakkalları, berberleri de ayrılmıştı. </st><st c="3020">Birbirleriyle selamlaşmamak için ellerinden geleni yapıyorlardı. </st><st c="3085">Yoksa biriki konuşsalar, particilik yüzünden hemen lafın sonu kavgaya dökülüyordu.</st></p>
			<p><st c="3167">Biz memurların durumu çok zordu. </st><st c="3201">Benden önce bikaç memuru, muhalif Terzi İshak’ın kahvesine gidiyor diye Ankara’ya şikâyet edip bu kasabadan başka biyere attırmışlardı. </st><st c="3337">Onun için memurlar, muhalif kahvesine gitmekten çekiniyorlardı. </st><st c="3401">Yalnız belediye doktoru ile adliyeden bir memur arkadaş, Terzi İshak’ın muhalif kahvesinden hiç çıkmıyorlar, Topal Kâzım’ın kahvesine de adım atmıyorlardı. </st><st c="3557">İkisi de çok iyi arkadaşımdı. </st><st c="3587">Bir akşam rakı içerken kendilerine,</st></p>
			<p><st c="3622">– Arkadaşlar, bu yaptığınız hiç doğru değil, dedim.</st></p>
			<p><st c="3674">– Ne yapıyoruz? </st><st c="3691">diye sordular.</st></p>
			<p><st c="3705">– Daha ne yapacaksınız! </st><st c="3730">Göz göre göre kanuna karşı geliyorsunuz. </st><st c="3771">Biliyorsunuz ki memurların politikayla uğraşmaları kanunda yasaktır. </st><st c="3840">Siz, muhalif kahveden çıkmıyorsunuz. </st><st c="3877">Düpedüz politika yapıyorsunuz demektir. </st><st c="3917">Bunun sonu iyiye varmaz. </st><st c="3942">Alt yanı kahve değil mi, hepsi bir. </st><st c="3978">Muhaliflerin kahvesine gidip politika yapacağınıza, Topal Kâzım’ın kahvesine gidin.</st></p>
			<p><st c="4061">Belediye doktoru güldü:</st></p>
			<p><st c="4085">– Sen bizim neden politikayla uğraştığımızı sonra anlarsın... </st></p>
			<p><st c="4148">Onbeş gün sonra anladım. </st><st c="4173">İkisini de başka, uzak bir ile atamışlardı. </st><st c="4217">Kasabadan ayrılırken açıkladılar. </st><st c="4251">Bu ikisi, bu kasabada durmak istemiyorlarmış. </st><st c="4297">Burdan bizi alın da nereye gönderirseniz gönderin diye dilekçe üstüne dilekçe vermişler, olmamış. </st><st c="4395">Onun üzerine muhalif kahvesinden çıkmaz olmuşlar. </st><st c="4445">Bir ay diyende şıp diye başka yana atanmışlar. </st></p>
			<p><st c="4492">Doktor giderken,</st></p>
			<p><st c="4508">– Burdan daha kötü biyere verecek değillerdi ya bizi... </st><st c="4565">dedi.</st></p>
			<p><st c="4570">Ben bu kasabadan, daha bisüre, ayrılmak istemediğim için hiç politika yapmıyordum ; yani ne muhaliflerin kahvesine gidip politika yapıyordum, ne Topal Kâzım’ın kahvesine gidip muhalifleri kızdırıyordum. </st><st c="4774">Gelgelelim kasaba küçücük biyer. </st><st c="4807">İnsan sıkıntıdan patlıyor. </st><st c="4834">Kahveden başka gidecek, oturacak biyer de yok. </st><st c="4881">Topal Kâzım’ın kahvesi çok kalabalık, gürültülü. </st><st c="4930">Ben tarafsızlığımı göstermek için kahveye gidersem, ikisine de giderdim. </st><st c="5003">Terzi İshak’ın muhalif kahvesinde yarım saat oturursam, bir saat da Topal Kâzım’ın kahvesinde oturur, böylece politika dengesini kurar, durumu kurtarırdım. </st><st c="5159">Muhalif kahvesine gidenler pekazdı. </st><st c="5195">Günden güne de azalıyordu. </st><st c="5222">Topal Kâzım’la iyi arkadaş olmuştum. </st><st c="5259">Kahvesine gidince onunla dertleşirdik. </st><st c="5298">Bigün partilerin durumunu konuşurken,</st></p>
			<p><st c="5335">– Bey, sana bişey diyeyim mi, ama aramızda kalsın, bizim parti kaybetti, dedi.</st></p>
			<p><st c="5414">Ağzımı arıyor sandım,</st></p>
			<p><st c="5436">– Yok canım, dedim, maşallah sizin parti aslan gibi ayakta.</st></p>
			<p><st c="5496">– Kulak asma. </st><st c="5511">Bak bizim kahve tıklım tıklım dolu. </st><st c="5547">Terzi İshak’ın kahvesinde kimseler yok. </st><st c="5587">Anlayana bu kadarı çok bile. </st><st c="5616">Ne olur ne olmaz diye korkularından buraya doluşuyorlar. </st><st c="5673">Bir seçim olsun da gör sen, hepsi öteki partiye oy verirler. </st><st c="5734">Geçen seçimde de böyle olduydu.</st></p>
			<p><st c="5765">– Peki, ne yapacaksınız?</st></p>
			<p><st c="5790">– Düşünüyoruz bişeyler. </st><st c="5815">Yakında parti müfettişi gelecek, bir iş yapacağız.</st></p>
			<p><st c="5865">Bir zaman sonra Topal Kâzım’ın kahvesinde epiy gürültülü parti toplantıları yapıldı. </st><st c="5951">Bundan bisüre sonra da kasabaya Şenses Tiyatrosu adında bir kumpanya geldi. </st><st c="6027">Kasabalıların söylediklerine göre, o zamana dek buraya hiç bu denli büyük bir kumpanya gelmemiş. </st><st c="6124">Okulla cami arasındaki geniş alana koca bir çadır kurdular. </st><st c="6184">Gerçekten çok büyük bir kumpanya olduğu, çadırın büyüklüğünden anlaşılıyordu. </st><st c="6262">Bu çadır, Avrupa’nın büyük sirk çadırları kadar vardı.</st></p>
			<p><st c="6316">Çadırın alana kurulduğu gün, ilkin Terzi İshak’ın kahvesine gittim. </st><st c="6385">Terzi İshak kurnaz adam,</st></p>
			<p><st c="6409">– Topal Kâzım yine bir işler çeviriyor ya, ne olduğunu anlayamadık, dedi.</st></p>
			<p><st c="6483">Oradan çıkıp Topal Kâzım’ın kahvesine gittim. </st><st c="6530">Kurnaz kurnaz göz kırpıp,</st></p>
			<p><st c="6555">– Ne var ne yok Kâzım Efendi, dedim, işler yolunda mı? </st></p>
			<p><st c="6611">O da bana göz kırptı:</st></p>
			<p><st c="6632">– Hele dur Bey, hele dur... </st><st c="6661">Yarın her işi öğrenirsin.</st></p>
			<p><st c="6686">O gün kasaba yerinden oynadı. </st><st c="6717">Kumpanyanın palyaçoları, şaklabanları, cambazları hep sokaklara dökülmüşler, bağıra çağıra akşamki oyunlarının çığırtkanlığını yapıyorlardı. </st><st c="6858">Yüksek tahtadan bacaklara çıkmış, suratları boyalı, yakaları çıngıraklı, etekleri zilli, renk renk külahlı çığırtkanlar bağırırken, kumpanyanın beş çalgılı orkestrası da kasabayı inletiyordu. </st><st c="7050">Direklere renkli bayraklar, duvarlara ilan kâğıtları asılmış, sokaklara ilan bezleri gerilmişti.</st></p>
			<p><st c="7146">Akşama doğru çadırın yanında dolaşmaya başladım. </st><st c="7196">Çadırın kapısında orkestra çalıyor, bir hokkabaz da şapkasından tavşan çıkarıyordu. </st><st c="7280">Giriş kapısının sağındaki gişenin dört bir yanına renkli kadın çamaşırları asılmıştı. </st><st c="7366">Pembe naylon kadın külotları, uçuk mavi jarse kombinezonlar, acı sarı ipek sutyenler, rüzgârda şişe şişe renkli bayraklar arasında uçuşup duruyorlardı. </st><st c="7518">Alan dolmuş, herkes bilet almak için gişeye koşuşuyordu.</st></p>
			<p><st c="7574">Hepsi neyse ne ama açıkta sallanan, uçuşan kadın iç çamaşırlarını beğenmedim. </st><st c="7653">Candarma komutanına gidip söyledim.</st></p>
			<p><st c="7688">– Haberimiz var! </st><st c="7706">dedi.</st></p>
			<p><st c="7711">– Neden kaldırtmıyorsunuz? </st><st c="7739">Artist kadınların iç çamaşırlarıyla reklam ayıp oluyor, dedim.</st></p>
			<p><st c="7801">Candarma komutanı,</st></p>
			<p><st c="7820">– Parti işine karışmak istemiyorum, dedi.</st></p>
			<p><st c="7862">– Artistlerin iç çamaşırı da mı parti işi?</st></p>
			<p><st c="7905">– Gidip, “Kaldırın bunları,” dedim. </st><st c="7942">İyi bir bahane buldular.</st></p>
			<p><st c="7966">– Neymiş bahaneleri?</st></p>
			<p><st c="7987">– Bunlar hep böyle gezginci oldukları için, nerde çadır kurarlarsa kadınları orda çamaşır yıkar, kurusun diye asarlarmış.</st></p>
			<p><st c="8109">– İyi doğrusu... </st><st c="8127">Erkeklerin çamaşırı hiç yıkanmaz mıymış?</st></p>
			<p><st c="8167">– Vardı. </st><st c="8177">Yamalı, uzun paçalı erkek donları da asmışlardı. </st><st c="8226">Erkek donlarıyla karı donlarını öyle ustalıkla asmışlar ki, havada şişip şişip donların birbirlerine dolanmaları büsbütün kötü ; “Hiç olmazsa bunları kaldırın,” dedim. </st><st c="8394">Onlar dünden razı...</st></p>
			<p><st c="8414">Kumpanyanın çadırına kadın donları asıldığı, köylere dek duyulmuş. </st><st c="8482">Gelen gelene, koşan koşana... </st><st c="8512">Millet, renkli donların, iç gömleklerinin dolayında fır dönüyor. </st><st c="8577">Hokkabazın şapkadan çıkardığı tavşanlara bakan bile yok. </st><st c="8634">Herif şapkadan bir çift öküz çıkarıp herbirine bağışlasa yine aldıran olmayacak.</st></p>
			<p><st c="8714">Bilet almak için kalabalığa daldım. </st><st c="8751">Kuyrukta itiş kakış epiy bekledikten sonra sıra bana geldi. </st><st c="8811">Saman sarısı boyalı saçları kıtıklaşmış bir kadın bilet veriyor. </st><st c="8876">Biletin en ucuzu beş lira. </st><st c="8903">Beş lirayı kadına uzattım. </st><st c="8930">Kadın geriye döndü, arkasındaki perdeyi kaldırıp baktı. </st><st c="8986">Perdenin arkasından Korucu Ömer’in suratını gördüm. </st><st c="9038">Korucu Ömer, Topal Kâzım’ın en iyi adamı. </st><st c="9080">Boyalı kadın başını arkadaki çiçekli basma perdeden çekip,</st></p>
			<p><st c="9138">– Yerimiz yok! </st><st c="9154">dedi.</st></p>
			<p><st c="9159">– N’apıcaaz? </st><st c="9173">diye sordum. </st></p>
			<p><st c="9186">Biletçi kadın,</st></p>
			<p><st c="9200">– N’apıcaksın, hava değişimi al, bikaç zaman gözüme görünme! </st><st c="9262">diyerek benimle alay etti.</st></p>
			<p><st c="9288">– Bayan! </st><st c="9298">Terbiyeli konuş!</st></p>
			<p><st c="9314">– Eeee... </st><st c="9325">yer yok işte, yarın gel.</st></p>
			<p><st c="9349">Ben çekildim, ama kadın benden sonrakine iki bilet verdi. </st><st c="9408">Canım sıkıldı. </st><st c="9423">Doğru Topal Kâzım’a gittim.</st></p>
			<p><st c="9450">– Kâzım Efendi, ne biçim kumpanya getirtmişsiniz... </st><st c="9503">Gişede bir kadın var, istediğine bilet veriyor, istediğine vermiyor.</st></p>
			<p><st c="9571">Topal Kâzım,</st></p>
			<p><st c="9584">– Sen ses etme Bey, dedi. </st><st c="9611">Sana bilet vermedikleri iyi olmuş. </st><st c="9646">Yarın işin doğrusunu öğrenirsin.</st></p>
			<p><st c="9678">Memur arkadaşların da bitakımına bilet vermişler, bitakımına, “Yer yok, yarın gel!” demişler.</st></p>
			<p><st c="9772">O gece tiyatroya gidemedim. </st><st c="9801">Erkenden yattım. </st><st c="9818">Evim, çadırın olduğu yere yakın. </st><st c="9851">Bir zaman davulun, zurnanın, boruların sesini duydum. </st><st c="9905">Sonra uyumuşum. </st><st c="9921">Geceyarısı, acı çığlıklarla bikaç kez uyandımsa da uyku sersemliğinden ayılamadım.</st></p>
			<p><st c="10003">Ertesi gün pazar. </st><st c="10022">Sokağa çıktım. </st><st c="10037">O koca çadır olduğu gibi çökmüş, dev leşi gibi yere serili. </st><st c="10097">Çadır bezi, kocakarı derisi gibi kıvrım kıvrım kıvrılmış. </st><st c="10155">Çadırın kocaman orta direği yıkılmamış, duruyor. </st><st c="10204">Direğin en tepesine bir bacak asmışlar, takma bir bacak. </st><st c="10261">Topal Kâzım’ın sonradan taktırdığı bacak olacak. </st><st c="10310">Ortalıkta kimseyi de göremiyorum ki, “Bu ne iştir?” diye sorayım. </st><st c="10376">Sanki kasaba boşalmış. </st><st c="10399">Oynaşan bikaç çocuktan başka kimse yok. </st><st c="10439">İlkin yolumun üstündeki Terzi İshak’ın kahvesine uğradım. </st><st c="10497">Oraya oldum olası çok kişi gitmez. </st><st c="10532">Yine herzamanki gibi gözünü budaktan sakınmayan bikaç muhalif orda. </st><st c="10600">Hepsi de gülüşüp eğleniyor. </st><st c="10628">Soruyorum, hiçbiri bişey söylemiyor. </st><st c="10665">Terzi İshak’a soruyorum, o da kıs kıs gülüyor. </st><st c="10712">Meraktan çatlayacağım. </st><st c="10735">Bir çay içip oradan çıktım, Doğru Topal Kâzım’ın kahvesine... </st><st c="10797">Herzaman tıklım tıklım dolu olan Topal Kâzım’ın kahvesinde o gün üç kişi var. </st><st c="10875">Onların da yüzleri gözleri sarılı olduğundan kim olduklarını çıkaramadım. </st><st c="10949">Birine yaklaşıp iyice baktım: Korucu Ömer.</st></p>
			<p><st c="10991">– Ömer Ağa, geçmiş olsun. </st><st c="11018">Bu ne iş? </st><st c="11028">Yoksa karıdan dayak mı yedin? </st><st c="11058">diye şakalaştım.</st></p>
			<p><st c="11074">– Vara karıdan dayak yiyeydik Bey, bu dayak karı dayağına benzer mi? </st><st c="11144">İler tutar yerimiz kalmadı.</st></p>
			<p><st c="11171">– Kâzım Efendi nerde?</st></p>
			<p><st c="11193">– Bilir miyim? </st><st c="11209">Sağlam bacağı da kırılası Topal, takma bacağını arıyordur.</st></p>
			<p><st c="11267">– Peki, ne oldu Ömer Ağa?</st></p>
			<p><st c="11293">– Daha ne olsun Bey, hep kırıldık. </st><st c="11329">Kimimizi hastaneye kaldırdılar, kimimiz evde inliyor. </st><st c="11383">En sağlıklı kalanları işte biziz. </st><st c="11417">Benim de sırtımda sustalı yarası var. </st><st c="11455">Kemiklerim hep kırıldı.</st></p>
			<p><st c="11478">– Oyuncu kızların yüzünden mi oldu bu iş?</st></p>
			<p><st c="11520">– Yok canım, politika işi...</st></p>
			<p><st c="11549">– Bu nasıl politika işi Ömer Ağa?</st></p>
			<p><st c="11583">– Hiç sorma Bey, savaşa girmişe döndük.</st></p>
			<p><st c="11623">– Anlat hele...</st></p>
			<p><st c="11639">– Senden sır çıkmaz. </st><st c="11661">Aman derim. </st><st c="11673">Bu politika işidir, muhalifler duymasın. </st><st c="11714">Bak Bey, iş nasıl oldu. </st><st c="11738">Biz bu kasabada muhaliflerle günden güne baş edemez olduk. </st><st c="11797">“Böyle giderse işler kötüye varacak, aman bize tez bir yardım!” diye partimizin il merkezine haber saldık. </st><st c="11904">Müfettiş geldi. </st><st c="11920">“Şöyle şöyle yapın,” dedi. </st><st c="11947">Şöyle şöyle yapmakla bura muhalifinin gözü yılmaz dedik. </st><st c="12004">“Öyleyse, böyle böyle yapın,” dedi. </st><st c="12040">“Böyle böyle yapmakla bura muhalifinin başı ezilmez,” dedik. </st><st c="12101">“Öyleyse, şunları bir iyi dayaktan geçirmeli, kafalarını bir iyi ezmeli,” dedi. </st><st c="12181">Hep birden, “Hay ağzına sağlık. </st><st c="12213">Başka yolu yok. </st><st c="12229">Bunları bir iyi dövelim. </st><st c="12254">Lakin kanunlu dayak olsun ki, sonunda bize sorum gelmesin,” dedik. </st><st c="12321">Çünkü bakarsın, kanunu çiğneyen politikacı bir yargıca, savcıya düşeriz ; muhalif dövdük diye bizi hiç yoktan mahkûm eder. </st><st c="12444">Kendi aramızda iyice uyuştuk. </st><st c="12474">Müfettiş, “Orası kolay, kanuni bir yol buluruz,” dedi. </st><st c="12529">Bu Şenses Tiyatrocuları bizim partidenmiş. </st><st c="12572">Bunlar gelip burda çadırı kuracak. </st><st c="12607">Tam oyun yarıdaykene bizimkiler birden çadırın iplerini kesip çadırı yere yıkacak. </st><st c="12690">Bir ana-baba günü olup karanlıkta çadırın altında ezilip kalacak muhalifleri döve döve pestile çevireceğiz, hepsini yol keçesi gibi sereceğiz. </st><st c="12833">Koca çadır üstüne düşmüş. </st><st c="12859">İçerisi karanlık. </st><st c="12877">Kimin kimi dövdüğü bilinmeyecek. </st><st c="12910">İyi mi?</st></p>
			<p><st c="12917">– Çok iyi...</st></p>
			<p><st c="12930">– Bunun üzerine Bey, Şenses Kumpanyası geldi, alana koca çadırı kurdu. </st><st c="13002">Gelgelelim, araya girecek sizin gibi memur takımı ve tarafsızlar da yanlışlıkla dayak yemesin diye bir kurnazlık düşündük. </st><st c="13125">Bir tarafsız bilet almaya gelince yer kalmadı denilecek. </st><st c="13182">Ben biletçi kızın arkasındaki perdeye siper oldum. </st><st c="13233">Biri gelip “bilet” dedi mi kızın kıçına hafiften bir şaplak konduruyorum. </st><st c="13307">Şaplağı kızın kıçına vurursam, anla ki ona bilet verilmeyecek. </st><st c="13370">Kız, “Yerimiz yok,” diyor. </st><st c="13397">Velakin sarı kız şaplağı duymaz oldu. </st><st c="13435">Ardı nasır tutmuş da gerçekten mi duymuyor, yoksa şaplak hoşuna mı gitti ne, günahı boynuna, artık orasını bilemem. </st><st c="13551">Bir tarafsız bilet almaya geldi mi, ben artık öküz haydar gibi, duysun diye, sarı kızın altına çimdiği basıyorum.</st></p>
			<p><st c="13664">– Bana da kız, yer yok, dedi.</st></p>
			<p><st c="13694">– Der ya... </st><st c="13707">Ben, delikten seni görünce perdenin altından sarı kıza bir el verdim. </st><st c="13777">Kız da, yerim yok, dedi. </st><st c="13802">Neyse Bey, biz muhalifleri doldurduk çadıra. </st><st c="13847">Tiyatro başlamadan önce, bu bizim çok bilmiş Topal Kâzım, muhalif Terzi İshak’a varıp, “Nedir bu, birbirimize düşmüşüz arkadaş? </st><st c="13975">Hep bu vatanın evladı değil miyiz? </st><st c="14010">Şu politika işini hele biyana bırakalım da, tiyatro işine bakalım. </st><st c="14077">Kasaba şenlendi. </st><st c="14094">Yiyip içelim arkadaşlar,” dedi. </st><st c="14126">İyi mi?</st></p>
			<p><st c="14133">– İyi...</st></p>
			<p><st c="14142">– Biz, muhalifi, muvafıkı sözde sarmaş dolaş yalandan barışgörüş olduk. </st><st c="14215">O gece hangi muhalifleri döveceksek bunların hepsini topladık. </st><st c="14278">Parti tahsisatından bunların önüne rakıyı, mezeyi döktük. </st><st c="14336">Onlara içki içirmemiz de korkumuzdan. </st><st c="14374">Olur a, herifler üstlerine çadır inince birden uyanırlar, sopayı kapar üstümüze yürürler. </st><st c="14464">Herifleri iyi bir sarhoşlatıp öyle döveceğiz... </st><st c="14512">İyi mi?</st></p>
			<p><st c="14519">– İyi...</st></p>
			<p><st c="14528">– Muhalifler içtiler, içtiler, hiçbiri ayakta duramaz oldu. </st><st c="14589">BuTopal Kâzım da bize, “Amanın, bizim takım içmesin. </st><st c="14642">İçer gibi yapıp, rakıyı üstünüze başınıza dökün,” dedi. </st><st c="14698">Sıtmaya iyi gelirmiş, ben başımı iki şişe rakıyla yıkadım. </st><st c="14757">Biz de sarhoşlamış gibi yaptık. </st><st c="14789">Karşı partilerden olan herkes birbirine ,“Ah kardeşim, vah kardeşim. </st><st c="14858">Hep bu toprağın çocuğu değil miyiz?” diye sarılıyor. </st><st c="14911">Ağlayanı var, zırlayanı var. </st><st c="14940">Biz bu muhalifleri ite kaka, “Hep kardeşiz” filan diyerek çadırdan içeri tıktık. </st><st c="15021">Müfettiş bize, “Aman, dövmeye dövün ama, sakın kan çıkmasın. </st><st c="15082">İsterseniz ezin, ama kan yok. </st><st c="15112">Kan çıkarsa sizi kurtaramam!” demişti. </st><st c="15151">Buyüzden Topal Kâzım, “Tabanca, bıçak almak yok,” dedi. </st><st c="15207">Kimse yanına tabanca, bıçak almadı. </st><st c="15243">Kimimiz boğa sinirinden kamçıyı, kimimiz topuzlu urganı, kimimiz pürtüklü sopayı, kimimiz yağlı kayışı, demir tokalı palaskayı belimize soktuk. </st><st c="15387">Benim, babadan kalma bir filsiniri var ki, vurduğu yerden ses getirir. </st><st c="15458">Zaloğlu Rüstem’in topuzu, yanında hiç kalır. </st><st c="15503">Filsinirini çizmenin içine soktum. </st><st c="15538">Hepimiz çadırın içinde mevzi aldık. </st><st c="15574">Hesaplı yerlerde oturduk. </st><st c="15600">Kimi döveceksek önceden şavulladık. </st><st c="15636">Topal Kâzım işareti verince çadırın ipleri kesilecek. </st><st c="15690">İyi mi?</st></p>
			<p><st c="15697">– İyi...</st></p>
			<p><st c="15706">– Buraya kadar iyi, gelgelelim, benim niyetim de başka. </st><st c="15763">Bu bizim partiden Kel Nuri ile İbibik Haydar’ı bilirsin. </st><st c="15820">Bu ikisinin üstüne namussuz gelmemiştir dünyaya. </st><st c="15869">Bir de gene bizim partiden Sarı Süleyman var. </st><st c="15915">Beş kayme borç aldı. </st><st c="15936">İki yıldır gider gelirim, vermez. </st><st c="15970">Sivri’nin Said’i bilirsin. </st><st c="15997">Onunla da kavgalıyız. </st><st c="16019">Bakkal Emin dersen, o da bizim partiden ama can düşmanım. </st><st c="16077">Hele Muhtar Aziz de orda değil mi? </st><st c="16112">Ben kendi kendime, çadır üstümüze inip de karanlıkta herkes birbirine girişince, kim kimi görebilir, dedim. </st><st c="16220">Bizim partidenmişler de ne olmuş... </st><st c="16256">Önce şunlara bir girişirim, onlar da muhalif dayağı yedik bellerler. </st><st c="16325">Benim filsiniri üstünde mühürüm yok ya... </st><st c="16367">Filsinirini bunlara çaldıkça suratlarına imzam mı damgalanacak? </st><st c="16431">Ben bunları gözüme kestirdim. </st><st c="16461">Hepsini bir çırpıda çıkarıp işlerini bitireceğim. </st><st c="16511">Bir birine, bir ötekine... </st><st c="16538">İlkin muhtardan başlayacağım. </st><st c="16568">Gözlerim bir onlarda, bir Topal Kâzım’da. </st><st c="16610">İki kız da sahnede kantoya çıkmış, oynayıp çığırıyorlar. </st><st c="16667">İkisinin de namahremliği kalmamış. </st><st c="16702">Avrat yerlerini örten, bir karış tülle, bi avuç pul boncuk... </st><st c="16764">Çalgılar vuruyor ki, muhalifler keyfe gelmiş, “Yaşa!” diye bağırıyor. </st><st c="16834">Bizim Topal Kâzım, sağ elini bıyığına götürdü. </st><st c="16881">İşaretimiz de bu. </st><st c="16899">Topal Kâzım bıyığını burarken birden çadır üstümüze düştü. </st><st c="16958">Lambalar söndü. </st><st c="16974">Ben hemen filsinirini çizmeden sıyırınca ya Allah deyip muhtarın üstüne vardım. </st><st c="17054">Herbirinin yerini önceden kestirdiğimden karanlıkta göz kararlaması işlerini bitireceğim. </st><st c="17144">Ben filsinirini havaya kaldırdım. </st><st c="17178">Kaldırmamla gözümde şimşekler çaktı. </st><st c="17215">Kafama bir sopa indi ki, şiddetinden ölüyorum sanıp kelime-i şahadet getirdim. </st><st c="17294">Velakin, bu arada filsinirini de muhtarın beynine indirdim. </st><st c="17354">Namussuz muhtar, gözün procektor muydu a herif, o karanlıkta beni seçip de, “Bildim, sen Korucu Ömer’sin!” demez mi? </st><st c="17471">Muhtarın beni görecek hali yok, koca topuzu kaldırdı, Yarıcı Rıza’nın kafası budur diye indirdi. </st><st c="17568">Bu nasıl şey? </st><st c="17582">Yarıcı Rıza bizim partiden değil mi? </st><st c="17619">Ben muhtarı bırakıp ya Allah diye Kel Nuri’ye giriştim. </st><st c="17675">Vurduğumu yere seriyorum. </st><st c="17701">Kel Nuri’yi bırakıp İbibik Haydar’a varırken belime bir sopa indi ki, hıh deyip yere yıkıldım. </st><st c="17796">Ama sopayı indireni de kolundan tuttum. </st><st c="17836">Ulan, bu bizim partiden Nuri Ağa değil mi? </st><st c="17879">“Ulan Nuri Ağa, sen bizim partiden değil misin?” “Aman sus arkadaş. </st><st c="17947">Partiye candan bağlıyım. </st><st c="17972">Karanlıkta şaşırmışım,” dedi. </st><st c="18002">“Bunun şaşırmışı var mı alçak, beni sakat ettin!” diyerek, Yaradana sığınıp bunun kafasından aşağı filsinirini geçirdim. </st><st c="18123">De ki Nuri Ağa ikiye biçildi. </st><st c="18153">Sarı Said’e bir filsiniri salladım. </st><st c="18189">Birden şu sol omzuma bir sopa indi. </st><st c="18225">İnmesiyle herifin ayağını elime geçirdim. </st><st c="18267">Bey, bu ayak başka ayak, canlı değil. </st><st c="18305">Herif ayağını bıraktı kaçtı. </st><st c="18334">Yahu, elimdeki Topal Kâzım’ın takma ayağı değil mi?</st></p>
			<p><st c="18385">Bağıran bağırana. </st><st c="18404">Çadır üstümüze çökmüş. </st><st c="18427">Ben elimi kaldıramıyorum. </st><st c="18453">Kemiklerim kırılmış. </st><st c="18474">Çadırdan çıkmanın, kurtulmanın olanağı yok. </st><st c="18518">Üstümüze çöken namussuz çadırın bir deliğini bulamıyoruz ki, fırlayıp dışarı çıkalım da canımızı kurtaralım. </st><st c="18627">Müfettiş yanımıza bıçak da aldırmadığından çadırı delip çıkamıyorum. </st><st c="18696">Bağıra inleye kıvranıp durduk. </st><st c="18727">Ben bayılmışım. </st><st c="18743">Nasıl çadırdan çıkardılar bilmiyorum. </st><st c="18781">İşte böyle Bey. </st><st c="18797">Şükür biz burayacak geldik. </st><st c="18825">Öbürleri öldü mü, kaldı mı belli değil...</st></p>
			<p><st c="18866">– Muhalifler ne oldu?</st></p>
			<p><st c="18888">– Ne olacak? </st><st c="18902">Hiç... </st><st c="18909">Birinin burnu kanasa gam yemem. </st><st c="18941">Muhaliflerin kılına dokunmamışız. </st><st c="18975">Biz hep gizli din taşırmışız. </st><st c="19005">Hep bir partideniz ama, birbirimize düşmanmışız. </st><st c="19054">Kim nerden bilecek diye birbirimize iyice girişmişiz. </st><st c="19108">Ne dersin, birbirimizi dövmekten, bitek muhalifin kılına dokunmamışız. </st><st c="19179">Şu Topal Kâzım’ı gördün mü! </st><st c="19207">Belime sopayı indirip beni bayıltan, işte o alçak...</st></p>
			<p><st c="19259">Bu sırada koltuk değneğiyle Topal Kâzım geldi.</st></p>
			<p><st c="19306">– Bunun böyle olacağını ben biliyordum, dedi. </st><st c="19353">Herkesin bizim kahveye doluşundan belliydi. </st><st c="19397">Sonra peykeye çöktü. </st><st c="19418">Arkadaşlar, benim öteki bacağımı gören var mı? </st><st c="19465">diye sordu.</st></p>
			
			
			
			</section>
  <div id="charCountTotal" value="19476"></div></body>
</html>
