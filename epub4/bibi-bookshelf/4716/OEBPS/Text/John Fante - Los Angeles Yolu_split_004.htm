<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="blue" vlink="purple">
  <div class="WordSection2">
    <span class="font"><span class="calibre21"><br class="calibre4" clear="all" id="calibre_pb_4" /></span></span>

    <p class="calibre10"><a class="pcalibre pcalibre1" id="bookmark2"></a></p>

    <p class="calibre1"><a class="pcalibre pcalibre1" id="_Toc366694772"><span><!--[if gte vml 1]><v:shape
 id="Resim_x0020_5" o:spid="_x0000_i1048" type="#_x0000_t75" alt="fk illisturation"
 style='width:439.5pt;height:86.25pt;visibility:visible;mso-wrap-style:square'>
 <v:imagedata src="John%20Fante%20-%20Los%20Angeles%20Yolu_dosyalar/image005.jpg"
  o:title="fk illisturation"/>
</v:shape><![endif]--><!--[if !vml]--><img alt="fk illisturation" border="0" class="calibre18" src="../Images/image007.jpg" v:shapes="Resim_x0020_5" /></span></a></p>

    <p class="calibre1"></p>

    <p class="calibre1"><span><span class="font"><span class="calibre3">ÜÇ</span></span></span></p>

    <p class="calibre10"></p>

    <p class="calibre10"><span class="font"><span class="calibre15">Kız kardeşim eve döndüğünde uyandım. Başım çatlıyordu, sırtımda da nedenini tahmin ettiğim bir ağrı vardı -çıplak kadınları fazla düşünmekten oluyordu. Radyonun saati on biri gösteriyordu. Kız kardeşim paltosunu çıkarıp elbise dolabına doğru yürüdü. O dolaptan uzak durmasını, aksi <span>taktirde</span> hayatından olabileceğini söyledim ona. Yüzünde kibirli bir gülümsemeyle paltosunu yatak odasına taşıdı. Divandan kalkıp ona nerden geldiğini sordum, cevap vermedi. Beni genellikle adam yerine koymadığı için fena halde canımı sıkıyordu. Ondan nefret etmiyor, ama zaman zaman etmek istiyordum. Güzel bir kızdı, on altı yaşında. Saçları ve gözleri siyahtı, benden biraz daha uzun boyluydu. Bir keresinde lisenin en güzel dişli kızı seçilmişti. <span>Kıçı</span> bir somun İtalyan ekmeğini andırırdı, yuvarlak ve mükemmel. Erkeklerin <span>kıçına</span> nasıl baktıklarının farkındaydım. Ama yürüyüşü aldatıcıydı, soğuk bir tipti aslında. Erkeklerin ona bakmalarından hoşlanmazdı. Günah olduğunu düşünüyordu; öyle diyordu en azından. Ahlaksızlıktı, utanç vericiydi.</span></span></p>

    <p class="calibre10"><span class="font"><span class="calibre15">Yatak odasının kapısını açık bıraktığında onu seyrederdim. Bazen anahtar deliğinden bakar ya da yatağın altına saklanırdım. Aynanın karşısına geçip <span>kıçına</span> bakar, elbisesini öne doğru çekip kıçını iyice ortaya çıkarırdı. Belini ve kalçalarını sarmayan bir elbiseyi asla giymezdi, iskemleye oturmadan önce de mutlaka iskemleyi eliyle silerdi. Sonra resmiyetle ve soğuk bir biçimde otururdu. Ona sigara içirmeye çalışmış, bir türlü ikna edememiştim. Hayat ve cinsellik üzerine birkaç nutuk atmışlığım da vardı, ama bana delinin teki olduğumu söylemişti. Babama çekmişti, temiz ve çalışkandı. Anneme patronluk taslardı. Annemden daha zekiydi, ama <span>zeka</span> söz konusu olduğunda benim yanıma bile yaklaşamazdı. Benden başka herkese patronluk taslardı. Babam öldükten sonra bana da patronluk taslamaya kalkışmıştı. Oralı bile olmamıştım, öz kız kardeşim, olacak iş değildi, bir süre sonra o da aslında değmeyeceğime karar vermişti. Ama arada sırada bana da patronluk taslamasına izin verirdim, sırf esnek kişiliğimi sergilemek için. Bir buz parçası kadar temizdi. Kedi köpek gibi kavga ederdik.</span></span></p>

    <p class="calibre10"><span class="font"><span class="calibre15">Hoşlanmadığı bir yanım vardı. Onu tiksindiriyordu. Elbise dolabındaki kadınları tahmin ediyor olmalıydı. Arada sırada <span>kıçını</span> okşardım onu kızdırmak için. Delirirdi öfkeden. Bir keresinde kasap bıçağını kapıp sokağa kadar kovalamıştı beni. İki hafta boyunca benimle konuşmamış, anneme benimle hayatının sonuna kadar konuşmayacağını, aynı masada yemek de yemeyeceğini söylemişti. Sonunda unuttu, ama ben onun öfkesini hiç unutmadım. Yakalasaydı kesin saplamıştı o kasap bıçağını bana.</span></span></p>

    <p class="calibre10"><span class="font"><span class="calibre15">Bazı huylarını babamdan almıştı, annemde ve bende olmayan şeyler. Temizlik mesela. Çocukken bir keresinde bir çıngıraklı yılanının üç İskoç <span>teriyerine</span> karşı verdiği savaşı izlemiştim. Köpekler yılanı güneşlendiği kayanın üzerinden kapıp paramparça etmişlerdi. Soğukkanlı bir biçimde savaşmıştı yılan, fazla öfkelenmeden, biliyordu sonunun geldiğini. Köpekler ağızlarında yılanın bedeninden birer parçayla uzaklaşmışlardı. Sadece kuyruğuyla üç çıngırağı kalmıştı geriye ve hâlâ kımıldıyordu. Gözlerime inanamamıştım. Kayaya gittim, biraz kan vardı kayanın üzerinde. Parmağımı kana sürtüp tadına baktım. Deli gibi ağladım. Hiç unutmadım o yılanı. Oysa hayatta olsaydı yanına bile yaklaşmazdım. Kız kardeşim ve babamla da böyle bir durum söz konusuydu.</span></span></p>

    <p class="calibre10"><span class="font"><span class="calibre15">Kız kardeşim bu kadar güzel ve kendinden emin olduğuna göre iyi bir eş olur diye düşünürdüm. Ama fazlasıyla soğuk ve dindardı. Ne zaman evimize onu dışarı çıkarmak isteyen bir erkek gelse reddederdi. Kapıya dikilir, adamı içeri bile davet etmezdi. Rahibe olmayı takmıştı kafasına. Onu engelleyen tek şey annemdi. Birkaç yıl daha beklemesi gerekiyordu. Hayatında sevdiği ve ömrünün sonuna kadar seveceği tek erkeğin İsa olduğunu söylüyordu. Rahibe ağzı. Dışarıdan yardım almadan böyle şeyler söylemeyi akıl edecek biri değildi Mona.</span></span></p>

    <p class="calibre10"><span class="font"><span class="calibre15">İlkokul günlerini San Pedro’daki rahibelerin arasında geçirmişti. Okuldan mezun olduktan sonra babam onu Katolik liselerinden birinde okutacak maddi güçten yoksun olduğu için Wilmington Lisesi’ne kaydolmuştu. Liseyi bitirir bitirmez rahibeleri ziyaret etmek için San Pedro’ya gitmeye başladı. Bütün gününü orada geçiriyor, onlara yardımcı olmak için sınav <span>kağıtlarını</span> kontrol ediyor, yuvadaki öğrencilerle ilgileniyordu. Akşamları limanın Wilmington tarafındaki kiliseye gidip kilisenin mihraplarını çiçeklerle donatıyordu. Şimdi de oradan geliyordu.</span></span></p>

    <p class="calibre10"><span class="font"><span class="calibre15">Yatak odasından robuyla çıktı.</span></span></p>

    <p class="calibre10"><span class="font"><span class="calibre15">“Yehova nasıldı bu akşam? Kuantum teorisi hakkında ne düşünüyor?” dedim.</span></span></p>

    <p class="calibre10"><span class="font"><span class="calibre15">Mutfağa gidip annemle kilise hakkında konuşmaya başladı. Çiçekler hakkında tartıştılar, mihraba kırmızı gül mü daha çok yakışıyordu, beyaz gül mü?</span></span></p>

    <p class="calibre10"><span class="font"><span class="calibre15">“Yehova’yı bir daha gördüğünde ona birkaç şey sormak istediğimi iletir misin lütfen?”</span></span></p>

    <p class="calibre10"><span class="font"><span class="calibre15">Konuşmaya devam ettiler.</span></span></p>

    <p class="calibre10"><span class="font"><span class="calibre15">“Ah, Efendimiz Yüce Yehova, mutaassıp ve yobaz Mona’nı ayaklarının dibinden eksik etme ki ağzından bir geri <span>zekalı</span> gibi salya akıtarak zırvalamaya devam edebilsin. Ah, sevgili İsa, kutsaldır O. Sevgili fırıldak İsa, O kutsal.”</span></span></p>

    <p class="calibre10"><span class="font"><span class="calibre15">“Arturo, kes artık,” dedi annem. “Kız kardeşin yorgun.”</span></span></p>

    <p class="calibre10"><span class="font"><span class="calibre15">“Ey Kutsal Ruh, ey şişirilmiş üçlü ego, şu işsizliğe bir çare bul artık. Roosevelt’i seç. Altın ölçeğinde tut bizi. Fransa’nın canı cehenneme, ama bizi kurtar!”</span></span></p>

    <p class="calibre10"><span class="font"><span class="calibre15">“Arturo, kes artık.”</span></span></p>

    <p class="calibre10"><span class="font"><span class="calibre15">“Ey <span>Yehova</span>, sonsuz <span>değişebilirliğinle</span> şu <span>Bandini</span> ailesine birkaç kuruş yardımda bulanamaz mısın?”</span></span></p>

    <p class="calibre10"><span class="font"><span class="calibre15">“Kendinden utanmalısın, Arturo. Yazıklar olsun,” dedi annem.</span></span></p>

    <p class="calibre10"><span class="font"><span class="calibre15">Divandan kalkıp bağırmaya başladım: “Tanrı hipotezini reddediyorum! Sahte Hıristiyanlığın kokuşmuşluğuna tükürüyorum! Din halkın afyonudur! Olduğumuz ya da olmayı umacağımız her şeyi şeytana ve onun kaçak elmalarına borçluyuz!”</span></span></p>

    <p class="calibre10"><span class="font"><span class="calibre15">Annem süpürgeyle saldırdı bana. Saman tarafını bana doğrulturken sapına bastı, az kalsın yere kapaklanıyordu. Süpürgeyi elimle bertaraf edip ayağa fırladım. Sonra annemin önünde gömleğimi çıkarıp belden yukarı çıplak bir vaziyette karşısına dikildim. Boynumu ona doğru eğdim.</span></span></p>

    <p class="calibre10"><span class="font"><span class="calibre15">“Hoşgörüsüzlüğünü ifade et,” dedim. “İşkence yap bana! Hıristiyanlığım kanıtla! Sergilesin kanlı ruhunu Kilise militanı! Vurun boynumu! Sıcak demirlerle dağlayın gözlerimi! Kazıkta yakın beni, Hıristiyan köpekler!”</span></span></p>

    <p class="calibre10"><span class="font"><span class="calibre15">Mona bir bardak suyla geldi. Süpürgeyi annemin elinden alıp bardağı verdi. Annem suyu içtikten sonra sakinleşti biraz.</span></span></p>

    <p class="calibre10"><span class="font"><span class="calibre15">Sonra boğulur gibi oldu, bardağa öksürdü, ağlamaya hazırdı. “Anne!” dedi Mona. “Ağlama. O çıldırmış.”</span></span></p>

    <p class="calibre10"><span class="font"><span class="calibre15">Bana baktı, hiç ifade yoktu yüzünde, mumyadan farksızdı. Sırtımı dönüp pencereye doğru yürüdüm. Arkama döndüğümde hâlâ bakıyordu.</span></span></p>

    <p class="calibre10"><span class="font"><span class="calibre15">“Hıristiyan köpekler,” dedim. “Çiftçi tohumları! Cahil Amerikalılar! <span>Çakallar</span>, sansarlar, eşekler -topunuz. <span>Salaklık</span> musibetiyle damgalanmamış bir tek ben varım bu ailede.”</span></span></p>

    <p class="calibre10"><span class="font"><span class="calibre15">“Aptal,” dedi Mona.</span></span></p>

    <p class="calibre10"><span class="font"><span class="calibre15">Yatak odasına gittiler.</span></span></p>

    <p class="calibre10"><span class="font"><span class="calibre15">“Aptal diyemezsin bana,” dedim. “<span>Nevrozlu</span> şey! Tatminsiz, takıntılı, sümüklü rahibe bozuntusu!”</span></span></p>

    <p class="calibre10"><span class="font"><span class="calibre15">“Duydun mu dediklerini!” dedi annem Mona’ya. “Ne kadar korkunç!”</span></span></p>

    <p class="calibre10"><span class="font"><span class="calibre15">Yattılar. Benim divanım vardı, onların da yatak odası. Kapıları kapandığında dergileri alıp divana yaydım. Kızlara odanın ışığında bakabilmenin memnuniyeti içindeydim. O iğrenç dolabın içinden çok daha iyiydi. Bir saat kadar konuştum onlarla; <span>Elain’le</span> dağa çıktım, <span>Rosa’yla</span> Akdeniz’de yelken bastım, sonunda hepsiyle bir araya geldim, etrafıma uzanmışlardı. Aralarında fark gözetmediğimi, sırası gelenin payını alacağını söyledim onlara. Sonra sıkıldım bu oyundan, kendimi giderek <span>salak</span> gibi hissetmeye başlamıştım, bir süre sonra onların sadece birer fotoğraf oldukları gerçeği her şeyin önüne geçti. Hepsi birbirine benziyor, aynı biçimde gülümsüyorlardı. Hepsinin üzerine fahişe kokusu sinmişti. Nefret ettim kendimden. Şu haline bak, dedim kendime. Oturmuş bir sürü fahişeyle konuşuyorsun. Meğer ne <span>Süperinsan’mışsın</span> da haberimiz yokmuş! Ya Nietzsche şimdi seni görebilse? Ya da Schopenhauer -ne düşünürdü? Ya Spengler? Ah, ne biçim kükrerdi sana Spengler? Seni ahmak, seni geri <span>zekalı</span>, seni domuz, seni canavar, seni sıçan; seni iğrenç, nefret edilesi, mide bulandırıcı domuz seni! Birden dergileri alıp paramparça ettim, banyoya gidip parçalan tuvalete attım ve sifonu çektim. Sonra yatağa girip bir tekmeyle yorganı üzerimden fırlattım. Kendimden o kadar nefret ediyordum ki kendimle ilgili en kötü şeyleri düşünmeye başladım. Sonunda o kadar rezil duruma düştüm ki uyumaktan başka çarem kalmadı. Saatler sürdü uykuya dalmak. Batıdaki sis tabakası incelmeye başlamıştı, doğu siyah ve gri görünüyordu. Saat üçe geliyor olmalıydı. Yatak odasından annemin yumuşak horultusu geliyordu. Canıma kıymak geldi içimden, bunu düşünürken uyuya kaldım.</span></span></p>
  </div>
</body>
</html>
