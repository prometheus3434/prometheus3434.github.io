<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="blue" vlink="purple">
  <div class="WordSection2">
    <span class="font"><span class="calibre3"><br class="calibre4" clear="all" id="calibre_pb_21" /></span></span>

    <p class="calibre10"><a class="pcalibre pcalibre1" id="bookmark19"></a></p>

    <p class="calibre1"><a class="pcalibre pcalibre1" id="_Toc366694789"><span><!--[if gte vml 1]><v:shape
 id="Resim_x0020_22" o:spid="_x0000_i1031" type="#_x0000_t75" alt="fk illisturation"
 style='width:439.5pt;height:86.25pt;visibility:visible;mso-wrap-style:square'>
 <v:imagedata src="John%20Fante%20-%20Los%20Angeles%20Yolu_dosyalar/image005.jpg"
  o:title="fk illisturation"/>
</v:shape><![endif]--><!--[if !vml]--><img alt="fk illisturation" border="0" class="calibre18" src="../Images/image020.jpg" v:shapes="Resim_x0020_22" /></span></a></p>

    <p class="calibre1"></p>

    <p class="calibre1"><span><span class="font"><span class="calibre3">YİRMİ</span></span></span></p>

    <p class="calibre10"></p>

    <p class="calibre10"><span class="font"><span class="calibre15">O gün hiçbir işe yaramadım fabrikada. Parmağımı sıkıştırdım konserve yığınına. Fazla zarar görmedim Allahtan. Yazan elim değildi. Öteki eldi, sol el; sol elim bir <span>boka</span> yaramaz zaten, kesebilirsiniz istersiniz. Öğle paydosunda rıhtımda uyuyakaldım. Uyandığımda gözlerimi açmaya korktum. Kör mü olmuştum? Kariyerimin henüz başındayken körlükle mi karşı karşıya kalacaktım? Ama gözlerimi açtım ve görüyordum çok şükür. Lav gibi ilerlerdi öğle üzeri. Biri kolilerden birini düşürdü, dizime çarptı. Bütün organlarımı alabilirsiniz baylar, gözlerimi ve sağ elimi bırakın yeter ki.</span></span></p>

    <p class="calibre10"><span class="font"><span class="calibre15">Mesai biter bitmez evin yolunu tuttum. Otobüse bindim. <span>Cebimdeki son parayla.</span> Uyuyakaldım otobüste. Yanlış otobüse binmiştim. Sekiz kilometre yürümek zorunda kaldım. Akşam yemeğini yerken bir yandan da yazıyordum. Çok kötüydü akşam yemeği; hamburger. Olsun, Ana. Benim üzerime düşme sakın. Bayılırım ben hamburgere. Yemekten sonra yazdım. <span>Sayfa yirmi üç, sayfa yirmi dört.</span> Birikiyordu sayfalar. Gece yarısı olduğunda mutfakta uyuyakaldım. İskemleden yere yuvarlanıp başımı sobanın ayağına çarptım. Emektar soba, unut gitsin. Elim çalışıyor, gözlerim de öyle; gerisinin önemi yok. Bir kez daha vur bana istersen, mideme vur. Annem giysilerimi çıkarıp yatırdı beni.</span></span></p>

    <p class="calibre10"><span class="font"><span class="calibre15">Ertesi gece gün ağarıncaya kadar yazdım yine. Topu <span>topu</span> dört saat uyuyabildim. O gün <span>kağıt</span> kalem aldım yanıma. Otobüste bir arı beni ensemden soktu. Ne saçma! Bir <span><span>dahiyi</span></span> sokan bir arı. Aptal arı seni! Git işine, lütfen. Utanmalısın kendinden. Ya sağ elimden soksaydın beni? Olacak iş değil! Otobüste uyuyakaldım yine. Uyandığımda otobüs son duraktaydı, Los Angeles Körfezi’nin San Pedro tarafında, balıkhaneden dokuz kilometre uzaklıkta. Feribota bindim. Sonra bir otobüse daha bindim. Fabrikaya vardığımda ona geliyordu saat.</span></span></p>

    <p class="calibre10"><span class="font"><span class="calibre15">Shorty Naylor kibrit çöpüyle dişlerini karıştırıyordu.</span></span></p>

    <p class="calibre10"><span class="font"><span class="calibre15">"Hayırdır?"</span></span></p>

    <p class="calibre10"><span class="font"><span class="calibre15">"Annem hasta. Hastaneye kaldırdılar."</span></span></p>

    <p class="calibre10"><span class="font"><span class="calibre15">"Hay Allah," demekle yetindi.</span></span></p>

    <p class="calibre10"><span class="font"><span class="calibre15">O sabah işi bırakıp çaktırmadan tuvalete girdim. Yazdım orada. Sinek kaynıyordu içerisi. Uçuşup duruyor, ellerimin ve sayfanın üzerinde geziniyorlardı. Son derece zeki sinekler. Yazdıklarımı okuyorlardı kuşkusuz. Bir keresinde sayfanın üzerinde rahatça gezinip her sözcüğü rahatça inceleyebilmeleri için hiç kıpırdamadan öylece durdum. O güne kadar gördüğüm en cana yakın sineklerdi.</span></span></p>

    <p class="calibre10"><span class="font"><span class="calibre15">Öğle paydosunda bir kafede yazdım. Kalabalıktı içerisi, yağ ve çorba kokuyordu. Farkında bile değildim sanki. Mesai düdüğü öttüğünde önümdeki tabağa ilişti gözüm. Dokunmamıştım bile.</span></span></p>

    <p class="calibre10"><span class="font"><span class="calibre15">Öğleden sonra tuvalete sızdım yine. Yarım saat yazdım orada. Sonra Manuel geldi. Sayfalan ve kalemi sakladım.</span></span></p>

    <p class="calibre10"><span class="font"><span class="calibre15">"Patron seni görmek istiyor."</span></span></p>

    <p class="calibre10"><span class="font"><span class="calibre15">Patronu görmeye gittim.</span></span></p>

    <p class="calibre10"><span class="font"><span class="calibre15">"Hangi cehennemdesin?"</span></span></p>

    <p class="calibre10"><span class="font"><span class="calibre15">"Annem. <span>Daha da kötü.</span> Telefondaydım, hastaneyi aradım."</span></span></p>

    <p class="calibre10"><span class="font"><span class="calibre15">Yüzünü ovuşturdu.</span></span></p>

    <p class="calibre10"><span class="font"><span class="calibre15">"Hay Allah."</span></span></p>

    <p class="calibre10"><span class="font"><span class="calibre15">"Durumu vahim."</span></span></p>

    <p class="calibre10"><span class="font"><span class="calibre15">Dilini şaklattı.</span></span></p>

    <p class="calibre10"><span class="font"><span class="calibre15">"Hay Allah. Atlatabilecek mi?"</span></span></p>

    <p class="calibre10"><span class="font"><span class="calibre15">"Sanmıyorum. Her an gidebilirmiş dediklerine göre."</span></span></p>

    <p class="calibre10"><span class="font"><span class="calibre15">"Tanrım. <span>Ne kadar üzücü."</span></span></span></p>

    <p class="calibre10"><span class="font"><span class="calibre15">"Çok iyi annelik etti bana. Mükemmel bir anneydi. Onu kaybedersem ne yaparım bilmiyorum. Canıma kıyarım herhalde. Dünyadaki tek arkadaşım o benim."</span></span></p>

    <p class="calibre10"><span class="font"><span class="calibre15">"Peki, nesi var?"</span></span></p>

    <p class="calibre10"><span class="font"><span class="calibre15">"<span>Tromboz</span>."</span></span></p>

    <p class="calibre10"><span class="font"><span class="calibre15">Islık çaldı.</span></span></p>

    <p class="calibre10"><span class="font"><span class="calibre15">"Hay Allah. Çok yazık."</span></span></p>

    <p class="calibre10"><span class="font"><span class="calibre15">"O kadarla da kalmıyor."</span></span></p>

    <p class="calibre10"><span class="font"><span class="calibre15">"Ne diyorsun?"</span></span></p>

    <p class="calibre10"><span class="font"><span class="calibre15">"<span>Arterioskileroz</span> da var."</span></span></p>

    <p class="calibre10"><span class="font"><span class="calibre15">"Aman <span>Allahım</span>."</span></span></p>

    <p class="calibre10"><span class="font"><span class="calibre15">Yaşların gelmek üzere olduğunu hissedip burnumu çektim. Birden annemin dünyadaki tek arkadaşım olduğuna dair söylediklerimin doğru olduğunu fark ettim. Burnumu çekiyordum çünkü mümkündü. Benim, balıkhanede köle gibi çalışan zavallı çocuğun başına gelebilirdi böyle bir şey; annem ölüyordu ve ben, umutsuz ve parasız zavallı çocuk annem son nefesini verirken burada köle gibi çalışıyordum. <span>Konserve fabrikasında ömrünü tüketen zavallı çocuk.</span> Yürek paralayıcı bir düşünceydi. Yaşlar süzüldü yanaklarımdan.</span></span></p>

    <p class="calibre10"><span class="font"><span class="calibre15">"Harika bir anneydi," dedim hıçkırarak. "Ömrünü benim başarıma adadı. Kahroluyorum üzüntüden."</span></span></p>

    <p class="calibre10"><span class="font"><span class="calibre15">"Zor," dedi Shorty. "Kendini nasıl hissettiğini bildiğimi sanıyorum."</span></span></p>

    <p class="calibre10"><span class="font"><span class="calibre15">Başımı öne eğdim. Yüzümden yaşlar süzülürken uzaklaştım ondan. Bu denli iğrenç bir yalandan bu kadar üzülmüş olmanın şaşkınlığı içindeydim.</span></span></p>

    <p class="calibre10"><span class="font"><span class="calibre15">"Hayır. Bilmiyorsun. Bilemezsin! Kimse bilemez kendimi nasıl hissettiğimi."</span></span></p>

    <p class="calibre10"><span class="font"><span class="calibre15">Peşimden geldi.</span></span></p>

    <p class="calibre10"><span class="font"><span class="calibre15">"Dinle," dedi gülümseyerek. "Neden mantıklı davranıp bugün izin almıyorsun? Hastaneye git! Annenle kal! Moral ver ona! Birkaç gün kal -bir hafta! Biz sensiz de idare ederiz. Ücretini ödeyeceğim sana. Kendini nasıl hissettiğini biliyorum. Benim de bir zamanlar bir annem vardı."</span></span></p>

    <p class="calibre10"><span class="font"><span class="calibre15">Dişlerimi gıcırdatıp başımı salladım.</span></span></p>

    <p class="calibre10"><span class="font"><span class="calibre15">"Hayır. Yapamam. Yapmayacağım. Burda bir görevim var benim, diğerlerine destek olmak zorundayım. Beni kayırmanıza izin veremem. Annem de öyle olmasını isterdi. Son nefesini alırken bile böyle diyeceğini biliyorum."</span></span></p>

    <p class="calibre10"><span class="font"><span class="calibre15">Beni omuzlarımdan kavrayıp sarstı.</span></span></p>

    <p class="calibre10"><span class="font"><span class="calibre15">"Hayır!" dedim. "Yapmayacağım."</span></span></p>

    <p class="calibre10"><span class="font"><span class="calibre15">"Bana bak! Patron kim burda? Sana ne diyorsam onu yapacaksın. <span>Burdan</span> doğru hastaneye gidecek ve annen iyileşinceye kadar orda kalacaksın!"</span></span></p>

    <p class="calibre10"><span class="font"><span class="calibre15">Sonunda razı olup eline uzandım.</span></span></p>

    <p class="calibre10"><span class="font"><span class="calibre15">"Tanrım, sen ne kadar iyi bir insansın! Teşekkür ederim! Tanrım, bunu asla unutmayacağım."</span></span></p>

    <p class="calibre10"><span class="font"><span class="calibre15">Omzumu okşadı.</span></span></p>

    <p class="calibre10"><span class="font"><span class="calibre15">"Unut gitsin. Halden anlarım. Benim de bir annem vardı bir zamanlar."</span></span></p>

    <p class="calibre10"><span class="font"><span class="calibre15">Cüzdanından bir fotoğraf çıkardı.</span></span></p>

    <p class="calibre10"><span class="font"><span class="calibre15">"Bak," dedi gülümseyerek.</span></span></p>

    <p class="calibre10"><span class="font"><span class="calibre15">Solgun fotoğrafı bulanık gözlerime tuttum. Gökten inip üzerine düşmüş izlenimi uyandıran gelinliğin içinde yapılı bir kadın vardı fotoğrafta. Arkasında ağaçlardan ve çalılardan, elma baharından ve koca koca açmış güllerden oluşmuş bir dekor vardı, kanaviçeden manzarada yer yer delikler göze çarpıyordu.</span></span></p>

    <p class="calibre10"><span class="font"><span class="calibre15">"Annem," dedi. <span>"Elli yıllık bir fotoğraf bu."</span></span></span></p>

    <p class="calibre10"><span class="font"><span class="calibre15">Hayatımda gördüğüm en çirkin kadındı. Çenesi bir polisin çenesi kadar köşeliydi. Elinde patates ezicisi tutar gibi tuttuğu çiçekler solmuştu. Duvağı kırık bir kornişten sarkan tül misali çarpıktı. Ağzının kenarları alaycı bir gülümsemeyle yukarı doğru kıvrılmıştı. O lanet Naylor’dan biriyle evlenmek için süslenip püslenmiş olmaktan nefret eder gibi bir hali vardı.</span></span></p>

    <p class="calibre10"><span class="font"><span class="calibre15">"Harikulade, sözcükler kifayetsiz kalıyor."</span></span></p>

    <p class="calibre10"><span class="font"><span class="calibre15">"Harikulade bir kadındı gerçekten."</span></span></p>

    <p class="calibre10"><span class="font"><span class="calibre15">"Belli. Yumuşak bir havası var -alacakaranlıkta bir tepe gibi, uzaktan görünen bir bulut gibi, tatlı ve ruhani bir şey; ne demek istediğimi biliyorsun -<span>metaforlarım</span> yetersiz."</span></span></p>

    <p class="calibre10"><span class="font"><span class="calibre15">"Evet. Zatürreden öldü."</span></span></p>

    <p class="calibre10"><span class="font"><span class="calibre15">"Tanrım," dedim. "Şu işe bak! Bu denli harikulade bir kadın! Bilimin de sınırları var. Küçük bir soğuk algınlığıyla başladı her şey, değil mi?"</span></span></p>

    <p class="calibre10"><span class="font"><span class="calibre15">"Evet. Aynen öyle oldu."</span></span></p>

    <p class="calibre10"><span class="font"><span class="calibre15">"Biz çağdaşlar! Ne kadar aptalız! Eski ve değerli şeylerin kendilerine özgü güzelliklerini ne kadar çabuk unutuyoruz -şu fotoğraf mesela. <span>Tanrım, ne kadar güzel bir kadın."</span></span></span></p>

    <p class="calibre10"><span class="font"><span class="calibre15">"Evet. Ah, ah."</span></span></p>
  </div>
</body>
</html>
