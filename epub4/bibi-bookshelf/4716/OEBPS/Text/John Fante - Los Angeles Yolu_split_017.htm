<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="blue" vlink="purple">
  <div class="WordSection2">
    <span class="font"><span class="calibre3"><br class="calibre4" clear="all" id="calibre_pb_17" /></span></span>

    <p class="calibre10"><a class="pcalibre pcalibre1" id="bookmark15"></a></p>

    <p class="calibre1"><a class="pcalibre pcalibre1" id="_Toc366694785"><span><!--[if gte vml 1]><v:shape
 id="Resim_x0020_18" o:spid="_x0000_i1035" type="#_x0000_t75" alt="fk illisturation"
 style='width:439.5pt;height:86.25pt;visibility:visible;mso-wrap-style:square'>
 <v:imagedata src="John%20Fante%20-%20Los%20Angeles%20Yolu_dosyalar/image005.jpg"
  o:title="fk illisturation"/>
</v:shape><![endif]--><!--[if !vml]--><img alt="fk illisturation" border="0" class="calibre18" src="../Images/image019.jpg" v:shapes="Resim_x0020_18" /></span></a></p>

    <p class="calibre1"></p>

    <p class="calibre1"><span><span class="font"><span class="calibre3">ON ALTI</span></span></span></p>

    <p class="calibre10"></p>

    <p class="calibre10"><span class="font"><span class="calibre15">Kadınları yok ettiğimin ertesi günü pişmanlık duydum. Meşgul ve yorgun olduğumda onları düşünmüyordum, ama Pazar tatil günümdü ve ortalıkta aylak aylak dolanırken Helen, Marie, Ruby ve Küçük Kız arzulu bir biçimde kulağıma fısıldıyorlar, onları imha etmekte neden bu kadar aceleci davrandığımı, pişman olup olmadığımı bilmek istiyorlardı. Pişmandım.</span></span></p>

    <p class="calibre10"><span class="font"><span class="calibre15">Onların anılarıyla yetinmek zorundaydım şimdi. Anıları yetmiyordu bana ama. Kaçıyorlardı benden. Gerçekten uzaktılar. Fotoğrafları tutup baktığım gibi bakamıyordum onlara. Evin içinde onları imha etmiş olmanın pişmanlığıyla dolanıp duruyor, böyle bir şey yaptığım için kendime iğrenç Hıristiyan diyordum. Yeni bir koleksiyon oluşturmayı düşündüm, ama o kadar kolay değildi. Uzun zaman almıştı o koleksiyonu oluşturmak. Kolay değildi Küçük Kız’ın yerini tutacak bir kız bulmak, hayatıma bir daha Marie gibi bir kadın da girmeyecekti muhtemelen. Yerleri doldurulamayacak kadınlardı onlar. Yeni bir koleksiyon oluşturmamı engelleyen bir neden daha vardı ayrıca. Çok yorgundum. Elime bir Spengler ya da Shopenhauer alıp divana uzanıyor ve okurken bir yandan da kendime sürekli ne kadar aptal, ne kadar <span>sahtekar</span> olduğumu söylüyordum, çünkü aslında istediğim artık olmayan o kadınlardı.</span></span></p>

    <p class="calibre10"><span class="font"><span class="calibre15">Elbise dolabı farklıydı şimdi, Mona’nın giysileriyle doluydu, iğrenç bir dezenfektan kokusu sinmişti içeri. Bazı geceler tahammül edemeyeceğimi düşünürdüm. Gri halıların ne kadar iğrenç olduklarını düşünerek ve tırnaklarımı kemirerek volta atmaya başlardım gri halının üzerinde. Hiçbir şey okuyamazdım. Muhteşem bir adamın kitabını okumak gelmezdi içimden, gerçekten o kadar muhteşem olup olmadıklarından de emin değildim zaten. Hazel ya da Marie ya da Küçük Kız kadar muhteşem miydiler mesela? Nietzsche, Jean’in sarı saçlarıyla kıyaslanabilir miydi? Bazı geceler hiç de öyle düşünmüyordum. Sprengler, Hazel’in tırnakları denli muhteşem miydi? <span>Bazen evet, bazen hayır.</span> Her şeyin bir yeri ve zamanı vardı, ama bana kalsa Hazel’ın tırnaklarını Oswald Spengler’in on milyon kitabına değişmezdim.</span></span></p>

    <p class="calibre10"><span class="font"><span class="calibre15">Çalışma odamın mahremiyetini özlemiştim. O dolaba bakıp bir daha içine giremeyeceğim bir mezar olduğunu düşünürdüm. Mona’nın giysileri! Midemi bulandırıyorlardı! Yine de annemden ya da Mona’dan giysileri başka bir yere taşımalarım isteyemezdim. Anneme gidip, “Lütfen o giysileri başka bir yere koy,” diyemiyordum. Sözcükler ağzıma gelmiyordu. Nefret ediyordum bundan. Ahlaki açıdan bir korkağa dönüştüğüm endişesine kapılıyordum.</span></span></p>

    <p class="calibre10"><span class="font"><span class="calibre15">Bir gece annemle Mona evde yoktular. Eski günlerin anısına çalışma odamı ziyaret etmeye karar verdim. Mazide kalmış topraklara duygusal bir yolculuk. Kapıyı kapatıp karanlıkta öylece durdum ve o küçük odanın sadece bana ait olduğu günleri düşündüm. Asla eskisi gibi olmayacaktı ama.</span></span></p>

    <p class="calibre10"><span class="font"><span class="calibre15">Karanlıkta elimi uzatıp çengellerden sarkan giysilere dokundum. Hayalet çarşafları gibiydiler, dünyanın başından bu yana gelmiş geçmiş milyonlarca ölü rahibenin cüppeleri gibi. Bana meydan okuyorlardı <span>sanki,</span> beni taciz etmek için ordaydılar, aslında hiçbir zaman var olmayan kadınlarımla kurduğum mutlu hayalleri parçalamak için. İçim burkuldu, geçmiş günleri anımsamak acı vericiydi. Ama o kadınların yüzleri bulanmaya başlamıştı artık belleğimde.</span></span></p>

    <p class="calibre10"><span class="font"><span class="calibre15">Ağlamamak için yumruğumu giysilerden birinin kıvrımlarına gömdüm. Dayanılmaz bir gül ve tütsü kokusu vardı içerde, cenazelerin beyaz zambak kokusu, çocukluğumun kiliselerindeki hah kokusu, balmumu kokusu, yüksek ve karanlık pencerelerin kokusu, diz çökmüş dua eden yaşlı kadınların kokusu.</span></span></p>

    <p class="calibre10"><span class="font"><span class="calibre15">Günah çıkarma hücresinin karanlığı vardı içerde, Arturo Bandini adında on iki yaşındaki çocuk diz çökmüş rahibe çok kötü bir şey yaptığını söylüyor ve rahip hiçbir şey itiraf edilemeyecek kadar kötü değildir diyor ve çocuk günah işlediğinden emin olmadığını ama kimsenin şimdiye kadar böyle bir şey yapmadığından emin olduğunu söylüyor, çünkü peder, gerçekten gülünç, nasıl <span>anlatsam;</span> ve rahip sonunda söküyor baklayı ağzından, tutkunun ilk günahı, ve bir daha yapmaması için uyarıyor.</span></span></p>

    <p class="calibre10"><span class="font"><span class="calibre15">Başımı dolabın duvarına vurup kendimi bayıltmak geldi içimden. Neden fırlatıp atmıyordum ki o giysileri. Neden bana Rahibe Mary Justin’i, Rahibe Mary Leo’yu, Rahibe Mary Corita’yı hatırlatıyorlardı? Kirayı ben ödemiyor muydum? Öyleyse o giysileri fırlatıp atma hakkına da sahiptim. Ama bir şey yasaklıyordu beni, nedenini anlayamıyordum.</span></span></p>

    <p class="calibre10"><span><span class="font"><span class="calibre15">Herzamankinden</span></span></span> <span class="font"><span class="calibre15">daha zayıf hissediyordum kendimi, çünkü kendimi güçlü hissettiğimde hiç duraksamam, istediğimi yaparım; o giysileri toparladığım gibi pencereden dışarı fırlatır, arkasından da tükürürdüm. Ama isteğimi yitirmiştim. Pencereden dışarı giysi fırlatmak aptalca göründü bana. İçimdeki istek ölmüştü.</span></span></p>

    <p class="calibre10"><span class="font"><span class="calibre15">Orada öylece durdum ve <span>baş parmağımı</span> ağzımda buldum. Gülünçtü. On sekiz yaşındaydım ve hâlâ parmağımı emiyordum! Sonra, o kadar cesur ve korkusuzsan neden parmağını ısırmıyorsun, dedim kendime. Isır erkeksen! Ödleğin tekisin ısırmazsan. Bak sen, dedim. Bana mı? Ödlek değilim ve bunu sana kanıtlayacağım! Ağzıma kan tadı gelinceye kadar ısırdım <span>baş parmağımı</span>. Dişlerim deriyi <span>kesinciye</span> kadar parmağımı yavaşça çevirdim. Acı önce duraksadı, sonra eklemlerime doğru ilerledi, oradan koluma çıktı, sonra da omzuma ve gözlerime yerleşti.</span></span></p>

    <p class="calibre10"><span class="font"><span class="calibre15">Elime gelen ilk giysiyi tuttuğum gibi parçaladım. Bak ne kadar güçlüsün! Paramparça et onu! Geriye bir şey kalmayıncaya kadar parçala! Ellerim ve dişlerimle saldırdım lanet şeye, köpek gibi hırlayarak, yerde yuvarlanarak, elbiseyi dizlerimin üzerine çekip saldırarak, kanlı parmağımı üzerine sürterek, yırtıldıkça kahkaha atarak.</span></span></p>

    <p class="calibre10"><span class="font"><span class="calibre15">Sonra ağlamaya başladım. <span>Baş parmağımın</span> acısı hiçti. Yalnızlık duygusuydu asıl acı veren. Dua etmek geldi içimden. İki yıldır dua etmemiştim -liseyi terk edip deli gibi kitap okumaya başladığımdan beri. Ama şimdi dua etmek istiyordum yine. Yararı olacağından, kendimi daha iyi hissedeceğimden emindim, çünkü çocukken iyi gelirdi bana dua etmek.</span></span></p>

    <p class="calibre10"><span class="font"><span class="calibre15">Dizlerimin üzerine çöktüm, gözlerimi kapatıp dua sözcüklerini düşünmeye çalıştım. Değişik sözcüklerdi dua sözcükleri. O ana kadar fark etmemiştim bunu. Artık biliyordum aradaki farkı.</span></span></p>

    <p class="calibre10"><span class="font"><span class="calibre15">Gelmiyordu ama sözcükler. Dua etmek zorundaydım, bir şeyler söylemek zorundaydım; kuluçkaya yatmış bekleyen bir dua vardı içimde.</span></span></p>

    <p class="calibre10"><span class="font"><span class="calibre15">O bildik eski dualar olmaz elbette!</span></span></p>

    <p class="calibre10"><span class="font"><span class="calibre15">Efendimiz duası olmaz, hani şu Cennet’teki Babamız, kutsaldır adın, diye başlayan... O duaya inanmıyordum artık. Yoktu cennet diye bir şey; cehennem olabilirdi, olasıydı, ama cennet yoktu.</span></span></p>

    <p class="calibre10"><span class="font"><span class="calibre15">Yüce Tanrım, seni gücendirdiğim için yüreğim kan ağlıyor, bütün günahlarımdan nefret ediyorum, diye başlayan nedamet duası da olmazdı... Çünkü pişman olduğum tek şey kadınlarımı yitirmiş olmaktı, o da Tanrı’nın karşı olduğu bir şeydi. Karşı mıydı gerçekten? Elbette, karşı olması gerekirdi. Ben Tanrı olsaydım karşı olurdum mutlaka. Tanrı’nın kadınlarımı onaylaması düşünülemezdi. Hayır. Öyleyse karşıydı.</span></span></p>

    <p class="calibre10"><span class="font"><span class="calibre15">Nietzsche vardı, Friedrich Nietzsche.</span></span></p>

    <p class="calibre10"><span class="font"><span class="calibre15">Onu denedim.</span></span></p>

    <p class="calibre10"><span class="font"><span class="calibre15">“Ey sevgili Friedrich!” diye başladım duaya.</span></span></p>

    <p class="calibre10"><span class="font"><span class="calibre15">Olmadı. Eşcinsel gibi hissettim kendimi.</span></span></p>

    <p class="calibre10"><span class="font"><span class="calibre15">Bir kez daha denedim.</span></span></p>

    <p class="calibre10"><span class="font"><span class="calibre15">“Ey sevgili Bay Nietzsche.”</span></span></p>

    <p class="calibre10"><span class="font"><span class="calibre15">Daha kötü. Çünkü Nietzsche’nin kitap kapaklarındaki fotoğrafları geliyordu aklıma. O <span>salak</span> bıyığıyla bir bira içicisine benziyordu ve ben biracılardan nefret ederim.</span></span></p>

    <p class="calibre10"><span class="font"><span class="calibre15">Hem ölmüştü Nietzsche. Dört yıl olmuştu öleli. Ölümsüz bir yazardı, sözcükleri kitaplarının sayfalarında alev <span>alev</span> yanıyorlardı ve çağdaş edebiyatı derinden etkilemişti, ama yine de ölmüştü ve ben bunun bilincindeydim.</span></span></p>

    <p class="calibre10"><span class="font"><span class="calibre15">Srengler’ı denedim sonra.</span></span></p>

    <p class="calibre10"><span class="font"><span class="calibre15">“Sevgili Spengler,” dedim.</span></span></p>

    <p class="calibre10"><span class="font"><span class="calibre15">Feci.</span></span></p>

    <p class="calibre10"><span class="font"><span class="calibre15">“Merhaba, Spengler,” dedim bu sefer.</span></span></p>

    <p class="calibre10"><span class="font"><span class="calibre15">Feci.</span></span></p>

    <p class="calibre10"><span class="font"><span class="calibre15">“Bak, Spengler!” dedim.</span></span></p>

    <p class="calibre10"><span><span class="font"><span class="calibre15">Daha da feci.</span></span></span></p>

    <p class="calibre10"><span class="font"><span class="calibre15">“Şey, Oswald, az önce dediğim gibi...”</span></span></p>

    <p class="calibre10"><span class="font"><span class="calibre15">Olacak iş değil.</span></span></p>

    <p class="calibre10"><span class="font"><span class="calibre15">Kadınlarım vardı. Onlar da ölmüşlerdi; onlarda bir şey bulabilirdim belki. Tek tek denedim hepsini, ama yürümedi, çünkü onları düşünür düşünmez şehvet dalgasına kapılıyordum. Şehvet duygusuna kapılmışken nasıl dua eder insan? Rezalet.</span></span></p>

    <p class="calibre10"><span class="font"><span class="calibre15">Bir sürü insan deneyip hepsinde başarısız olduktan sonra vazgeçmek üzereydim ki, birden bir fikir geldi aklıma; Tanrı’ya ya da başkalarına değil, kendime dua etmeliydim.</span></span></p>

    <p class="calibre10"><span class="font"><span class="calibre15">“Arturo, koçum. Sevgili Arturo. Haksız yere ne kadar çok acı çekiyorsun, evladım. Ama cesursun, Arturo. Yaptığın binlerce fethin izlerini taşıyan yiğit bir savaşçıyı anımsatıyorsun bana. Ne cesaret! Ne asalet! Ah, Arturo, ne kadar muhteşemsin aslında! Seni çok seviyorum, canım <span>Arturo’m</span>, yüce ve kudretli tanrım benim. Ağla öyleyse, Arturo. Bırak aksın gözyaşların, çünkü zor bir hayat seninki, sonuna dek acı veren bir savaş ve bir tek sen biliyorsun bunu, sadece sen, tek başına dövüşen harikulade savaşçı; <span>gözüpek</span>, dünyanın bugüne dek eşini görmediği büyük kahraman.”</span></span></p>

    <p class="calibre10"><span class="font"><span class="calibre15">Topuklarımın üzerine çömelip kasıklarım ağrıyıncaya kadar ağladım. Ağzımı açtım ve acı acı böğürdüm, ne kadar iyi geldi, ne kadar tatlıymış ağlamak; bir süre sonra gülmeye başladım zevkten, hem gülüyor hem ağlıyordum, yanaklarımdan süzülen yaşlar ellerime akıyorlardı. Saatlerce ağlayabilirdim.</span></span></p>

    <p class="calibre10"><span class="font"><span class="calibre15">Oturma odasından gelen ayak sesleriyle kesildi ağlamam. Mona’ya aitti ayak sesleri. Ayağa kalkıp gözlerimi sildim, kızardıklarını biliyordum ama. Yırtık eteği gömleğimin altına sokup dolaptan çıktım. Öksürdüm hafifçe, gırtlağımı temizler gibi, her şeyin yolunda gittiğini gösterir bir biçimde.</span></span></p>

    <p class="calibre10"><span class="font"><span class="calibre15">Mona evde birinin olduğunun farkında değildi. Işıklar sönüktü, evde yalnız olduğunu sanıyordu. Şaşkınlıkla baktı bana, beni daha önce hiç görmemiş gibi. Birkaç adım attım, bir o yana bir bu yana, öksürüp bir ezgi mırıldandım, ama gözleriyle izliyordu beni, bir şey söylememişti ama gözlerini benden ayırmıyordu.</span></span></p>

    <p class="calibre10"><span class="font"><span class="calibre15">“Hadi, hayat eleştirmeni -bir şey söyle,” dedim.</span></span></p>

    <p class="calibre10"><span class="font"><span class="calibre15">Gözleri elime takılmıştı.</span></span></p>

    <p class="calibre10"><span class="font"><span class="calibre15">“Parmağın...”</span></span></p>

    <p class="calibre10"><span class="font"><span class="calibre15">“Parmak benim,” dedim. <span>“Tanrı sarhoşu rahibe.”</span></span></span></p>

    <p class="calibre10"><span class="font"><span class="calibre15">Banyoya girip kapıyı kilitledim ve parçalanmış eteği hava boşluğundan aşağı fırlattım. Sonra parmağımı sardım. Aynanın karşısında durup kendime baktım. <span>Aşıktım</span> yüzüme. Çok yakışıklı buluyordum kendimi. Son derece biçimli bir burnum, bir kadının dudaklarından daha kırmızı dudaklarım vardı, makyaj filan <span>hikaye</span>. Gözlerim iri ve berrak, çenem hafif çıkıktı, güçlü bir çene, kişilik ve irade belirtisi. Evet, güzel bir yüz. Zevk sahibi biri çok şey bulurdu o yüzde ilgisini çekecek.</span></span></p>

    <p class="calibre10"><span class="font"><span class="calibre15">Ecza dolabında annemin evlilik yüzüğü duruyordu, ellerini yıkadıktan sonra oraya bırakır genellikle. Yüzüğü avucuma koyup hayretle inceledim. O yüzüğün, o metal parçasının beni dünyaya getirecek beraberliği mühürlediğini düşünmek! İnanılacak şey değildi. Babam o yüzüğü alırken dünyanın en muhteşem insanlarından birine hayat verecek bir beraberliği simgeleyeceğini bilebilir miydi? Ne kadar tuhaftı o banyoda durup bütün bunları kavramak! O küçük aptal metal parçası öneminden habersizdi. Ama bir gün paha biçilmez bir koleksiyon parçası olacaktı. Müzeyi canlandırabiliyordum gözümde, insanlar Bandini <span>yadigarlarının</span> başına toplanmışlar, mezat tellalının bağırışları ve sonunda bir Morgan ya da Rockefeller yüzüğün fiyatım on iki milyona çıkarıyor, sadece Arturo Bandini’nin, dünyanın gelmiş geçmiş en büyük yazarının annesi taktı diye.</span></span></p>
  </div>
</body>
</html>
