<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="blue" vlink="purple">
  <div class="WordSection2">
    <span class="font"><span class="calibre3"><br class="calibre4" clear="all" id="calibre_pb_16" /></span></span>

    <p class="calibre10"><a class="pcalibre pcalibre1" id="bookmark14"></a></p>

    <p class="calibre1"><a class="pcalibre pcalibre1" id="_Toc366694784"><span><!--[if gte vml 1]><v:shape
 id="Resim_x0020_17" o:spid="_x0000_i1036" type="#_x0000_t75" alt="fk illisturation"
 style='width:439.5pt;height:86.25pt;visibility:visible;mso-wrap-style:square'>
 <v:imagedata src="John%20Fante%20-%20Los%20Angeles%20Yolu_dosyalar/image005.jpg"
  o:title="fk illisturation"/>
</v:shape><![endif]--><!--[if !vml]--><img alt="fk illisturation" border="0" class="calibre18" src="../Images/image018.jpg" v:shapes="Resim_x0020_17" /></span></a></p>

    <p class="calibre1"></p>

    <p class="calibre1"><span><span class="font"><span class="calibre3">ON BEŞ</span></span></span></p>

    <p class="calibre10"></p>

    <p class="calibre10"><span class="font"><span class="calibre15">Bir ay geçti, dört hafta. Haftada on beş dolar.</span></span></p>

    <p class="calibre10"><span class="font"><span class="calibre15">Shorty Naylor’a bir türlü ısınamadım. Shorty Naylor da bana bir türlü ısınamadı ona bakarsanız. Onunla konuşamıyordum, o da benimle konuşmuyordu. Hal hatır sorulacak biri değildi, başını sallamakla yetinirdi. Konserve sektörünün sorunlarından ya da siyasetten de söz edemiyordunuz onunla. Soğuk nevalenin tekiydi. Beni kendinden uzak tutuyordu. Sıradan bir işçi muamelesi yapıyordu bana. İşçi olduğumun farkındaydım, hatırlatmaya gerek yoktu.</span></span></p>

    <p class="calibre10"><span class="font"><span class="calibre15">Uskumru mevsimi sona ermek üzereydi. Bir öğleden sonra iki yüz tonluk malı etiketlemeyi yeni bitirmiştik ki elinde kalem ve yazı tahtasıyla Shorty Naylor girdi içeri. Uskumru paketlenmiş ve damgalanmış olarak sevkiyata hazırdı. Rıhtımda malı Almanya’ya götürmek üzere demirlemiş bir gemi bekliyordu -Berlin’de bir toptancıya aitti mal.</span></span></p>

    <p class="calibre10"><span class="font"><span class="calibre15">Shorty malı rıhtıma götürmemiz gerektiğini söyledi. Makine sustu, alnımdaki teri sildikten sonra Shorty’nin yanına gidip elimi omzuna attım.</span></span></p>

    <p class="calibre10"><span class="font"><span class="calibre15">“Konserve sektörü ne <span>alemde</span> bu sıralar, Naylor!” diye sordum. “Norveçlilerle rekabet edebiliyor muyuz?”</span></span></p>

    <p class="calibre10"><span class="font"><span class="calibre15">Elimi omzundan çekti.</span></span></p>

    <p class="calibre10"><span class="font"><span class="calibre15">“Kendine bir el kamyonu bul ve işe koyul.”</span></span></p>

    <p class="calibre10"><span class="font"><span class="calibre15">“Çok merhametsiz bir patronsun,” dedim. “Merhamet duygusundan yoksunsun, Naylor.”</span></span></p>

    <p class="calibre10"><span class="font"><span class="calibre15">Birkaç adım attım, adımı seslendi. Döndüm.</span></span></p>

    <p class="calibre10"><span class="font"><span class="calibre15">“El kamyonu kullanmayı biliyor musun?”</span></span></p>

    <p class="calibre10"><span class="font"><span class="calibre15">Bunu hiç düşünmemiştim. El kamyonu diye bir şeyin varlığından bile haberdar değildim. Tabii ki bilmiyordum el kamyonu kullanmayı. Yazardım ben. Tabii ki bilmiyordum. Gülüp kotumu yukarı çektim.</span></span></p>

    <p class="calibre10"><span class="font"><span class="calibre15">“Çok komik! El kamyonu kullanmayı biliyor muyum? Bunu mu soruyorsun bana! Peh! <span>El kamyonu kullanmayı biliyor muyum!”</span></span></span></p>

    <p class="calibre10"><span class="font"><span class="calibre15">“Bilmiyorsan, bilmiyorum de. Şaklabanlığın <span>alemi</span> yok.” Başımı sallayıp yere baktım.</span></span></p>

    <p class="calibre10"><span><span class="font"><span class="calibre15">“El kamyonu kullanmayı biliyor muyum!</span></span></span> <span class="font"><span class="calibre15">Nasıl sorarsın bunu bana?”</span></span></p>

    <p class="calibre10"><span class="font"><span class="calibre15">“Biliyor musun, bilmiyor musun?”</span></span></p>

    <p class="calibre10"><span class="font"><span class="calibre15">“Böyle saçma soru mu olur? El kamyonu kullanmayı biliyor muyum? Elbette biliyorum el kamyonu kullanmayı. Doğal olarak.”</span></span></p>

    <p class="calibre10"><span><span class="font"><span class="calibre15">Sıçan kuyruğu</span></span></span> <span class="font"><span class="calibre15">gibi büzüldü üst dudağı.</span></span></p>

    <p class="calibre10"><span class="font"><span class="calibre15">“Nerde öğrendin el kamyonu kullanmayı?”</span></span></p>

    <p class="calibre10"><span class="font"><span class="calibre15">Bütün odaya seslenerek konuştum. “Şimdi de el kamyonu kullanmayı nerde öğrendiğimi bilmek istiyor! Olacak iş mi? El kamyonu kullanmayı nerde öğrendiğimi bilmek istiyor!”</span></span></p>

    <p class="calibre10"><span class="font"><span class="calibre15">“<span>Pekala</span>, zaman kaybediyoruz. Nerde? Sana nerde öğrendiğini soruyorum?”</span></span></p>

    <p class="calibre10"><span class="font"><span class="calibre15">Tüfek patlaması gibi geldi cevabım.</span></span></p>

    <p class="calibre10"><span class="font"><span class="calibre15">“Tersanede. Gaz yükleme istasyonunda. Yükleme işçisi olarak çalıştım orda.”</span></span></p>

    <p class="calibre10"><span class="font"><span class="calibre15">Dudaklarını alaycı bir biçimde büzerek tepeden tırnağa süzdü beni.</span></span></p>

    <p class="calibre10"><span class="font"><span class="calibre15">“Sen, yükleme işçisi.”</span></span></p>

    <p class="calibre10"><span class="font"><span class="calibre15">Güldü sonra.</span></span></p>

    <p class="calibre10"><span class="font"><span class="calibre15">Nefret ettim ondan. Geri <span>zekalının</span> tekiydi. <span>Salak, köpek, sıçan, leş. Leş suratlı sıçan.</span> Ne biliyordu ki? Bir yalan, evet. Ama o ne biliyordu ki bu konuda? Hayatında muhtemelen tek bir kitap bile okumamış kara cahil herif ne biliyordu bu konuda? Tanrım! Herhangi bir konuda bir şey bilmesi mümkün müydü o aptalın? Ve bir şey daha; eksik dişleri, tütün suyuna bulanmış ağzı ve sıçan gözleriyle benden daha iri filan da değildi.</span></span></p>

    <p class="calibre10"><span class="font"><span class="calibre15">“<span>Pekala</span>,” dedim. “Seni bir süredir inceliyorum Saylor ya da Taylor ya da Naylor, her neyse adın, benim umurumda değil açıkçası; şayet benim perspektifim tamamen çarpık değilse sen de çok iri biri sayılmazsın Saylor ya da Baylor ya da Taylor ya da Naylor, her neyse lanet adın.”</span></span></p>

    <p class="calibre10"><span class="font"><span class="calibre15">Burada tekrarlayamayacağım kadar galiz bir küfür döküldü ağzının kenarından. Yazı tahtasını işaretleyip beni duymuyormuş numarasına yattı, ama <span>riyakarlıktan</span> başka bir şey değildi bana kalırsa, kara cahil ruhunun derinliğinden gelen bir oyun, bir sıçan gibi tırmalamıştı içini, kültür yoksunu bir sıçan gibi; o kadar nefret ettim ki ondan, parmağını ısırıp yüzüne tükürebilirdim. Şuna bak! Sıçan, peynir parçasını küçük pençeleriyle çizen bir sıçan gibi yazı tahtasına bir şeyler çiziktiriyor; pis kemirgen, domuz, lağım faresi, rıhtım faresi. Ama neden bir şey söylemiyordu? Ha. Çünkü dişine göre birini bulmuştu sonunda, çünkü karşımda çaresiz hissediyordu kendini.</span></span></p>

    <p class="calibre10"><span class="font"><span class="calibre15">İstiflenmiş uskumru kolilerini işaret ettim.</span></span></p>

    <p class="calibre10"><span class="font"><span class="calibre15">“Bu mal Almanya’ya sevk edilmeyi bekliyor anladığım kadarıyla.”</span></span></p>

    <p class="calibre10"><span class="font"><span class="calibre15">“Ciddi misin?” dedi alaycı bir tonla kara tahtaya bir şeyler çiziktirerek.</span></span></p>

    <p class="calibre10"><span class="font"><span class="calibre15">Hiç alınmadım <span>ama,</span> nükte beni ıskalar bu gibi durumlarda. Ağırbaşlı bir sessizliğe büründüm.</span></span></p>

    <p class="calibre10"><span class="font"><span class="calibre15">“Baksana Naylor ya da Baylor ya da her neysen -modern Almanya hakkında ne düşünüyorsun? Hitler’in <span><i class="calibre9">Weltanschauung’ına</i></span> katılıyor musun?”</span></span></p>

    <p class="calibre10"><span class="font"><span class="calibre15">Yanıt yok. Tek kelime bile etmedi, bir şeyler çiziktirmekle yetindi. Çünkü aşıyordu onu <i class="calibre9">Weltanschauung!</i> Bir sıçan için çok fazlaydı. Kafası karışmıştı, afallamıştı. O sözcüğü ilk olarak duyuyordu, bir daha da duymayacaktı. Kurşun kalemini cebine sokup omzumun üzerinden baktı. Parmak uçlarında yükselmek zorunda kalmıştı bunu yapmak için, o kadar cüceydi acınası sıçan.</span></span></p>

    <p class="calibre10"><span class="font"><span class="calibre15">“Manuel!” diye seslendi. “Hey, Manuel! Buraya gel.”</span></span></p>

    <p class="calibre10"><span class="font"><span class="calibre15">Manuel ürkek ve kararsız adımlarla yanımıza geldi, korkuyordu çünkü niyeti işten atmak değilse Shorty kimseye adıyla seslenmezdi. Otuz yaşlarındaydı Manuel, yüzünde aç bir ifade vardı, elmacık kemikleri yumurta gibi öne doğru fırlamışlardı. Makinede tam karşımda çalışıyordu. Ona sık sık bakardım çünkü dişleri kocamandı. Süt beyazı dişleri yüzüne fazlasıyla büyüktüler, üst dudağı örtmüyordu dişlerini. Dişten başka bir şey düşünemiyordum ona baktığımda.</span></span></p>

    <p class="calibre10"><span class="font"><span class="calibre15">“Manuel, şuna el kamyonunun nasıl çalıştığını göster.”</span></span></p>

    <p class="calibre10"><span class="font"><span class="calibre15">Araya girdim. “Bunun gerekli olduğunu sanmıyorum, Manuel. Ama burda emirleri o verdiğine göre, emir demiri keser dedikleri gibi.”</span></span></p>

    <p class="calibre10"><span class="font"><span class="calibre15">Ama Manuel ondan yanaydı.</span></span></p>

    <p class="calibre10"><span class="font"><span class="calibre15">“Hadi gel, sana göstereyim,” dedi.</span></span></p>

    <p class="calibre10"><span class="font"><span class="calibre15">Beni uzaklaştırdı, Shorty’nin ağzından dökülen küfürleri rahatlıkla duyabiliyordum.</span></span></p>

    <p class="calibre10"><span class="font"><span class="calibre15">“Bu beni şaşırtıyor,” dedim. “Gülünç, biliyor musun? Gülmek geliyor içimden. <span>Bu herif tabansızın teki.”</span></span></span></p>

    <p class="calibre10"><span class="font"><span class="calibre15">“Sana göstereyim. Gel. Patronun emri.”</span></span></p>

    <p class="calibre10"><span class="font"><span class="calibre15">“Patron geri <span>zekalının</span> teki. Demans prekos.”</span></span></p>

    <p class="calibre10"><span class="font"><span class="calibre15">“Hayır, hayır! Patronun emri. Yürü.”</span></span></p>

    <p class="calibre10"><span><span class="font"><span class="calibre15">“Dehşet verici bir biçimde gülünç.”</span></span></span></p>

    <p class="calibre10"><span class="font"><span class="calibre15">“Patronun emri. Elden bir şey gelmez.”</span></span></p>

    <p class="calibre10"><span class="font"><span class="calibre15">El kamyonlarının bulunduğu odaya girdik, ikimiz de birer el kamyonuyla çıktık odadan. Manuel kendininkini açıklığa doğru itti. Peşinden gittim. Hiç de zor olmadı. El kamyonu dedikleri buydu demek. Çocukluğumda el arabası derdik bunlara. İki eli olan herkes bir el kamyonu kullanabilirdi. Manuel’in saçı arkadan kör kasap bıçağıyla tıraş edilmiş bir kedinin kürkünü andırıyordu. Evde kesilmişti kuşkusuz. Üzerindeki tulumun <span>kıç</span> kısmı beyaz yelken beziyle yamanmıştı. Kötü dikilmişti, saç iğnesi ve bir parça iple dikilmiş gibi. Ayakkabılarının topukları aşınmıştı, tabanları iri çivilerle lastik kaplanmıştı. O kadar yoksul görünüyordu ki öfke duydum. Çok yoksul insan tanıyordum, ama Manuel’in o kadar yoksul olması gerekmiyordu.</span></span></p>

    <p class="calibre10"><span class="font"><span class="calibre15">“Baksana,” dedim. “Kaç para kazanıyorsun sen, Allah aşkına?”</span></span></p>

    <p class="calibre10"><span class="font"><span class="calibre15">Benim kadar kazanıyordu. <span>Saatte yirmi beş sent.</span></span></span></p>

    <p class="calibre10"><span class="font"><span class="calibre15">Gözlerimin içine bakıyordu, öne doğru eğilmiş uzun ve sıska bir adam, her an dağılmaya hazır, gözlerinde derin ve samimi ama kuşku dolu bir bakış. İşçilere özgü o yılgın ve hüzün verici bakış.</span></span></p>

    <p class="calibre10"><span class="font"><span class="calibre15">“Konserve fabrikasında çalışmayı seviyor musun?” diye sordu.</span></span></p>

    <p class="calibre10"><span class="font"><span class="calibre15">“Beni eğlendiriyor. Güzel anları var.”</span></span></p>

    <p class="calibre10"><span class="font"><span class="calibre15">“Ben seviyorum. Çok seviyorum.”</span></span></p>

    <p class="calibre10"><span class="font"><span class="calibre15">“Neden yeni bir çift ayakkabı almıyorsun kendine?”</span></span></p>

    <p class="calibre10"><span class="font"><span class="calibre15">“Para yetmiyor.”</span></span></p>

    <p class="calibre10"><span class="font"><span class="calibre15">“Evli misin?”</span></span></p>

    <p class="calibre10"><span class="font"><span class="calibre15">Hızlı ve sert bir biçimde başını salladı evli olmanın memnuniyetiyle.</span></span></p>

    <p class="calibre10"><span class="font"><span class="calibre15">“Çocuk var mı?”</span></span></p>

    <p class="calibre10"><span class="font"><span class="calibre15">Çocuk sahibi olmaktan da çok memnundu. Üç çocuğu vardı anlaşılan, çünkü üç parmağını kaldırıp gülümsemişti.</span></span></p>

    <p class="calibre10"><span class="font"><span class="calibre15">“Saatte yirmi beş sent ücretle nasıl geçiniyorsunuz?” Bilmiyordu. Bilmiyordu, ama geçiniyorlardı. Elini alnına götürüp çaresizlik belirten bir jest yaptı. Yaşıyorlardı, günler birbirini kovalıyordu ve onlar hayatta kalıp yaşıyorlardı o günleri.</span></span></p>

    <p class="calibre10"><span class="font"><span class="calibre15">“Neden zam istemiyorsun?”</span></span></p>

    <p class="calibre10"><span class="font"><span class="calibre15">Başını salladı hemen.</span></span></p>

    <p class="calibre10"><span class="font"><span class="calibre15">“Belki kovarlar beni.”</span></span></p>

    <p class="calibre10"><span class="font"><span class="calibre15">“Nesin sen biliyor musun?” dedim.</span></span></p>

    <p class="calibre10"><span class="font"><span class="calibre15">Hayır. Bilmiyordu.</span></span></p>

    <p class="calibre10"><span class="font"><span class="calibre15">“<span>Salaksın</span>. <span>Birinci sınıf bir salak.</span> Bir bak kendine! Köleden farkın yok. <span>Hakim</span> sınıfın tekmesini kasıklarına yemişsin. Neden erkek gibi grev yapmıyorsun?”</span></span></p>

    <p class="calibre10"><span class="font"><span class="calibre15">“Grev olmaz. Kovulurum.”</span></span></p>

    <p class="calibre10"><span class="font"><span class="calibre15">“<span>Salak</span>. Bir bak şu haline! Adam gibi bir çift ayakkabı bile yok ayağında. Ya şu tuluma ne demeli! Tanrı aşkına, açlıktan ölecekmiş gibi bir halin var. Karnın aç mı?”</span></span></p>

    <p class="calibre10"><span class="font"><span class="calibre15">Cevap vermedi.</span></span></p>

    <p class="calibre10"><span class="font"><span class="calibre15">“Cevap ver bana, aptal herif! Aç mısın?”</span></span></p>

    <p class="calibre10"><span class="font"><span class="calibre15">“Aç değilim.”</span></span></p>

    <p class="calibre10"><span><span class="font"><span class="calibre15">“Seni pis yalancı.”</span></span></span></p>

    <p class="calibre10"><span class="font"><span class="calibre15">Ayaklarını sürüyerek yürürken bakışları ayakkabılarına kaydı. Sonra benimkilere baktı, her açıdan onunkilerden daha iyiydiler. Benim ayakkabılarımın onunkilerden daha iyi olmasından mutluluk duydu. Yüzüme bakıp gülümsedi. Kudurdum öfkeden. Ne vardı bunda mutlu olacak? Onu yumruklamak geldi içimden.</span></span></p>

    <p class="calibre10"><span class="font"><span class="calibre15">“Güzel ayakkabılar,” dedi. “Kaç para ödedin?”</span></span></p>

    <p class="calibre10"><span class="font"><span class="calibre15">“Kes sesini.”</span></span></p>

    <p class="calibre10"><span class="font"><span class="calibre15">O önde ben arkada yürümeye devam ettik. Birden öyle bir öfke kabardı ki içimde kendime <span>hakim</span> olamadım. “Seni budala! Seni dangalak! Neden bu fabrikanın altını üstüne getirip hakkını aramıyorsun? Ayakkabı iste! Süt iste! Aynaya baksana! Bir sabıkalıdan farkın yok! Hani sütün? Neden bağıra çağıra süt talep etmiyorsun?”</span></span></p>

    <p class="calibre10"><span class="font"><span class="calibre15">Gidonu tutan kollan gerildi. Esmer boynu öfkeyle kabardı. Fazla ileri gittiğimi hissettim. Dövüşecektik belki de. Öyle değildi ama.</span></span></p>

    <p class="calibre10"><span class="font"><span class="calibre15">“Yavaş konuş!” diye tısladı. “Belki kovuluruz.”</span></span></p>

    <p class="calibre10"><span class="font"><span class="calibre15">Ama <span>mekan</span> fazlasıyla gürültülüydü, makinelerin gıcırtısı ve kolilerin gümbürtüsüyle bizden yüz adım ötedeki <span>Shorty</span> <span>Naylor’ın</span> bizi duyması olanaksızdı. Hiçbir tehlike olmadığını fark ettikten sonra onunla işimin bitmediğine karar verdim.</span></span></p>

    <p class="calibre10"><span class="font"><span class="calibre15">“Ya karın ve çocukların? O zavallı bebeler? Süt talep et! Zengin bebeleri süt içinde yüzerken seninkilerin açlıktan öldüklerini düşünsene! Yüzüyorlar sütün içinde! Böyle olmak zorunda mı? Sen de insan değil misin, onlardan ne farkın var? İnsanın ilkellik öncesi şeref kavramının korkunç bir karikatürü müsün yoksa? Dinliyor musun beni? Yoksa gerçekler kulaklarım yaktığı için onları tıkıyor musun? Kölelikten kulluğa geçemeyecek kadar zayıf mısın? Bayılıyorsun emir kipine! Süt talep etmiyorsun, <span>hipokondriyi</span> yeğlersin sen! Fahişenin tekisin, bir sürtük, bir <span>pezevenk</span>, çağdaş <span>Kapitalizm’in</span> orospusu! Beni o kadar iğrendiriyorsun ki kusmak geliyor içimden.”</span></span></p>

    <p class="calibre10"><span class="font"><span class="calibre15">“Evet,” dedi. “Sen iyi kusarsın. Yazar filan değilsin sen. Kusmuksun.”</span></span></p>

    <p class="calibre10"><span class="font"><span class="calibre15">“Sürekli yazıyorum. Cümlelerden oluşmuş bir görüntü oyunu var zihnimde sürekli.”</span></span></p>

    <p class="calibre10"><span class="font"><span class="calibre15">“Peh! Sen de bende kusma isteği uyandırıyorsun.”</span></span></p>

    <p class="calibre10"><span class="font"><span class="calibre15">“Bak hele! Seni <span>hödük</span>!”</span></span></p>

    <p class="calibre10"><span class="font"><span class="calibre15">El kamyonuna yüklemek üzere koli indirmeye başladı. O kadar yüksek istiflenmişlerdi ki onlara ulaşmakta zorlanıyor, her seferinde oflayıp pufluyordu. Bana el kamyonunu nasıl kullanıldığını göstermesi gerekiyordu. Patron izlememi söylememiş miydi? İyi işte, izliyordum. Shorty değil miydi patron? Emre itaat ediyordum. Gözleri öfkeyle parladı.</span></span></p>

    <p class="calibre10"><span class="font"><span class="calibre15">“Hadi! Çalış!”</span></span></p>

    <p class="calibre10"><span class="font"><span class="calibre15">“Konuşma benimle, seni kapitalist proleter burjuva.”</span></span></p>

    <p class="calibre10"><span class="font"><span class="calibre15">Yirmi beş kilo geliyordu kolilerin her biri. On tanesini üst üste dizdi, kamyonun burnunu indirip yığının altına soktuktan sonra kamyonun tabanındaki kıskaçlarla alt koliyi sıkıştırdı. Daha önce böyle bir şey görmemiştim. El arabaları görmüştüm, ama kıskaçlı el kamyonunu ilk kez görüyordum.</span></span></p>

    <p class="calibre10"><span class="font"><span class="calibre15">“İlerleme o güzel başını bir kez daha kaldırır. <span>Yeni teknik alçakgönüllü el kamyonunda da kendini göstermekte.”</span></span></span></p>

    <p class="calibre10"><span class="font"><span class="calibre15">“Sus ve izle.”</span></span></p>

    <p class="calibre10"><span class="font"><span class="calibre15">Tek bir hareketle yükü yerden kaldırıp tekerleklerin üzerinde dengeledi, gidon göğüs hizasında. <span>Teknik bir numara.</span> Biliyordum yapamayacağımı. Kamyonu itip yükü götürdü. Ama yine de, o yapabiliyorsa, hayatında muhtemelen tek bir kitap bile okumamış bir Meksikalı, değerlerin dönüşümünden habersiz bir köylü, o yapabiliyorsa ben de yapabilirdim.</span></span></p>

    <p class="calibre10"><span class="font"><span class="calibre15">O, basit bir köylü, on koli yüklemişti.</span></span></p>

    <p class="calibre10"><span class="font"><span class="calibre15">Ya sen, Arturo? Onunla <span>başedemeyecek</span> misin? <span>Hayır</span> -bin kez hayır! On koli. Güzel. Ben on iki koli yükleyeceğim. Sonra el kamyonumu aldım. O arada Manuel kamyonunu tekrar yüklemek için geri dönmüştü.</span></span></p>

    <p class="calibre10"><span class="font"><span class="calibre15">“Çok fazla,” dedi.</span></span></p>

    <p class="calibre10"><span class="font"><span class="calibre15">“Kes sesini.”</span></span></p>

    <p class="calibre10"><span class="font"><span class="calibre15">Kamyonumu koli yığınına doğru itip kıskaçları açtım. Kaçınılmazdı. Çok sert. Biliyordum başıma böyle bir şey geleceğini. Onu <span>altetmeye</span> çalışmanın anlamı yoktu, ama yine de kalkışmıştım. Koliler ayrıştı ve yığın bir kule gibi çöktü. Her tarafa koli saçılmıştı. En üstteki koli dağılmıştı. İçinden konserve tenekeleri fırlamıştı, yerde yuvarlanıyorlardı.</span></span></p>

    <p class="calibre10"><span class="font"><span class="calibre15">“Çok fazla,” diye bağırdı Manuel. “Söyledim sana. Çok fazla!”</span></span></p>

    <p class="calibre10"><span class="font"><span class="calibre15">Dönüp bağırdım ona. “Sen lanet olası yağlı ağzını kapat, <span>Allahın</span> cezası lanet Meksika köylüsü, <span>kıç</span> yalayan burjuva proleter kapitalist!”</span></span></p>

    <p class="calibre10"><span class="font"><span class="calibre15">Etrafa saçılan koliler diğer kamyonların yolunu tıkıyordu. Kolilerin arasından geçip önlerine çıkan konserve kutularını tekmeliyorlardı. Eğilip kutulan toplamaya başladım. İğrençti; etrafımda yabancılar ayakta dururken ben, beyaz Amerikalı, dizlerimin üzerine çökmüş yerden konserve kutusu topluyordum.</span></span></p>

    <p class="calibre10"><span class="font"><span class="calibre15">Shorty Naylor’un durumu fark etmesi çok sürmedi. Koşarak geldi.</span></span></p>

    <p class="calibre10"><span class="font"><span class="calibre15">“El kamyonu kullanmayı bildiğini sanıyordum.”</span></span></p>

    <p class="calibre10"><span class="font"><span class="calibre15">Ayağa kalktım.</span></span></p>

    <p class="calibre10"><span class="font"><span class="calibre15">“El kamyonu değil bunlar. Kıskaçlı kamyon.”</span></span></p>

    <p class="calibre10"><span class="font"><span class="calibre15">“Tartışma. Ortalığı temizle.”</span></span></p>

    <p class="calibre10"><span class="font"><span class="calibre15">“Her işte zaman zaman kaza olur, Naylor. Roma bir günde inşa edilmedi. <i class="calibre9">Böyle Buyurdu Zerdüş</i>’teki eski bir atasözüne göre...”</span></span></p>

    <p class="calibre10"><span class="font"><span class="calibre15">Ellerini salladı.</span></span></p>

    <p class="calibre10"><span class="font"><span class="calibre15">“Allah aşkına, bırak şimdi bunları! Bir daha dene. Ama bu sefer, o kadar çok taşıma. Alışıncaya kadar beşer beşer götür.”</span></span></p>

    <p class="calibre10"><span class="font"><span class="calibre15">Omuz silktim. Cehalet karşısında bir şey gelmiyordu elden. Yapılacak tek şey cesur olmaktı, insanın yaratılışındaki iyiliğe güvenmek ve ilerleme gerçeğine dört elle sarılmaktı.</span></span></p>

    <p class="calibre10"><span class="font"><span class="calibre15">“Patron sensin,” dedim. “Ben bir yazarım, bildiğin gibi. Bazı niteliklere sahip olmasam...”</span></span></p>

    <p class="calibre10"><span class="font"><span class="calibre15">“Bırak şimdi bunları! Herkes biliyor yazar olduğunu, herkes. Bana bir iyilik yapar mısın?” Yalvarıyordu neredeyse. “Kolileri beşer beşer taşımaya çalış, olur mu? Sadece beş. Altı ya da yedi değil. Sadece beş. Bunu yapabilir misin benim için? Kendini fazla yorma. Beşer beşer.”</span></span></p>

    <p class="calibre10"><span class="font"><span class="calibre15">Yürüdü gitti. Birkaç küfür mırıldanarak -şahsıma edilmiş küfürler. Demek öyle! Nanik yaptım arkasından. Nefret ediyordum ondan, aşağılık herifin tekiydi, kelime haznesi sınırlı bir <span>karacahil</span>, kendini küfür etmeden ifade yeteneğinden yoksun bir dangalak. Bir sıçan. Sıçanın tekiydi. Kötü bir insandı, Hitler’in <span><i class="calibre9">Weltanschauung’undan</i></span> habersiz bozuk ağızlı bir sıçan.</span></span></p>

    <p class="calibre10"><span><span class="font"><span class="calibre15">İşerdim</span></span></span> <span class="font"><span class="calibre15">onun üzerine!</span></span></p>

    <p class="calibre10"><span class="font"><span class="calibre15">Ortalığa saçılmış konserve kutularını toplamaya başladım. Hepsini topladıktan sonra başka bir yük kamyonu almaya karar verdim. Köşede diğerlerinden farklı bir tane gördüm, dört tekerlekli, demir dilli bir vagonu andırıyordu. Gayet hafif ve genişti, tabam dümdüz. Çocukların el kamyonlarını yükledikleri yere doğru sürükledim. Epey <span>sansasyon</span> yarattı. Dört tekerlekli arabaya hayatlarında ilk kez görüyormuş gibi bakıp şaşkınlıklarını İspanyolca dile getirdiler. Manuel başını kaşıdı bezginlikle. “Şimdi ne yapıyorsun?”</span></span></p>

    <p class="calibre10"><span class="font"><span class="calibre15">Kamyonu kolilere yanaştırdım.</span></span></p>

    <p class="calibre10"><span class="font"><span class="calibre15">“Sen anlamazsın, burjuva oyuncağı herif.”</span></span></p>

    <p class="calibre10"><span class="font"><span class="calibre15">Sonra yüklemeye başladım. Beş koli değil. On da değil. On iki de değil. Kolileri yüklemeye devam ederken bu tür bir el kamyonuyla neler yapılabileceğini düşünüyordum. Durduğumda <span>otuzdört</span> koli vardı kamyonun üzerinde.</span></span></p>

    <p class="calibre10"><span class="font"><span class="calibre15">Otuz dört kere yirmi beş? Ne ediyordu? Not defterimle kalemimi çıkarıp hesapladım. Sekiz yüz elli kilo. Ve sekiz yüz elli çarpı on eşitti sekiz bin beş yüz. Yani sekiz buçuk ton. Saatte sekiz buçuk ton günde seksen beş ton demekti. Günde seksen beş ton haftada beş yüz doksan beş ton yapıyordu. Haftada beş yüz doksan beş ton yılda otuz bin dokuz yüz kırk ton yapıyordu. Bu hızla yılda otuz bin dokuz yüz kırk ton yük taşımış olacaktım. Vay canına! Oysa diğerleri her seferinde iki yüz elli kilo taşıyorlardı.</span></span></p>

    <p class="calibre10"><span class="font"><span class="calibre15">“Destur!”</span></span></p>

    <p class="calibre10"><span class="font"><span class="calibre15">Kenara çekildiler ve ben dört tekerlekli arabayı çekmeye başladım. Geri geri çekiyordum, yüzüm yüke dönük. Fazla hızlı ilerleyemiyordum çünkü ayaklarım ıslak zeminde kayıyorlardı. Diğerlerinin önünü kestiğim için ortalık biraz karıştı, çok değil ama. Hem gelenleri hem de gidenleri engelliyordum. Sonunda herkes işe ara verdi. Bütün el kamyonları odanın ortasında toplandı, trafik kilitlenmişti. Shorty hızlı adımlarla yanıma geldi tabii ki. Var gücümle çekiyordum vagonu, soluk soluğa, kayarak, bir adım ilerlemişsem iki adım gerileyerek. Benim suçum değildi ama. Fazlasıyla kaygan olan zeminin suçuydu.</span></span></p>

    <p class="calibre10"><span class="font"><span class="calibre15">“Neler oluyor burda Allah aşkına?” diye bağırdı Shorty.</span></span></p>

    <p class="calibre10"><span class="font"><span class="calibre15">Küçük bir dinlenme molası verdim. Elini alnına vurup başını salladı.</span></span></p>

    <p class="calibre10"><span class="font"><span class="calibre15">“Ne <span>halt</span> yiyorsun yine?”</span></span></p>

    <p class="calibre10"><span class="font"><span class="calibre15">“Koli taşıyorum.”</span></span></p>

    <p class="calibre10"><span class="font"><span class="calibre15">“Çek şunu yolun ortasından! Farkında değil misin, işin ilerlemesine engel oluyorsun?”</span></span></p>

    <p class="calibre10"><span class="font"><span class="calibre15">“Şu yük miktarına bak ama! Sekiz yüz elli kilo!”</span></span></p>

    <p class="calibre10"><span class="font"><span class="calibre15">“Çek şu yükü yolun ortasından!”</span></span></p>

    <p class="calibre10"><span class="font"><span class="calibre15">“Onların taşıdığının üç katı nerdeyse...”</span></span></p>

    <p class="calibre10"><span class="font"><span class="calibre15">“Çek şunu dedim!”</span></span></p>

    <p class="calibre10"><span><span class="font"><span class="calibre15">Salak</span></span></span><span class="font"><span class="calibre15">. Böyle bir <span>karacahille</span> ne yapabilir ki insan?</span></span></p>

    <p class="calibre10"><span class="font"><span class="calibre15">Günün kalanını iki tekerlekli bir yük kamyonuyla beş kolilik yük taşıyarak geçirdim. Son derece nahoş bir işti. Aralarındaki tek beyaz, tek Amerikalı’ydım ve onların taşıdığı yük miktarının yarısını taşıyordum. Bu konuda bir şey yapmak zorundaydım. Çocuklar bir şey söylemiyorlar, ama beş kolilik yükümle yanlarından geçtiğimde pis pis sırıtıyorlardı.</span></span></p>

    <p class="calibre10"><span class="font"><span class="calibre15">Bir yolunu buldum sonunda. İşçilerden biri, Orquiza, koli yığınının üstündeki koliyi alınca diğer yığınlar desteksiz kaldı. Bir uyarı çığlığı attıktan sonra duvara doğru koşup omzumu koli yığınına dayadım. Gerekli değildi, ama her an üzerime yığılabilecekmiş gibi bütün vücudumla yığına yaslanmıştım, yüzümün morarmakta olduğunu hissedebiliyordum. Çocuklar hızla kolileri aşağı indirdiler. Ben omzumu tutup inledim, dişlerimi sıktım, sonra da sendeleyerek uzaklaştım.</span></span></p>

    <p class="calibre10"><span class="font"><span class="calibre15">“İyi misin?” diye sordular.</span></span></p>

    <p class="calibre10"><span class="font"><span class="calibre15">“Önemli değil,” dedim gülümseyerek. “Tasalanmayın arkadaşlar, sanıyorum omzum çıktı, ama önemi yok. Siz işinize bakın.”</span></span></p>

    <p class="calibre10"><span class="font"><span class="calibre15">Çıkık omzumu hesaba katınca beş kolilik yüküme küçümseyerek bakmaları için bir neden kalmamıştı artık.</span></span></p>

    <p class="calibre10"><span class="font"><span class="calibre15">Saat yediye kadar çalıştık o akşam. Sis bizi alıkoydu. Ben birkaç dakika daha kaldım. Oyalanıyordum. Shorty Naylor’la yalnız konuşmayı arzuluyordum. Onunla tartışmak istediğim birkaç şey vardı. Diğerleri gittikten sonra terkedilmiş yalnız bir yere dönüştü fabrika, hoş bir hüzün çöktü. Shorty Naylor’un bürosuna gittim. Kapı açıktı. Ellerini sabunluyordu. Fabrikanın o tuhaf ve geniş yalnızlığının bir parçasıydı <span>sanki,</span> çatının kirişi gibi. Bir an için kasvetli ve yumuşak göründü bana, kaygıları olan biri gibi, benim gibi, herhangi biri gibi. Akşamın o saatinde, binanın onu kapsayan yalnızlığında, her şeye rağmen aslında iyi biriymiş gibi geldi bana. Ama zihnimi meşgul eden bir şey vardı. Kapıyı çaldım. Döndü.</span></span></p>

    <p class="calibre10"><span class="font"><span class="calibre15">“Merhaba. Canını sıkan bir şey mi var?”</span></span></p>

    <p class="calibre10"><span class="font"><span class="calibre15">“<span>Yok</span> canımı sıkan bir şey. Sadece bir konuda görüşünü öğrenmek istiyorum.”</span></span></p>

    <p class="calibre10"><span class="font"><span class="calibre15">“Neymiş o?”</span></span></p>

    <p class="calibre10"><span class="font"><span class="calibre15">“Bugün daha önce seninle tartışmaya çalıştığım konu.”</span></span></p>

    <p class="calibre10"><span class="font"><span class="calibre15">Siyah bir havluyla ellerini kuruluyordu.</span></span></p>

    <p class="calibre10"><span class="font"><span class="calibre15">“Hatırlamıyorum. Ne hakkındaydı?”</span></span></p>

    <p class="calibre10"><span class="font"><span class="calibre15">“Daha önce hiç de medeni bir yanıt vermedin,” dedim. “Bu konuda konuşmak istemiyorsun belki de.”</span></span></p>

    <p class="calibre10"><span class="font"><span class="calibre15">“İnsan işi başından aşkınken biraz aksi olur,” dedi gülümseyerek. “Tartışırım. Nedir mesele?”</span></span></p>

    <p class="calibre10"><span class="font"><span class="calibre15">“Hitler’in Weltanschauung’u. Führer’in Weltanschauung’u hakkında ne düşünüyorsun?”</span></span></p>

    <p class="calibre10"><span class="font"><span class="calibre15">“Ne hakkında?”</span></span></p>

    <p class="calibre10"><span class="font"><span class="calibre15">“Hitler’in Weltanschauung’u.”</span></span></p>

    <p class="calibre10"><span class="font"><span class="calibre15">“Hitler’in nesi? Weltan ne?”</span></span></p>

    <p class="calibre10"><span class="font"><span class="calibre15">“Hitler’in Weltanschauung’u?”</span></span></p>

    <p class="calibre10"><span class="font"><span class="calibre15">“O da neymiş! Weltanschauung da ne? İtiraf ediyorum, ne anlama geldiğini bile bilmiyorum.”</span></span></p>

    <p class="calibre10"><span class="font"><span class="calibre15">Islık çalıp geri çekildim.</span></span></p>

    <p class="calibre10"><span class="font"><span class="calibre15">“Tanrım!” dedim. “Bana ne anlama geldiğini bilmediğini söyleme sakın!”</span></span></p>

    <p class="calibre10"><span class="font"><span class="calibre15">Başını sallayıp gülümsedi. Çok önemli değildi onun için; ellerini kurulamak kadar önemli değildi mesela. Cehaletinden zerre kadar utanç duymuyordu, şaşkınlığa filan düşmüş de değildi. <span>Hatta,</span> hoşnut görünüyordu. Ona küçümseyici bir biçimde birkaç kez tısladıktan sonra dudaklarımda umutsuzluk gülümsemesiyle kapıya doğru yürüdüm. Bu kadarı da fazlaydı benim için. Böyle bir <span>karacahil</span> karşısında insan ne yapabilirdi?</span></span></p>

    <p class="calibre10"><span class="font"><span class="calibre15">“Canım, bilmiyorsan, bilmiyorsun demektir, o zaman da bu konuyu seninle tartışmanın bir anlamı kalmıyor, <span>bilmiyorsan,</span> ki öyle görünüyor, iyi akşamlar sana. İyi akşamlar. Yarın sabah görüşürüz.”</span></span></p>

    <p class="calibre10"><span class="font"><span class="calibre15">Şaşkınlık içinde kalakalmış, ellerini kurulamaya devam etmeyi bile unutmuştu. Sonra, “Hey!” diye bağırdı birden. “Bu da ne demek oluyor?”</span></span></p>

    <p class="calibre10"><span class="font"><span class="calibre15">Gitmiştim <span>ama,</span> o geniş fabrikanın karanlığında topuklamıştım, sesinin yankısı ulaşabiliyordu bana ancak. Dışarı çıkmak için balıkçı teknelerinin uskumru boşalttıkları o ıslak ve yapışkan odadan geçmem gerekiyordu. Ama uskumru yoktu o akşam, uskumru mevsimi bitmişti, onun yerine ton balığı vardı, hayatımda bu kadar çok ton balığını bir arada görmemiştim; kirli buz parçalarından oluşmuş halının üzerinde cesedimsi beyaz karınları alacakaranlıkta parıldayan binlerce ton balığı.</span></span></p>

    <p class="calibre10"><span class="font"><span class="calibre15">Bazıları hayattaydı hâlâ. Tek tük kuyruk çırpıntısı duyuluyordu. Sonra önümde ölüden çok canlı olan biri kuyruğunu çırptı. Buzun içinden çekip çıkardım onu. Buz kesmişti ama yine de çırpınıyordu. Onu sürükleye <span>sürükleye</span> kesim masasına götürüp yatırdım, kadınların ertesi gün bağırsaklarını deşecekleri masaya. En az elli kilo geliyordu, başka dünyadan bir canavar, bedeninde büyük bir güç vardı hâlâ ve gözünden, kancayı yediği yerden, çizgi halinde kan akıyordu. Bir insan kadar güçlüydü, benden nefret ediyor, kesim masasından kaçmaya çalışıyordu. <span>Tezgahtan</span> bıçağı kaptım ve nabız gibi atan solungaçlarının altında tuttum.</span></span></p>

    <p class="calibre10"><span class="font"><span class="calibre15">“Seni canavar!” dedim. “Seni kara canavar! Weltanschauung nasıl yazılır! Çabuk söyle, nasıl yazılır!”</span></span></p>

    <p class="calibre10"><span class="font"><span class="calibre15">Başka bir dünyadan bir yaratıktı ama sadece; hiçbir şeyin nasıl yazıldığını bilemezdi. Hayatta kalma savaşı vermekten başka bir şey gelmezdi elinden, ama onu da yapamayacak kadar yorgundu. Yine de kaçıyordu elimden az kalsın. Yumruğumu başına indirdim. Sonra bıçağı solungacının altına sokup başını kestim.</span></span></p>

    <p class="calibre10"><span class="font"><span class="calibre15">“Sana Weltanschauung nasıl yazılır diye sorduğumda şaka etmiyordum!”</span></span></p>

    <p class="calibre10"><span class="font"><span class="calibre15">Buzun üzerinde yatan yoldaşlarının yanma ittim onu. “İtaatsizliğin sonu ölümdür.”</span></span></p>

    <p class="calibre10"><span class="font"><span class="calibre15">Aldığım tek yanıt karanlığın içinden gelen bir kuyruk sesi oldu. Elimi çuval bezine sildim, dışarı çıkıp evin yolunu tuttum.</span></span></p>
  </div>
</body>
</html>
