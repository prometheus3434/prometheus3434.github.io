<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="blue" vlink="purple">
  <div class="WordSection2">
    <span class="font"><span class="calibre3"><br class="calibre4" clear="all" id="calibre_pb_19" /></span></span>

    <p class="calibre10"><a class="pcalibre pcalibre1" id="bookmark17"></a></p>

    <p class="calibre1"><a class="pcalibre pcalibre1" id="_Toc366694787"><span><!--[if gte vml 1]><v:shape
 id="Resim_x0020_20" o:spid="_x0000_i1033" type="#_x0000_t75" alt="fk illisturation"
 style='width:439.5pt;height:86.25pt;visibility:visible;mso-wrap-style:square'>
 <v:imagedata src="John%20Fante%20-%20Los%20Angeles%20Yolu_dosyalar/image005.jpg"
  o:title="fk illisturation"/>
</v:shape><![endif]--><!--[if !vml]--><img alt="fk illisturation" border="0" class="calibre18" src="../Images/image018.jpg" v:shapes="Resim_x0020_20" /></span></a></p>

    <p class="calibre1"></p>

    <p class="calibre1"><span><span class="font"><span class="calibre3">ON SEKİZ</span></span></span></p>

    <p class="calibre10"></p>

    <p class="calibre10"><span class="font"><span class="calibre15">Okulun bahçesini kat edip Jim’in Yeri’ne doğru yürüdüm. On beş sent şıngırdıyordu cebimde. Okulun bahçesi çakıl döşenmişti, ayak seslerim yankılanıyordu çakılların üzerinde. Al sana iyi bir fikir, diye geçirdim içimden, bütün hapishanelerin avluları çakıl döşensin; iyi bir fikir, hatırlamaya değer; ben annemle kız kardeşimin hapishanesinde mahpussam bu gürültüde kaçmaya çalışmak ne kadar saçma; iyi bir fikir, bunun üzerinde daha sonra düşünmeliyim.</span></span></p>

    <p class="calibre10"><span class="font"><span class="calibre15">Jim <span>dükkanın</span> arka tarafındaydı, yarış bültenini okuyordu. Yeni bir içki rafı yerleştirmişti duvara. Önünde durup şişeleri inceledim. Bazıları çok güzeldi, içlerindeki sıvıyı cazip kılıyorlardı neredeyse.</span></span></p>

    <p class="calibre10"><span class="font"><span class="calibre15">Jim yarış bültenini <span>tezgahın</span> üzerine koyup yanıma geldi. Resmiydi her zamanki gibi, önce karşısındakinin konuşmasını beklerdi. Çikolata yiyordu. İlk kez bir şey çiğnerken görüyordum onu. Hoşuma gittiğini de söyleyemem. İçki dolabını hafifçe tıklattım.</span></span></p>

    <p class="calibre10"><span class="font"><span class="calibre15">“Bir şişe içki istiyorum.”</span></span></p>

    <p class="calibre10"><span class="font"><span class="calibre15">“Merhaba!” dedi. “Konserve fabrikasındaki işin nasıl gidiyor?”</span></span></p>

    <p class="calibre10"><span class="font"><span class="calibre15">“Fena değil, sanırım. Ama bu gece sarhoş olmayı düşünüyorum. Konserve fabrikasından söz etmek istemiyorum.”</span></span></p>

    <p class="calibre10"><span class="font"><span class="calibre15">Küçük bir viski şişesi çarptı gözüme, içindeki sıvı altın sarısı. On sent istedi o şişe için. Makul geldi bana. Kaliteli viski olup olmadığını sordum. Kaliteliydi.</span></span></p>

    <p class="calibre10"><span class="font"><span class="calibre15">“En iyisi,” dedi.</span></span></p>

    <p class="calibre10"><span class="font"><span class="calibre15">“Alıyorum öyleyse. Sözüne güvenip başka bir şey sormayacağım.”</span></span></p>

    <p class="calibre10"><span class="font"><span class="calibre15">On beş senti uzattım ona.</span></span></p>

    <p class="calibre10"><span class="font"><span class="calibre15">“Hayır,” dedi. “Sadece on sent.”</span></span></p>

    <p class="calibre10"><span class="font"><span class="calibre15">“Beş sent de bahşiş olsun. <span>İyi niyet ve dostluk adına beş sent bahşiş.”</span></span></span></p>

    <p class="calibre10"><span class="font"><span class="calibre15">Gülümseyerek reddetti. Kolumu geri çekmedim ama o elini çekip başını salladı. Benden asla bahşiş almayışını bir türlü anlayamıyordum. Arada sırada bahşiş öneren biri de değildim; aksine, her seferinde deniyordum, bahşiş önerdiğim tek insandı hatta.</span></span></p>

    <p class="calibre10"><span class="font"><span class="calibre15">“Yine başlamayalım,” dedim. “Sana kaç kez söyledim, ben mutlaka bahşiş bırakırım. Prensip meselesi. Hemingway gibiyim. Farkında olmadan yaparım.”</span></span></p>

    <p class="calibre10"><span class="font"><span class="calibre15">Gırtlağından bir hırıltı yükseldi, parayı alıp cebine soktu.</span></span></p>

    <p class="calibre10"><span class="font"><span class="calibre15">“Tuhaf adamsın, Jim; mükemmel niteliklerle öne atılan <span>Kişot’vari</span> bir şahsiyet. Sıradan adamı fersah <span>fersah</span> aşıyorsun. Senden hoşlanıyorum çünkü ufkun geniş.”</span></span></p>

    <p class="calibre10"><span class="font"><span class="calibre15">Bunu duymak tedirgin etti onu. Başka şeylerden söz etmeyi yeğlerdi. Alnına düşen saçım geri itip söyleyecek bir şeyler düşünmeye çalışır gibi ensesini ovdu. Şişenin kapağını açıp ona doğru kaldırdım. “<span>Saluti</span>!” Bir yudum aldım. O viski şişesini neden satın aldığımı bilmiyordum. Hayatımda ilk kez içkiye para veriyordum. Nefret ediyordum viskinin tadından. O tadı ağzımda hissetmek şaşırtmıştı beni, ama ağzımdaydı işte. Gırtlağımdan aşağı süzülüp boğulmakta olan bir kedi gibi çırpınmaya başladı midemde. Berbattı tadı, yanık saç gibi. Midemde tuhaf şeylere neden olduğunu hissedebiliyordum. Dudaklarımı yaladım.</span></span></p>

    <p class="calibre10"><span class="font"><span class="calibre15">“Harikulade! Haklıymışsın. Harikulade!”</span></span></p>

    <p class="calibre10"><span class="font"><span class="calibre15">Midemin tabanında yuvarlanıp duruyor, yerleşebileceği bir yer arıyordu. Dıştan da içten yandığı kadar yanıncaya kadar ovdum midemi.</span></span></p>

    <p class="calibre10"><span class="font"><span class="calibre15">“Harikulade! Olağanüstü! Birinci sınıf!”</span></span></p>

    <p class="calibre10"><span class="font"><span class="calibre15">Bir kadın girdi <span>dükkana</span>. Sigara <span>tezgahına</span> doğru giderken göz ucuyla şöyle bir gördüm kadını. Sonra dönüp baktım ona. Otuz yaşlarındaydı, biraz daha fazla belki. Yaşının önemi yoktu <span>ama;</span> oradaydı, önemli olan da buydu. Dikkat çekici bir yanı yoktu. Oldukça sadeydi, ama yine de hissedebiliyordum onu. Varlığı odanın öbür ucundan sıçrayıp soluğumu kesti. Elektrik akımına kapılmıştım sanki. Tenim titreşiyordu zevkten. Vücudumda dolanan kırmızı kam hissedebiliyor, soluk almakta güçlük çekiyordum. Eski, rengi solmuş, yakası kürklü mor bir palto vardı üzerinde. Beni fark etmemişti. Kendinin bile farkında değildi sanki. Bana doğru baktı, sonra <span>tezgaha</span> doğru döndü yine. Bir an için solgun yüzünü gördüm. Sonra kürk yakanın arkasında kayboldu, bir daha da görmedim.</span></span></p>

    <p class="calibre10"><span class="font"><span class="calibre15">Bir kere görmek yetmişti ama bana. Hayatımın sonuna kadar unutmayacaktım o yüzü. Hastalıklı bir rengi vardı yüzünün, fazlasıyla solgun. Sabıkalı kadınların polis kayıtlarındaki fotoğraflarım çağrıştırıyordu. Gözleri aç, iri, gri ve endişeliydi. Saçının rengini kestirmek mümkün değildi. Kahverengi ve siyah, açık ama yine de koyu. Elindeki madeni parayı <span>tezgahın</span> üzerinde tıklatarak bir paket sigara istedi. Konuşmamıştı. Jim ona paketi verdi. Jim zerre kadar hissetmemişti kadım. Sıradan bir müşteriydi onun için.</span></span></p>

    <p class="calibre10"><span class="font"><span class="calibre15">Ben bakıyordum hâlâ. Bu kadar ısrarla bakmanın yanlış olduğunu biliyordum. Yüzümü görse ona bakmamdan rahatsız olmayacağını hissediyordum. Sincap kürküydü paltonun yakası, taklit. Paltonun kendisi çok eskiydi, dizlerine kadar inen kenarının havı dökülmüştü. Biçimli vücudunu güzelce sarmıştı ama. Gri renkte soket çorapları birkaç yerden kaçmıştı. Ayakkabıları lacivertti, topukları küçük, tabanları aşınmış. Gülümseyip özgüvenle bakım ona çünkü korkmuyordum ondan. Bayan Hopkins gibi bir kadın elimin ayağıma dolanmasına neden olabilirdi, ama bu fotoğraftaki kadınlar için geçerli değildi. Bu kadın gibi kadınlar için de. Öyle kolaydı ki gülümsemek, öyle saygısızca kolay; ne güzeldi insanın kendini o denli müstehcen hissetmesi. Pis bir şey söylemek geldi içimden, açık saçık, kışkırtıcı. Bana sunacağın her şeyi alabilirim, kancık. Ama görmedi beni. Arkasına dönmeden sigaranın bedelini ödedi, <span>dükkandan</span> çıkıp Avalon Bulvarı’nda deniz yönünde yürümeye başladı.</span></span></p>

    <p class="calibre10"><span class="font"><span class="calibre15">Jim parayı kasaya koyup yanıma geldi. Bir şey söylemeye başladı. Tek kelime bile etmeden dışarı çıktım. Kadının peşine takıldım. On adım ötemdeydi, telaşlı adımlarla rıhtıma doğru yürüyordu. Bilmiyordum onu neden izlediğimi. Farkına vardığımda durup parmaklarımı şaklattım. Şimdi de sapıklığa başladın demek! Cinsi sapık seni! Vay vay vay, Bandini, işlerin buraya varacağını tahmin etmezdim doğrusu; şaşırdım! Kararsızlık içinde <span>baş parmağımın</span> tırnağından birkaç iri parça koparıp tükürdüm. Bu konuda düşünmek istemiyordum ama. Kadım düşünmeyi yeğliyordum.</span></span></p>

    <p class="calibre10"><span class="font"><span class="calibre15">Zarif değildi kadın. İnatçı, bayağı bir yürüyüşü vardı; kararlı bir yürüyüş, durdurabilirsen durdur beni, der gibi. Kaldırımın bir yanından ötekine zikzaklar çiziyordu, bazen de dönemeçte, birkaç kez solundaki vitrinlere çarptı. Ama nasıl yürürse yürüsün, o eski mor paltonun altındaki vücudu dalgalanıp kıvrılıyordu. Adımları uzun ve ağırdı. Aramızdaki mesafeyi korudum.</span></span></p>

    <p class="calibre10"><span class="font"><span class="calibre15">Müthiş bir taşkınlık içindeydim; çılgın ve olanaksızca mutlu. Denizin kokusu vardı, havanın temiz ve tuzlu tatlılığı vardı, yıldızların soğuk ve sinik kayıtsızlığı vardı, sokakların ani kahkahalarla dolu samimiyeti vardı, karanlıktaki aydınlığın arsız bolluğu vardı, yeni ayın huzuru vardı. Dört köşeydim zevkten. Gırtlağımdan yeni ve tuhaf sesler çıkarmak geldi içimden. Her iki yanı harikulade kızlarla dolu bir vadinin ortasında çıplak yürümek gibiydi.</span></span></p>

    <p class="calibre10"><span class="font"><span class="calibre15">Yarım blok kadar yürüdükten sonra Jim geldi birden aklıma. Kendimi telaşla dışarı atmamın nedenini öğrenmek için kapıya gelip gelmediğini merak ediyordum, arkama baktım. <span>Mide bulandırıcı, suçluluk dolu bir duygu.</span> Orada değildi ama. Parlak <span>dükkanının</span> önü boştu. Hayata dair en ufak bir hareket yoktu Avalon Bulvarı’nda. Başımı kaldırıp yıldızlara baktım. Öyle mavi, öyle soğuk, öyle küstah, öyle uzak ve aşağılayıcı, öyle kibirliydiler ki. Parlak sokak lambalarının ışığıyla alacakaranlığa bürünmüştü bulvar.</span></span></p>

    <p class="calibre10"><span class="font"><span class="calibre15">Kadın bir blok ötedeki tiyatro binasının önüne geldiğinde ben ilk kavşağı geçtim. Arayı açıyordu, ama izin verdim. Kaçamazsın benden harikulade kadın; topuklarındayım, kurtuluşun yok. İyi de, nereye gidiyorsun, Arturo? Yabancı bir kadını izlediğinin farkında mısın? Böyle bir şey yapmadın bugüne dek. Niyetin ne? Korkuya kapıldım. Ekip arabaları geldi aklıma. Bir yandan da mıknatıs gibi çekiyordu beni kadın. Ah, işim bitikti, tutsağı olmuştum. Bir yandan kendimi suçlu hissediyor, öte yandan yanlış bir şey yapmadığımı düşünüyordum. Alt tarafı biraz temiz hava almak için akşam yürüyüşüne çıkmıştım; yatmadan önce küçük bir yürüyüş, Memur Bey. Buraya çok yakın oturuyorum, Memur Bey. Bir seneyi aşkın bir süredir orda oturuyorum. Frank Dayı’m. Frank Dayı’mı tanır mısınız, Memur</span></span></p>

    <p class="calibre10"><span class="font"><span class="calibre15">Bey? Frank Scarpi? Elbette, Memur Bey! Herkes tanır Frank Dayı’mı. İyi adamdır. O size yeğeni olduğumu söyleyecektir. Bu koşullar altında beni tutuklamanıza gerek kalmıyor, değil mi?</span></span></p>

    <p class="calibre10"><span class="font"><span class="calibre15">Yürürken sargılı <span>baş parmağım</span> kalçama çarpıp duruyordu. Beyaz ve dikkat çekici kocaman bir sargı, bütün sokak lambaları o sargının niye orada olduğunu biliyorlardı sanki. İğrendim o sargıdan. Olacak iş değil! Kendi parmağını ısırdı kan gelinceye kadar! Aklı başında biri böyle bir şey yapar mı? Size söylüyorum, efendim, delinin teki bu. Çok tuhaf şeyler yapmışlığı var, efendim. Yengeç katliamından söz ettim mi size? Akli dengesi yerinde değil diyorum size, efendim. En iyisi onu tutuklayıp akıl hastanesine sevk etmek. Sonra sargıyı çözüp fırlattım ve parmağımı düşünmemeye karar verdim.</span></span></p>

    <p class="calibre10"><span class="font"><span class="calibre15">Kadın aramızdaki mesafeyi giderek açıyordu. Yarım blok ötedeydi şimdi. Daha hızlı yürüyemezdim. Kendime biraz hızlanmam gerektiğini söyledim, ama ekip arabalarından birine denk gelme düşüncesi yavaşlatıyordu beni. Körfezde görev yapan polisler Los Angeles merkez istasyonuna bağlıydılar, kimsenin gözünün yaşına bakmaz, adamı önce tutuklar nedenini sonra söylerlerdi. Birdenbire karşında bulurdun onları, asla yayan dolaşmazlardı, hızlı ve sessiz Buick arabalarıyla çıkıverirlerdi karşına.</span></span></p>

    <p class="calibre10"><span class="font"><span class="calibre15">“Arturo,” dedim, “belanın üzerine gittiğin kesin. Soysuzluktan tutuklanman an meselesi!”</span></span></p>

    <p class="calibre10"><span class="font"><span class="calibre15">Soysuzluk mu? Ne saçmalık! İnsan canı çektiğinde küçük bir yürüyüşe de mi çıkamayacak? O kadın hakkında hiçbir şey bilmiyorum. Özgür bir ülke değil mi burası? O kadın benimle aynı yönde yürüyorsa bu benim suçum mu? Memnun değilse gitsin başka bir sokakta yürüsün. Hem bu benim en sevdiğim sokak, Memur Bey. Frank Scarpi dayım olur, Memur Bey. Her gece yatmadan önce bu sokakta mutlaka küçük bir yürüyüşe çıktığıma dair tanıklık edecektir. Özgür bir ülkede yaşadığımızı unutmayalım, Memur Bey.</span></span></p>

    <p class="calibre10"><span class="font"><span class="calibre15">Kadın bir sonraki köşede durup banka binasının duvarında bir kibrit çaktı. Sonra da bir sigara yaktı. Çarpık mavi balonlar gibi asılı kaldı dumanı havada. Adımlarımı sıklaştırdım. Hareketsiz duman bulutlarının yanına geldiğimde parmak uçlarımda yükselip içime çektim. Sigarasının dumanı!</span></span></p>

    <p class="calibre10"><span class="font"><span class="calibre15">Kibrit çöpünün nereye düştüğünü biliyordum. Birkaç adım atıp yerden aldım. İşte, avucumdaydı. <span>Olağanüstü bir kibrit çöpü.</span> Görünürde diğer kibrit çöplerinden farkı yoktu, ama yine de olağanüstüydü. Yarısı yanmıştı, tatlı bir çam kokusu vardı üzerinde. Öptüm.</span></span></p>

    <p class="calibre10"><span class="font"><span class="calibre15">“Kibrit,” dedim. “Seviyorum seni. Senin adın Henrietta. Bütün bedenim ve ruhumla seviyorum seni.”</span></span></p>

    <p class="calibre10"><span class="font"><span class="calibre15">Kibrit çöpünü ağzıma sokup çiğnemeye başladım. Acı-tatlı bir çam tadı, gevrek ve leziz. <span>Parmaklarının arasında tuttuğu kibrit çöpünün ta kendisi.</span> Henrietta. Ömrümde yediğim en leziz kibrit çöpü, Madam. İzin verirseniz sizi kutlamak isterim.</span></span></p>

    <p class="calibre10"><span class="font"><span class="calibre15">Daha da hızlı yürümeye başlamıştı, duman bulutları bırakıyordu ardında. Derin soluklarla içime çekiyordum onları, kalçaları yılan gibi kıvrılıyordu o paltonun altında. Göğsümde ve parmak uçlarında hissediyordum çalkantıyı.</span></span></p>

    <p class="calibre10"><span class="font"><span class="calibre15">Kafelerin ve bilardo salonlarının bulunduğu sahile yaklaşıyorduk. Uzaktan erkek sesleri ve bilardo toplarının takırtısı duyuluyordu. Acme Bilardo Salonu’nun önünde ellerinde istekalarıyla yükleme işçileri belirdi birden. Topuklu ayakkabıların kaldırımda çıkardığı sesi duymuş olmalıydılar, çünkü birden çıkmışlardı dışarı. Şimdi de salonun önünde durmuş bekliyorlardı.</span></span></p>

    <p class="calibre10"><span class="font"><span class="calibre15">Kadın bir dizi sessiz gözün önünden geçti, kapının önünde duran beş erkek boyunlarını usulca çevirerek onu izlediler. Ben elli adım gerideydim. Nefret ettim onlardan. İçlerinde birinin cebinde yem kancası vardı, ağzından purosunu çıkarıp hafifçe ıslık çaldı. Diğerlerine gülümsedi, gırtlağını temizleyip kaldırıma gümüş renginde bir balgam tükürdü. İğrendim o serseriden. Kaldırıma tükürmenin resmen yasak olduğunu bilmiyor muydu? Ahlaklı toplumun uyulması gereken bazı kuralları olduğunun farkında değil miydi? Yoksa şehvet duygularını ancak tükürerek dışa vurabilen hayvanın teki miydi? Adını bilseydim hiç olmazsa! Onu sağlık bakanlığına ihbar edip davacı olurdum.</span></span></p>

    <p class="calibre10"><span class="font"><span class="calibre15">Sonra ben Acme Bilardo Salonu’nun önüne vardım. Adamlar beni de izlediler geçerken, yoktu yapacak başka işleri. Kadın bütün binaların karanlık ve boş olduğu bir yere gelmişti, bir dizi çıplak bunalım vitrininden başka bir şey yoktu. Bir an için vitrinlerden birinin önünde durdu. Sonra yürümeye devam etti. Vitrinde bir şey ilgisini çekmişti.</span></span></p>

    <p class="calibre10"><span class="font"><span class="calibre15">Vitrine vardığımda gördüm ne olduğunu. O bölgedeki tek dolu <span>dükkanın</span> vitriniydi. Bir eskici <span>dükkanı</span>, rehineci. Saat hayli geç olduğu için <span>dükkan</span> kapalıydı, vitrin silme mücevher, el aletleri, daktilo, bavul ve fotoğraf makineleriyle doluydu. Şöyle bir yazı vardı vitrinde: Eski Altına En Yüksek Fiyat. O yazıyı okuduğunu bildiğim için ben de defalarca okudum. Eski Altına En Yüksek Fiyat. Eski Altına En Yüksek Fiyat. Artık ikimiz de okumuştuk yazıyı, o ve ben -Arturo Bandini ve kadını. Harikulade! <span>Dükkanın</span> arka tarafına dikkatli bir biçimde bakmamış mıydı bir de? Öyleyse Bandini de bakmalı, kadını ne yaparsa Bandini de onu yapar. Arka tarafta, bodur bir güvenlik kasasının üzerinde küçük bir ışık yanıyordu. İkinci el eşyadan geçilmiyordu <span>dükkanın</span> içi. Köşede ardında bir masa bulanan bir tel örgü vardı. Kadınımın gözleri görmüştü bütün bunları, ben de unutmayacaktım.</span></span></p>

    <p class="calibre10"><span class="font"><span class="calibre15">Kadının peşine takıldım yine. Bir sonraki köşede trafik lambası yeşile dönerken kaldırımdan inip karşıya geçti. Hızımı artırdım, kırmızı yanmadan ben de karşıya geçmeliydim, ama yetişemedim. <span>Kırmızı ışığın canı cehenneme.</span> Aşk sınır tanımaz. Bandini geçmeli. Zafere doğru! Ve geçtim kırmızı ışıkta. On adım ancak vardı aramızda, vücudunun kıvrımlı gizemi bir dalga gibi aktı içimden. Birazdan yanında olacaktım. Bunu düşünmemiştim.</span></span></p>

    <p class="calibre10"><span class="font"><span class="calibre15">Evet, Bandini; şimdi ne yapacaksın?</span></span></p>

    <p class="calibre10"><span class="font"><span class="calibre15">Bandini duraksamaz. Bandini bilir ne yapılması gerektiğini. Bilirsin değil mi, Bandini? Elbette bilirim! Tatlı sözcükler fısıldayacağım kulağına. Merhaba, bir tanem, diyeceğim ona. Ne kadar güzel bir gece, birlikte yürüyebilir miyiz biraz? Çok güzel şiirler bilirim, Hazreti Süleyman’ın Şarkısı mesela, bir de Nietzsche’nin şehvet üzerine o uzun şiiri -hangisini yeğlersin? Yazar olduğumu biliyor muydun? Evet, evet! Gelecek kuşaklar için yazıyorum. Sana işimden, gelecek kuşaklara seslenen nesrimden söz ederken rıhtıma doğru yürüsek ya.</span></span></p>

    <p class="calibre10"><span class="font"><span class="calibre15">Ama tuhaf bir şey oldu yanma vardığımda. Aynı hizadaydık. Öksürüp gırtlağımı temizledim. Merhaba, güzel kadın, demek üzereydim. Ama gırtlağıma bir şey takıldı. Başka bir şey yapamadım. Ona bakamadım bile, çünkü boynum dönmeyi reddetti. Bütün cesaretimi yitirmiştim. Bayılacağım sandım. Yığılmak üzeresin, dedim kendime. Her an yığılabilirsin. Sonra da çok tuhaf bir şey oldu; koşmaya başladım. Başımı geriye atıp koşmaya başladım <span>salak</span> gibi. Burun deliklerime tuzlu havayı çekip bir olimpiyat koşucusu gibi koştum, zafere ulaşmak için son birkaç metrede <span>depar</span> atan bir sekiz yüz metre koşucusu.</span></span></p>

    <p class="calibre10"><span class="font"><span class="calibre15">Şimdi ne yapıyorsun, Bandini? Neden koşuyorsun?</span></span></p>

    <p class="calibre10"><span class="font"><span class="calibre15">Koşmak geliyor içimden. Ne olmuş? Canım koşmak isterse koşarım, sana ne bundan?</span></span></p>

    <p class="calibre10"><span class="font"><span class="calibre15">Ayak seslerim yankılanıyordu kaldırımda. Giderek hızlanıyordum. Kapılar ve pencereler şaşırtıcı bir hızla geçiyordu yanımdan. Bu kadar hızlı koşabildiğimin farkında değildim. Gemiciler Barı’nın önünden son sürat geçtikten sonra geniş bir kavis çizerek Front Caddesi’ne saptım. Uzun fabrikalar siyah gölgeler düşürmüştü yola, ayak seslerim hızla yankılanıyordu gölgelerin arasında. Rıhtıma yaklaşmıştım, deniz görünüyordu fabrikaların ardında.</span></span></p>

    <p class="calibre10"><span class="font"><span class="calibre15">Amerikan atletizm tarihinin en büyük sekiz yüz metre koşucusu Arturo Bandini’den başkası değildim. Gooch, Hollandalı muhteşem şampiyon, Sylvester Gooch, değirmenlerin ve tahta ayakkabıların ülkesinden bir hız şeytanı, yirmi metre önümdeydi ve kariyerimin en zor koşularından birini koşmaya mecbur ediyordu beni. Kazanacak mıydım? Tribünlerdeki binlerce erkek ve kadın bu sorunun cevabım merak ediyorlardı -özellikle kadınlar. Spor yazarları bana “kadınların koşucusu” lakabını takmışlardı, çünkü kadın hayranlarım benim için deli oluyorlardı. Tribünlerden kulakları sağır edici bir tezahürat yükseldi. Kadınlar kollarını bana doğru uzatmış yalvarıyorlardı kazanmam için -Amerika için. Hadi, Bandini! Hadi, Bandini! Ah, Bandini! Ne kadar seviyoruz seni! Kadınlar endişe duyuyorlardı. Ama neden yoktu endişe duymak için. Duruma <span>hakimdim</span> ve bunun farkındaydım. Sylvester Gooch yorulmaya başlamıştı; tempoyu kaldıramamıştı. O son yirmi beş metreyi bekliyordum. Biliyordum onu geçebileceğimi. Korkmayın, hanımlar, siz ki beni seversiniz, korkmayın! Amerikan onuru benim zaferime bağlı, bunun farkındayım ve Amerika bana ihtiyaç duyduğunda ben orada olurum, savaşın ortasında, kanımı son damlasına kadar akıtmaya hazır. Son yirmi beş metreye geldiğimde gururlu ve harikulade uzun adımlarla <span>depara</span> kalktım. Tanrım, bakar mısın adamın koşuşuna! Sevinç çığlıkları yükseldi binlerce kadının gırtlağından. Bitiş çizgisine beş metre kala öne fırlayıp ipi <span>Hollandalı’dan</span> çeyrek saniye önce göğüsledim. <span>Çılgınca bir coşku tribünlerde.</span> Kameralar sardı etrafımı, yalvarıyorlar ağzımdan birkaç sözcük duymak için. Lütfen, Bandini, <i class="calibre9">lütfen!</i> Duvara yaslanıp zavallı çocuklara birkaç şey söylemeye karar verdim.</span></span></p>

    <p class="calibre10"><span class="font"><span class="calibre15">İyi çocuklardı aslında.</span></span></p>

    <p class="calibre10"><span class="font"><span class="calibre15">“Anneme merhaba demek istiyorum,” dedim soluk soluğa. “Orda mısın, Anne? Selam! Arkadaşlar, Kaliforniya’da küçük bir çocukken okul çıkışında akşam gazetesini dağıtırdım. O sıralar annem hastanedeydi. Her an ölebilirdi. Koşmayı böyle öğrendim ben. Wilmington gazetelerini dağıtmayı bitiremeden annemin ölebileceğinin dehşet verici idrakiyle. Dağıtımı çılgın gibi koşarak yapar, sonra da hastaneye kadar sekiz kilometreyi yarıştaymışım gibi koşardım. O parkurda yetiştim ben. Hepinize teşekkür etmek ve Kaliforniya’daki anneme bir kez daha selamlarımı göndermek istiyorum. Merhaba, Anne! Billy ile Ted nasıllar? Köpek iyileşti mi?</span></span></p>

    <p class="calibre10"><span class="font"><span class="calibre15">Kahkaha. Doğal mizah anlayışıma dair fısıldanmalar. Tebrikler.</span></span></p>

    <p class="calibre10"><span class="font"><span class="calibre15">Ama büyük bir zafer kazanmış olsam da Gooch’u geçmek o kadar da tatmin edici değildi benim için. Yorulmuştum olimpiyat koşucusu olmaktan, soluk soluğa kalmıştım.</span></span></p>

    <p class="calibre10"><span class="font"><span class="calibre15">O mor paltolu kadının yüzünden. Neredeydi şimdi? Telaşlı bir biçimde Avalon Bulvarı’na döndüm. Görünürde yoktu. Bilardo salonunun önündeki işçilerden ve sokak lambalarının etrafında dönüp duran pervanelerden başka kimsecikler yoktu bulvarda.</span></span></p>

    <p class="calibre10"><span><span class="font"><span class="calibre15">Salak</span></span></span><span class="font"><span class="calibre15">! Kaybettin onu. Sonsuza dek.</span></span></p>

    <p class="calibre10"><span class="font"><span class="calibre15">Onu bulmaya kararlıydım, yürümeye başladım. Uzaktan bir polis köpeğinin havlaması duyuldu. Herman’ın havlaması. İyi tanırdım Herman’ı. Postacının köpeğiydi. Şakası yoktu; havlamakla kalmaz, ısırırdı da. Bir keresinde beni beş blok kovalayıp çoraplarımı parçalamıştı. Aramaktan vazgeçmeye karar verdim. Saat geç olmuştu zaten. Başka bir gece arayacaktım onu. Sabah erkenden işte olmam gerekiyordu. Evin yolunu tuttum.</span></span></p>

    <p class="calibre10"><span class="font"><span class="calibre15">Vitrindeki yazıyı gördüm yine: Eski Altına En Yüksek Fiyat. İçim kıpırdadı çünkü o da okumuştu, mor paltolu kadın da okumuştu. Bütün bunları görmüş ve hissetmişti -<span>dükkan</span>, vitrin, içerdeki eşyalar. Bu sokak boyunca yürümüştü. Bu kaldırım onun büyülü ağırlığım hissetmişti. Bu havayı solumuş, denizin kokusunu içine çekmişti. Sigarasının dumanı karışmıştı havaya. Ah, dayanılır gibi değildi, dayanılır gibi değildi!</span></span></p>

    <p class="calibre10"><span class="font"><span class="calibre15">Banka binasının önüne geldiğimde kibriti çaktığı yere dokundum. <span>İşte -parmaklarımın ucunda.</span> Harikulade. <span>Küçük siyah bir çizgi.</span> Ah çizgi, senin adın Claudia. Ah Claudia, seviyorum seni. Sana duyduğum hayranlığı kanıtlamak için öpeceğim seni. Etrafa bakındım. İki blok boyunca kimsecikler yoktu. Uzanıp öptüm o siyah çizgiyi.</span></span></p>

    <p class="calibre10"><span class="font"><span class="calibre15">Seni seviyorum, Claudia. Yalvarırım evlen benimle. Başka hiçbir şeyin önemi yok şu hayatta. Gelecek kuşaklar için yazılmış kitaplarımın bile, sensiz hiçbir şey ifade etmezler. Ya benimle evlenirsin ya da rıhtıma gidip balıklama atlarım. Ve bir kez daha öptüm o siyah çizgiyi.</span></span></p>

    <p class="calibre10"><span class="font"><span class="calibre15">Sonra duvarın baştan aşağı binlerce çakılmış kibrit iziyle kaplı olduğunu fark edip dehşete kapıldım. Tiksintiyle tükürdüm.</span></span></p>

    <p class="calibre10"><span class="font"><span class="calibre15">Onun izi benzersiz olmalıydı; kendi gibi, basit ama gizemli, dünyada o güne kadar rastlanmamış bir kibrit izi. Sonsuza dek aramam gerekse bile bulacaktım onu. Duyuyor musun beni? Sonsuza dek. Yaşlı bir adama dönünceye kadar burada durup aşkımın gizemli izini arayacağım. Başkaları cesaretimi kıramayacak. Şimdi başlıyorum; ha bir ömür ha bir dakika, ne fark eder?</span></span></p>

    <p class="calibre10"><span class="font"><span class="calibre15">İki dakika bile sürmedi izi bulmam. Ona ait olduğuna hiç kuşku yoktu. Neredeyse gözle görülemeyecek kadar ince bir çizgi. Sadece o böyle bir iz bırakabilirdi. Harikulade. <span>Kuyruğu hafifçe kıvrık, bir sanatçının teması, saldırmak üzere olan bir yılanı anımsatan belli belirsiz bir iz.</span></span></span></p>

    <p class="calibre10"><span class="font"><span class="calibre15">Ama biri geliyordu. Kaldırımda ayak sesleri duydum.</span></span></p>

    <p class="calibre10"><span class="font"><span class="calibre15">Beyaz sakallı çok yaşlı bir adamdı gelen. Bir elinde baston, diğerinde ise kitap vardı, derin düşüncelere dalmış gibiydi. Gözleri çok parlak ve küçüktü. Adam geçinceye kadar kemer altına saklandım. Sonra çıkıp o izi öpücüklere boğdum. Bir kez daha yalvarıyorum sana, evlen benimle. Bir erkek bir kadını daha büyük bir aşkla sevemez. Sakla samanı gelir zamanı. İşleyen demir pas tutmaz. Evlen benimle.</span></span></p>

    <p class="calibre10"><span class="font"><span class="calibre15">Gece hafif bir öksürük sesiyle sallandı birden. O yaşlı adamdı yine. Elli adım kadar yürüdükten sonra geri dönmüştü. Şimdi de bastonuyla karşıma dikilmiş merak dolu bakışlarla beni seyrediyordu.</span></span></p>

    <p class="calibre10"><span class="font"><span class="calibre15">Utancımdan titreyerek hızla uzaklaştım. Bir blok yürüdükten sonra döndüm. Yaşlı adam duvara yanaşmıştı şimdi. O da duvarı inceliyordu. Sonra bana baktı. İçim ürperdi. Bir blok daha yürüdükten sonra bir kez daha döndüm. Oradaydı hâlâ korkunç ihtiyar. Eve kadar koştum.</span></span></p>
  </div>
</body>
</html>
