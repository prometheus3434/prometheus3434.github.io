<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="blue" vlink="purple">
  <div class="WordSection2">
    <span class="font"><span class="calibre3"><br class="calibre4" clear="all" id="calibre_pb_5" /></span></span>

    <p class="calibre10"><a class="pcalibre pcalibre1" id="bookmark3"></a></p>

    <p class="calibre1"><a class="pcalibre pcalibre1" id="_Toc366694773"><span><!--[if gte vml 1]><v:shape
 id="Resim_x0020_6" o:spid="_x0000_i1047" type="#_x0000_t75" alt="fk illisturation"
 style='width:439.5pt;height:86.25pt;visibility:visible;mso-wrap-style:square'>
 <v:imagedata src="John%20Fante%20-%20Los%20Angeles%20Yolu_dosyalar/image005.jpg"
  o:title="fk illisturation"/>
</v:shape><![endif]--><!--[if !vml]--><img alt="fk illisturation" border="0" class="calibre18" src="../Images/image008.jpg" v:shapes="Resim_x0020_6" /></span></a></p>

    <p class="calibre1"></p>

    <p class="calibre1"><span><span class="font"><span class="calibre3">DÖRT</span></span></span></p>

    <p class="calibre10"></p>

    <p class="calibre10"><span class="font"><span class="calibre15">Saat altıda annem kalkıp bana seslendi. Yatakta döndüm, kalkmak istemiyordum. Yorganı üzerimden çekti ve hemen geri fırlattı çünkü çıplak uyurum. Önemi yok, ama sabahtı ve hazırlıksız yakalanmıştım, görmüştü; beni çıplak görmesini önemsemezdim gerçi, ama o şekilde değil. Elimle önümü örtüp gizlemeye çalışmıştım, ama görmüştü yine de. Beni utandırmak için bahane arıyor gibiydi zaten -öz annem üstelik.</span></span></p>

    <p class="calibre10"><span class="font"><span class="calibre15">“Utanmalısın kendinden, sabahın bu saatinde.”</span></span></p>

    <p class="calibre10"><span class="font"><span class="calibre15">“Utanmak mı?” dedim. “Ne demek istiyorsun?” “Utanmalısın kendinden.”</span></span></p>

    <p class="calibre10"><span class="font"><span class="calibre15">“Tanrım, siz Hıristiyanlar daha neler düşüneceksiniz bakalım! Uyumakta mı günah artık!”</span></span></p>

    <p class="calibre10"><span class="font"><span class="calibre15">“Biliyorsun neden söz ettiğimi,” dedi. “Utanmalısın kendinden. <span>Senin yaşında bir çocuk.</span> Yazıklar olsun. Yazıklar olsun.” “Sana da yazıklar olsun ona bakarsan. Hıristiyanlığa da yazıklar olsun.”</span></span></p>

    <p class="calibre10"><span class="font"><span class="calibre15">Yatağına döndü.</span></span></p>

    <p class="calibre10"><span class="font"><span class="calibre15">“Yazıklar olsun,” dedi Mona’ya.</span></span></p>

    <p class="calibre10"><span class="font"><span class="calibre15">“Yine ne yaptı?”</span></span></p>

    <p class="calibre10"><span class="font"><span class="calibre15">“Yazıklar olsun.”</span></span></p>

    <p class="calibre10"><span class="font"><span class="calibre15">“Ne yaptı?”</span></span></p>

    <p class="calibre10"><span class="font"><span class="calibre15">“Hiçbir şey, ama yine de yazıklar olsun.”</span></span></p>

    <p class="calibre10"><span class="font"><span class="calibre15">Uykuya döndüm. Bir süre sonra seslendi yine.</span></span></p>

    <p class="calibre10"><span class="font"><span class="calibre15">“Bu sabah işe gitmiyorum,” dedim.</span></span></p>

    <p class="calibre10"><span class="font"><span class="calibre15">“Neden?”</span></span></p>

    <p class="calibre10"><span class="font"><span class="calibre15">“İşimi kaybettim.”</span></span></p>

    <p class="calibre10"><span><span class="font"><span class="calibre15">Ölümcül bir sessizlik.</span></span></span> <span class="font"><span class="calibre15">Sonra yatakta doğruldu ikisi de. İşim her şey demekti onlar için. Frank Dayı da vardı gerçi, ama benim gelirim ondan önce gelirdi. Usturuplu bir şey uydurmak zorundaydım çünkü ikisi de birinci sınıf bir yalancı olduğumu biliyorlardı. Annemi kandırabilirdim belki, ama Mona’yı asla, anlattığım hiçbir şeye inanmazdı, doğru olsa bile.</span></span></p>

    <p class="calibre10"><span class="font"><span class="calibre15">“Bay Romero’nun yeğeni İtalya’dan geldi, Bay Romero işimi ona verdi.”</span></span></p>

    <p class="calibre10"><span class="font"><span class="calibre15">“Bunu yutmamızı beklemiyorsun bizden herhalde,” dedi Mona.</span></span></p>

    <p class="calibre10"><span class="font"><span class="calibre15">“Benim beklentilerim geri <span>zekalıları</span> ilgilendirmez,” dedim.</span></span></p>

    <p class="calibre10"><span class="font"><span class="calibre15">Annem kalkıp yatağıma geldi. <span>Hikaye</span> pek inandırıcı değildi gerçi, ama bana onu kandırma fırsatını tanıyacak gibi görünüyordu. Mona olmasaydı işten bile değildi. Annem Mona’ya susmasını söyleyip beni dinledi. Mona araya girip her şeyin içine ediyordu. Ona bağırıp sesini kesmesini söyledim.</span></span></p>

    <p class="calibre10"><span class="font"><span class="calibre15">“Doğruyu mu söylüyorsun?” diye sordu annem.</span></span></p>

    <p class="calibre10"><span class="font"><span class="calibre15">Elimi kalbimin üzerine yerleştirip gözlerimi yumdum. “Yüce Tanrı’nın ve bu kutsal mahkemenin önünde yalan söylemediğime ya da gerçekleri tahrif etmediğime yemin ederim. Söylüyorsam Tanrı beni şu dakika çarpsın. Saati getir.”</span></span></p>

    <p class="calibre10"><span class="font"><span class="calibre15">Radyonun üstünden saati aldı. Mucizelere inanırdı. <span>Her türlü mucizeye.</span> Gözlerimi kapattım, yüreğim gümbür <span>gümbür</span> atıyordu. Nefesimi tuttum. Saniyeler geçti. Bir dakika dolduktan sonra ciğerlerimdeki havayı saldım. Annem gülümseyip beni alnımdan öptü. Bu sefer de Romero’ya yüklenmeye başladı.</span></span></p>

    <p class="calibre10"><span class="font"><span class="calibre15">“Bunu yapmaya hakkı yok,” dedi. “Buna izin vermeyeceğim. Gidip onunla konuşacağım, utanmaz herif.”</span></span></p>

    <p class="calibre10"><span class="font"><span class="calibre15">Fırladım yataktan. Çıplaktım ama umurumda değildi. “Aman <span>Allahım</span>!” diye bağırdım. “Hiç mi gurur yok sende, kendine hiç mi saygı duymuyorsun? Bana ettiği bütün o Levanten küfürlerinden sonra nasıl gidersin onun ayağına? Aile şerefimizi iki paralık etmek mi niyetin?”</span></span></p>

    <p class="calibre10"><span class="font"><span class="calibre15">Yatak odasında giyiniyordu. Mona gülüp saçıyla oynadı. İçeri girip annemin çoraplarını ayağından çıkardım ve beni engellemesine fırsat tanımadan birbirlerine düğümledim. Mona başını sallayıp kıkırdadı. Yumruğumu burnuna dayayıp ağzını açmaması için son kez uyardım onu. Annem ne yapacağını bilmez bir haldeydi. Ellerimi omuzlarına yerleştirip gözlerinin içine baktım. “Ben şerefi için yaşayan bir adamım,” dedim. “Bu senin algı sisteminde aşina bir tını yaratıyor mu? Şeref! Şerefimi alırsan hayatımı da almış sayılırsın. Kısaca, sana bir <span>ültimatom</span> veriyorum. Romero’ya gidersen kendimi öldürürüm.”</span></span></p>

    <p class="calibre10"><span class="font"><span class="calibre15">Bu ödünü patlatmaya yetmişti, ama Mona yatakta katıla katıla gülüyordu. Başka bir şey söylemedim, yatağa döndüm ve çok geçmeden uyudum.</span></span></p>

    <p class="calibre10"><span class="font"><span class="calibre15">Öğleye doğru uyandığımda bir yerlere gitmişlerdi. Marcella adında eski sevgililerimden birinin fotoğrafını çıkardım, birlikte Mısır’a gidip Nil nehrinde kölelerin kürek çektiği bir gemide seviştik. Sandaletlerinden şarap, göğüslerinden süt içtim, sonra köleler bizi nehrin kıyısına çıkardılar ve orda güvercin sütünde terbiye edilmiş sinekkuşu yüreği yedirdim ona. Bittiğinde şeytan gibi hissettim kendimi. Burnumun üzerine bir yumruk çakıp kendimi bayıltmak geldi içimden. Kendimi kesmek istedim, kemiklerimi kırmak istedim. Marcella’nın fotoğrafını yırtıp yok ettikten sonra ecza dolabına gittim, bir jilet alıp kolumu dirseğimin altından kestim, çok derin değil <span>ama,</span> kan aktı sadece, acı hissetmedim. Kesiği emdim ama yine de acı hissetmedim, gidip biraz tuz aldım ve kesiğe tuz serptim, o zaman hissettim acıyı; canımı yakıyor, beni hayata döndürüyordu. Acı dayanılmaz bir hal alıncaya kadar bastırdım tuzu yaraya. Sonra sardım kolumu.</span></span></p>

    <p class="calibre10"><span class="font"><span class="calibre15">Masanın üstüne benim için bir not bırakmışlardı. Frank Dayı’ya gidiyorlardı, kilerde kahvaltılık malzeme vardı. Kahvaltımı Jim’in Yeri’nde yapmaya karar verdim, çünkü biraz daha param vardı. Okul binasının hemen karşısında olduğu için okulun bahçesini kat edip Jim’in Yeri’ne girdim. Jambonlu yumurta söyledim. Ben yerken Jim konuşmaya başladı.</span></span></p>

    <p class="calibre10"><span class="font"><span class="calibre15">“Çok kitap okuyorsun,” dedi. “Hiç kitap yazmayı düşündün mü?”</span></span></p>

    <p class="calibre10"><span class="font"><span class="calibre15">Bu yetmişti bana. O anda yazar olmaya karar verdim. “Şu anda bir kitap yazıyorum zaten,” dedim.</span></span></p>

    <p class="calibre10"><span class="font"><span class="calibre15">Ne tür bir kitap olduğunu bilmek istedi.</span></span></p>

    <p class="calibre10"><span class="font"><span class="calibre15">“Para kazanmak için yazmam ben. Gelecek kuşakları düşünerek yazarım.”</span></span></p>

    <p class="calibre10"><span class="font"><span class="calibre15">“Yazdığını bilmiyordum,” dedi. “Ne yazıyorsun? Öykü mü? Yoksa roman mı?”</span></span></p>

    <p class="calibre10"><span class="font"><span class="calibre15">“İkisinden de. İki elimi de aynı ustalıkla kullanabilirim ben.” “Öyle mi? Bunu da bilmiyordum.”</span></span></p>

    <p class="calibre10"><span class="font"><span class="calibre15">Gidip bir kurşun kalemle bir defter satın aldım. Ne yazdığımı bilmek istedi yine. “Şu anda sadece ithalat ve ihracat üzerine yazacağım bir kitap için not alıyorum. Bu konu çok ilgimi çekiyor, bir süre önce edindiğim dinamik bir hobi de diyebiliriz.” Ben dışarı çıkarken ağzı bir karış açık beni seyrediyordu. Limana doğru yürümeye başladım. Haziran ayında pek güzel olur liman. Uskumru sürüleri güneye göç ederler, konserve imalathaneleri gece gündüz arı gibi çalışır, havaya çürük balık ve balık yağı kokusu siner. Kimi iğrenç bulur o kokuyu, ama ben bayılırım. Seviyordum limanı. Tek bir koku da değildi, birçok keskin kokunun karışımıydı, attığın her adımda farklı bir koku gelirdi burnuna. Beni bir düş haline sokar, denizin dibinde yatan gizemi düşünmeye başlardım. Okuduğum bütün kitaplar canlanır, etrafımda Philip Carey’i, Eugene Witla’yı ve Dreiser’in yarattığı kahramanları andıran insanlar görürdüm.</span></span></p>

    <p class="calibre10"><span class="font"><span class="calibre15">Eski tankerlerin sintine kokusu, uzak yerlere gitmeyi bekleyen fıçılardaki rafine edilmemiş yağın kokusu, çürük kereste kokusu, yağ ve katrana bulanmış yosun kokusu, çürük meyve kokusu, küçük Japon balıkçı teknelerinin kokusu, çürük halat kokusu, römorkör kokusu, hurda demir kokusu; bayılırdım bütün bu kokulara.</span></span></p>

    <p class="calibre10"><span class="font"><span class="calibre15">Wilmington tarafındaki Pasifik Yakası <span>Balıkhanesi’ne</span> çıkan beyaz köprünün üzerinde durdum. Tankerin teki gaz iskelesinde yükleme yapıyordu. Sokağın biraz aşağısında Japon balıkçılar ağlarını tamir ediyorlardı, kıyı boyunca sermişlerdi ağlarını. Amerika-Hawaii istasyonunda yükleme işçileri Honolulu’ya hareket edecek gemiye yük taşıyorlardı. Üstleri çıplaktı. Bu insanları yazmak gerekti asıl. Defterimi çıkarıp kurşun kalemimin ucunu ıslattım ve yükleme işçilerine dair bir deneme yazmaya koyuldum. “Günümüzün ve Geçmişin Yükleme İşçileri Üzerine Psikolojik Bir Yorum, Arturo Gabriel Bandini.”</span></span></p>

    <p class="calibre10"><span class="font"><span class="calibre15">Hiç de kolay bir konu değilmiş ama. Dört-beş farklı denemeden sonra vazgeçtim. Böyle bir konu iki yıllık bir araştırma gerektirirdi; erkendi henüz yazmak için. İşin gerçeğini öğrenmeliydim önce. Belki iki yılımı alırdı, belki üç, belki de dört; insan bütün hayatını bile adayabilirdi böyle bir kitaba, bir edebiyat şaheseri. Zordu, zor. Vazgeçtim. Felsefe daha kolaydı.</span></span></p>

    <p class="calibre10"><span class="font"><span class="calibre15">“Kadın Ve Erkek Üzerine Felsefi Bir İnceleme, Arturo Gabriel Bandini.” Kötülük zayıflara musallat olur, zayıf olma. Güçlü olmak zayıf olmaktan daha iyidir, çünkü zayıf olmak güçsüz olmaktır. Güçlü olun, kardeşlerim, güçlü olmazsanız kötülüğe esir düşersiniz. Her çeşit kuvvet bir güç biçimidir. Her tür kuvvet eksikliği bir kötülük biçimidir. Bütün kötülükler zayıflıktan doğar. Zayıflıktan kaç ki güçlü olasın. Zayıflık kadının yüreğini kemirir. Güç erkeğin yüreğini besler. Kadınlaşmak mı istiyorsun? İyi o zaman, zayıf düş. Erkekleşmek mi istiyorsun? Güçlen. Kurutalım kötülüğün kökünü! Yaşasın Güç! Ey Zerdüş, kadınlara bol bol zayıflık bahşet! Ey Zerdüş, erkeklere bol bol güç bahşet! Kahrolsun kadınlar! Yaşasın Erkekler!</span></span></p>

    <p class="calibre10"><span class="font"><span class="calibre15">Usandım sonra. Yazarlığı değil de resmi seçmeliydim belki de. Allah vergisi bir resim yeteneğine sahip olmadığım ne malumdu? Defterde yeni bir sayfa açıp sırf egzersiz olsun diye bir şeyler çizmeye karar verdim, ama çizmeye değer bir şey göremedim; gemilerden, yükleme işçilerinden ve istasyonlardan başka bir şey yoktu, onlar da bende çizme isteği uyandırmıyorlardı. Tel örgünün üzerinde duran kediler çizdim, değişik yüzler çizdim, üçgenler ve kareler çizdim. Sonra ressam değil de mimar olmam gerektiğine karar verdim, babam marangozdu zaten, inşaat sektörü aile geleneğimizle örtüşüyordu. Birkaç ev çizdim. Hepsi de birbirine benziyordu, bacasından duman tüten dört köşe evler. Kapattım defteri.</span></span></p>

    <p class="calibre10"><span class="font"><span class="calibre15">Sıcaktı köprünün üstü, ensem kavrulmuştu. Tel örgünün arasından geçip denizin kıyısındaki sivri kaya parçalarının üzerine indim. Devasaydılar. Bazıları ev büyüklüğündeydi, dalga yemekten kömür gibi kararmış. Düzensiz bir buzdağı tarlasını andırıyorlardı, ama memnun ve rahat bir görünümleri vardı.</span></span></p>

    <p class="calibre10"><span class="font"><span class="calibre15">Köprünün altına tırmandım, bunu benden önce kimsenin yapmadığına dair bir duygu uyandı içimde. Limanın küçük dalgaları kayaları usulca yalıyor, geri çekilirken orada burada minik yeşil su birikintileri bırakıyorlardı. Kayaların bazıları yosun kaplıydı, bazılarında çok güzel kuş pisliği lekeleri vardı. Denizin ağır kokusu geldi burnuma. Kirişlerin altı soğuk ve karanlıktı, pek bir şey göremiyordum. Yukarıdan trafik gürültüsü, korna sesleri, insan bağrışmaları geliyordu. O denli korkunç bir şamataydı ki kulaklarımı örseliyordu, haykırdığımda sesim birkaç adım ileri gidip sapan lastiğine bağlıymış gibi hızla geri geldi. Güneşin altından çıkıncıya kadar kayaların arasında ilerledim. Tuhaf bir yerdi. Korktum bir süre. İlerde büyük bir kaya vardı, diğerlerinden daha büyük, devasa, tepesi beyaz martı pisliğiyle kaplı. Başındaki beyaz taçla bütün o kayaların kralıydı o kaya parçası. Ona doğru yürümeye başladım.</span></span></p>

    <p class="calibre10"><span class="font"><span class="calibre15">Birden ayağımın altı hareket etti. Sürüngenlere has bir kayma hareketiydi daha çok. Soluğumu tuttum, dengemi sağlayıp yere baktım. Yengeçler! Kaya yengeç kaynıyordu. O kadar korktum ki donakaldım, yukardan gelen gürültü kalbimin gümbürtüsünün yanında hiçti.</span></span></p>

    <p class="calibre10"><span class="font"><span class="calibre15">Sırtımı kayaya yasladım, ellerimi gözlerimin üzerine bastırıp korkum geçinceye kadar bekledim. Ellerimi indirdiğimde karanlığın ötesini görebildim, kara ve griydi, yeraltını andırıyordu, gri ve yalnız bir yer. Yerdeki canlılara ilk kez dikkatle baktım. İri olanlar tuğla büyüklüğündeydiler. Sessiz ve acımasız görünüyorlardı, büyük taşların üzerine konuşlanmışlardı. <span>Tehditkar</span> antenlerini Hawaii dansçılarının kollarını andırır bir biçimde oynatıyorlardı, gözleri tehlikeli ve çirkindiler. El büyüklüğündeki küçük yengeçler sayıca daha çoktular, kayanın dibindeki havuzcuklarda yüzüyor, kayanın üzerinde kendilerine yer kapma çabasıyla birbirlerinin üzerine tırmanıp birbirlerini şapırdayan karanlığa yuvarlıyorlardı. Eğleniyorlardı.</span></span></p>

    <p class="calibre10"><span class="font"><span class="calibre15">Ayağımın dibinde daha da küçük yengeçlerden oluşmuş bir küme vardı, her biri bir dolar büyüklüğünde, <span>biraraya</span> sıkışmış kıvranıp duran bir bacak karmaşası. Bir tanesi pantolonumun paçasını yakaladı. Eğilip aldım, çaresizlik içinde pençelerini sallayıp beni ısırmaya çalıştı. Kaderi elimdeydi, çaresizdi. Kolumu geriye çekip var gücümle kayanın üzerine fırlattım. Kayanın üzerinde patladı, bir an için kayaya yapışıp kaldı, sonra kan ve su sızdırarak yere yuvarlandı. Parçalanmış kabuğu yerden alıp üzerindeki sarı sıvının tadına baktım. Deniz suyu kadar tuzluydu, hoşuma gitmedi. Denize fırlattım. Bir süre suyun üzerinde yüzdü, sonra erkek bir çamuka etrafında dolanıp onu inceledikten sonra deli gibi ısırmaya başladı, sonunda sürükleyip götürdü. Ellerim kanlı ve yapış yapıştı, deniz kokusu sinmişti ellerime. Birden yengeçleri öldürme arzusu kabardı içimde, her birini.</span></span></p>

    <p class="calibre10"><span class="font"><span class="calibre15">Küçükler ilgimi çekmiyorlardı, büyükleri haklamak istiyordum. Büyükler güçlü ve keskin ön dişleriyle hayli tehlikeliydiler. Büyük Bandini’ye yakışır düşmanlar; Fatih Arturo. Etrafıma bakındım ama bir sopa bulamadım. Betonun üzerinde taş parçaları vardı. Gömleğimin kollarım sıvayıp onları gözüme ilişen en büyük yengecin üzerine fırlatmaya başladım, yirmi adım ötemde bir taşın üzerinde uyukluyordu. Taşlar etrafına isabet ediyor, sağa sola çentikler fırlıyor, küçük kıvılcımlar çakıyordu. Yirmi kadar taş fırlattım isabet ettirinceye kadar. Zafer. Taş parlak bir takırtı çıkararak sırtını parçaladı. Kayaya yapışıp kaldı. Sonra suya devrildi, kıyıdaki yeşil köpükler onu yuttu. Gözden kayboluşunu seyrederken yumruğumu salladım ona. Güle, güle! Başka bir dünyada tekrar karşılaşacağız kuşkusuz; beni unutmayacaksın, Yengeç. Fatihin olarak sonsuza dek hatırlayacaksın beni.</span></span></p>

    <p class="calibre10"><span class="font"><span class="calibre15">Kolay olmayacaktı onları taşla öldürmek. Taşlar keskindi, fırlatırken parmaklarımı kesiyorlardı. Elimdeki kanı ve pisliği yıkadıktan sonra köprünün altına gittim. Yukarı tırmanıp üç blok ötedeki silah ve cephane <span>dükkanına</span> yürüdüm.</span></span></p>

    <p class="calibre10"><span class="font"><span class="calibre15">Beyaz yüzlü <span>tezgahtara</span> havalı bir silah satın almak istediğimi söyledim. İyi bir tane çıkardı, hiçbir şey söylemeden satın aldım. On dolardan kalanı da cephaneye yatırdım. Savaş alanına dönmek için öyle bir sabırsızlık içindeydim ki <span>tezgahtara</span> cephaneyi paketlemeye gerek olmadığım söyledim. Tuhaf buldu bunu, <span>tezgahın</span> üzerinden cephaneyi alıp dışarı fırladığımda bana bakıyordu. Dışarı çıktığımda birinin beni gözlediği duygusuna kapıldım, etrafıma bakındım, gerçekten de <span>tezgahtar</span> kapıda durmuş beyaz yüzüyle beni seyrediyordu. Köşeye varıncaya kadar biraz yavaşladım, köşeyi döndükten sonra koşmaya başladım.</span></span></p>

    <p class="calibre10"><span class="font"><span class="calibre15">Akşama kadar yengeç vurdum, omuzum ve gözlerim ağrıyıncaya kadar. Diktatör Bandini’ydim, Yengeç dünyasının demirden adamı. Anavatanın iyiliği için bir temizlik. Beni yere düşürmeye çalışmışlardı o lanet yengeçler, devrim kışkırtıcılığına kalkışacak cesareti bulmuşlardı kendilerinde, şimdi intikamımı alıyordum. Düşündükçe öfkem artıyordu. Süperinsan Bandini’nin gücünü sınamaya cüret etmek! Akıllarını kaçırmış olmalıydılar. İyi, asla unutamayacakları bir ders alacaklardı. Bu devrime son teşebbüsleri olacaktı. Dişlerimi gıcırdatıyordum düşündükçe -iğrenç yengeçlerden oluşmuş bir ulus. Ne cesaret! Tanrım, burnumdan soluyordum düşündükçe.</span></span></p>

    <p class="calibre10"><span class="font"><span class="calibre15">Omuzum ağrıyıncaya, tetik parmağım su toplayıncaya kadar ateş ettim. Beş yüzün üzerinde yengeç öldürmüş, iki katı kadar da yaralamıştım. Ölüler ve yaralılar saflardan döküldükçe öfkelenip üzerime doğru gelmeye çalıştılar. Kuşatma başlamıştı. Akın akın geliyorlardı. Denizden ve kayaların arkasından takviye kuvvetler geldi, taşların arasından çıkıp onları ulaşamayacakları bir kayanın tepesinde bekleyen ölüme doğru yürüyorlardı.</span></span></p>

    <p class="calibre10"><span class="font"><span class="calibre15">Yaralıları bir su birikintisine toplayıp askeri bir mahkeme kurdum ve onları kurşuna dizmeye karar verdim. Onları teker teker su birikintisinden çıkarıp silahın namlusuna tuttuktan sonra tetiği çekiyordum. Bir tane vardı aralarında, parlak renkte ve hayat dolu, bir kadını çağrıştırdı bana: döneklerin arasında bir prensesti kuşkusuz, ağır yaralı cesur bir dişi. Bacaklarından biri kopmuştu, kollarından biri acınası bir biçimde sarkıyordu. Yüreğimi paraladı. Bir konferans daha yapıp durumun ivediliğini göz önünde bulundurarak cinsiyet ayrımı yapmamaya karar verdim. Prenses bile ölmeliydi. Memnuniyet verici değildi, ama öyle gerekiyordu.</span></span></p>

    <p class="calibre10"><span class="font"><span class="calibre15">Üzgün bir yürekle ölülerin ve ölmekte olanların arasına çöküp Tanrı’ya hunharca bir cinayet işlemek üzere olan <span>Süperinsan’ı</span> bağışlaması için dua ettim -bir kadını kurşuna dizmek. Görev görevdi <span>ama;</span> eski düzen sağlanmalı, rejim sürmeli, asiler yok edilmeliydi. Bir süre konuştum prensesle, Bandini hükümetinin özürlerini kişisel olarak sundum ona, son arzusunu dinledim -La <span>Paloma</span> şarkısını dinlemek istiyordu- şarkıyı ıslıkla çalarken o kadar çok duygu kattım ki bitirdiğimde gözyaşlarına boğuldum. Sonra silahımı harikulade yüzüne doğrultup tetiği çektim. Hemen can verdi, görkemli bir biçimde, alev <span>alev</span> bir sarı kan ve kabuk yığını.</span></span></p>

    <p class="calibre10"><span class="font"><span class="calibre15">Ona duyduğum hayranlığın ve saygının bir ifadesi olarak düştüğü yere bir mezar taşı dikilmesini emrettim; dünyanın unutulmaz devrimlerinden birine öncülük eden ve Bandini hükümetinin Kanlı Haziran günlerinde hayata veda eden bu olağanüstü çekici kadın kahramanın anısına. Tarih yazıldı o gün. Taşın üstünde istavroz çıkardım, eğilip taşı saygıyla öptüm, biraz tutku bile vardı o öpüşte. O kısa ateşkes anında başımı öne eğdim sonra. Tuhaf bir andı, çünkü birden o kadını aslında sevdiğimi anladım. <span>Ama,</span> devam Bandini! Saldırıyı başlattım bir kez daha. Bir süre sonra bir kadın daha vurdum. Yarası ağır değildi, <span>dumura</span> uğramıştı sadece. Esir düştüğünü anlayınca hayatına karşılık bedenini ve ruhunu teklif etti bana. Hayatını bağışlamam için yalvardı. Bir sapık gibi güldüm. Çok zarif bir yaratıktı, kırmızı-pembe, alın yazısı olduğu düşüncesiyle dokunaklı teklifini kabul ettim. O merhamet dilenirken orada, köprünün altında sahip oldum ona. Sonra gülerek dışarı çıkardım ve gaddarlığını için özür diledikten sonra vurdum.</span></span></p>

    <p class="calibre10"><span class="font"><span class="calibre15">Gözlerimin ağrısı başıma vurunca katliam sona erdi nihayet. Gitmeden önce son bir kez etrafa bakındım. Küçük kayalar kanla kaplanmıştı. Zafer, Bandini için büyük bir zafer! Ölülerin arasında dolanıp onları teselli ettim, çünkü onlar benim düşmanlarımdı ve ben asil bir adamdım ve birliklerime karşı verdikleri onurlu savaş için onlara saygı ve hayranlık duyuyordum. “Ölüm sizi buldu,” dedim. “Elveda, düşmanlarım. Cesaretle savaştınız, daha büyük bir cesaretle öldünüz ve Führer Bandini unutmayacak. Bandini yeri geldiğinde övgüyü esirgemez, ölümde bile.” Diğerlerine, “Güle güle, ödlekler,” dedim. “Tükürüyorum üzerinize. Korkaklığınız Führer’in midesini bulandırıyor. Korkaklardan vebadan nefret ettiği gibi nefret eder. Sizi bağışlamıyor. Dalgaların işlediğiniz korkaklık suçunu dünyadan silmesini diliyor, alçaklar.”</span></span></p>

    <p class="calibre10"><span class="font"><span class="calibre15">Köprünün altından yola çıktım tekrar, evin yolunu tuttuğumda saat altı olmuştu, paydos zilleri çalıyordu. Birkaç çocuk boş bir arsada top oynuyorlardı, havalı tüfekle kalan cephaneyi çocuklardan birinin üç dolar ettiğini iddia ettiği çakıyla takas ettim. Yutmamıştım tabii ki, elli sentten fazla etmezdi o çakı. Silahtan kurtulmak istediğim için kabul etmiştim. Çocuklar <span>salağın</span> teki olduğumu düşünmüşlerdi, varsın düşünsünler.</span></span></p>
  </div>
</body>
</html>
