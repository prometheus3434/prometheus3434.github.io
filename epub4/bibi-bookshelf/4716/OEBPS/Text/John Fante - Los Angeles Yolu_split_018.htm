<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="blue" vlink="purple">
  <div class="WordSection2">
    <span class="font"><b class="calibre2"><span class="calibre3"><br class="calibre4" clear="all" id="calibre_pb_18" /></span></b></span>

    <p class="calibre10"><a class="pcalibre pcalibre1" id="bookmark16"></a></p>

    <p class="calibre1"><a class="pcalibre pcalibre1" id="_Toc366694786"><span><!--[if gte vml 1]><v:shape
 id="Resim_x0020_19" o:spid="_x0000_i1034" type="#_x0000_t75" alt="fk illisturation"
 style='width:439.5pt;height:86.25pt;visibility:visible;mso-wrap-style:square'>
 <v:imagedata src="John%20Fante%20-%20Los%20Angeles%20Yolu_dosyalar/image005.jpg"
  o:title="fk illisturation"/>
</v:shape><![endif]--><!--[if !vml]--><img alt="fk illisturation" border="0" class="calibre18" src="../Images/image016.jpg" v:shapes="Resim_x0020_19" /></span></a></p>

    <p class="calibre1"></p>

    <p class="calibre1"><span><span class="font"><span class="calibre3">ON YEDİ</span></span></span></p>

    <p class="calibre10"></p>

    <p class="calibre10"><span class="font"><span class="calibre15">Yarım saat geçti. Divanda oturuyordum. Parmağımdaki sargı fazlasıyla dikkat çekiciydi. Mona parmağımla ilgili başka bir şey söylememişti. Odanın karşı tarafındaydı, o da benim gibi kitap okuyor, bir yandan da elma yiyordu. Ön kapı açıldı. Annem girdi içeri, Frank Dayı’dan dönüyordu. İlk gördüğü şey parmağımdaki sargı oldu.</span></span></p>

    <p class="calibre10"><span class="font"><span class="calibre15">“Tanrım,” dedi. “Ne oldu?”</span></span></p>

    <p class="calibre10"><span class="font"><span class="calibre15">“Kaç paran var?” diye sordum.</span></span></p>

    <p class="calibre10"><span class="font"><span class="calibre15">“Ama parmağın! Ne oldu?”</span></span></p>

    <p class="calibre10"><span class="font"><span class="calibre15">“Kaç paran var?”</span></span></p>

    <p class="calibre10"><span class="font"><span class="calibre15">Parmaklan eski çantasının üzerinde titreşirken gözlerini sargılı parmağımdan ayırmadı. Çok heyecanlanmış, çantasını açamayacak kadar korkmuştu. Çanta yere düştü. Eğilip yerden aldı, kalkarken dizleri takırdadı, elleri her yerdeydi, çantanın kilidini arıyordu. Sonunda Mona kalkıp çantayı elinden aldı. Annem endişeli ve bitkin bir biçimde koltuğa çöktü. Kalbinin gümbür <span>gümbür</span> attığım biliyordum. Sonra soluklanıp parmağımı sordu yine. Ama ben okuyordum. Cevap vermedim.</span></span></p>

    <p class="calibre10"><span class="font"><span class="calibre15">Bir kez daha sordu.</span></span></p>

    <p class="calibre10"><span class="font"><span class="calibre15">“İncittim.”</span></span></p>

    <p class="calibre10"><span class="font"><span class="calibre15">“Nasıl?”</span></span></p>

    <p class="calibre10"><span class="font"><span class="calibre15">“Kaç paran var?”</span></span></p>

    <p class="calibre10"><span class="font"><span class="calibre15">Mona elmayı dişlerinin arasına sıkıştırdı, çantayı açıp parayı saydı.</span></span></p>

    <p class="calibre10"><span class="font"><span class="calibre15">“Üç dolar ve biraz bozukluk,” diye mırıldandı.</span></span></p>

    <p class="calibre10"><span class="font"><span class="calibre15">“Bozukluklar ne kadar?” diye sordum. “Sarih ol lütfen. Sarih yanıtlardan hoşlanırım.”</span></span></p>

    <p class="calibre10"><span class="font"><span class="calibre15">“Arturo!” dedi annem. “Ne oldu? Nasıl incittin parmağını?”</span></span></p>

    <p class="calibre10"><span class="font"><span class="calibre15">“On beş sent,” dedi Mona.</span></span></p>

    <p class="calibre10"><span class="font"><span class="calibre15">“Parmağın!” dedi annem.</span></span></p>

    <p class="calibre10"><span class="font"><span class="calibre15">“On beş senti bana ver,” dedim.</span></span></p>

    <p class="calibre10"><span class="font"><span class="calibre15">“Gel al,” dedi Mona.</span></span></p>

    <p class="calibre10"><span class="font"><span class="calibre15">“Ama Arturo!” dedi annem.</span></span></p>

    <p class="calibre10"><span class="font"><span class="calibre15">“Ver şunu!” dedim.</span></span></p>

    <p class="calibre10"><span class="font"><span class="calibre15">“Sakat değilsin ya,” dedi Mona.</span></span></p>

    <p class="calibre10"><span class="font"><span class="calibre15">“Evet, sakat!” dedi annem. “Parmağına baksana!”</span></span></p>

    <p class="calibre10"><span class="font"><span class="calibre15">“Parmak <i class="calibre9">benim!</i> Şu parayı ver diyorum!”</span></span></p>

    <p class="calibre10"><span class="font"><span class="calibre15">“Çok istiyorsan kalkıp alırsın.”</span></span></p>

    <p class="calibre10"><span class="font"><span class="calibre15">Annem koltuktan fırlayıp yanıma oturdu. Saçlarımı okşamaya başladı. Parmakları sıcaktı, o kadar çok pudra sürmüştü ki yaşlı bir bebek gibi kokuyordu. Hemen kalktım yerimden. Kollarını bana doğru uzattı.</span></span></p>

    <p class="calibre10"><span class="font"><span class="calibre15">“Zavallı parmağın! Göster onu bana!”</span></span></p>

    <p class="calibre10"><span class="font"><span class="calibre15">Mona’nın yanma gittim.</span></span></p>

    <p class="calibre10"><span class="font"><span class="calibre15">“On beş senti ver.”</span></span></p>

    <p class="calibre10"><span class="font"><span class="calibre15">Vermedi. Masanın üzerinde duruyordu, ama vermeyi reddetti.</span></span></p>

    <p class="calibre10"><span class="font"><span class="calibre15">“Masanın üzerinde. İstiyorsan alırsın.”</span></span></p>

    <p class="calibre10"><span class="font"><span class="calibre15">“Senin bana vermeni istiyorum.”</span></span></p>

    <p class="calibre10"><span class="font"><span class="calibre15">Tiksintiyle <span>horuldandı</span>.</span></span></p>

    <p class="calibre10"><span class="font"><span class="calibre15">“<span>Salak</span>!” dedi.</span></span></p>

    <p class="calibre10"><span class="font"><span class="calibre15">Bozuklukları cebime soktum.</span></span></p>

    <p class="calibre10"><span class="font"><span class="calibre15">“Pişman olacaksın,” dedim. “Tanrı şahidimdir, küstahlığının bedelini ödeyeceksin.”</span></span></p>

    <p class="calibre10"><span class="font"><span class="calibre15">“Güzel,” dedi.</span></span></p>

    <p class="calibre10"><span class="font"><span class="calibre15">“İki asalak kadın için beygir gibi çalışmaktan yorulmaya başladım. Tahammül gücümün sonuna gelmek üzereyim.”</span></span></p>

    <p class="calibre10"><span class="font"><span class="calibre15">“<span>Peh</span> <span>peh</span> <span>peh</span>,” dedi Mona. “Evi neden terk etmiyorsun? Bu gece evi terk etsene? Herkes mutlu olur böylece.”</span></span></p>

    <p class="calibre10"><span class="font"><span class="calibre15">Annem konuşmaları takip edecek halde değildi. Oturduğu yerde ileri geri sallanarak parmağıma ne olduğunu öğrenmeye çalışıyor ama bir türlü bilgi alamıyordu.</span></span></p>

    <p class="calibre10"><span class="font"><span class="calibre15">“O iğrenç fabrikada çalışmaya başlayalı yedi hafta oldu. Usandım.”</span></span></p>

    <p class="calibre10"><span class="font"><span class="calibre15">“Nasıl incittin parmağını?” dedi annem. “Kan zehirlenmesi olmasın?”</span></span></p>

    <p class="calibre10"><span class="font"><span class="calibre15">Öyleydi belki! Bir an için mümkün olduğunu düşündüm. Fabrikadaki sağlıksız koşulları hesaba katınca her şey mümkündü. Kanım zehirlenmişti öyleyse. Zavallı ben, fabrikada kendimi helak etmenin ödülü buymuş demek; kan zehirlenmesi! İki kadına bakmak zorunda olduğu için fabrikada çalışan zavallı çocuk. Hiç <span>şikayet</span> etmeyen zavallı çocuk; şimdi de onların karınlarını doyurmak için çalıştığım fabrikadaki sağlıksız koşullar yüzünden kan zehirlenmesinden ölecektim. Hüngür hüngür ağlamak geliyordu içimden. Dönüp bağırdım.</span></span></p>

    <p class="calibre10"><span class="font"><span class="calibre15">“Nasıl mı incittim? Söyleyeceğim sana nasıl incittiğimi! Şimdi gerçeği öğreneceksin. Artık açıklanabilir. Şeytani gerçeği birazdan öğreneceksin. Makineye kaptırdım! İki asalak kadının mantarlı ağzı benim elime baktığı için incittim. İlkel <span>zekanın</span> garipliği yüzünden incittim. Şehitliğimin başlangıcı olarak incittim. Kaderim dogmatizme izin vermediği için incittim! Günlerimin metabolizması bana nüksetme izni vermediği için incittim! Amaç asaletine sahip olduğum için incittim!”</span></span></p>

    <p class="calibre10"><span class="font"><span class="calibre15">Söylediklerimin tek kelimesini bile anlayamayan ama ne demek istediğimi sezgi yoluyla kavrayan annem utanç içinde oturuyordu; gözlerini aşağı indirmiş, dudaklarını büzmüş, masumane bir biçimde ellerine bakıyordu. Mona kitabına dönmüştü, elmasını yerken söylediklerime kulak asmamıştı. Ona döndüm.</span></span></p>

    <p class="calibre10"><span class="font"><span class="calibre15">“Amaç asaleti!” diye bağırdım. “Amaç asaleti! Duyuyor musun beni, rahibe! Amaç asaleti! Ama asalet filan umurumda değil artık. İsyan ediyorum. Amerika için yeni bir gün doğmakta, benim ve o iğrenç fabrikadaki mesai arkadaşlarım için yeni bir gün doğuyor. Taşı toprağı altın bir ülke görüyorum, yeni bir ülkenin hayalini kuruyorum. Selam sana yeni Amerika! Selam! Selam! Duyuyor musun beni, rahibe! Selam diyorum! Selam! Selam!”</span></span></p>

    <p class="calibre10"><span class="font"><span class="calibre15">“<span>Peh</span> <span>peh</span> <span>peh</span>,” dedi Mona.</span></span></p>

    <p class="calibre10"><span class="font"><span class="calibre15">“Alay etme benimle, abes canavar!”</span></span></p>

    <p class="calibre10"><span class="font"><span class="calibre15">Gırtlağından aşağılayıcı bir inilti yükseldi, kitabını kendine doğru çekip bana sırtını döndü. İşte o zaman, ilk kez olarak, okuduğu kitap dikkatimi çekti. Kütüphaneden alınmış yepyeni bir kitaptı, kapağı parlak kırmızı.</span></span></p>

    <p class="calibre10"><span class="font"><span class="calibre15">“Nedir o okuduğun?”</span></span></p>

    <p class="calibre10"><span class="font"><span class="calibre15">Yanıt yok.</span></span></p>

    <p class="calibre10"><span class="font"><span class="calibre15">“Kamını ben doyuruyorum. Beynini neyle doyurduğunu bilmeye hakkım var sanırım.”</span></span></p>

    <p class="calibre10"><span class="font"><span class="calibre15">Yanıt yok.</span></span></p>

    <p class="calibre10"><span class="font"><span class="calibre15">Hızla yanma gidip kitabı elinden kaptım. Kathleen Norris’in bir romanıydı. Ağzım açık kalakaldım. Kendi evimde böyle şeyler oluyordu demek! Ben onu besleyebilmek için fabrikada kendimi helak ederken o beynini bununla besliyordu, bununla, bununla! Kathleen Norris. İşte size çağdaş Amerika! Gel de şaş batının çöküşüne! Gel de şaş çağdaş dünyanın umutsuzluğuna. Ben, zavallı çocuk, onlara iyi bir aile hayatı sağlayabilmek için fabrikada köle gibi çalışırken bu mu olacaktı ödülüm? Sendeledim, duvarın uzaklığını ölçtüm, güçlükle yürüyüp duvara sırtüstü yığıldım, soluk soluğa kaldım öylece.</span></span></p>

    <p class="calibre10"><span class="font"><span class="calibre15">“Tanrım!” diye inledim. “Tanrım!”</span></span></p>

    <p class="calibre10"><span class="font"><span class="calibre15">“Neyin var?” dedi annem.</span></span></p>

    <p class="calibre10"><span class="font"><span class="calibre15">“Neyim mi var? Neyim mi var? Söyleyeceğim sana neyim olduğunu. Bak ne okuyor! Ey büyük <span>Allahım</span>! Sen onun ruhuna merhamet et! Ve ben, zavallı çocuk, fabrikada köle gibi çalışıyorum o burda şu iğrenç domuz kusmuğunu okurken. Ah, Tanrım, güç ver bana! Sabır ver! Ver ki gırtlağını sıkıp boğmayım şunu!”</span></span></p>

    <p class="calibre10"><span class="font"><span class="calibre15">Ve parçaladım kitabı. Parçalar halıya döküldü. Topuklarımla ezdim parçaları. Tükürdüm üzerlerine, salya akıttım, gırtlağımı temizleyip sıkı bir balgam salladım. Sonra hepsini topladım, mutfağa götürüp çöp kutusuna fırlattım.</span></span></p>

    <p class="calibre10"><span class="font"><span class="calibre15">“Evet,” dedim. “Sıkıysa bir daha dene.”</span></span></p>

    <p class="calibre10"><span class="font"><span class="calibre15">“O kitap kütüphaneye ait,” dedi Mona gülümseyerek. “Parasını ödemek zorundasın.”</span></span></p>

    <p class="calibre10"><span class="font"><span class="calibre15">“Önce hapishanelerde çürürüm.”</span></span></p>

    <p class="calibre10"><span class="font"><span class="calibre15">“Yeter, yeter!” dedi annem. “Nedir derdiniz?”</span></span></p>

    <p class="calibre10"><span class="font"><span class="calibre15">“On beş sent nerde?”</span></span></p>

    <p class="calibre10"><span class="font"><span class="calibre15">“Parmağına bir bakayım.”</span></span></p>

    <p class="calibre10"><span class="font"><span class="calibre15">“On beş sent nerde, dedim.”</span></span></p>

    <p class="calibre10"><span class="font"><span class="calibre15">“Cebinde,” dedi Mona. “<span>Salak</span>.”</span></span></p>

    <p class="calibre10"><span class="font"><span class="calibre15">Ve dışarı çıktım.</span></span></p>
  </div>
</body>
</html>
