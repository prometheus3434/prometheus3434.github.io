<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="blue" vlink="purple">
  <div class="WordSection2">
    <p class="calibre10"><span class="calibre3"><br class="calibre4" clear="all" id="calibre_pb_12" /></span></p>

    <p class="calibre1"><a class="pcalibre pcalibre1" id="_Toc366694780"><span><!--[if gte vml 1]><v:shape
 id="Resim_x0020_13" o:spid="_x0000_i1040" type="#_x0000_t75" alt="fk illisturation"
 style='width:439.5pt;height:86.25pt;visibility:visible;mso-wrap-style:square'>
 <v:imagedata src="John%20Fante%20-%20Los%20Angeles%20Yolu_dosyalar/image005.jpg"
  o:title="fk illisturation"/>
</v:shape><![endif]--><!--[if !vml]--><img alt="fk illisturation" border="0" class="calibre18" src="../Images/image014.jpg" v:shapes="Resim_x0020_13" /></span></a></p>

    <p class="calibre1"></p>

    <p class="calibre1"><span><span class="font"><span class="calibre3">ON BİR</span></span></span></p>

    <p class="calibre10"></p>

    <p class="calibre10"><span class="font"><span class="calibre15">Saat altıyı çeyrek geçe evin yolunu tuttum. Güneş rıhtımdaki büyük fabrika binalarının arkasına sızmaya başlamış, yerde uzun gölgeler oluşmuştu. Ne gün! Ne cehennemi bir gün! Yürürken kendi kendime geçirdiğim gün hakkında konuşuyor, kendimle tartışıyordum. Hep yaptığım bir şeydi, ağır bir fısıltıyla kendi kendime konuşurdum. Genellikle hoşuma giderdi çünkü doğru cevapları mutlaka bulurdum. O akşam öyle olmadı ama. Ağzımın içinde akan fısıltıdan nefret ettim. Sıkışıp kalmış bir arının vızıltısından farksızdı. Sorduğum sorulara yanıt veren tarafım sürekli, hadi <span>ordan</span>, diyordu bana. Seni ahmak! Seni eşek! Neden arada sırada gerçeklerle yüzleşmeyi denemiyorsun? Senin suçun bu, suçu başkalarına yüklemekten vazgeç.</span></span></p>

    <p class="calibre10"><span class="font"><span class="calibre15">Okulun bahçesini kat ettim. Tel örgünün yanında tek başına büyüyen bir palmiye ağacı vardı. Kökünün etrafındaki toprak tazeydi, daha önce görmediğim genç bir ağaç. Durup ağacı inceledim. Ağacın dibinde bronz bir <span>plaket</span> vardı. Şöyle yazıyordu üzerinde: Anneler Günü Anısına Banning Lisesi Öğrencileri Tarafından Dikilmiştir.</span></span></p>

    <p class="calibre10"><span class="font"><span class="calibre15">Ağacın dallarından birini tutup el sıkıştım. “Merhaba,” dedim. “Sen burda değildin, ama bu kimin suçu sence?”</span></span></p>

    <p class="calibre10"><span class="font"><span class="calibre15">Küçük bir ağaçtı, benim boyumda, bir yaşında ancak vardı. Kalın yaprakları tatlı bir hışırtıyla karşılık verdi.</span></span></p>

    <p class="calibre10"><span class="font"><span class="calibre15">“Kadınlar,” dedim. “Kadınların bu işte parmağı var mı sence?”</span></span></p>

    <p class="calibre10"><span class="font"><span class="calibre15">Tek kelime etmedi ağaç.</span></span></p>

    <p class="calibre10"><span class="font"><span class="calibre15">“Evet. Kadınların suçu. Zihnimi esir aldılar. Bugün olanların tek sorumlusu onlar.”</span></span></p>

    <p class="calibre10"><span class="font"><span class="calibre15">Hafifçe salındı ağaç.</span></span></p>

    <p class="calibre10"><span class="font"><span class="calibre15">“Kadınları yok etmek gerek. Köklerini kurutmak gerek. Bugün başıma gelenlerden onlar sorumlu.</span></span></p>

    <p class="calibre10"><span class="font"><span class="calibre15">“Bu gece ölecek kadınlar. Karar anı geldi çattı. Yazgım önümde berrak bir biçimde duruyor. Bu gece kadınlar ölmeli, ölmeli, ölmeli. Ben konuştum.”</span></span></p>

    <p class="calibre10"><span class="font"><span class="calibre15">Ağaçla bir kez daha el sıkıştıktan sonra karşı kaldırıma geçtim. Balık kokusu da geliyordu benimle birlikte, görünmeyen ama koklanan bir gölge. Binanın basamakları boyunca izledi beni. Eve girmemle kokunun her yere yayılması bir oldu, bütün köşelere dağıldı. Bir ok gibi Mona’nın burun deliklerine yöneldi. Yatak odasından elinde tırnak törpüsü ve bakışlarında soru işaretiyle çıktı.</span></span></p>

    <p class="calibre10"><span class="font"><span class="calibre15">“Aman Tanrım!” dedi. “Nedir bu koku?”</span></span></p>

    <p class="calibre10"><span class="font"><span class="calibre15">“Benim kokum. Alın terinin kokusu. Ne olmuş?”</span></span></p>

    <p class="calibre10"><span class="font"><span class="calibre15">Mendiliyle burnunu tıkadı.</span></span></p>

    <p class="calibre10"><span class="font"><span class="calibre15">“Kutsanmış bir rahibenin burun delikleri için fazlasıyla edilgin olsa gerek.”</span></span></p>

    <p class="calibre10"><span class="font"><span class="calibre15">Annem mutfaktaydı. Seslerimizi duydu. Kapı açıldı, annem mutfaktan çıkıp odaya girdi. Koku ona da saldırdı. İki perdelik bir komedide fırlatılan pasta gibi çarptı yüzüne. Olduğu yerde çakıldı. Havayı şöyle bir koklayıp yüzünü buruşturdu. Sonra geri çekildi.</span></span></p>

    <p class="calibre10"><span class="font"><span class="calibre15">“Kokla onu,” dedi Mona.</span></span></p>

    <p class="calibre10"><span class="font"><span class="calibre15">“Benim de burnuma tuhaf bir koku geldi doğrusu!” dedi annem.</span></span></p>

    <p class="calibre10"><span class="font"><span class="calibre15">“Benim kokum. Alın terinin kokusu. <span>Dürüst bir adamın kokusu.</span> Yorgunlar ve amatörlere göre değil bu koku. Balık kokusu.”</span></span></p>

    <p class="calibre10"><span class="font"><span class="calibre15">“İğrenç,” dedi Mona.</span></span></p>

    <p class="calibre10"><span class="font"><span class="calibre15">“Zırva,” dedim. “Sen kim oluyorsun da bir kokuyu yargılamaya kalkıyorsun? Bir rahibesin sen. Bir kadın. <span>Sadece bir kadın.</span> Rahibe olduğun için tam bir kadın bile sayılmazsın. Yarı kadınsın.”</span></span></p>

    <p class="calibre10"><span class="font"><span class="calibre15">“Arturo,” dedi annem. “Bu şekilde konuşmaya son ver.”</span></span></p>

    <p class="calibre10"><span class="font"><span class="calibre15">“Bir rahibenin balık kokusunu sevmesi gerekir.”</span></span></p>

    <p class="calibre10"><span class="font"><span class="calibre15">“Elbette. Ben de sana bunu anlatmaya çalışıyorum.”</span></span></p>

    <p class="calibre10"><span class="font"><span class="calibre15">Annem ellerini tavana doğru kaldırdı, parmaklan titriyordu. Gözyaşlarına boğulmadan önce yaptığı bir hareketti. Sesi çatladı, kontrolünü yitirdi ve gözyaşlarına boğuldu.</span></span></p>

    <p class="calibre10"><span class="font"><span class="calibre15">“Tanrıya şükür! Tanrıya şükür!”</span></span></p>

    <p class="calibre10"><span class="font"><span class="calibre15">“Tanrının bu işle ne ilgisi var? Kendim buldum bu işi. Ateistim ben. Tamı hipotezini reddediyorum.”</span></span></p>

    <p class="calibre10"><span class="font"><span class="calibre15">Mona alaycı bir biçimde güldü.</span></span></p>

    <p class="calibre10"><span class="font"><span class="calibre15">“Ağzından çıkanı kulağın duyuyor mu senin? Hayatın söz konusu olsa bile iş bulamazsın sen. Frank Dayı buldu işi sana.” “Bu bir yalan. <span>İğrenç bir iftira.</span> Frank Dayı’nın notunu yırtıp attım.”</span></span></p>

    <p class="calibre10"><span class="font"><span class="calibre15">“Ben de inandım.”</span></span></p>

    <p class="calibre10"><span class="font"><span class="calibre15">“Senin neye inanıp inanmadığın beni ilgilendirmiyor. Bir bakirenin doğum yapabileceğine ve dirilişe inanan biri bütün inançlarından kuşku duyulması gereken ahmağın tekidir.” Sessizlik.</span></span></p>

    <p class="calibre10"><span class="font"><span class="calibre15">“Ben bir işçiyim artık,” dedim. “İşçi sınıfının bir üyesiyim. Hem yazar hem de işçi.”</span></span></p>

    <p class="calibre10"><span class="font"><span class="calibre15">Mona sırıttı.</span></span></p>

    <p class="calibre10"><span class="font"><span class="calibre15">“Sadece yazsaydın çok daha iyi kokardın.”</span></span></p>

    <p class="calibre10"><span class="font"><span class="calibre15">“Ben bayılıyorum bu kokuya,” dedim ona. “Bütün çağrışımlarım ve tonlarını seviyorum; her çeşitlemesi ve iması beni büyülüyor. Halka aitim ben.”</span></span></p>

    <p class="calibre10"><span class="font"><span class="calibre15">Ağzını buruşturdu Mona.</span></span></p>

    <p class="calibre10"><span class="font"><span class="calibre15">“Anne, duyuyor musun şunu? Anlamını bile bilmediği sözcükleri nasıl da kullanıyor.”</span></span></p>

    <p class="calibre10"><span class="font"><span class="calibre15">Böyle bir yoruma katlanamazdım. İnançlarımla alay edebilir, felsefemi yargılayabilirdi, umursamazdım. Ama kimse İngilizcemle alay edemezdi. Üzerine yürüdüm.</span></span></p>

    <p class="calibre10"><span class="font"><span class="calibre15">“Bana hakaret etme! Senin zırvalamalarına ve anlamsız nakaratlarına katlanabilirim, ama taptığın Yehova adına bana hakaret etme!”</span></span></p>

    <p class="calibre10"><span class="font"><span class="calibre15">Yumruğumu yüzüne sallayıp onu göğsümle ittim. “Aptallıklarının büyük bir bölümüne tahammül edebilirim, ama o korkunç <span>Yehova’n</span> adına bana hakaret etme, iki paralık rahibe bozuntusu! Buna karşı çıkarım. Buna şiddetle karşı çıkarım!”</span></span></p>

    <p class="calibre10"><span class="font"><span class="calibre15">Çenesini öne çıkarıp parmaklarının ucuyla itti beni.</span></span></p>

    <p class="calibre10"><span class="font"><span class="calibre15">“Lütfen benden uzak dur. Git banyo yap. İğrenç kokuyorsun.”</span></span></p>

    <p class="calibre10"><span class="font"><span class="calibre15">Ona bir yumruk salladım, parmaklarımın ucu yüzünü sıyırdı. Dişlerini sıkıp ayaklarını yere vurdu.</span></span></p>

    <p class="calibre10"><span class="font"><span class="calibre15">“Seni aptal! Seni ahmak!”</span></span></p>

    <p class="calibre10"><span class="font"><span class="calibre15">Annem hep geç kalırdı zaten. Aramıza girdi.</span></span></p>

    <p class="calibre10"><span class="font"><span class="calibre15">“Durun, durun! Ne yapıyorsunuz?”</span></span></p>

    <p class="calibre10"><span class="font"><span class="calibre15">Pantolonumu yukarı çekip Mona’ya küçümseyici bir bakış attım.</span></span></p>

    <p class="calibre10"><span class="font"><span class="calibre15">“Akşam yemeği zamanı geldi. Mesele bu. İki parazit kadının geçimini sağladığıma göre arada sırada bir şeyler yemeye hakkim var sanırım.”</span></span></p>

    <p class="calibre10"><span class="font"><span class="calibre15">İğrenç kokan gömleğimi çıkarıp köşedeki koltuğun üzerine fırlattım. Mona gömleği alıp pencereye götürdü, pencereyi açıp gömleği dışarı fırlattı. Sonra dönüp bana meydan okur gibi baktı. Bir şey söylemedim, ona nefretimin derinliğini bildirir bir biçimde bakmakla yetindim. Annem şaşkınlık içindeydi, olup bitenleri anlamakta zorlanıyordu; kötü koktuğu için bir gömleği atmak hayatta akıl edemeyeceği bir şeydi. Hiçbir şey söylemeden aşağı inip binayı dolandım. Gömlek penceremizin altındaki incir ağacından sarkıyordu. Gömleği giyip eve döndüm. Daha önce durduğum yerde durdum. Kollarımı kavuşturup bütün nefretimi yüzüme yansıttım.</span></span></p>

    <p class="calibre10"><span class="font"><span class="calibre15">“Hadi bakalım,” dedim. “Cesaretin varsa bir daha dene!” “<span>Salak</span>!” dedi Mona. <span>“Frank Dayı haklı.</span> Aklını kaçırmışsın sen.”</span></span></p>

    <p class="calibre10"><span class="font"><span class="calibre15">“Ha <span>ha</span>! O mu? O cahil Amerikan eşeği mi?”</span></span></p>

    <p class="calibre10"><span class="font"><span class="calibre15">Annem dehşet içindeydi. “Arturo, kulaklarıma inanamıyorum!” dedi. “İnsan öz dayısı hakkında böyle konuşur mu?” “Dayım olsun veya olmasın. Sözlerimi geri almayı reddediyorum. Gerçek bir Amerikan cahilidir o, hiçbir şey bunu değiştiremez.”</span></span></p>

    <p class="calibre10"><span class="font"><span class="calibre15">“Ama o senin öz dayın! Senin kanından!”</span></span></p>

    <p class="calibre10"><span class="font"><span class="calibre15">“Tavrımı değiştirmiyorum. Sözlerimin arkasındayım.” Akşam yemeği kahvaltı masasının üzerindeydi. Ellerimi yıkamadım. Karnım zil çalıyordu. Gidip masaya oturdum. Annem elinde temiz bir havluyla masaya geldi ve elimi yüzümü yıkamamı söyledi. Havluyu elinden alıp yanıma koydum. Mona girdi içeri gönülsüz bir biçimde. Yakınlığıma katlanmaya çalışarak masaya oturdu. Peçetesini kucağına serdi, annem ona bir <span>kase</span> çorba getirdi. Çorbanın kokusu fazla geldi Mona’ya. Çorbayı görür görmez peçetesini fırlattı, midesini tutup masadan kalktı. “Dayanamayacağım. Elimde değil!”</span></span></p>

    <p class="calibre10"><span class="font"><span class="calibre15">“Ha <span>ha</span>! Zayıf <span>mahluk</span>. Kadın. Getirin yemeği!”</span></span></p>

    <p class="calibre10"><span class="font"><span class="calibre15">Sonra annem dışarı çıktı. Bir başıma yedim. Yemeği yedikten sonra bir sigara yakıp kadınlar üzerine düşünmek için arkama yaslandım. Onları yok etmenin en iyi yolunu bulmaya çalışıyordum. Hiç kuşku yoktu; ortadan kaldırılmaları gerekiyordu. Onları yakabilir ya da parçalayabilir ya da boğabilirdim. Sonunda boğmaya karar verdim. Bunu banyo yaparken kendimi hiç yormadan yapabilir, artıklarını da kanalizasyona fırlatırdım. Ölü kadınların ruhları ölü yengeçlerin ruhlarıyla sohbet ederdi, benden konuşurlardı sadece. Şöhretim artacaktı. Yengeçler ve kadınlar o kaçınılmaz sonuca varacaklardı; dehşetin ta kendisiydim ben, Pasifik Yakası’nın Kara Katili, ama herkesin saygı duyduğu bir dehşet timsali.</span></span></p>
  </div>
</body>
</html>
