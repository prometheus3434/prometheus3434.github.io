<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>5-58</title>
    <link href="css/idGeneratedStyles.css" rel="stylesheet" type="text/css"/>
    <meta name="Adept.resource" value="urn:uuid:233978ab-ec52-4f28-98f8-7b83a2505f2a"/>
    </head>
  <body id="x5" xml:lang="tr-TR">
		<div>
			<p class="split">  </p>
			<p class="paragraf ParaOverride-12"><span class="CharOverride-16">Ankara, 8 Şubat 1978.</span></p>
			<p class="paragraf ParaOverride-16">Sevgili Zuhal,</p>
			<p class="paragraf ParaOverride-10">Telefonda konuştuktan hemen sonra yazıyorum bu mektubu. Anlattığın şeye çok üzüldüm. En iyisi İçsel’i ne yapıp yapıp Ankara’ya, babasının ve babaannesinin yanına ulaştırmandır. Çünkü bu durumda sen onunla uğraşamazsın. Sanırım, bir kişi depresyon geçirebilir, ama her depresyonda da bir parça şımarıklık izi vardır. Aslında burda kullandığın deyim de yerinde değil: sinir krizi demek gerekir. İçsel’in sana karşı böyle bir kriz geçirmeğe hakkı olmaması gerekir. Bunun tek nedeni, baştan beri ilişkilerinizde ona yenilmen ve büyük ödünler vermendir. Bir de aklıma şöyle bir şey geliyor: ben ordayken, yine o kamptaki arkadaşıyla sık sık görüştüğünü, ama ona hiç inanmadığını söylemişti. Aralarında sakıncalı sayılabilecek bir şey geçmiş olmasın… Yine de en iyi yol, Ankara’ya, okul ve baba çevresine gitmesidir. Çünkü bu tür krizler, aynı ortamda, sürekli olarak yinelenebilir ve her seferinde daha ağır sonuçlar yaratabilir. Babası, gerekirse, onu iyi ve sürekli olarak ilgilenecek bir hekime de götürebilir. Ben biraz insandan anlıyorsam, İçsel’in öyle ciddî bir ruhsal hastalığı olamaz. Sapasağlam (her yönüyle) bir çocuk. Bazı kırıklıklarının acısını senden biraz azgın biçimde çıkarıyor, o kadar. Ama bu durum, birçok kez yinelenirse, süreklilik ve olağanlık kazanabilir, hatta bir sayrılık haline de dönüşebilir. Yine de anlamağa çalışmalısın onu. Bu arada hiç tartışmamalısın.</p>
			<p class="paragraf ParaOverride-10">Sana biraz sonra 3500<span class="CharOverride-24"> </span>lira postalayacağım, tel havalesiyle.</p>
			<p class="paragraf ParaOverride-10">Bir iki gün önce yazıp da postalayamadığım mektubu da zarfın içine koyuyorum. Memo’nun sana yazdığı ve bana içini göstermeden zarfını yapıştırdığı mektubu da ayrıca postalıyorum.</p>
			<p class="paragraf ParaOverride-10">Gaz bulabildiniz mi?</p>
			<p class="paragraf ParaOverride-10">16 Şubatta görüşmek üzere, gözlerinden öperim (o gece gelememişsek, ertesi gece bekle).</p>
			<p class="paragraf ParaOverride-10">Sevgiler.</p>
			<p class="paragraf ParaOverride-8"><span class="CharOverride-16">Not: Bu mektubu İçsel görmesin.</span></p>
			<p class="paragraf ParaOverride-26"><span class="CharOverride-16">Cemal Süreya</span></p>
		</div>
	</body>
</html>