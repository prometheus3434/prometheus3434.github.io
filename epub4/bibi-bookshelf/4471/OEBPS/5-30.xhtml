<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>5-30</title>
    <link href="css/idGeneratedStyles.css" rel="stylesheet" type="text/css"/>
    <meta name="Adept.resource" value="urn:uuid:233978ab-ec52-4f28-98f8-7b83a2505f2a"/>
    </head>
  <body id="x5" xml:lang="tr-TR">
		<div>
			<p class="split">  </p>
			<p class="paragraf ParaOverride-12"><span class="CharOverride-16">Ankara, 2 Haziran 1972</span></p>
			<p class="paragraf ParaOverride-16">Sevgi­li Zu­hal</p>
			<p class="paragraf ParaOverride-10">Ni­ce­sin? Bu­gün ayın iki­si. Ayın onun­da be­ra­be­riz. Hat­ta bel­ki bir iki gün de izin ala­ca­ğım. Ta­bii, yıl­lık iz­ne mah­sup ol­ma­ya­cak cin­sin­den. Se­nin şi­irini; önü­müz­de­ki sa­yı için <span class="CharOverride-16">Türk Di­li</span>’ne ve­re­ce­ğim. Bu ba­kım­dan pos­tay­la ge­le­cek pa­ra­nın 150 li­ra­sı­nı te­lif hak­kı ola­rak ka­bul et. 1200 li­ra yol­la­dım. Ömer’e ve per­de­ci­ye öde­me­de bu­lun. Ge­ri ka­lan pa­ra­dan ev ki­ra­sı­na ek­le. Ben <span class="CharOverride-16">A</span> der­gi­si­ne bir şi­ir yol­la­dım. Ay­rı­ca Pir Sul­tan için ça­lış­ma­ya baş­la­dım. Yıl­lık izin­de o ki­ta­bı mut­la­ka bi­ti­rip tes­lim et­me­li­yiz. <span class="CharOverride-16">Hür­ri­yet</span>’ten mek­tup gel­di; Pir Sul­tan’dan son­ra han­gi ki­ta­bı yap­mak is­te­di­ği­mi so­ru­yor­lar. Oy­sa be­nim Pir Sul­tan bi­le he­nüz ko­lay­lan­mış de­ğil. Yi­ne de bun­dan son­ra o “Aşk Şi­ir­le­ri Gül­des­te­si”ni yap­mak is­te­di­ği­mi bil­di­re­ce­ğim. 100 Aşk Şi­iri ki­ta­bı­nı iki üç ka­tı­na çı­ka­rı­rız, ay­rı­ca or­da­ki ön­sö­zü de üç kat ge­niş­le­ti­riz, olur bi­ter, de­ğil mi? Ta­bii, bu ara­da sa­na da epey iş dü­şe­cek. Ben yı­llık izin­de Pir Sul­tan üs­tü­ne ça­lı­şır­ken, sen de o ki­ta­bın seç­me ve bir ara­ya ge­tir­me işin­de yar­dım eder­sin.</p>
			<p class="paragraf ParaOverride-10">Me­mo’yu çok öz­le­dim. Ke­ra­ta bi­zim sa­ati öl­dür­dü. Ba­ka­lım ka­ça pat­la­ya­cak bi­ze. Sa­na si­ga­ra da ge­ti­re­ce­ğim.</p>
			<p class="paragraf ParaOverride-10">Hen­dek’e gi­de­cek­ti­niz, ne ol­du?</p>
			<p class="paragraf ParaOverride-10">Ra­hat­sız­lı­ğın yi­ne tek­rar­la­dı mı hiç? Ha­ni göğ­sün­de bir sı­kış­ma du­yu­yor­dun. Ge­lin­ce iyi bir he­ki­me gi­de­lim. Sı­kıl­ma bir şe­ye. İçi­ni ra­hat tut. Ev işi de mut­la­ka ola­cak bur­da. En yet­ki­li ki­şi­ler­den söz al­mış du­rum­da­yım. Ra­hat ede­ce­ği­ni uma­rım.</p>
			<p class="paragraf ParaOverride-10">Me­mo’ya pan­to­lon da ala­lım. Ben ge­lin­ce ala­lım. Cu­mar­te­si ge­lip sa­lı ak­şa­mı­na ka­dar kal­ma­yı dü­şü­nü­yo­rum bu kez.</p>
			<p class="paragraf ParaOverride-10">Ni­hal’e ve öbür ar­ka­daş­lara selam. Madam Arak­si’ye de.</p>
			<p class="paragraf ParaOverride-10">İş­te böy­le böy­le. Da­ha ne ya­za­cak­tım? Ha! Su­at Zi­ya gel­di ge­çen­de, bir gün ka­lıp dön­dü. Er­do­ğan’la be­ni gü­zel bir ye­re gö­tü­rüp ye­mek ıs­mar­la­dı.</p>
			<p class="paragraf ParaOverride-10">Şi­ir yaz. Şi­ir­dir ki­şi­yi kur­ta­ran bu ka­ran­lık, bu yal­nız­lık­la, ber­bat­lık­lar­la do­lu ev­ren­de. Bir de sev­gi­ler kur­ta­ra­bi­lir: bu Me­mo Sev­gi­si, Elif sev­gi­si…</p>
			<p class="paragraf ParaOverride-10">Kuş ka­na­dı, at so­lu­ğu, ana sü­tü…</p>
			<p class="paragraf ParaOverride-10">Bir kı­zım ol­sa, üçün­cü cem­re­nin ılık­lı­ğın­da…</p>
			<p class="paragraf ParaOverride-10">Adı­nı ne ko­yar­dık bir kı­zı­mız ol­sa.</p>
			<p class="paragraf ParaOverride-10">Ve ne gibi bir film­den dönüş­te olur­du bizim kızımız.</p>
			<p class="paragraf ParaOverride-10">Hadi.</p>
			<p class="paragraf ParaOverride-13"><span class="CharOverride-16">Cemal Süreya</span></p>
		</div>
	</body>
</html>