<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>4</title>
    <link href="css/idGeneratedStyles.css" rel="stylesheet" type="text/css"/>
    <meta name="Adept.resource" value="urn:uuid:233978ab-ec52-4f28-98f8-7b83a2505f2a"/>
    <meta http-equiv="Content-Type" content="text/html; charset=utf-8"/>
  </head>
  <body id="x4" xml:lang="tr-TR">
		<div>
			<p class="split">  </p>
			<p class="paragraf ParaOverride-1"><span class="CharOverride-11">Sev­da Söz­le­ri’yle Do­lu Mek­tup­lar</span></p>
			<p class="paragraf ParaOverride-7"><span class="CharOverride-12" xml:lang="en-US">Er­dal Öz</span></p>
			<p class="paragraf ParaOverride-8"><span class="CharOverride-13">1.</span></p>
			<p class="paragraf ParaOverride-9">İn­san ni­ye mek­tup ya­zar? Ya yüz yü­ze ge­lin­ce an­lat­mak is­te­dik­le­ri­ni açık açık söy­le­ye­mi­yor­dur, ya da o ikin­ci ki­şi uzak­ta­dır, onun­la yüz yü­ze ko­nuş­ma ola­na­ğı yok­tur, otu­rur kâ­ğı­da dö­ker an­lat­mak is­te­dik­le­ri­ni.</p>
			<p class="paragraf">Öy­ley­se, ikin­ci ki­şi­ye ya­zı­lan bir şey­dir mek­tup. İki ki­şi­lik özel bir edim­dir. Bu yüz­den de ge­rek ya­zan, ge­rek­se ya­zı­lan açı­sın­dan çok çok ki­şi­sel­dir.</p>
			<p class="paragraf">İs­te­di­ği ka­dar top­lum­cu öz­ler ta­şı­sın, mek­tup bi­rey­sel­dir. Bi­rey­sel­dir ve te­mel­de bir giz­li­li­ği var­dır. Ya­zan, is­ter ki, yaz­dık­la­rı­nı yal­nız­ca ona yaz­dı­ğı ki­şi oku­sun. Ama bu­nun hiç­bir gü­ven­ce­si yok­tur. Mek­tu­bu alan, al­dı­ğı mek­tu­bu bel­ki de bi­ri­le­ri­ne gös­te­re­rek, oku­ta­rak onun­la övü­ne­cek ya da ye­ri­ne­cek, ama mek­tu­bun acı ya da tat­lı ta­dı­nı bi­ri­le­riy­le bö­lüş­mek is­te­ye­cek­tir. Oy­sa mek­tu­bu ya­za­nın, yaz­dık­la­rı­nı, yaz­dı­ğı ki­şi­den baş­ka hiç kim­se­nin oku­ma­ya­ca­ğı ko­nu­sun­da ta­şı­dı­ğı duy­gu, bel­ki de mek­tup yaz­ma öz­gür­lü­ğü­nün en iti­ci gü­cü, en be­lir­gin özel­li­ği­dir. Mek­tup, ya­zı­lan ki­şi­den baş­ka oku­yu­cu­su ol­ma­dı­ğı duy­gu­suy­la ya­zıl­dı­ğı sü­re­ce en gü­zel ya­zı­lır sa­nı­yo­rum.</p>
			<p class="paragraf ParaOverride-10">Ün­lü ol­muş ki­şi­ler, yaz­dık­la­rı mek­tup­la­rın, gü­nün bi­rin­de top­lum önü­ne çı­ka­bi­le­ce­ği­ni el­bet­te bi­lir­ler, bu­nu bi­le­rek ya­zar­lar; bu yüz­den de ya­zar­ken dik­kat­li­dir­ler, açık ver­me­me­ye ça­lı­şır­lar.</p>
			<p class="paragraf">Ger­çi her gü­zel mek­tup­ta, ya­zan açı­sın­dan, as­lın­da bir ken­di­ni sa­vun­ma, ken­di­ni ka­nıt­la­ma ça­ba­sı var­dır. Ün­lü­ler, bu­nu çok baş­ka bo­yut­lar­da, ken­di­le­ri­ni çok da­ha akıl­lı, çok da­ha se­vim­li gös­ter­me­ye ça­lı­şa­rak çö­zer­ler. Bu­nu da bü­yük bir us­ta­lık­la be­ce­rir­ler. Çok da gü­zel­dir yaz­dık­la­rı. Kaf­ka’nın Mi­le­na’ya, Fe­li­ce’ye yaz­dı­ğı o ta­dı­na do­yul­maz mek­tup­la­ra kim kar­şı çı­ka­bi­lir?</p>
			<p class="paragraf ParaOverride-10">Ama ben­ce gü­zel olan, on­la­rın böy­le­si duy­gu­la­ra ka­pıl­ma­dan, ün­le­ri­nin da­ha yay­gın­laş­ma­dı­ğı genç dö­nem­le­rin­de öz­gür­ce yaz­dık­la­rı­dır. Tıp­kı Van Gogh’un da­ha Van Gogh ol­ma­dan ön­ce kar­de­şi Theo’ya yaz­dı­ğı mek­tup­lar gi­bi. Son­suz bir yaz­ma, an­lat­ma, ko­nuş­ma, açıl­ma, açık­la­ma, suç­la­ma ve sa­vun­ma öz­gür­lü­ğü var­dır o genç mek­tup­lar­da. Bu tür mek­tup­lar, ken­di­ni an­lat­ma bi­çim­le­ri için­de en soy­lu ola­nı­dır ben­ce.</p>
			<p class="paragraf">İlkgenç­lik yıl­la­rım­da ne çok mek­tup ya­zar­dım. Şim­di, her al­dı­ğım mek­tup, ona ya­nıt ver­me sı­kın­tı­sı­nı da bir­lik­te ge­ti­ri­yor.</p>
			<p class="paragraf ParaOverride-10">Dü­şü­nü­yo­rum da, en çok mek­tu­bu, iki yıl aray­la, ilk sev­da­lan­dı­ğım iki gü­zel kı­za yaz­mı­şım.Yıl­lar son­ra da ce­za­evin­den ka­rı­ma yaz­dı­ğım ara­lık­sız mek­tup­lar ge­li­yor ak­lı­ma. Bu iki dö­ne­min mek­tup­la­rı ara­sın­da çok bü­yük fark­lar var.</p>
			<p class="paragraf ParaOverride-10">İlk mek­tup­lar, duy­gu ve dü­şün­ce pat­la­ma­la­rı­nın kâ­ğı­da öz­gür­ce dö­kü­lü­şüy­le olu­şu­yor­du. Hiç­bir ön­yar­gı, hiç­bir ön­san­sür ol­ma­dan, bi­ri­le­ri­nin eli­ne ge­çe­ce­ği dü­şün­ce­sin­den uzak, per­va­sız­ca ya­zıl­mış çok genç mek­tup­lar­dı. Tan­rı bi­lir, yaz­dı­ğım mek­tup­la­rın sa­ğı­na so­lu­na çi­çek re­sim­le­ri de çiz­mi­şim­dir.</p>
			<p class="paragraf ParaOverride-10">Ama 12 Mart dö­ne­min­de as­ke­ri ce­za­evin­den ka­rı­ma yaz­dı­ğım mek­tup­lar, za­ten öz­gür­lük­le­ri­min kı­sıt­lan­dı­ğı bir or­tam­da ya­zıl­dı­ğı, üs­te­lik he­le an­cak gö­rev­li­ler­ce oku­nup sa­kın­ca­sız bu­lu­nur­sa pos­ta­ya ve­ri­le­ce­ği için bü­yük bir dik­kat­le ya­zıl­mış, pek çok şe­yin sa­tır ara­la­rı­na sı­kış­tı­rıl­dı­ğı, bel­ki de da­ha us­ta­ca ya­zıl­mış, ama ke­sin­lik­le ger­çek duy­gu­la­rı­mın, dü­şün­ce­le­ri­min, kor­ku­la­rı­mın, öf­ke­le­ri­min ala­bil­di­ği­ne kâ­ğı­da dö­kü­le­me­di­ği mek­tup­lar­dı. Sa­kın­ca­sız mek­tup­lar­dı. ‘Gö­rül­müş­tür’ dam­ga­sı ye­miş mek­tup­lar­dı. Pul­suz mek­tup­lar­dı.</p>
			<p class="paragraf ParaOverride-10">Bir de Ar­da­han’da ye­dek­su­bay­lık ya­par­ken oku­mak zo­run­da bı­ra­kıl­dı­ğım as­ker mek­tup­la­rı var­dı. Hep­si de bel­li ka­lıp­lar­la baş­lar, bel­li ka­lıp­lar­la bi­ter­di. Bü­tün ta­nı­dık­la­rın bir bir ad­la­rı sa­yı­la­rak, uzun uzun “se­lâm ede­rim” söz­cük­le­ri yi­ne­le­ne­rek dol­du­rul­muş mek­tup­lar­dı. Çiz­gi­li dos­ya kâ­ğıt­la­rı­na iğ­ri büğ­rü harf­ler­le ya­zıl­mış ya da bir baş­ka­sı­na yaz­dı­rıl­mış bi­rör­nek mek­tup­lar­dı. Yü­rek re­sim­le­riy­le, çi­çek re­sim­le­riy­le süs­len­miş mek­tup­lar­dı. Sık sık da, ya­zan, mek­tu­bun or­ta­sı­na, renk­li bir ka­lem­le eli­nin su­re­ti­ni çi­zer­di. Ge­nel­lik­le de zar­fın içi­ne bir ta­ne ‘as­ker’ si­ga­ra­sı ko­nu­lur­du. As­ker mek­tup­la­rı­nı da ce­za­evin­den ya­zıl­mış mek­tup­lar­dan ay­rı dü­şün­me­mek ge­rek. Çün­kü on­lar da pul­suz mek­tup­lar­dır.</p>
			<p class="paragraf ParaOverride-10">Pul, bir ba­kı­ma, mek­tu­bun öz­gür­lük be­lir­ti­si­dir.</p>
			<p class="paragraf ParaOverride-8"><span class="CharOverride-15">2.</span></p>
			<p class="paragraf ParaOverride-9">Mek­tup­la­rın en gü­ze­li, Ce­mal Sü­re­ya’nın­ki­ler gi­bi ol­sa ge­rek. Aşk mek­tup­la­rı. Oku­yun­ca gö­re­cek­si­niz, bu tür mek­tup­la­rın en be­lir­gin özel­li­ği, ön­ce­den ta­sar­lan­mış bir bi­çi­me bağ­lı ol­ma­dan, duy­gu­la­rın, dü­şün­ce­le­rin ön­le­ne­mez pat­la­yı­şı­nın olan­ca sav­ruk­lu­ğu için­de söz­cük­ler­le kâ­ğı­da dö­kül­müş ol­ma­sı­dır.</p>
			<p class="paragraf ParaOverride-10">Ce­mal Sü­re­ya, her za­man ol­du­ğu gi­bi, bu mek­tup­la­rı da ken­di gü­zel el­ya­zı­sıy­la yaz­mış. Yaz­dı­ğı baş­ka mek­tup­la­rı­nı da gör­düm. Ba­na da An­ka­ra’ya yaz­dı­ğı bir­kaç mek­tu­bu var­dı. Hep­si el­ya­zı­sıy­la ya­zıl­mış­tır.</p>
			<p class="paragraf ParaOverride-10">Arap­ça <span class="CharOverride-16">mek­tup</span> söz­cü­ğü­nün <span class="CharOverride-16">ya­zıl­mış</span> an­la­mı­na gel­di­ği­ni sev­gi­li Ataç’ın ‘<span class="CharOverride-16">Oku­ru­ma Mek­tup­lar</span>’ ki­ta­bın­dan öğ­ren­miş­tim.</p>
			<p class="paragraf">Ben­ce mek­tu­bun en be­lir­gin özel­li­ği, ya­za­nın el­ya­zı­sıy­la ya­zıl­mış ol­ma­sı­dır. <span class="CharOverride-16">Cum­hu­ri­yet </span>ga­ze­te­si­nin pa­zar eki ola­rak çı­kan Der­gi’de her haf­ta bir ün­lü­nün mek­tu­bu ya­yım­la­nı­yor­du. Ya­yım­la­nan mek­tup­tan alın­mış önem­li bir cüm­le, say­fa­nın üs­tün­de el­ya­zı­sıy­la ve­ri­li­yor­du. Ba­kı­yor­su­nuz, Bal­zac’ın mek­tu­bu­nun üs­tün­de, mek­tup­tan alın­mış bir cüm­le, el­ya­zı­sıy­la ve Türk­çe ya­zıl­mış. Bal­zac ner­den bil­sin Türk­çe yaz­ma­yı. Bel­li ki ga­ze­te­den bi­ri ya­zı­yor­du o el­ya­zı­sı­nı. Ama o say­fa­yı ha­zır­la­yan, bel­li ki mek­tu­bun el­ya­zı­sıy­la ya­zıl­mış ol­du­ğu duy­gu­su­nu uyan­dır­mak için böy­le ya­pı­yor­du. Çok da iyi edi­yor­du.</p>
			<p class="paragraf ParaOverride-10">Ben­ce de mek­tup, an­cak el­ya­zı­sıy­la ya­zı­lın­ca mek­tup olur. Ya­zı ma­ki­ne­siy­le ya­zıl­mış, faks’la ge­çil­miş bir mek­tup, ya­za­nın iç­ten­li­ği­ni, el­ya­zı­sı­nın gü­zel­li­ği­ni, çir­kin­li­ği­ni giz­le­yen, ara­ya üçün­cü bir ki­şi gi­bi ya­ban­cı bir ara­cın gir­di­ği ya­pay bir mek­tup­tur.</p>
			<p class="paragraf ParaOverride-10">Çün­kü iç­ten­lik, do­ğal­lık, mek­tu­bun vaz­ge­çil­mez özel­lik­le­rin­den­dir.</p>
			<p class="paragraf"><span class="CharOverride-16">On Üç Gü­nün Mek­tup­la­rı</span>, –oku­yun­ca gö­re­cek­si­niz– ile­ri­de bir gün ya­yım­la­na­ca­ğı dü­şü­nü­le­rek ya­zıl­mış mek­tup­lar duy­gu­su ver­mi­yor. Çün­kü bu mek­tup­lar, Ce­mal Sü­re­ya’nın ‘72 Tem­muz’un­da 41 ya­şın­day­ken yaz­dı­ğı mek­tup­lar­dır. Bel­li ki çok ki­şi­sel, çok özel mek­tup­lar.</p>
			<p class="paragraf ParaOverride-10">Aşk do­lu mek­tup­lar. </p>
			<p class="paragraf ParaOverride-10">Aşk mek­tup­la­rı, bir tür ya­zı­lı se­viş­me­dir.</p>
			<p class="paragraf ParaOverride-10">Bu mek­tup­lar, bel­ki cinsel­li­ğin ağır bas­ma­dı­ğı mek­tup­lar. Ama baş­ka tür­lü­sü de ola­maz­dı. Çün­kü has­ta­ne­de ölüm­cül bir ame­li­ya­ta yat­mış olan sev­gi­li­ye ya­zı­lmış mektup­lar bun­lar. Sev­di­ği ka­dı­na ya­şa­ma sev­gi­si aşı­la­ma­ya ça­lı­şan, güç ve­ren, gü­ven ve­ren, sev­gi yük­lü mek­tup­lar.</p>
			<p class="paragraf">Şi­iri­mi­zin son dö­ne­mi­nin en bü­yük us­ta­la­rın­dan bi­ri olan Ce­mal Sü­re­ya’nın, on üç gün bo­yun­ca ara­lık­sız yaz­dı­ğı bu mek­tup­la­ra, as­lın­da tek ve uzun bir mek­tup gö­züy­le bak­mak da­ha doğ­ru. Bi­çim­sel açı­dan Os­car Wil­de’ın <span class="CharOverride-16">De Pro­fun­dis</span>’i gi­bi.</p>
			<p class="paragraf ParaOverride-10">Gün­de­lik ya­şa­mın sı­kın­tı­la­rı için­de, bir yan­dan ya­şam kav­ga­sı ve­rir­ken, bir yan­dan da bü­tün bo­yut­la­rıy­la şi­iri ya­şa­yan dar ge­lir­li dev­let me­mu­ru­nun uzun bir aşk mek­tu­bu.</p>
			<p class="paragraf ParaOverride-10"><span class="CharOverride-16">On Üç Gü­nün Mek­tup­la­rı</span>’nı Zu­hal Tek­ka­nat, ya­yım­lan­ma­sı için ba­na ge­tir­di­ğin­de ön­ce çok se­vin­miş, son­ra da çok te­dir­gin ol­muş­tum. O gün Zu­hal Ha­nım, bu mek­tup­la­rın ya­zı­lış öy­kü­sü­nü de an­lat­mış­tı ba­na. Çok il­ginç­ti. Bir ke­re bu mek­tup­lar, Ce­mal Sü­re­ya’nın yaz­dı­ğı mek­tup­lar ara­sın­dan se­çi­lip der­len­miş mek­tup­lar de­ğil­di. Bir tek ki­şi­ye ya­zıl­mış­lardı. Sev­giy­le ya­zıl­mış­lardı. Ve on üç gün bo­yun­ca ara­lık­sız ya­zıl­mış­lardı. Ko­run­ma­sı, bir çi­çek gi­bi kok­lan­ma­sı, sak­lan­ma­sı ge­re­ken mek­tup­lar­dı.</p>
			<p class="paragraf ParaOverride-10">Ölü­mü­nün üze­rin­den da­ha bir yıl bi­le geç­me­miş­ken, ya­kın dos­tum ol­ma­sa da, çok es­ki­den be­ri ta­nı­dı­ğım, sev­di­ğim, şi­ir­le­ri­ne vur­gun ol­du­ğum Ce­mal Sü­re­ya’nın bir dö­nem ka­rı­sı ol­muş Zu­hal Tek­ka­nat’a on üç gün bo­yun­ca yaz­dı­ğı bu çok özel mek­tup­la­rı ya­yım­la­mam, or­ta­ya çı­kar­mam doğ­ru olur muy­du?</p>
			<p class="paragraf ParaOverride-10">Mek­tup­la­rın tü­mü­nü oku­yun­ca te­dir­gin­li­ğim geç­ti. Baş­ka­la­rı­nın da bu gü­zel mek­tup­la­rı oku­ma­sı ge­rek­ti­ği­ne inan­dım. Açık­lan­ma­sıy­la, her­kes­çe bi­lin­me­siy­le Ce­mal Sü­re­ya’nın de­ğe­ri­ne, ki­şi­li­ği­ne, anı­sı­na göl­ge dü­şü­re­cek hiç­bir sa­kın­ca­lı şey yok­tu bu mek­tup­lar­da.</p>
			<p class="paragraf ParaOverride-10">Şi­iri­mi­zin bu bü­yük usta­sı­nın –ben­ce bü­yük bir düz­ya­zı us­ta­sı­dır– mek­tup tü­rü­nün en gü­zel ör­nek­le­ri­ni ver­di­ği, düz­ya­zı ala­nın­da­ki us­ta­lı­ğı­nı han­gi bo­yut­la­ra gö­tür­dü­ğü açı­sın­dan, özel­lik­le de Ce­mal Sü­re­ya şi­iri­ni in­ce­le­ye­cek olan­la­ra önem­li bir kay­nak ola­ca­ğı­nı dü­şü­ne­rek bu mek­tup­la­rın ya­yım­lan­ma­sı­nın ya­rar­lı ola­ca­ğı ka­nı­sı­na var­dım.</p>
			<p class="paragraf"><span class="CharOverride-16">On Üç Gü­nün Mek­tup­la­rı</span>’nın ya­zı­lış öy­kü­sü­nü de kı­sa­ca an­lat­ma­lı­yım.</p>
			<p class="paragraf ParaOverride-10">Ce­mal Sü­re­ya, ilk eşi Se­ni­ha Ha­nım’­dan ay­rıl­mış­tır. Bu ilk eşin­den <span class="CharOverride-16">Ay­çe</span> adın­da bir de kı­zı var­dır.</p>
			<p class="paragraf ParaOverride-10">1967 yı­lı ilk­ba­ha­rın­da İs­tan­bul’da, Be­yoğ­lu’nda, Çi­çek Pa­za­rın­da, Türk Ede­bi­yat­çı­lar Bir­li­ği Lo­ka­li­nin açı­lış tö­re­nin­de Ce­mal Sü­re­ya, <span class="CharOverride-16">Zu­hal­ Tek­ka­nat</span>’la kar­şı­la­şır. Zu­hal Ha­nım, bu ta­nış­ma­yı ve öte­si­ni şöy­le an­lat­tı ba­na:</p>
			<p class="paragraf ParaOverride-10">“Ge­ce ka­la­ba­lık ve ne­şe­liy­di. Bir ara Ce­mal Sü­re­ya ya­nı­ma yak­laş­tı ve ‘Be­nim­le ev­le­nir mi­sin?’ de­di. Ya­kın­laş­ma­yı çok iyi bi­len bi­ri ol­du­ğu için ön­ce­le­ri kaç­tım on­dan. Da­ha son­ra rast­laş­ma­la­rı­mız, ya­kın duy­gu­sal­lı­ğı­mız, ni­şan yü­zü­ğü­nü Ka­pa­lı­çar­şı’da bir çay­ha­ne­de tak­mış­lı­ğı­mız, al­tı ay son­ra yıl­dı­rım ni­kâ­hıy­la nok­ta­lan­dı. Ni­kâh ta­nık­la­rı­mız: Mu­zaf­fer Buy­ruk­çu ile Tev­fik Ak­dağ idi. Er­cü­ment Uça­rı da tek ko­nu­ğu­muz­du. Evi­mi­zin ge­ce­le­ri­ni Ül­kü Ta­mer, Gül­sen Tun­cer, Mu­zaf­fer Buy­ruk­çu süs­ler­di.”</p>
			<p class="paragraf ParaOverride-10">Zu­hal Ha­nı­m’ın da ikin­ci ev­li­li­ği­dir bu. Tıp­kı Ce­mal Sü­re­ya gi­bi onun da ilk eşin­den İç­sel adın­da bir kı­zı var­dır.</p>
			<p class="paragraf ParaOverride-10">Son­ra Ce­mal-Zu­hal ev­li­li­ğin­den Me­mo Em­rah ad­lı bir oğul dün­ya­ya ge­lir. Bu mek­tup­lar bo­yun­ca Ce­mal Sü­re­ya’nın bu oğu­la düş­kün­lü­ğü açık­ça gö­rü­le­cek­tir.</p>
			<p class="paragraf ParaOverride-10">Me­mo adı­nı, Ce­mal Sü­re­ya, ço­cuk da­ha doğ­ma­dan koy­muş­tur. Bu­nu, da­ha ön­ce­ki mek­tup­la­rın­dan çı­ka­rı­yo­rum:</p>
			<p class="paragraf ParaOverride-10">Ce­mal Sü­re­ya, o sı­ra­lar­da An­ka­ra’da Ma­li­ye Tet­kik Ku­ru­lu’nda gö­rev­li­dir. Zu­hal Ha­nım ise İs­tan­bul’da, Sos­yal Si­gor­ta­lar Ku­ru­mu’nda, mu­ha­se­be bö­lü­mün­de ça­lış­mak­ta­dır.</p>
			<p class="paragraf ParaOverride-10">Ce­mal Sü­re­ya’nın ger­çek adı Ce­ma­let­tin Se­ber’dir. Ce­mal Sü­re­ya adı, onun ya­zar­lık adı­dır.</p>
			<p class="paragraf ParaOverride-10">Zu­hal Se­ber de şi­ir­ler ya­zıp ya­yım­la­mak­ta­dır; o da şi­ir­le­rin­de Elif Sor­gun adı­nı kul­lan­mak­ta­dır.</p>
			<p class="paragraf ParaOverride-10">So­nun­da Me­mo Em­rah do­ğar.</p>
			<p class="resim"><span><img alt="z44.jpg" class="_idGenPageitem-4" src="image/z44_fmt.jpeg"/></span></p>
			<p class="paragraf">Ara­dan üç yıl ge­çer. Zu­hal Se­ber’in ağır bir ame­li­yat ge­çir­me­si ge­re­kir. Ce­mal Sü­re­ya İs­tan­bul’a ge­lir. Ka­dı­köy ya­ka­sın­da, Mü­hür­dar’da­ki ev­le­rin­de Me­mo Em­rah’la ka­lır. Zu­hal Ha­nım, so­nu bel­ki de felç­le bi­te­cek o ağır ame­li­ya­tı ba­şa­rıy­la at­la­tır. İyi­le­şir. Has­ta­ne­den çı­kar.</p>
			<p class="paragraf ParaOverride-10">Zu­hal Ha­nı­m’ın has­ta­ne­de kal­dı­ğı bu on üç gün bo­yun­ca, Ce­mal Sü­re­ya, her yer­de, bul­du­ğu her kö­şe­de otu­rur ona mek­tup­lar ya­zar. Son­ra zi­ya­ret gün­le­ri onu gör­me­ye gi­der, yaz­dı­ğı mek­tup­la­rı ona bı­ra­kır. Has­ta­ne­den çı­kar çık­maz da ye­ni bir mek­tu­ba baş­lar. Tam on üç gün sü­rer bu mek­tup yaz­ma işi.</p>
			<p class="paragraf ParaOverride-10">Bu ki­ta­ba <span class="CharOverride-16">On Üç Gü­nün Mek­tup­la­rı</span> adı­nı Zu­hal Ha­nım dü­şün­dü.</p>
			<p class="paragraf ParaOverride-10">Mek­tup­la­rı ta­rih sı­ra­sı­na gö­re ya­yım­lar­ken, Ce­mal Sü­re­ya’nın çok gü­zel, çok ki­şi­lik­li el­ya­zı­sı­nı da ol­du­ğu gi­bi ki­ta­ba al­ma­dan ede­me­dim.</p>
			<p class="paragraf ParaOverride-10">Mek­tup­lar, Türk Dil Ku­ru­mu’nun, 40. yıl­dö­nü­mü do­la­yı­sıy­la bas­tı­rıp üye­le­ri­ne da­ğıt­tı­ğı, blok­not say­fa­la­rı­na ya­zıl­mış. Her say­fa­nın üs­tün­de Türk Dil Ku­ru­mu’nun ba­sı­lı baş­lı­ğı var:</p>
			<p class="resim"><span><img alt="z45.jpg" class="_idGenPageitem-5" src="image/z45_fmt.jpeg"/></span></p>
			<p class="paragraf">Oku­yun­ca gö­re­cek­si­niz, Ce­mal Sü­re­ya sü­rek­li bir kız ço­cu­ğu öz­le­min­de­dir. Bu doğ­ma­mış kı­zı­nın adı­nı da koy­muş­tur: <span class="CharOverride-16">Elif Zey­no</span>.</p>
			<p class="resim"><span><img alt="z46.jpg" class="_idGenPageitem-6" src="image/z46_fmt.jpeg"/></span></p>
			<p class="paragraf">Baş­tan so­na <span class="CharOverride-16">Sev­da Söz­le­ri</span>’yle do­lu bu gü­ze­lim mek­tup­la­rı gü­nı­şı­ğı­na çı­kar­dı­ğım için mut­lu­yum. Ede­bi­ya­tı­mız­da bü­yük bir ye­ri olan Ce­mal Sü­re­ya’nın önem­li bir ya­pı­tı ola­rak ba­kı­yo­rum bu kitaba.</p>
		</div>
	</body>
</html>