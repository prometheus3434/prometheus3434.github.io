<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>5-53</title>
    <link href="css/idGeneratedStyles.css" rel="stylesheet" type="text/css"/>
    <meta name="Adept.resource" value="urn:uuid:233978ab-ec52-4f28-98f8-7b83a2505f2a"/>
    </head>
  <body id="x5" xml:lang="tr-TR">
		<div>
			<p class="split">  </p>
			<p class="paragraf ParaOverride-19"><span class="CharOverride-16">Ankara, 4 Haziran 1977.</span></p>
			<p class="paragraf ParaOverride-16">Sevgili Elif<span class="dipp"><a href="#footnote-225-49" id="footnote-225-49-backlink">49</a></span>, </p>
			<p class="paragraf ParaOverride-10">Ağzımın tadı!</p>
			<p class="paragraf ParaOverride-10">Nicesin? Biz sağ salim Engürü’ye ulaştık. Tabiî, trende Memo bir sürü serüven yarattı. Gece de pek uyumadı. Tuhaf bir biçimde çok heyecanlıydı. Boyuna da şu sözü tekrarlıyordu: “Gidiyorum ama, gözüm arkada”. Dün kendisine bir top aldım. Tutturdu çünkü. Evin arka yanı bahçe. Orda oynuyor.</p>
			<p class="paragraf ParaOverride-10">Yarın seçim var. Bakalım ne olur? Bütün umudumuz Ecevit’te.<span class="dipp"><a href="#footnote-225-50" id="footnote-225-50-backlink">50</a></span> Kaderimiz de bu seçime sıkı sıkıya bağlı. Kişisel kaderimiz de. Onun için çok heyecanlıyım ben de.</p>
			<p class="paragraf ParaOverride-10">Bilesin, çok seviyorum seni. Her şeyin iyi gideceğine inanıyorum. Sensiz hiç bir şey olmuyor. N’olur bu yeni durumu bozmayalım. Sevgiye, şefkate ihtiyacım sonsuz büyük şu sıralar.</p>
			<p class="paragraf ParaOverride-10">Tavşan aralığı,</p>
			<p class="paragraf ParaOverride-10">Yurdumsun!</p>
			<p class="paragraf ParaOverride-10">Gelirken radyoyu unutmuşum. Onun sıkıntısı içindeyiz. Gerçi Ayten’in küçük bir transistörlüsü var, ama işe pek yaradığı da söylenemez.</p>
			<p class="paragraf ParaOverride-10">Bu gece, bu gece faşizmin son gecesi mi?</p>
			<p class="paragraf ParaOverride-10">Yarın akşam, daha doğrusu yarın gece kurtulmuş olacağız. Öyle mi olacak? Ben inanıyorum buna. Tersini düşünemiyorum bile.</p>
			<p class="paragraf ParaOverride-10">Memo, Ayten’e hayatını anlattırıyor: fırına saklanmasını, Esma’yı<span class="dipp"><a href="#footnote-225-51" id="footnote-225-51-backlink">51</a></span>, Refika’yı<span class="dipp"><a href="#footnote-225-52" id="footnote-225-52-backlink">52</a></span> vb. Ben de sana bu satırları yazıyorum. Düşünüyorum: seni nice sevdiğimi, hayatımı, hayatımızı… İnsan, diyorum, ne isterse o olur. Daha doğrusu insanlar. Gece Bilecik’ten geçiyordu tren. Memo uyanıktı. Ona orda geçen çocukluk günlerimi anlattım. Sonra saatler geçti, ortalık ışıdı, vagon gelincik tarlalarının arasından geçmeğe başladı. Kıpkırmızıydı hepsi de. Sana o kırmızıların tadını, tazeliğini, ileriye dönüklüğünü, kalabalıklığını gönderdim. Almadın mı? Sen ki sümbülsün, leylaklaştın, ama haklı olarak manolya olmayı her zaman yadsıdın. Elif’sin sen, anısın ve geleceksin, gerçeksin ve düş. Şiirin takma adı, devrimin ağaç altı, alnımın yazısı. Evet, sende ıhlamur kokusu, bende tarçın kokusu. Yapıtlarını deniz kıyısında birbirine karıştıran iki eski uygarlık gibiyiz.</p>
			<p class="paragraf ParaOverride-10">Yazacaksın, değil mi?</p>
			<p class="paragraf ParaOverride-10">Gözlerinden öperim. Habarını beklerim.</p>
			<p class="paragraf ParaOverride-10">Hadi!</p>
			<p class="paragraf ParaOverride-21"><span class="CharOverride-16">Cemal Süreya</span></p>
			<p class="resim"><span><img alt="z40.jpg" class="_idGenPageitem-34" src="image/z40_fmt.jpeg"/></span></p>
			<div>
				<div>
					<p class="dipnot"><a href="#footnote-225-49-backlink" id="footnote-225-49">49</a><span class="dipnot CharOverride-22" xml:lang="tr-TR">	Elif Sorgun</span><span class="dipnot CharOverride-21" xml:lang="tr-TR">: bkz. s. 91.</span></p>
				</div>
				<div>
					<p class="dipnot"><a href="#footnote-225-50-backlink" id="footnote-225-50">50</a><span class="dipnot CharOverride-21" xml:lang="tr-TR">	Bülent Ecevit’in liderliğindeki CHP, 5 Haziran 1977 seçimlerinden birinci parti çıkmıştı. Ancak Ecevit’in kurduğu azınlık hükûmeti Meclis’ten güvenoyu alamadı ve iktidara gelemedi.</span></p>
				</div>
				<div>
					<p class="dipnot"><a href="#footnote-225-51-backlink" id="footnote-225-51">51</a><span class="dipnot CharOverride-22" xml:lang="tr-TR">	Esma</span><span class="dipnot CharOverride-21" xml:lang="tr-TR">: C. Süreya’nın “kötü üveyannesi” – yaşamıyor.</span></p>
				</div>
				<div>
					<p class="dipnot"><a href="#footnote-225-52-backlink" id="footnote-225-52">52</a><span class="dipnot CharOverride-22" xml:lang="tr-TR">	Refika</span><span class="dipnot CharOverride-21" xml:lang="tr-TR">: C. Süreya’nın “iyi üveyannesi” – yaşamıyor.</span></p>
				</div>
			</div>
		</div>
	</body>
</html>