<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>5-51</title>
    <link href="css/idGeneratedStyles.css" rel="stylesheet" type="text/css"/>
    <meta name="Adept.resource" value="urn:uuid:233978ab-ec52-4f28-98f8-7b83a2505f2a"/>
    </head>
  <body id="x5" xml:lang="tr-TR">
		<div>
			<p class="split">    </p>
			<p class="paragraf ParaOverride-19"><span class="CharOverride-16">Ankara, 5 Ağustos 1972.</span></p>
			<p class="paragraf ParaOverride-16">Sevgili arkadaşım,</p>
			<p class="paragraf ParaOverride-10">Merhaba! Nicesin ki diye düşünüyorum. Bugün ameliyatın 20. günü. Belirli bir iyileşme düzeyine gelmişsindir diye düşünüyorum. Senden bir haber alamadım daha. Hendek’e gittiniz mi? İstersen, ordan doğrudan siz de buraya gelin Nihal’le. Birkaç gün burda kalıp dönersiniz. Bir hafta kalsanız bir değişiklik olur. Sonra da ben ağustos sonunda yine bir iki günlüğüne gelir dönerim. Bizim başkan, daha önce de yazdığım gibi, izin almış. O yüzden 10 günlük izni ancak Eylül içinde alabileceğim. Ne yaparsın, memuriyet bu. Bazı kurallarına uyacaksın. Neyse, bu arada en büyük kazancımız senin ameliyat sorununu hayırlı bir sonuçla atlatman oldu. Bu da az şey değil. İstersen, Eylül başında da evi tutalım. Ya da başka bir biçimini bulalım. Gelip Ankara’da oturmaya başlayalım. Eşya naklini bir ay sonra yapalım. Zaten Eylül içinde de ev vermezlerse kendimize bir yer tutacağız ya. Artık senden ve Memo’dan uzak kalmağa dayanamıyorum. Eylülü burda beraber geçirelim diyorum. Bu konuda sen ne düşünürsen öyle yapmağa karar verdim. Buna karar verdim işte. Memo’cuğum ne âlemde? Çok özledim onu. “Cimnastik” yaptırmak isterim ona (“Baba hadi <span class="CharOverride-16">cimsettik</span> yapalım!”). Ne can çocuk. Bulunmaz bir çocuk.</p>
			<p class="paragraf ParaOverride-10">Buraya gelmenizi istiyorum ya, babanlarda kalmak ters geliyor bana. Başka bir biçim bulalım. Otelde de kalabiliriz bir iki gün. Bir iki gün Atillâ Özkırımlı’larda, bir iki gün Öner’lerde de kalabiliriz. Babanlarda da bir iki gün kalabiliriz elbet. Evleri çok dar. Ayrıca bana ters gelmeğe başlayan bir şeyler de var. Zaten 10 gün Ağustos’ta, 10 gün Eylül’de Ankara’ya gelseniz iş hallediliyor. Çünkü ben de Eylül’de 10 günümü İstanbul’da geçireceğim.</p>
			<p class="paragraf ParaOverride-10">*</p>
			<p class="paragraf ParaOverride-10">Mektup yaz bana. Ziyaret için gelen giden oldu mu? Et falan almakta güçlük çekiyor musun? Vereceğin paraları, ev kirası vb., yatırdın mı? Benim yolladığım 1300 lirayı aldın mı? Hemen getirip evde teslim ettiler mi? Bunları söyle. Başka şeyler de söyle. Sesini, harflerini görmeğe, duymağa muhtacım. Yaz da fena bastırmış Ankara’da. Nedir ki İstanbul’daki kadar boğucu olmuyor. Daha yakıcı belki, ama daha boğucu değil. Gel de Gençlik Parkı’na gidip birer kadeh rakı içelim. Ben hiç gitmedim daha. Sen gelince birlikte gidelim. Kısacası, <span class="CharOverride-16">ziyadesiyle</span> özledim seni. Çok özledim. Daha ne diyeyim.</p>
			<p class="paragraf ParaOverride-10">*</p>
			<p class="paragraf ParaOverride-10">Kimseler de yok Ankara’da. Ömer’le buluşuyoruz öğleleri. O, Ulus’ta Köy [İşleri] Bakanlığı’nda çalışıyor. Akman’a<span class="dipp"><a href="#footnote-225-45" id="footnote-225-45-backlink">45</a></span> gidiyoruz. Ben bir ayran ya da bir meyva suyu içmekle yetiniyorum. Rejim iyi gidiyor. Sanırım görünce hemen farkedeceksin. İyidir bu. Göbeği erittik galiba. Ekim’de, hatta Ekimin başında o elbiseyi giyeceğim mutlaka. Böylece iki kahverengi elbisem oldu. Bir de lâcivert-mavi-mor arası bir şey çekebilirsem, o işi halletmiş olacağım. İki de pantolon kış için. Kışlık iki ceketim de var nasıl olsa. Ayrıca kışa birer palto da çekeriz senlen. Ama iyi birer palto. En iyisinden. Çamaşır makinesini Ankara’ya gelir gelmez, televizyonu ise Ocak’ta, Şubatta alırız.</p>
			<p class="paragraf ParaOverride-10">*</p>
			<p class="paragraf ParaOverride-10">O şarkılar, türküler söylediğimiz günü bir türlü unutamıyorum. Aşkımsın. Yalnız seni sevmişim hayatta. Yalnız seni seviyorum. Yalnız seni seveceğim.</p>
			<p class="paragraf ParaOverride-10">*</p>
			<p class="paragraf ParaOverride-10">Günler geceler…</p>
			<p class="paragraf ParaOverride-10">*</p>
			<p class="paragraf ParaOverride-10">Dağlar ovalar…</p>
			<p class="paragraf ParaOverride-10">*</p>
			<p class="paragraf ParaOverride-10">Bugün cumartesi. Saat 12’ye geliyor. Saat 13’te daireden çıkacağım. Mektubu postaya verip Mülkiyeliler Birliği’ne gideceğim. Belki bir de serin bir sinemaya. Memo biraz kilo alsa.</p>
			<p class="paragraf ParaOverride-10">Çok düşündürüyor bu beni. Ama sen artık çocuğun başındasın ya, gam yemem hiç bir şekilde. Sen türlü yollarla yemek yedirirsin ona. Çok duyarlı bir çocuk. Senden ayrılması çok etkiledi onu. Fazla belli etmedi ama, senin yokluğunu içine atıp atıp durdu. İştahı falan kalmadı.</p>
			<p class="paragraf ParaOverride-10">*</p>
			<p class="paragraf ParaOverride-10">Gözlerinizden öperim.</p>
			<p class="paragraf ParaOverride-13"><span class="CharOverride-16">Cemal Süreya</span></p>
			<div>
				<div>
					<p class="dipnot"><a href="#footnote-225-45-backlink" id="footnote-225-45">45</a><span class="dipnot _idGenCharOverride-1" xml:lang="tr-TR">	</span><span class="dipnot CharOverride-21" xml:lang="tr-TR"> </span><span class="dipnot CharOverride-22" xml:lang="tr-TR">Akman</span><span class="dipnot CharOverride-21" xml:lang="tr-TR">: 1936’da Ulus’ta kurulmuş Ankara’nın ünlü pasta ve boza dükkânı.</span></p>
				</div>
			</div>
		</div>
	</body>
</html>