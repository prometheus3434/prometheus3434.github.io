<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>5-48</title>
    <link href="css/idGeneratedStyles.css" rel="stylesheet" type="text/css"/>
    <meta name="Adept.resource" value="urn:uuid:233978ab-ec52-4f28-98f8-7b83a2505f2a"/>
    <meta http-equiv="Content-Type" content="text/html; charset=utf-8"/>
  </head>
  <body id="x5" xml:lang="tr-TR">
		<div>
			<p class="split">  </p>
			<p class="paragraf ParaOverride-12"><span class="CharOverride-16">İstanbul, 22 Şubat 1971.</span></p>
			<p class="paragraf ParaOverride-16">Sevgili Zuhal,</p>
			<p class="paragraf ParaOverride-10">Merhaba! Nasıl özledim seni ve Memo’yu. Evi. Bunu bilesin. Ankara’ya geldik. Hikâye ödülü verildi. Radyodan duymuşsundur zaten. Ben müfettişler evinde kalıyorum. Ercü<span class="dipp"><a href="#footnote-225-34" id="footnote-225-34-backlink">34</a></span> Ulus’ta bir otelde. Şimdi ordan yazıyorum sana. Saat 4,5’da Ayten’le görüşeceğiz. Ayten’le Atillâ Özkırımlı’lara uğrayacağız. Çocuklarına hediye alamadım. Yastığının altına 100 lira koyacağım. Maliye Teftiş Kurulu’na uğradım. Salâh Birsel’e. Erdost’a. Yarın A. Arif’e uğrayacağım. Sen ne yaptın? Masayı nakledebildiniz mi? Hep onu düşünüyorum. Bir de seni nice sevdiğimi.</p>
			<p class="paragraf ParaOverride-10">Ödüllerde birtakım danışıklı döğüşler, numaralar dönüyor.<span class="dipp"><a href="#footnote-225-35" id="footnote-225-35-backlink">35</a></span> Muzo<span class="dipp"><a href="#footnote-225-36" id="footnote-225-36-backlink">36</a></span> ufak ödüllerden birini bile kazanamayınca pek bozuldu. Kızdı. Biraz da beni suçladı. Büyük ödülleri tanınmamış kimseler aldı. Biz ayın 25’inde döneceğiz. Babana yarın gideceğim. Hava açık ve sıcak. Yalnız korkunç bir kömür dumanı ve bunun genizlere oturan kokusu var. Hemen gitmeli bu şehirden. TRT’den para aldım. Sizin ikramiye meselesi aydınlandı mı?</p>
			<p class="paragraf ParaOverride-10">Koğuş gibi bir şehir burası.</p>
			<p class="paragraf ParaOverride-10">Bizim köy ne güzelmiş meğerse.</p>
			<p class="paragraf ParaOverride-10">Memo bir iki sözcük daha öğrenmiştir belki; belki konuşmağa bile başlamıştır. </p>
			<p class="paragraf ParaOverride-10">Şiir? Yazıyor musun şiir?</p>
			<p class="paragraf ParaOverride-10">Bir tane vardı hani? Öyle diyordun.</p>
			<p class="paragraf ParaOverride-10">Bu TRT işini bitirmek iyi oldu.</p>
			<p class="paragraf ParaOverride-10">24 Şubatta deneme yarışması. Ben katılmayacağım toplantıya galiba.</p>
			<p class="paragraf ParaOverride-10">Muzaffer Buyrukçu yine o pahalı otelde kalıyor (Bulvar Palas’ta). Muallâ da gidip geliyor oraya tabii. Muzaffer’in Plymouth otomobili varmış ya; belki de onu Muallâ’nın parasıyla almıştır. Bu yolculukta o da anladı artık aramızda yeni ve mesafeli bir dengenin olduğunu. Atillâ da sevmiyor Buyrukçu’yu. Aslında kimse sevmiyor. Evet Plymouth arabası varmış keratanın; takside çalışıyormuş. Oysa kamyon demişti bana.</p>
			<p class="paragraf ParaOverride-10">Canım sıkılıyor.</p>
			<p class="paragraf ParaOverride-10">Yapılacak işler var.</p>
			<p class="paragraf ParaOverride-10">Şiirim var. O şiiri bitirmeden her şeyim eksiktir.</p>
			<p class="paragraf ParaOverride-10">Güzel bir haber: o sana kaç yıldır sözünü ettiğim fransızca bandı buldum. Bir maliye müfettişi arkadaşta varmış. 100 liraya bir boş band aldım. Ona çekildi. Gelirken getiriyorum. Sanırım bu yolculuğun en kazançlı tarafı bu oldu. Artık iş senin çabana kalıyor. Her sabah, her akşam bu bandı dinlersen dört ayda bülbül gibi olursun. Ancak, bir yandan da temel çalışmalarını yaparak dil öğrenimini sürdürmen gerekir. O zaman benim de yardımlarımla iki yılda çeviri yapabilecek bir duruma gelirsin.</p>
			<p class="paragraf ParaOverride-10">İyidir bu.</p>
			<p class="paragraf ParaOverride-10">Hadi gözlerinden her türlü tanımın üstündeki özlem duygularımla öperim.</p>
			<p class="paragraf ParaOverride-10">Memo’mu bağrıma basar öylece kalırım.</p>
			<p class="paragraf ParaOverride-10">Yakında görüşmek üzere</p>
			<p class="paragraf ParaOverride-10">Hadi.</p>
			<p class="paragraf ParaOverride-13"><span class="CharOverride-16">Cemal Süreya</span></p>
			<div>
				<div>
					<p class="dipnot"><a href="#footnote-225-34-backlink" id="footnote-225-34">34</a><span class="dipnot CharOverride-22" xml:lang="tr-TR">	Ercü</span><span class="dipnot CharOverride-21" xml:lang="tr-TR">: Ercüment Uçarı (1928-1996).</span></p>
				</div>
				<div>
					<p class="dipnot"><a href="#footnote-225-35-backlink" id="footnote-225-35">35</a><span class="dipnot CharOverride-21" xml:lang="tr-TR">	C. Süreya, ilk kez 1970’te düzenlenen TRT Kültür, Sanat ve Bilim Ödülleri’nin seçici kurullarında görevliydi.</span></p>
				</div>
				<div>
					<p class="dipnot"><a href="#footnote-225-36-backlink" id="footnote-225-36">36</a><span class="dipnot CharOverride-22" xml:lang="tr-TR">	Muzo</span><span class="dipnot CharOverride-21" xml:lang="tr-TR">: Muzaffer Buyrukçu.</span></p>
				</div>
			</div>
		</div>
	</body>
</html>