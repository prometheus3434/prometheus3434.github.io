<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kargaların Ziyafeti</title>
  <link href="../Styles/style.css" rel="stylesheet" type="text/css" />
</head>

<body class="icerik">
  <div class="aciklama">
    <h1 class="baslik_1">Bu Esnada, Sur’da...</h1>

    <p>Bazılarınız tam şu anda, “Hey, dur bir dakika!” diyor olabilir. “Bir dakika, dur bir dakika. Dany ve ejderhalar nerede? Tyrion nerede? Jon Kar’ı neredeyse hiç görmedik. Tamamı bu olamaz...”</p>

    <p>Elbette değil. Devamı gelecek. Bunun kadar büyük, başka bir kitap.</p>

    <p>Diğer karakterleri yazmayı unutmadım. Tam aksine, onlarla ilgili çok şey yazdım. Sayfalar, sayfalar ve sayfalar. Bölümler ve daha fazla bölümler. Kitabın tek cilt halinde basılamayacak kadar büyüdüğünü fark ettiğimde hâlâ yazıyordum... ve bitirmeye yakın bile değildim. Anlatmak istediğim hikâyenin tamamını anlatabilmek için kitabı ikiye bölmek zorunda kalacaktım.</p>

    <p>Bunu yapmanın en kolay kolu; elimdeki malzemeyi almak, ortalara doğru kesmek ve “Devam edecek” cümlesiyle bitirmek olacaktı. Fakat bu konuyu daha çok düşündükçe, okuyucu için en iyi şeyin, bütün karakterlerin yarım hikâyesini anlatmaktansa, karakterlerin yarısının bütün hikâyesini anlatmak olduğunu hissettim ve bu yolda yürümeyi tercih ettim.</p>

    <p>Tyrion, Jon, Dany, Stannis, Melisandre, Davos Seaworth ve sevdiğiniz ya da nefret etmeyi sevdiğiniz diğer karakterlerin tümü, <em>Ejderhaların Dansı</em>’nda sizinle birlikte olacak. <em>Ejderhaların Dansı,</em> Sur’daki ve Dar Deniz’in karşısındaki olaylara odaklanacak, şu anda elinizde bulunan kitabın Kral Toprakları’na odaklandığı gibi.</p>

    <p class="paragraf sag">George R. R. Martin</p>

    <p class="sag">Haziran 2005</p>
  </div>
</body>
</html>
