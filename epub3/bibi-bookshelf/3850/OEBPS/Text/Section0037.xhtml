<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kargaların Ziyafeti</title>
  <link href="../Styles/style.css" rel="stylesheet" type="text/css" />
</head>

<body class="icerik">
  <div class="bolum">
    <h1 class="baslik_1">Cersei</h1>

    <p><em>“Bin gemi!”</em> Küçük kraliçenin kahverengi saçları dağınıktı, yanakları meşale ışığında kırmızı görünüyordu; kız bir erkeğin koynundan çıkıp gelmiş gibiydi. “Majesteleri, buna çok <em>şiddetli</em> bir şekilde cevap verilsin!” Kızın son sözü tavan kirişlerinde çınladı ve büyük taht odasında yankılandı.</p>

    <p>Demir Taht’ın yanındaki kırmızı ve altın renkli yüksek koltukta oturan Cersei, boynundaki gerginliği hissedebiliyordu. <em>Verilsin,</em> diye düşündü. <em>Benimle emir kipi kullanarak konuşmaya cesaret ediyor.</em> Tyrell kızını tokatlamamak için kendini zor tutuyordu. <em>Dizlerinin üstüne çökmüş bir halde benden yardım dileniyor olmalıydı. Bunun yerine, meşru kraliçesine ne yapması gerektiğini söylemeye cüret ediyor.</em></p>

    <p>“Bin gemi?” Sör Harys hırıltıyla soluk alıp veriyordu. “Bir yanlışlık olmalı. Hiçbir lord bin gemiyi birden komuta etmez.”</p>

    <p>“Bazı korkmuş aptallar çift saymış olmalı,” dedi Orton Merryweather. “Ya da Lord Tyrell’in sancak beyleri bize yalan söylüyor, lakayıt olduklarını düşünmememiz için düşmanın sayısını abartıyorlar.”</p>

    <p>Arka duvardaki meşaleler, Demir Taht’ın uzun ve dikenli gölgesini, kapılara giden yolun yarısına kadar düşürüyordu. Taht odasının diğer ucu karanlığın içinde kaybolmuştu ve Cersei etrafının gölgelerle sarıldığını hissediyordu. <em>Düşmanlarım her yerde ve dostlarım işe yaramaz.</em> Bunu bilmek için danışmanları na bakması yeterliydi; sadece Lord Qyburn ve Aurane Su uyanık görünüyordu. Diğerleri, Margaery’nin gönderdiği haberciler kapılarını yumrukladığında yataktan kalkmışlardı, şimdi darmadağın ve sersemlemiş bir halde salonda duruyorlardı. Dışarısı hâlâ karanlık ve durgundu. Kale ve şehir uyuyordu. Ayakta olmalarına rağmen, Boros Blount ve Meryn Trant da uyuyormuş gibi görünüyordu. Osmund Karakazan bile esniyordu. <em>Ama Loras esnemiyor. Çiçek Şövalyesi esnemiyor.</em> Loras kız kardeşinin arkasında duruyordu, kalçasında bir kılıç taşıyan beyaz bir gölgeydi.</p>

    <p>“Bin geminin yarısı hâlâ beş yüz gemi eder lordum,” dedi Aurane Su, Orton Merryweather’a. “Bu boyuttaki bir donanmaya karşı koyabilecek deniz kuvveti sadece Arbor’da var.”</p>

    <p>“Yeni dromondlarınız ne durumda?” diye sordu Sör Harys. “Demiradamların dargemileri, bizim dromondlarımızın önünde duramaz, değil mi? <em>Kral Robert’ın Çekici,</em> bütün Batıdiyar’daki en kudretli gemidir.”</p>

    <p>“Öyleydi,” dedi Su. “<em>Tatlı Cersei</em> tamamlandığı zaman ona denk olacak. <em>Lord Tywin</em> ise iki gemiden de iki kat büyük olacak. Bununla birlikte, gemilerin ancak yarısı teçhiz edildi ve hiçbirinin mürettebatı tam değil. Gemiler hazır olduğunda bile, söz konusu sayılar bizim için çok büyük olur. Sıradan dargemiler, bizim kadırgalarımızla kıyaslandığında küçüktür, bu doğru, lakin demiradamların daha büyük gemileri de var. Lord Balon’ın <em>Büyük Deniz Canavarı</em> ve Demir Donanma’nın savaş gemileri mücadeleler için inşa edildi, akınlar için değil. Hız ve güç açısından bizim küçük savaş kadırgalarımıza denkler. Üstelik çoğu, bizimkilerden daha iyi bir kaptana ve mürettebata sahip. Demiradamlar bütün hayatlarını denizde geçirirler.”</p>

    <p><em>Balon Greyjoy ona karşı ayaklandığında, Robert o adaları silip süpürmeliydi,</em> diye düşündü Cersei. <em>Onların donanmalarını batırdı, kasabalarını yaktı, kalelerini yıktı ama onları dize getirdikten sonra yeniden ayağa kalkmalarına izin verdi. Adamların kafataslarından yeni bir ada yapmalıydı.</em> Lord Tywin’in yapacağı şey bu olurdu. Fakat bir kralın, diyarın asayişini muhafaza etmek için gereksindiği yürek, Robert’ta yoktu. “Dagon Greyjoy’un Deniztaşı Tahtı’nda oturduğu zamanlardan bu yana, demiradamlar Menzil’i yağmalamaya cesaret edemedi,” dedi Cersei. “Şimdi neden etsinler? Onları yüreklendiren ne?”</p>

    <p>“Yeni kralları.” Qyburn, ellerini cübbesinin yenine saklamış halde ayağa kalktı. “Lord Balon’ın kardeşi. Ona Kargagöz diyorlar.”</p>

    <p>“Leş kargaları, ölen ve can çekişen bedenleri yiyerek beslenir,” dedi Yüce Üstat Pycelle. “Sağlıklı ve zinde hayvanların üstüne konmazlar. Lord Euron kendini altın ve ganimetle besleyecek ama ona karşı harekete geçtiğimiz anda Pyke’a geri dönecek. Zamanında Lord Dagon’ın yaptığı gibi.”</p>

    <p>“Yanılıyorsunuz,” dedi Margaery Tyrell. “Akıncılar böyle büyük bir kuvvetle gelmez. <em>Bin gemi!</em> Lord Hewett ve Lord Chester katledildi. Lord Serry’nin oğlu ve vârisi de öyle. Serry, elinde kalan birkaç gemiyle birlikte Yüksek Bahçe’ye kaçtı. Lord Grimm kendi kalesine hapsedildi. Willas, demir kralın kendi adamlarından dört kişiyi lord ilan ettiğini ve bahsettiğim adamların makamına oturttuğunu söylüyor.”</p>

    <p><em>Willas,</em> diye düşündü Cersei, <em>sakat Willas. Bu işin suçlusu o. Budala Mace Tyrell, Menzil’in savunmasını talihsiz bir zavallıya bıraktı.</em> “Demir Adalar’dan Kalkanlar’a çok uzun bir yol var,” dedi. “Bin gemi onca yolu hiç görünmeden nasıl katedebilir?”</p>

    <p>“Willas, gemilerin sahil şeridini takip etmediğine inanıyor,” dedi Margaery. “Karayı görmeden açık denizde ilerlemişler, Gün Batımı Denizi’nin açıklarına kadar gidip batıdan geri dönmüşler.”</p>

    <p><em>Büyük ihtimalle, sakat Willas gözcü kulelerine adam yerleştirmemişti ve şimdi bunu öğrenmemizden korkuyor. Küçük kraliçe, ağabeyi için mazeretler uyduruyor.</em> Cersei’nin ağzı kurumuştu. <em>Bir kadeh Arbor altınına ihtiyacım var.</em> Eğer demiradamların bir sonraki hedefi Arbor’sa, yakında bütün diyar susuzluk çekebilirdi. “Bu işte Stannis’in parmağı olabilir. Balon Greyjoy lord babama ittifak önermişti. Belki Balon’ın oğlu da Stannis’e ittifak önerdi.”</p>

    <p>Pycelle kaşlarını çattı. “Lord Stannis böyle bir ittifakla ne kazanabilir ki?”</p>

    <p>“Ayağını güvenle basabileceği sağlam bir zemin daha kazanır. Ganimet de kazanır. Stannis, paralı askerlerinin ücretini ödeyebilmek için altına ihtiyaç duyuyor. Batıda akınlar düzenlemekle, dikkatimizi Ejderha Kayası’ndan ve Fırtına Burnu’ndan uzaklaştırabileceğini umuyor.”</p>

    <p>Lord Merryweather başıyla onayladı. “Bir şaşırtmaca. Stannis tahmin ettiğimizden daha kurnaz. Adamın taktiğini çözecek kadar zekisiniz Majesteleri.”</p>

    <p>“Lord Stannis, kuzeyli adamları kendi tarafına çekmek için didiniyor,” dedi Pycelle. “Eğer demiradamlarla dost olursa, kuzeyli adamları kazanmaya dair umudu...”</p>

    <p>Böyle iyi eğitimli bir adamın nasıl bu kadar aptal olabileceğini merak ederek, “Kuzeyli adamlar Stannis’i kabul etmez,” dedi Cersei. “Lord Manderly, soğan şövalyesinin kafasını ve ellerini kesti, bunu Freyler’den öğrendik. Ve bir düzine kuzeyli lord, Lord Bolton’ın yardımına koştu. <em>Düşmanımın düşmanı benim dostumdur.</em> Stannis demiradamlardan ve yabanıllardan, yani kuzeyli adamların düşmanlarından başka kime dönebilir? Lakin benim bu tuzağın içine yürüyeceğimi düşünüyorsa, Stannis senden bile büyük bir aptaldır.” Cersei tekrar küçük kraliçeye döndü. “Kalkan Adaları, Menzil’e ait. Grimm, Serry ve diğerleri Yüksek Bahçe’ye bağlı. Buna cevap vermek Yüksek Bahçe’ye düşer.”</p>

    <p>“Yüksek Bahçe cevap verecek,” dedi Margaery Tyrell. “Willas, Eski Şehir’deki Leyton Hightower’a savunmasını güçlendirmesi için haber yolladı. Garlan, adaları geri almak için adam topluyor. Lakin kuvvetimizin en iyi kısmı lord babam la birlikte Fırtına Burnu’nda. Babama haber göndermeliyiz. Derhal.”</p>

    <p>“Ve kuşatmayı kaldırmalıyız?” Cersei, Margaery’nin küstahlığından hoşlanmıyordu. <em>Bana ‘derhal’ diyor. Onun hizmetçisi olduğumu mu sanıyor?</em> “Lord Stannis’in bundan çok hoşlanacağına eminim. Beni dinliyor muydunuz leydim? Eğer Stannis, güzlerimizi Ejderha Kayası ve Fırtına Burnu’ndan çekip o kayalara bakmamızı sağlarsa...”</p>

    <p><em>“Kayalar</em> mı?” diye sordu Margaery öfkeyle. “Majesteleri kayalar mı dedi?”</p>

    <p>Çiçek Şövalyesi, elini kardeşinin omzuna koydu. “Majesteleri, demiradamlar o <em>kayalardan</em> Eski Şehir’i ve Arbor’ı tehdit edebilir. Akıncılar, Kalkanlar’daki hisarlardan Mander’a yelken açabilir ve Menzil’in tam kalbine ulaşabilir, tıpkı eski zamanlarda yaptıkları gibi. Yeterince adamları olursa, Yüksek Bahçe’yi bile tehdit edebilirler.”</p>

    <p>“Gerçekten mi?” dedi kraliçe bütün masumiyetiyle. “O halde, cesur ağabeyleriniz demiradamları o kayalardan kovmalı ve bunu bir an önce yapmalı.”</p>

    <p>“Ellerinde yeterli gemi yokken bunu nasıl başarabilirler? Kraliçe bu konuda ne önerir?” diye sordu Loras. “Majesteleri, Willas ve Garlan on beş gün içinde on bin adam toplayabilirler ve bir ay içinde bu sayının iki katına ulaşırlar, lakin suyun üstünde yürüyemezler.”</p>

    <p>“Yüksek Bahçe, Mander’ın üstünde oturuyor,” diye hatırlattı Cersei. “Bin fersahlık bir kıyı şeridi, sizin ve size bağlı sancak beylerinin hâkimiyetinde. Sahilleriniz boyunca balıkçılar yok mu? Zevk mavnalarınız, yolcu tekneleriniz, nehir kadırgalarınız, futalarınız yok mu?”</p>

    <p>“Çok sayıda,” diye onayladı Sör Loras.</p>

    <p>“Bence bu kadar taşıt, bir orduyu küçük bir su akıntısının karşısına geçirmeye yeter de artar.”</p>

    <p>“Ve bizim devşirme donanmamız, şu ‘küçük su akıntısını’ geçerken demirdoğumluların dargemilerinin hücumuna uğradığında, Majesteleri o zaman ne yapmamızı ister?”</p>

    <p><em>Boğulmanızı,</em> diye düşündü Cersei. “Yüksek Bahçe’nin altını da var. Dar Deniz’in karşısından kiralık gemiler tutmanıza izin veriyorum.”</p>

    <p>“Myr’in ve Lys’in çevresinden korsanlar demek istiyorsunuz,” dedi Loras tiksintiyle. “Özgür Şehirler’in pislikleri.”</p>

    <p><em>Kardeşi kadar küstah.</em> “Üzülerek söylüyorum ki, zaman zaman hepimiz pisliklerle uğraşmak zorunda kalıyoruz,” dedi Cersei zehirli bir tatlılıkla. “Belki sizin daha iyi bir fikriniz vardır?”</p>

    <p>“Mander’ın ağzını demiradamlardan geri alacak ve ağabeylerimi geçiş sırasında dargemilerden koruyacak sayıda kadırga sadece Arbor’da var. Yalvarıyorum Majesteleri, Ejderha Kayası’na haber gönderin ve Lord Redwyne’a bir an önce yelken açmasını emredin.”</p>

    <p><em>En azından yalvaracak kadar akıllı.</em> Paxter Redwyne iki yüz savaş gemisine, bu sayının beş katı kadar karağa, şarap gökesine, ticaret kadırgasına ve balina gemisine sahipti. Bununla birlikte Redwyne, Ejderha Kayası’nın duvarlarının altında kamp kurmuştu ve donanmasının büyük bölümü Karasu Koyu’nun karşısına, ada kalesine düzenlenen taarruz için adam taşımakla meşguldü. Donanmanın geri kalanı, Gemikıran Koyu’nun güneyinde dolaşıyordu; Fırtına Burnu’nun denizden beslenmesini sadece o gemilerin varlığı engelliyordu.</p>

    <p>Aurane Su, Sör Loras’ın önerisiyle köpürdü. “Eğer Lord Redwyne gemilerini oradan çekerse, Ejderha Kayası’ndaki adamlarımızı nasıl besleyeceğiz? Arbor’ın kadırgaları olmadan Fırtına Burnu’ndaki kuşatmayı nasıl sürdüreceğiz?”</p>

    <p>“Kuşatma daha sonra sürdürülebilir...”</p>

    <p>Cersei, Loras’ın sözünü kesti. “Fırtına Burnu, Kalkanlar’dan yüz kat daha değerli. Ve Ejderha Kayası... Ejderha Kayası, Stannis’in elinde kaldığı sürece, oğlumun boğazında bir bıçak var demektir. Kale düştüğünde, Lord Redwyne’ı ve donanmasını serbest bırakacağız.” Kraliçe ayağa kalktı. “Görüşme bitmiştir. Yüce Üstat Pycelle, konuşalım.”</p>

    <p>Yaşlı adam, Cersei’nin sesi onu bir gençlik rüyasından uyandırmış gibi irkildi ama üstat bir cevap veremeden önce Loras Tyrell öne çıktı. Şövalye öyle hızlı hareket etmişti ki Cersei korkuyla geri çekildi. Çiçek Şövalyesi tek dizinin üstüne çöktüğünde, kraliçe, kendisini koruması için Sör Osmund’a bağırmak üzereydi. “Majesteleri,” dedi Sör Loras, “Bırakın Ejderha Kayası’nı ben alayım.”</p>

    <p>Margaery’nin eli ağzına gitti. “Loras, hayır.”</p>

    <p>Sör Loras, kardeşinin yakarışını duymazdan geldi. “Ejderha Kayası’nın açlık yüzünden teslim olması en az yarım yıl sürer, ki Lord Paxter’ın yapmaya çalıştığı şey bu. Komutayı bana verin Majesteleri. Kale on beş gün içinde sizin olacak, onu kendi çıplak ellerimle yıkmam gerekse bile.”</p>

    <p>Sansa Stark’ın gelip de Lord Eddard’ın planlarını ona ifşa ettiği günden beri, kimse Cersei’ye böyle güzel bir hediye vermemişti. Cersei, Margaery’nin yüzünün solduğunu görmekten memnundu. “Cesaretiniz beni soluksuz bıraktı Sör Loras,” dedi. “Lord Su, yeni dromonlarımızdan herhangi biri suya indirilmeye hazır mı?”</p>

    <p>“<em>Tatlı Cersei</em> hazır Majesteleri. Hızlı ve adını aldığı kraliçe kadar güçlü bir gemi.”</p>

    <p>“Harikulade. <em>Tatlı Cersei,</em> Çiçek Şövalyesi’ni bir an önce Ejderha Kalesi’ne götürsün. Sör Loras, komuta sizde. Ejderha Kayası, Tommen’ın olana kadar geri dönmeyeceğinize dair bana söz verin.”</p>

    <p>“Veriyorum Majesteleri.” Loras ayağa kalktı.</p>

    <p>Cersei, şövalyeyi iki yanağından öptü. Şövalyenin kardeşini de öptü ve kızın kulağına, “Yiğit bir ağabeyin var,” diye fısıldadı. Margaery ya cevap verecek nezakete sahip değildi ya da korkudan bildiği bütün kelimeleri unutmuştu.</p>

    <p>Cersei, Demir Taht’ın arkasındaki kral kapısından çıktığında, şafağa hâlâ saatler vardı. Sör Osmund bir meşaleyle birlikte kraliçenin önünden gidiyordu, Qyburn de kraliçenin yanında yürüyordu. Pycelle onlara yetişmek için çabalıyordu. “Majesteleri,” dedi nefes nefese, “genç adamların gözü karadır. Savaşın sadece görkemini düşünürler ve tehlikelerini akıllarına bile getirmezler. Sör Loras’ın bu planı vahametle dolu. Ejderha Kayası’nın duvarlarına saldırmak...”</p>

    <p>“...çok cesurca.”</p>

    <p>“...cesurca ama...”</p>

    <p>“Çiçek Şövalyesi’nin siperlere ulaşan ilk adam olacağından eminim.” <em>Ve belki de ilk devrilen.</em> Stannis’in kale kumandanı olarak bıraktığı çiçek bozuğu piç, acemi bir turnuva şampiyonu değil tecrübeli bir katildi. Eğer tanrılar merhametliyse, o adam Sör Loras’a istediği şanlı sonu verirdi. <em>Delikanlının yolda boğulmayacağı varsayılırsa tabii.</em> Geçen gece yine fırtına çıkmıştı, şiddetli bir fırtına. Yağmur, demir külçeler halinde saatlerce yağmıştı. Ve bu çok hüzünlü olmaz mı? diye düşündü kraliçe. <em>Boğulmak sıradan bir şey. Sör Loras şöhreti şehvetle arzuluyor, gerçek erkeklerin kadınları arzuladığı gibi. Tanrıların onun için yapabileceği en küçük şey, ona şarkılara layık bir ölüm bahşetmek olur.</em></p>

    <p>Ejderha Kayası’nda delikanlının başına ne gelirse gelsin, kazanan kraliçe olacaktı. Eğer Loras kaleyi alırsa, Stannis korkunç bir tokat yiyecekti ve Redwyne donanması demiradamları karşılamak üzere yelken açabilecekti. Eğer Loras başarısız olursa, Cersei sorumluluğun aslan payını şövalyenin aldığından emin olacaktı. Bir kahramanın yüzünü, başarısızlıktan daha çok karartan hiçbir şey yoktu. <em>Ve eğer Loras, kan ve şöhretle örtülü bir halde kalkanının üstünde geri dönerse, Sör Osney şövalyenin yaslı kardeşini teselli etmek için orada olacak.</em></p>

    <p>Cersei kahkahasını daha fazla tutamadı. Kraliçenin dudaklarından dökülen bu kahkaha koridor boyunca yankılandı.</p>

    <p>“Majesteleri?” Yüce Üstat Pycelle gözlerini kırptı, ağzı açıktı. “Neden... neden güldünüz?”</p>

    <p>“Neden mi?” demek zorunda kaldı Cersei. “Aksi takdirde ağlayabilirdim. Kalbim Sör Loras’a duyduğum sevgiyle dolup taşıyor.”</p>

    <p>Yüce Üstat’ı yılankavi basamaklarda bıraktı. <em>Bu adam artık hiçbir işe yaramıyor,</em> diye karar verdi. Pycelle’in son zamanlarda yaptığı tek şey, Cersei’yi uyarı ve itirazlarla rahatsız etmekti. Cersei’nin Yüce Rahip’le vardığı mutabakata bile itiraz etmişti. Cersei gerekli belgeleri hazırlamasını emrettiğinde, Pycelle çapaklı gözleriyle ona bakmış ve tarih hakkında gevezelik etmeye başlamıştı. Cersei sonunda adamın lafını kesmişti. “Kral Maegor’ın devri sona erdi, emirleri de öyle,” demişti sert bir şekilde. “Bu, Kral Tommen’ın devri. Ve benim.” <em>Onu kara hücrelerde çürümeye bıraksaydım daha iyi ederdim.</em></p>

    <p>Maegor Hisarı’nın etrafını saran kazıklı hendeği geçerken, “Sör Loras yıkılırsa, Kral Muhafızları’na yakışır yeni bir şövalye bulmanız gerekecek,” dedi Qyburn.</p>

    <p>“Fevkalade bir şövalye,” diye onayladı Cersei. “Tommen’a Sör Loras’ı unutturacak genç ve hızlı biri. Biraz kibarlıktan zarar gelmez ama kafası saçma sapan fikirlerle dolu olmamalı. Böyle bir adam tanıyor musun?”</p>

    <p>“Maalesef hayır,” dedi Qyburn. “Aklımda başka türlü bir şövalye var. Kibarlıktaki eksikliğini sadakatiyle giderir. Oğlunuzu korur, düşmanlarınızı öldürür, sırlarınızı saklar ve hiçbir adam onun karşısında duramaz.”</p>

    <p>“Böyle diyorsun. Kelimeler rüzgârdır. Zamanı geldiğinde şu kusursuzluk örneğini ortaya çıkarırsın ve söylediklerinin doğru olup olmadığını görürüz.”</p>

    <p>“Onun hakkında şarkılar söylenecek, size yemin ediyorum.” Lord Qyburn’ün gözleri neşeyle parladı. “Zırhı sorabilir miyim?”</p>

    <p>“Siparişini verdim. Zırh ustası benim deli olduğumu düşünüyor. Hiçbir adamın, o kadar ağır bir zırhın içinde hareket edip dövüşecek kadar güçlü olmadığını söylüyor.” Cersei, zincirsiz üstada uyarı dolu bir bakış attı. “Beni aptal yerine koyarsan, çığlıklar atarak ölürsün. Umarım bunun farkındasındır?”</p>

    <p>“Her zaman Majesteleri.”</p>

    <p>“Güzel. Bu konuda daha fazla konuşma.”</p>

    <p>“Majesteleri çok zeki. Bu duvarların kulakları var.”</p>

    <p>“Evet var.” Cersei, geceleri bazen yumuşak sesler duyuyordu, kendi dairesinde bile. <em>Duvarların içindeki fareler,</em> diyordu kendine, <em>hepsi bu.</em></p>

    <p>Cersei’nin yatağının başucunda bir mum yanıyordu ama şömine sönmüştü ve başka ışık yoktu. Oda soğuktu. Cersei soyundu ve battaniyelerin altına girdi. Yatağın diğer yanındaki Taena kıpırdandı. “Majesteleri,” diye mırıldandı. “Vakit ne?”</p>

    <p>“Baykuş vakti,” diye cevapladı kraliçe.</p>

    <p>Cersei ekseriyetle yalnız uyuyordu ama bundan hiç hoşlanmıyordu. Cersei’nin en eski hatıraları, Jaime’yle birbirlerinden ayırt edilemeyecek kadar küçük oldukları ve aynı yatağı paylaştıkları zamanlara aitti. Daha sonra, Jaime ve Cersei ayrıldığında, Cersei’nin bir dizi yatak hizmetçisi ve eşlikçisi olmuştu. Çoğu, Lord Tywin’in hane şövalyelerinin ve sancak beylerinin kızlarıydı. Hiçbiri Cersei’yi memnun etmemişti ve çok azı uzun dayanmıştı. <em>Küçük yılanlar. Sürekli hikâyeler anlatan ve Jaime’yle benim arama girmeye çalışan ruhsuz, ağlak yaratıklar.</em> Yine de, Kaya’nın siyah bağırsaklarının içinde, Cersei’nin o kızların sıcaklığından memnuniyet duyduğu geceler olmuştu. Boş bir yatak, soğuk bir yataktı.</p>

    <p>En çok da burada. Bu odada ürperti vardı ve Cersei’nin sefil kral kocası bu cibinliğin altında ölmüştü. <em>Robert Baratheon, Bu İsimle Anılan İlk Kral, ikincisi asla olmasın. Kalın kafalı, sarhoş, vahşi bir adam. Bırak cehennemde ağlasın.</em> Yatağı Taena da Robert kadar ısıtıyordu ve Cersei’yi asla bacaklarını açmaya zorlamıyordu. Son zamanlarda, Lord Merryweather’ın yatağından çok kraliçenin yatağını paylaşıyordu. Orton bundan rahatsızmış gibi görünmüyordu... ya da rahatsız olduğunu söylemeyecek kadar akıllıydı.</p>

    <p>“Uyanıp da sizi bulamayınca endişelendim,” diye mırıldandı Leydi Merryweather. Sırtını yastığa dayamıştı, yatak örtüsü kadının beline dolanmıştı. “Bir sorun mu var?”</p>

    <p>“Hayır,” dedi Cersei. “Her şey yolunda. Sör Loras yarın Ejderha Kayası’na doğru yelken açacak, Redwyne donanmasını serbest bırakmak ve bize erkekliğini kanıtlamak için.” Myrli kadına, Demir Taht’ın gölgesinin altında olup biten her şeyi anlattı. “Yürekli ağabeyi gidince küçük kraliçemiz çırılçıplak kalacak. Muhafızları var elbette, ama muhafızların kumandanını kalenin çeşitli yerlerinde gördüm; pelerininde bir sincap olan, düşük çeneli, yaşlı bir adam. Sincaplar aslanlardan kaçar. O adamda Demir Taht’a meydan okuyacak cesaret yok.”</p>

    <p>“Margaery’nin etrafında başka kılıçlar da var,” diye uyardı Leydi Merryweather. “Sarayda birçok dost edindi. Ayrıca hem onun hem de genç kuzenlerinin hayranları var.”</p>

    <p>“Birkaç âşık beni endişelendirmez,” dedi Cersei. “Fakat Fırtına Burnu’ndaki ordu...”</p>

    <p>“Ne yapmak niyetindesiniz Majesteleri?”</p>

    <p>“Neden soruyorsun?” Taena’nın sorusu Cersei’ye fazlaca maksatlı gelmişti. “Benim aklımdan geçirdiğim şeyleri küçük kraliçeyle paylaşmayı düşünmüyorsundur umarım?”</p>

    <p>“Asla. Ben Senelle değilim.”</p>

    <p>Cersei, Senelle’i düşünmek istemiyordu. <em>Nezaketimin karşılığını ihanetle ödedi.</em> Sansa Stark da aynı şeyi yapmıştı. Melara Hetherspoon ve şişman Jeyne Farmen da. O zamanlar üçü de genç kızlardı. <em>Onlar olmasaydı o çadıra asla girmezdim. Kurbağa Maggy’nin bir damla kanda geleceğimi görmesine izin vermezdim.</em> “Bana ihanet edecek olursan çok üzülürüm Taena. Seni Lord Qyburn’e vermekten başka şansım kalmaz ama biliyorum ki ağlarım.”</p>

    <p>“Size asla ağlamanız için bir sebep vermeyeceğim Majesteleri. Şayet verirsem, söyleyin ve ben Qyburn’e kendi ayaklarımla gideyim. Ben sadece size yakın olmak istiyorum. Size hizmet etmek istiyorum, neye ihtiyacınız olursa.”</p>

    <p>“Ve bu hizmet karşılığında ne ödül bekliyorsun?”</p>

    <p>“Hiçbir şey. Sizi memnun etmek beni memnun ediyor.” Taena, Cersei’nin tarafına yuvarlandı, kadının esmer teni mum ışığında parlıyordu. Göğüsleri kraliçenin göğüslerinden büyüktü ve uçları boynuz gibi karaydı. <em>Benden daha genç. Göğüsleri sarkmaya başlamamış.</em> Cersei, bir kadını öpmenin nasıl bir his olduğunu merak etti. Soylu leydiler arasında âdet olduğu üzere hafif bir şekilde yanaktan değil, dudaktan. Taena’nın dudakları dolgundu. Cersei, o büyük göğüsleri emmenin nasıl olacağını merak etti. Myrli kadını sırtüstü yatırmanın, bacaklarını açmanın ve onu bir erkeğin bir kadını kullandığı gibi, Robert’ın sarhoşken <em>onu</em> kullandığı gibi kullanmanın nasıl hissettireceğini merak etti.</p>

    <p>Cersei kocasından ne eliyle ne ağzıyla kurtulabilirdi. Onlar Cersei’nin en kötü geceleriydi. Robert, nefesindeki şarap kokusuyla bir domuz gibi inleyerek haz alırken, Cersei çaresizce onun altında yatardı. Robert işini bitirir bitirmez arkasını döner ve daha Cersei’nin uyluklarına bıraktığı tohumlar kurumadan horlamaya başlardı. Cersei her seferinde acı çekerdi, bacaklarının arası yara olurdu, Robert’ın bıraktığı çürükler yüzünden göğüsleri sızlardı. Robert’ın Cersei’yi ıslattığı tek gece, düğün geceleriydi.</p>

    <p>İlk evlendiklerinde Robert yakışıklı bir adamdı. Uzun boylu, güçlü ve kudretliydi. Ama kılları gür ve siyahtı, göğsündekiler kalın ve edep yerlerindekiler serti. Robert, Cersei’nin üstünde gidip gelirken, <em>Üç Dişli Mızrak’tan yanlış adam döndü,</em> diye düşünürdü kraliçe. İlk birkaç yılda, Robert’ın Cersei’ye daha sık sahip olduğu zamanlarda, Cersei gözlerini kapatır ve Rhaegar’la birlikte olduğunu hayal ederdi. Robert’ın Jaime olduğunu hayal edemezdi; o çok farklıydı, çok yabancıydı, <em>kokusu</em> bile yanlıştı.</p>

    <p>Robert için o geceler asla yaşanmamıştı. Kral, sabah olduğunda hiçbir şey hatırlamazdı ya da Cersei’yi buna inandırmıştı. Bir keresinde, evliliklerinin ilk yılında, Cersei bir sabah hoşnutsuzluğunu dile getirmişti. “Canımı yakıyorsun,” diye şikâyet etmişti. Robert, utanmış gibi görünecek nezakete sahipti. Mutfaktan elmalı kek çalarken yakalanmış bir çocuğun edasıyla, “O ben değilim leydim,” demişti. “Şarap. Çok fazla şarap içiyorum.” itirafını yutabilmek için bira kupasına uzanmıştı. Robert kupayı dudaklarına doğru götürürken, Cersei kendi kupasını adamın yüzüne indirmişti, öyle sert bir darbeydi ki Robert’ın dişi kırılmıştı. Yıllar sonra bir ziyafette, Robert bir mutfak hizmetçisine, dişini bir meydan dövüşü sırasında kırdığını anlatmıştı ve Cersei bunu duymuştu. <em>Pekâlâ, bizim evliliğimiz bir meydan dövüşüydü,</em> diye düşündü, <em>Robert yalan söylemiş sayılmaz.</em></p>

    <p>Ama geri kalan her şey yalandı. Robert, geceleri karısına neler yaptığını hatırlıyordu, Cersei bundan emindi. Bunu adamın gözlerinde görebiliyordu. Robert sadece unutmuş gibi yapıyordu; unutmuş gibi yapmak, utançla yüzleşmekten daha kolaydı. Robert Baratheon kalbinin derinliklerinde bir korkaktı. Tecavüzler zaman içinde azalmıştı. İlk yıl boyunca en az on beş günde bir tekrarlanan taciz, sonunda yılda bir kereden aza düşmüştü. Ama asla tamamen bitmemişti. Er ya da geç, Robert’ın çok fazla içtiği ve kocalık haklarını talep ettiği bir gece gelirdi. Robert’ı gün ışığında utandıran şeyler, karanlıkta ona zevk verirdi.</p>

    <p>“Kraliçem?” dedi Taena Merryweather. “Gözlerinizde tuhaf bir bakış var. İyi misiniz?”</p>

    <p>“Ben sadece... hatırlıyordum.” Cersei’nin boğazı kurumuştu. “Sen iyi bir arkadaşsın Taena. Uzun yıllardır gerçek bir arkadaşım...”</p>

    <p>Biri kapıyı yumrukladı.</p>

    <p><em>Yine mi?</em> Sesin aciliyeti Cersei’yi titretti. <em>Üstümüze bin gemi daha mı geliyor?</em> Kraliçe bir sabahlık giydi ve kapıdakinin kim olduğuna bakmaya gitti. “Sizi rahatsız ettiğim için özür dilerim Majesteleri,” dedi muhafız, “fakat Leydi Stokeworth aşağıda, huzurunuza çıkmak için yalvarıyor.”</p>

    <p>“Bu vakitte?” diye parladı Cersei. “Falyse aklını mı kaçırmış? Ona yattığımı söyle. Kalkanlar’daki insanların katledildiğini söyle. Gecenin yarısını uyanık geçirdiğimi söyle. Onu yarın göreceğim.”</p>

    <p>Muhafız tereddüt etti. “Majesteleri beni affedin ama leydi... o iyi durumda değil, lütfen anlayın.”</p>

    <p>Cersei kaşlarını çattı. Falyse’in, Bronn’un öldüğünü haber vermek için geldiğini düşünmüştü. “Pekâlâ. Giyinmem gerek. Onu çalışma odama götür, beklesin.” Leydi Merryweather onunla birlikte gitmek için ayaklandığında, kraliçe itiraz etti. “Hayır, burada kal. En azından birimiz dinlenmek zorundayız. Fazla oyalanmam.”</p>

    <p>Leydi Falyse’in yüzü çürük ve şişti, gözleri ağlamaktan kızarmıştı, alt dudağı patlamıştı, kıyafetleri kirli ve yırtıktı. Cersei, kadını çalışma odasına sokup kapıyı kapatırken, “Tanrılar merhamet edin,” dedi. “Yüzüne ne oldu?”</p>

    <p>Falyse soruyu duymamış gibiydi. “Onu <em>öldürdü,</em>” dedi titrek bir sesle. “Anne merhamet et, o... o...” Hıçkırıklara boğuldu, bütün vücudu sarsılıyordu.</p>

    <p>Cersei bir kadeh şarap doldurdu ve kadehi ağlayan kadına verdi. “Bunu iç. Şarap seni sakinleştirir. Aferin. Şimdi biraz daha. Ağlamayı kes ve bana neden burada olduğunu anlat.”</p>

    <p>Kraliçe sonunda Leydi Falyse’in ağzından hüzünlü hikâyeyi alabildiğinde, şarap sürahisi boşalmıştı. Cersei ağlaması mı yoksa gülmesi mi gerektiğini bilmiyordu. “Teke tek dövüş,” diye tekrar etti. <em>Yedi Krallık’ta güvenebileceğim tek kişi yok mu? Batıdiyar’da bir parça aklı olan tek kişi ben miyim?</em> “Bana, Sör Balman’ın Bronn’u teke tek dövüşe davet ettiğini mi söylüyorsun?”</p>

    <p>“Ba-basit olacağını söyledi. Mızrak bir şö-şövalye silahıdır, dedi ve B-Bronn gerçek bir şövalye değildi. Balman, onu atından düşüreceğini ve adam ye-yerde yatarken işini bitireceğini söyledi.”</p>

    <p>Bronn gerçek bir şövalye değildi, bu doğruydu. Bronn, mücadeleyle sertleştirilmiş bir katildi. <em>Senin ahmak kocan kendi ölüm fermanını yazmış.</em> “Harika bir plan. Planın nasıl ters gittiğini sorabilir miyim?”</p>

    <p>“B-Bronn, mızrağını, Balman’ın zavallı a-a-a-atının göğsüne sapladı. Hayvan devrildiğinde Balman’ın bacakları kırıldı. Çığlıkları yürek parçalıyordu...”</p>

    <p><em>Paralı askerlerin merhameti yoktur,</em> diyebilirdi Cersei. “Size bir av kazası ayarlamanızı söylemiştim. Serseri bir ok, attan düşmek, öfkeli bir domuz... bir adam ormanda sayısız şekilde ölebilir. Bu şekillerin hiçbiri <em>mızrak</em> içermez.”</p>

    <p>Falyse kraliçeyi duyuyormuş gibi görünmüyordu. “Balman’a koşmaya çalıştığımda, B-Bronn yüzüme vurdu. Lordumu i-i-itiraf etmeye zorladı. Balman, onunla ilgilenmesi için Üstat Frenken’e sesleniyordu ama pa-pa-paralı asker...”</p>

    <p>“İtiraf mı?” Cersei bu kelimeden hoşlanmamıştı. “Cesur Sör Balman’ımızın dilini tuttuğuna inanıyorum.”</p>

    <p>“Bronn onun gözüne bir hançer sapladı. Güneş batmadan önce Stokeworth’ten ayrılmamın iyi olacağını, aksi takdirde bana da aynı şeyi yapacağını söyledi. Beni garnizonun içinde elden ele gezdireceğini söyledi, adamlar beni almaya tenezzül ederse tabii. Bronn’un tutuklanmasını emrettiğimde, adamın şövalyelerinden biri, <em>Lord Stokeworth</em>’ün söylediği şeyi yapmamı önerecek kadar küstahlaştı. Ona <em>Lord Stokeworth</em> dedi!” Leydi Falyse kraliçenin eline yapıştı. “Majesteleri bana şövalyeler vermeli. Yüz şövalye! Ve kalemi geri almam için arbaletçiler. Stokeworth benim! <em>Elbiselerimi</em> toplamama bile izin vermediler! Bronn, onların artık onun karısına ait olduğunu söyledi. Bütün i-ipeklerim ve kadifelerim.”</p>

    <p><em>O paçavralar, dertlerinin en küçüğü.</em> Kraliçe, parmaklarını, diğer kadının yapış yapış ellerinden kurtardı. “Kralı korumak için bir mum söndürmenizi istedim. Sizse mumun üstüne bir kavanoz çılgınateş döktünüz. Şu kafasız Balman’ın, adımı bu işe karıştırmadığını söyle. Bunu yapmadığını söyle.”</p>

    <p>Falyse dudaklarını yaladı. “O... o acı çekiyordu, bacakları kırılmıştı. Bronn ona merhamet göstereceğini söyledi ama... Zavallı a-a-anneme ne olacak?”</p>

    <p><em>Ölecek sanırım.</em> “Ne olacağını sanıyorsun?” Leydi Tanda halihazırda ölmüş olabilirdi. Bronn, kırık kalçalı yaşlı bir kadına bakıcılık yapacak türden bir adam değildi.</p>

    <p>“Bana yardım etmek zorundasınız. Nereye gideceğim? Ne yapacağım?”</p>

    <p>Cersei neredeyse, <em>belki de Ay Oğlan’la evlenirsin,</em> diyecekti. <em>Merhum kocan kadar büyük bir aptal sayılır.</em> Kral Toprakları’nın eşiğinde bir savaş çıkmasını göze alamazdı, şimdi olmazdı. “Sessiz rahibeler dulları aralarına almaktan her daim mutluluk duyar,” dedi. “Onlarınki huzurlu bir hayattır; duayla, tefekkürle ve hayırlı işlerle dolu bir hayat. Canlılara teselli, ölülere huzur verirler.” <em>Ve konuşmazlar.</em> Kadının Yedi Krallık’ta dolaşmasına ve etrafa tehlikeli hikâyeler yaymasına izin veremezdi.</p>

    <p>Falyse’in kulakları mantığa sağırdı. “Yaptığımız her şeyi sizin hizmetinizde yaptık Majesteleri. <em>Sadık Olmaktan Gurur Duyarız.</em> Dediniz ki...”</p>

    <p>“Hatırlıyorum,” Cersei kendini gülümsemeye zorladı. “Biz kaleni geri almanın bir yolunu bulana kadar, burada bizimle kalabilirsin leydim. Sana bir kadeh şarap daha doldurayım. Uyumana yardım eder. Yorgun ve kederlisin, bu çok aşikâr. Benim zavallı, sevgili Falyse’im. İşte böyle, iç.”</p>

    <p>Konuğu şarap sürahisiyle meşgulken, Cersei kapıya gidip hizmetçilerini çağırdı. Dorcas’a, Lord Qyburn’ü bulması ve adamı derhal oraya getirmesini söyledi. Jocelyn Swfyt’i mutfağa gönderdi. “Ekmek ve peynir getir, etli hamur ve birkaç elma. Ve şarap. Susadık.”</p>

    <p>Qyburn, yemeklerden önce geldi. O sırada Leydi Falyse üç kadeh daha devirmişti ve uyuklamaya başlamıştı, ancak zaman zaman canlanıyor ve tekrar hıçkırıyordu. Kraliçe, Qyburn’ü bir kenara çekti ve ona Sör Balman’ın aptallığını anlattı. “Falyse’in şehre hikâyeler yaymasına müsaade edemem. Yaptığın... iş... için hâlâ kadına ihtiyacın var mı?”</p>

    <p>“Var majesteleri. Kuklacılar epey yorgun düştü.”</p>

    <p>“O halde kadını al ve ne istiyorsan yap. Lakin kara hücrelere bir kez girdiğinde... gerisini söylememe gerek var mı?”</p>

    <p>“Hayır Majesteleri. Anladım.”</p>

    <p>“Güzel.” Kraliçe tektar gülümsemesini giyindi. “Tatlı Falyse, Üstat Qyburn burada. Dinlenmeni sağlayacak.”</p>

    <p>“Ah,” dedi Falyse hafifçe. “Ah, iyi.”</p>

    <p>Kapı Falyse’le Qyburn’ün arkasından kapandığında, Cersei kendine bir kadeh şarap daha doldurdu. “Etrafım düşmanlarla ve embesillerle çevrili,” dedi. Kendi kanına ve ailesine bile güvenemiyordu. Bir zamanlar onun diğer yarısı olan Jaime’ye de. <em>O benim kılıcım ve kalkanım olacaktı, benim güçlü sağ elim olacaktı. Neden beni sinirlendirmekte ısrar ediyor?</em></p>

    <p>Bronn bir baş belasından öte değildi elbette. Cersei onun İblis’i sakladığına hiçbir zaman gerçekten inanmamıştı. Tyrion zeki bir adamdı; kraliçenin gazabının Lollys’e yöneleceğini gayet iyi bilir ve Lollys’in piç oğluna onun adının verilmesine asla müsaade etmezdi. Leydi Merryweather bu hususun altını çizmişti ve haklıydı. Bu istihzanın Bronn’un marifeti olduğu hemen hemen kesindi. Cersei, adamı, elinde bir kadeh şarap ve yüzünde arsız bir gülümsemeyle buruşuk üvey oğlunu seyrederken hayal edebiliyordu. <em>İstediğin kadar sırıt Sör Bronn, yakında çığlık atıyor olacaksın. Hazır yapabiliyorken, yarım akıllı karının ve çalıntı kalenin tadını çıkar. Zamanı geldiğinde seni bir sinek gibi ezeceğim.</em> Belki de Cersei, ezme işini yapması için Sör Loras’ı gönderirdi. Çiçek Şövalyesi, Ejderha Kayası’ndan sağ dönerse tabii. Bu harika olur. <em>Eğer tanrılar iyiyse, Loras ve Bronn birbirlerini öldürürler, tıpkı Sör Arryk ve Sör Erryk gibi.</em> Stokeworth’e gelince... hayır, Cersei, Stokrworth’ü düşünmekten bıkmıştı.</p>

    <p>Kraliçe yatak odasına dönene kadar, Taena tekrar uykuya dalmıştı. Cersei’nin başı dönüyordu. Çok fazla şarap ve çok az uyku, dedi kendine. Neticede, her gece iki kere korkunç havadislerle uyandırılmıyordu. <em>Ben en azından uyandırılabiliyorum. Robert, hükmetmek şöyle dursun, yataktan kalmayacak kadar sarhoş olurdu. Bütün bu meselelerle uğraşmak Jon Arryn’e düşerdi.</em> Robert’tan daha iyi bir kral olduğunu düşünmek, Cersei’yi mutlu etti.</p>

    <p>Pencerelerin dışındaki gökyüzü aydınlanmaya başlamıştı. Cersei, Leydi Merryweather’ın yanına yatağa oturdu. Kadının yumuşak nefesini dinledi, inip kalkan göğsünü seyretti. <em>Rüyasında Myr’i mi görüyor?</em> diye merak etti. <em>Yoksa yüzünde yara izi olan âşığını mı? Reddedilmesi mümkün olmayan siyah saçlı, tehlikeli adamı?</em> Cersei, Taene’nın Lord Orton’ı düşlemediğinden emindi.</p>

    <p>Kadının tek göğsünü kavradı. Önce yumuşak bir şekilde, hafifçe dokunarak, avucundaki saten kadar pürüzsüz teni hissederek. Kadının göğsünü nazikçe sıktı, sonra başparmağını kadının iri meme ucunda gezdirdi, ucun sertleştiğini hissedene kadar parmağını ileri geri hareket ettirdi. Cersei yukarı baktığında, Taena’nın gözleri açıktı. “Güzel mi?” diye sordu kraliçe.</p>

    <p>“Evet,” dedi Leydi Merryweather.</p>

    <p>“Ya bu?” Cersei kadının meme ucunu çimdikledi, sertçe çekti, parmaklarının arasında döndürdü.</p>

    <p>Myrli kadın acıyla inledi. “Canımı acıtıyorsunuz.”</p>

    <p>“Şarap yüzünden,” dedi Cersei. “Yemekte bir sürahi şarap içtim, bir sürahi de dul Stokeworth’le birlikle. Onu sakinleştirmek için içmek zorundaydım.” Taena’nın diğer göğüs ucunu da sıktı. Kadın inledi. “Ben kraliçeyim,” dedi Cersei. “Haklarımı talep ediyorum.”</p>

    <p>“Ne isterseniz yapın.” Taena’nın saçları Robert’ınkiler kadar siyahtı, bacaklarının arasındaki tüyler de öyle. Cersei oraya dokunduğunda, kılların sırılsıklam olduğunu hissetti, Robert’ınkiler sert ve kuru olurdu. “Lütfen,” dedi Myrli kadın, “devam edin kraliçem. Bana ne isterseniz yapın. Ben sizinim.”</p>

    <p>Ama işe yaramıyordu. Robert’ın ona sahip olduğu gecelerde hissettiği şey her ne idiyse, Cersei onu hissedemiyordu. Bunda haz yoktu, Cersei için yoktu. Taena için, evet. Kadının göğüs uçları iki kara elmastı, kadınlığı ıslak ve sıcaktı. <em>Robert seni severdi, bir saat için.</em> Kraliçe, tek parmağını o Myr bataklığına soktu, sonra bir parmağını daha, parmaklarını ileri geri hareket ettirdi. <em>Ama içine boşaldıktan sonra, adını hatırlamakta bile güçlük çekerdi.</em></p>

    <p>Cersei, bir kadını, Robert’ı boşalttığı kadar kolay boşaltıp boşaltamayacağını görmek istiyordu. Kadının içine üçüncü parmağını sokarken, <em>on bin çocuğunuz avucumun içinde zail oldu Majesteleri,</em> diye düşündü. <em>Siz horlarken, ben parmaklarımdan oğullarınızı yalıyordum, birer birer, bütün o yapışkan prensleri. Siz hakkınızı alıyordunuz lordum ama ben karanlıkta veliahtlarınızı yiyordum.</em> Taena titredi. Yabancı bir dilde bir şeyler söyledi, sonra tekrar titredi, sırtını büktü ve çığlık attı. <em>Vücuduna bir boynuz saplanmış gibi bağırıyor,</em> diye düşündü kraliçe. Bir an için, parmaklarının bir yaban domuzunun dişleri olduğunu ve Myrli kadını kasıklarından boğazına kadar parçaladığını hayal etti.</p>

    <p>Hâlâ işe yaramıyordu.</p>

    <p>Cersei elini geri çekmeye çalıştığında, Taena yakaladı ve parmakları öptü. “Tatlı kraliçe, size nasıl zevk verebilirim?” Elini Cersei’nin bacaklarının arasına götürdü. “Bana benden ne istediğini söyle aşkım.”</p>

    <p>“Beni rahat bırak.” Cersei yatağın diğer tarafına yuvarlandı ve yatak örtüsünü üstüne çekti, titriyordu. Şafak söküyordu. Birazdan sabah olacak ve bütün bunlar unutulacaktı.</p>

    <p>Bunlar asla olmamıştı.</p>
  </div>
</body>
</html>
