<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org//ops">

<head>
  <link href="sty.css" rel="stylesheet" type="text/css"/>
  <title>İKİNCİ PERDE ON DOKUZUNCU SAHNE: Hogwarts, Kızlar Tuvaleti</title>
</head>

<body>

  <br/>

  <h6>İKİNCİ PERDE ON DOKUZUNCU SAHNE</h6>

  <div>

    <img src="yaprak.png"/>

  </div>

  <h5>Hogwarts, Kızlar Tuvaleti</h5>

  <br/>

  <p>SCORPIUS ile ALBUS bir tuvalete girerler. Tuvaletin tam ortasında
Viktorya dönemi tarzında, büyük bir lavabo vardır.</p>

  <dd>SCORPIUS</dd>

  <p>Doğru mu anladım - planımız, Devleştirme...</p>

  <dd>ALBUS</dd>

  <p>Evet, Scorpius, şu sabunu alabilirsen...</p>

  <dt>SCORPIUS lavabonun içinden bir sabun çıkarır.</dt>

  <p><i>Engorgio!</i></p>

  <dt>Asasının ucundan tuvaletin öbür tarafına bir şimşek fırlatır. Sabun büyüyüp öncesinin dört katına ulaşır.</dt>

  <dd>SCORPIUS</dd>

  <p>Güzel. Dev-etkilendim diyebilirim.</p>

  <dd>ALBUS</dd>

  <p>İkinci görev, göldeki görevdi. Onlardan çalınan bir şeyi geri almaları gerekiyordu ki bu -</p>

  <dd>SCORPIUS</dd>

  <p>- sevdikleri insanlardı.</p>

  <dd>ALBUS</dd>

  <p>Cedric gölde yüzebilmek için bir Kabarcık-Kafa Büyüsü 
kullanmıştı. Tek yapmamız gereken onu takip etmek ve Devleştirme kullanarak çok daha büyük bir şeye çevirmek. Biliyoruz ki Zaman Döndürücü bize çok vakit tanımıyor, o yüzden hızlı olmamız gerekecek. Ona ulaşıp kafasını <i>Engorgio</i>'layacağız, böylece gölden dışan - gö­revden uzağa - yarışmadan uzağa doğru süzülüp gidişini izleyeceğiz...</p>

  <dd>SCORPIUS</dd>

  <p>İyi de - hâlâ göle gitmeyi nasıl başaracağımızı anlatmadın bana...</p>

  <dt>Birden musluktan su fışkırır, arkasından da sırılsıklam bir MIZMIZ MYRTLE yükselir.</dt>

  <dd>MIZMIZ MYRTLE</dd>

  <p>Oooh. Ne iyi geldi. Eskiden hiç hoşuma gitmezdi. Ama benim yaşıma gelince, artık elde ne varsa o...</p>

  <dd>SCORPIUS</dd>

  <p>Tabii ya - sen bir dâhisin - Mızmız Myrtle...</p>

  <dt>MIZMIZ MYRTLE aşağı, SCORPlUS'a doğru süzülür.</dt>

  <dd>MIZMIZ MYRTLE</dd>

  <p>Ne dedin bana? Mızmızlık mı ediyorum? Şu anda mızmızlık ediyor muyum? Ha? Ha?</p>

  <dd>SCORPIUS</dd>

  <p>Hayır, öyle demek istemedim...</p>

  <dd>MIZMIZ MYRTLE </dd>

  <p>Adım ne benim?</p>

  <dd>SCORPIUS</dd>

  <p>Myrtle.</p>

  <dd>MIZMIZ MYRTLE</dd>

  <p>Aynen - Myrtle. Myrtle Elizabeth Warren - güzel bir ad - benim adım. Mızmız'a gerek yok.</p>

  <dd>SCORPIUS</dd>

  <p>Şey...</p>

  <dd>MIZMIZ MYRTLE (kıkırdar)</dd>

  <p>Epey zaman oldu. Erkekler. Benim tuvaletimde. Benim kızlar tuvaletimde. Hiç hoş değil bu... Ama Potter'lara karşı her zaman zaafım olmuştur. Ayrıca bir Malfoy'u 
da hafiften beğeniyordum. Şimdi, size nasıl yardım edebilirim?</p>

  <dd>ALBUS</dd>

  <p>Sen oradaydın Myrtle - gölde. Yazılanlarda senden de bahsediyorlar. Bu borulardan oraya gidiş olmalı.</p>

  <dd>MIZMIZ MYRTLE</dd>

  <p>Benim gitmediğim yer yok ki. Ama tam olarak nereden bahsediyorsunuz?</p>

  <dd>ALBUS</dd>

  <p>ikinci görev. Göldeki görev. Üçbüyücü Turnuvası. Yirmi beş yıl önce. Harry ve Cedric.</p>

  <dd>MIZMIZ MYRTLE</dd>

  <p>O hoş çocuğun ölmüş olması ne fena. Yani baban hoş de­ğil demiyorum - ama Cedric Diggory - bu tuvalette kaç kızın büyülü aşk sözleri mırıldanmasını dinlemek zorunda kaldım, bilseniz şaşarsınız... sonra çocuk elden gitti­ğinde ağlayanlar var bir de tabii.</p>

  <dd>ALBUS</dd>

  <p>Bize yardım et, Myrtle. Aynı göle girmemize yardım et.</p>

  <dd>MIZMIZ MYRTLE</dd>

  <p>Zamanda yolculuk yapmanızı sağlayabileceğimi mi sanı­yorsunuz?</p>

  <dd>ALBUS</dd>

  <p>Bizim için bir sır tutmanı isteyeceğiz.</p>

  <dd>MIZMIZ MYRTLE</dd>

  <p>Sırlara bayılırım. Kimseciklere söylemem. Söylersem canımı alsınlar. Ya da - dengi neyse. Yani, hayaletler için, hani.</p>

  <dt>ALBUS, SCORPIUS'a bakıp onaylarcasına başını sallar ve SCORPIUS Zaman Döndürücüyü çıkarır.</dt>

  <dd>ALBUS</dd>

  <p>Zamanda yolculuğu biz yapabiliriz. Senin borularda yolculuk yapmamıza yardım etmen gerekiyor. Cedric Diggory'yi kurtaracağız.</p>

  <dd>MIZMIZ MYRTLE (sırıtır)</dd>

  <p>Kulağa eğlenceli bir şey gibi geliyor.</p>

  <dd>ALBUS</dd>

  <p>Kaybedecek vaktimiz yok.</p>

  <dd>MIZMIZ MYRTLE</dd>

  <p>Tam bu lavabo. Bu lavabo doğruca göle boşalıyor. Her türlü yönetmeliğe aykırı ama bu okul her zaman antika olmuştur zaten. Dalarsanız sizi doğruca göle götürecektir.</p>

  <dt>ALBUS kendini lavabonun içine çeker, çekerken de pelerinini atar. SCORPIUS da aynını yapar.</dt>

  <dt>ALBUS, SCORPIUS'a içinde yeşillik olan bir torba verir.</dt>

  <dd>ALBUS</dd>

  <p>Birazı sana, birazı bana.</p>

  <dd>SCORPIUS</dd>

  <p>Galsamotu mu? Galsamotu mu kullanıyoruz? Suda nefes almak için?</p>

  <dd>ALBUS</dd>

  <p>Tıpkı babamın yaptığı gibi. Evet, hazır mısın?</p>

  <dd>SCORPIUS</dd>

  <p>Unutma, bu sefer zamana yenilmemeliyiz...</p>

  <dd>ALBUS</dd>

  <p>Beş dakika, sadece beş dakikamız var şimdiye geri çekilmeden önce.</p>

  <dd>SCORPIUS</dd>

  <p>Her şeyin yolunda gideceğini söyle bana.</p>

  <dd>ALBUS {sırıtarak)</dd>

  <p>Her şey tamamıyla yolunda gidecek. Hazır mısın?</p>

  <dt>ALBUS Galsamotu'nu alır ve aşağı doğru gidip gözden kaybolur.</dt>

  <dd>SCORPIUS</dd>

  <p>Hayır, Albus - Albus -</p>

  <dt>Başını kaldırıp bakar. MIZMIZ MYRTLE la yalnız kalmıştır.</dt>

  <dd>MIZMIZ MYRTLE</dd>

  <p>Cesur çocukları severim.</p>

  <dd>SCORPIUS (biraz korkmuş, azıcık da cesur)</dd>

  <p>O halde ben de tamamıyla hazırım. Başımıza ne gelecekse.</p>

  <dt>Galsamotu'nu alır ve o da aşağı doğru kaybolur.</dt>

  <dt>MIZMIZ MYRTLE sahnede yalnız kalır.</dt>

  <dt>Dev bir ışık patlaması ve bir çatırdama olur.</dt>

  <dt>Ve zaman durur. Derken tersine döner, biraz düşünür ve
geri sarmaya başlar...</dt>

  <dt>Çocuklar gitmiştir.</dt>

  <dt>HARRY koşarak gelir, kaşları fena halde çatıktır. Arkasından
da DRACO, GINNY ve PROFESÖR McGONAGALL gelirler.</dt>

  <dd>HARRY</dd>

  <p>Albus... Albus...</p>

  <dd>GINNY</dd>

  <p>Gitmiş.</p>

  <dt>Yerde çocukların pelerinlerini bulurlar.</dt>

  <dd>PROFESÖR McGONAGALL (haritaya bakarak)</dd>

  <p>Kayboldu. Yo, Hogwarts'ın altından gidiyor, yo, kayboldu -</p>

  <dd>DRACO</dd>

  <p>Nasıl yapıyor bunu?</p>

  <dd>MIZMIZ MYRTLE</dd>

  <p>Çok hoş bir zımbırtı kullanıyor.</p>

  <dd>HARRY</dd>

  <p>Myrtle!</p>

  <dd>MIZMIZ MYRTLE</dd>

  <p>Ay, tamam yakaladınız hemen. O kadar da saklanmaya çalışıyordum bak. Merhaba Harry. Merhaba Draco. Yine yaramazlık mı yaptınız bakalım?</p>

  <dd>HARRY</dd>

  <p>Ne zımbırtısı kullanıyor?</p>

  <dd>MIZMIZ MYRTLE</dd>

  <p>Galiba sır ama senden hiçbir şey saklayamamışımdır zaten, Harry. Nasıl oldu da yaşlanınca daha da yakışıklı oldun? Boyun da uzamış.</p>

  <dd>HARRY</dd>

  <p>Oğlum tehlikede. Yardımına ihtiyacım var. Onlar ne yapıyorlar, Myrtle?</p>

  <dd>MIZMIZ MYRTLE</dd>

  <p>Lokum gibi bir çocuğu kurtarmanın peşindeler. Cedric Diggory diyeyim.</p>

  <dt>HARRY anında olan biteni anlar ve dehşete düşer.</dt>

  <dd>PROFESÖR McGONAGALL</dd>

  <p>Ama Cedric Diggory yıllar önce öldü...</p>

  <dd>MIZMIZ MYRTLE</dd>

  <p>Bu duruma bir çare bulabileceğine bayağı emin görünü­yordu. Epey kendinden emin biri o, Harry, tıpkı senin gibi.</p>

  <dd>HARRY</dd>

  <p>Konuşmamızı - Amos Diggory'yle... yoksa... Bakanlık'ın Zaman Döndürücüsü. Yo, imkânsız.</p>

  <dd>PROFESÖR McGONAGALL</dd>

  <p>Bakanlık'ın bir Zaman Döndürücü'sü mü var? Onlar imha edildi sanıyordum?</p>

  <dd>MIZMIZ MYRTLE</dd>

  <p>Herkes ne yaramaz, değil mi?</p>

  <dd>DRACO</dd>

  <p>Lütfen biri neler olduğunu açıklayabilir mi?</p>

  <dd>HARRY</dd>

  <p>Albus'la Scorpius bir kaybolup bir belirmiyorlar - yolculuk yapıyorlar. Zamanda yolculuk.</p>

  <div>

    <img src="dal.png"/>

  </div>

</body>

</html>