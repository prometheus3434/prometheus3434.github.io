<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org//ops">

<head>
  <link href="sty.css" rel="stylesheet" type="text/css"/>
  <title>DÖRDÜNCÜ PERDE DÖRDÜNCÜ SAHNE: Sihir Bakanlığı, Harry’nin Odası</title>
</head>

<body>

  <br/>

  <h6>DÖRDÜNCÜ PERDE DÖRDÜNCÜ SAHNE</h6>

  <div>

    <img src="yaprak.png"/>

  </div>

  <h5>Sihir Bakanlığı, Harry’nin Odası</h5>

  <br/>

  <p>HARRY hızlı hızlı evrakları karıştırır.</p>

  <dd>DUMBLEDORE</dd>

  <p>İyi akşamlar, Harry.</p>

  <dt>Anlık sessizlik. HARRY başım kaldırıp DUMBLEDORE 'unportresine bakar, yüzü ifadesizdir.</dt>

  <dd>HARRY</dd>

  <p>Profesör Dumbledore. Benim odamda hem de, onur duydum. Bu akşam olayların tam da ortasındayım herhalde, öyle mi?</p>

  <dd>DUMBLEDORE</dd>

  <p>Ne yapıyorsun?</p>

  <dd>HARRY</dd>

  <p>Evraklara bakıyorum, gözden kaçırmamam gereken bir şeyi kaçırmış mıyım diye. Savaşabileceğimiz kısıtlı şekliyle savaşabilmek için kuvvetleri topluyorum. Savaşın bizden çok uzakta şiddetle devam ettiğini bilerek. Başka ne 
yapabilirim?</p>

  <dt>Duraklama. DUMBLEDORE bir şey söylemez.</dt>

  <p>Nerelerdeydin, Dumbledore?</p>

  <dd>DUMBLEDORE</dd>

  <p>Şimdi buradayım.</p>

  <dd>HARRY</dd>

  <p>Tam savaş kaybedilirken burada. Yoksa Voldemort'un döneceğini inkâr mı ediyorsun?</p>

  <dd>DUMBLEDORE </dd>

  <p>Bu - mümkün.</p>

  <dd>HARRY</dd>

  <p>Çık buradan. Git. Seni burada istemiyorum, sana ihtiyacım yok. Gerçekten önemi olduğunda hiç yoktun. Onunla üç kez sensiz savaştım. Gerekirse, gene karşısına çıkarım - tek başıma.</p>

  <dd>DUMBLEDORE</dd>

  <p>Harry, onunla senin adına savaşmak istemedim mi sanıyorsun? Elimden gelse, seni esirgerdim -</p>

  <dd>HARRY</dd>

  <p>Sevgi bizi körleştiriyor, öyle mi? Ne demek olduğunu biliyor musun acaba? Bunun ne kadar kötü bir nasihat olduğunu biliyor musun bari? Benim oğlum - oğlum bizim 
için savaşıyor, tıpkı benim senin için savaşmak zorunda kaldığım gibi. Ve sen bana ne kadar kötü babalık ettiysen ben de ona o kadar kötü babalık ettim. Onu sevilmediğini hissettiği yerlerde bıraktım - onda, anlaması yıllarını alacak kırgınlıklara sebep oldum -</p>

  <dd>DUMBLEDORE</dd>

  <p>Eğer Privet Drive'ı kastediyorsan -</p>

  <dd>HARRY</dd>

  <p>Yıllar geçirdim orada - yıllar. Tek başıma, ne olduğumu ya da niye orada olduğumu bilmeden, kimsenin aldırıp aldırmadığını bilmeden!</p>

  <dd>DUMBLEDORE</dd>

  <p>Ben - sana bağlanmak istemedim -</p>

  <dd>HARRY</dd>

  <p>Kendini koruyordun, o zaman bile!</p>

  <dd>DUMBLEDORE</dd>

  <p>Hayır. Seni koruyordum. Senin incinmeni istemiyordum...</p>

  <dt>DUMBLEDORE portreden dışarı uzanmaya çalışır, uzanamaz. Ağlamaya başlar ama saklamaya çalışır.</dt>

  <p>Ama sonunda seninle buluşmam gerekti... On bir yaşındaydın ve öyle cesurdun ki. Öyle iyi. Önüne serilmiş yolda şikâyet etmeden yürüdün. Tabii ki seni seviyordum... ve biliyordum ki her şey tekrarlanacak.... biliyordum ki nerede sevsem, onarılmaz hasara neden olacağım... Ben sevebilecek biri değilim... Zarar vermeden sevmedim hiç...</p>

  <dt>Anlık sessizlik.</dt>

  <dd>HARRY</dd>

  <p>Eğer bunu o zaman söylesen, bana daha az zarar vermiş olurdun.</p>

  <dd>DUMBLEDORE (açıkça ağlar)</dd>

  <p>Kördüm. Sevgi yapıyor bunu insana. Bu ketum, düzenbaz, tehlikeli ihtiyar adamın seni sevdiğini... duymaya ihtiyacın olduğunu... göremedim.</p>

  <dt>Bir duraklama. İki adam duygularına yenik düşmüştür.</dt>

  <dd>HARRY</dd>

  <p>Hiç şikâyet etmediğim doğru değil.</p>

  <dd>DUMBLEDORE</dd>

  <p>Harry, bu karmakarışık, duygusal dünyada mükemmel bir cevap asla yoktur. Mükemmeliyet, insanlığın erişemeyeceği, sihrin erişemeyeceği bir yerdedir. Her pırıl pırıl mutluluk anının içinde o zehir damlası vardır: Acının tekrar geleceğini bilmek. Sevdiklerine karşı dürüst ol, acını göster. Istırap çekmek, nefes almak kadar insanidir.</p>

  <dd>HARRY</dd>

  <p>Bunu bana bir keresinde söylemiştin.</p>

  <dd>DUMBLEDORE</dd>

  <p>Bu akşam sana sunabileceğim tek şey bu. Yürüyerek uzaklaşmaya başlar.</p>

  <dd>HARRY</dd>

  <p>Gitme!</p>

  <dd>DUMBLEDORE '</dd>

  <p>Sevdiklerimiz bizi asla gerçekten terk etmez, Harry. Ölümün dokunamayacağı şeyler vardır. Boya... ve hatıralar... ve sevgi.</p>

  <dd>HARRY</dd>

  <p>Ben de seni sevdim, Dumbledore.</p>

  <dd>DUMBLEDORE</dd>

  <p>Biliyorum.</p>

  <dt>Gider. HARRY yalnız kalır. DRACO girer.</dt>

  <dd>DRACO</dd>

  <p>Şu diğer gerçeklikte - yani, Scorpius'un gördüğü gerçeklikte - benim Sihirli Yasal Yaptırım Dairesi Başkanı olduğumu biliyor muydun? Belki de çok geçmeden bu oda benim olacak. İyi misin sen?</p>

  <dt>HARRY kederle kendini yiyip bitirmiştir.</dt>

  <dd>HARRY</dd>

  <p>Gir içeri de sana bir tanıtım turu yapayım o halde.</p>

  <dt>DRACO tereddüt içinde odaya girer. Etrafa hoşnutsuzlukla bakar.</dt>

  <dd>DRACO</dd>

  <p>Mesele şu ki Bakanlık adamı olmaya aslında hiç heves etmedim. Çocukken bile. Babam - onun isteyip isteyeceği tek şey buydu - benimse, değildi.</p>

  <dd>HARRY</dd>

  <p>Sen ne yapmak istiyordun?</p>

  <dd>DRACO</dd>

  <p>Quidditch. Ama yeterince iyi değildim. Esas olarak mutlu olmak istiyordum.</p>

  <dt>HARRY anladığım gösterircesine başını sallar. DRACO bir saniye daha ona bakar.</dt>

  <p>Kusura bakma, hoşbeş etme konusunda pek iyi sayılmam, ciddi konulara geçsek bir sakıncası var mı?</p>

  <dd>HARRY</dd>

  <p>Tabii. Hangi ciddi konular?</p>

  <dt>Anlık sessizlik.</dt>

  <dd>DRACO</dd>

  <p>Sence tek Zaman Döndürücü Theodore Nott'ta mıydı?</p>

  <dd>HARRY</dd>

  <p>Ne?</p>

  <dd>DRACO</dd>

  <p>Bakanlık'ın el koyduğu Zaman Döndürücü bir prototipti. Ucuz metalden yapılmıştı. İş görüyor elbette. Ama zamanda ancak beş dakikalığına geri gidebiliyor - bu ciddi bir kusur - hakiki Karanlık Sihir koleksiyoncularına satacağın bir şey değil.</p>

  <dt>HARRY, DRACO’nun ne dediğini anlar.</dt>

  <dd>HARRY</dd>

  <p>Senin için mi çalışıyordu?</p>

  <dd>DRACO</dd>

  <p>Hayır. Babam için. Başka kimsede olmayan şeylere sahip olmayı severdi babam. Bakanlık'ın Zaman Döndürücü'leri - Croaker sağolsun - onun için hep biraz sıkıcıydı. 
Bir saatten fazla geriye gidebilmek istiyordu, yıllar öncesine seyahat edebilmek istiyordu. Hayatta kullanmazdı aslında, sanırım gizliden gizliye Voldemort'suz bir dünyayı o da tercih ediyordu. Ama, evet, Zaman Döndürücü onun için yapılmıştı.</p>

  <dd>HARRY</dd>

  <p>Sakladın mı onu yani?</p>

  <dt>DRACO Zaman Döndürücü'yü ortaya çıkarır.</dt>

  <dd>DRACO</dd>

  <p>Beş dakika sorunu yok, altın gibi de parlıyor, tam Malfoy'ların ağzına layık. Bakıyorum gülümsüyorsun.</p>

  <dd>HARRY</dd>

  <p>Hermione Granger. Birinciyi bunun için elinde tuttu; bir ikinci vardır korkusundan. Bunu elinde tuttuğun için Azkaban'a gönderilebilirdin.</p>

  <dd>DRACO</dd>

  <p>Bir de alternatifini düşün - benim zamanda seyahat etme becerisine sahip olduğumu insanların bildiğini düşün. Dedikoduları düşün - daha da çok inanılırdı.</p>

  <dt>HARRY, DRACO'ya bakar, onu çok iyi anlamıştır.</dt>

  <dd>HARRY</dd>

  <p>Scorpius.</p>

  <dd>DRACO</dd>

  <p>Çocuğumuz olmuyor değildi, ama Astoria narindi, zayıftı. Bir kan melaneti, hem de ciddi. Bir atamız lanetlenmişti... Astoria'da ortaya çıktı. Böyle şeylerin kuşaklar sonra nasıl yeniden ortaya çıkabildiğini bilirsin...</p>

  <dd>HARRY</dd>

  <p>Çok üzgünüm, Draco.</p>

  <dd>DRACO</dd>

  <p>Onun sağlığını tehlikeye atmak istemedim, babam ne derse desin Malfoy soyunun benimle sona ermesinin önemi olmadığını söyledim. Ama Astoria - bebeği Malfoy 
adı için, safkanlık ya da şan için istemiyordu zaten, bizim için istiyordu. Böylece bizim çocuğumuz, Scorpius doğdu... ikimizin de hayatının en güzel günüydü, Astoria'yı hatırı sayılır şekilde zayıflatsa bile. Gözden uzaklaştık, 
üçümüz. Gücünü muhafaza etsin istedim... ve dedikodular başladı.
</p>

  <dd>HARRY</dd>

  <p>Nasıl olduğunu hayal bile edemiyorum.</p>

  <dd>DRACO</dd>

  <p>Astoria kaderinde yaşlanmak olmadığını hep biliyordu. 
O gittiğinde benim yanımda biri olsun istedi, çünkü... Draco Malfoy olmak son derece yalnız bir iş. Benden hep şüphelenilecek. Geçmişten kaçış yok. Ama onu bu dedikoducu, yargılayıcı dünyadan uzakta tutup saklayarak, oğlumun, ortaya çıktığında benim göğüs gerdiğimden daha berbat şüphelerle çevrelenmesini garantiye aldığımı hiç fark etmedim.
</p>

  <dd>HARRY</dd>

  <p>Sevgi körleştiriyor. İkimiz de oğullarımıza ihtiyaçları olan şeyi değil, bizim ihtiyacımız olanı vermeye çalıştık. Kendi geçmişlerimizi yeniden yazmaya çalışmakla öyle meşguldük ki onların bugününü mahvettik.</p>

  <dd>DRACO</dd>

  <p>İşte onun için buna ihtiyacın var. Ne zamandır bende bu, kullanmaya güçlükle direndim, Astoria ile bir dakika daha geçirmek için ruhumu satacak olsam da...</p>

  <dd>HARRY</dd>

  <p>Ama Draco... yapamayız. Onu kullanamayız.</p>

  <dt>DRACO, bakışlarını HARRY'ye çevirir ve ilk kez - bu korkunç çukurun dibinde - birbirlerine dost olarak bakarlar.</dt>

  <dd>DRACO</dd>

  <p>Onları bulmamız gerek - yüzyıllarca sürse de, oğullarımızı bulmalıyız...</p>

  <dd>HARRY</dd>

  <p>Nerede olduklarına ya da hangi zamanda olduklarına dair en ufak fikrimiz yok. Zamanda birini aramak, zamanın tam olarak neresinde arayacağın konusunda fikrin yoksa boş iştir. Hayır, sevgi yeterli olmaz, Zaman Döndürücü'yle de olmaz, korkarım ki. Artık iş oğullarımızda - bizi bir tek onlar kurtarabilir.</p>

  <div>

    <img src="dal.png"/>

  </div>

</body>

</html>