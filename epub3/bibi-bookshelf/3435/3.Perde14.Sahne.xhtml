<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org//ops">

<head>
  <link href="sty.css" rel="stylesheet" type="text/css"/>
  <title>ÜÇÜNCÜ PERDE ON DÖRDÜNCÜ SAHNE: Hogwarts, Slytherin Yatakhanesi</title>
</head>

<body>

  <br/>

  <h6>ÜÇÜNCÜ PERDE ON DÖRDÜNCÜ SAHNE</h6>

  <div>

    <img src="yaprak.png"/>

  </div>

  <h5>Hogwarts, Slytherin Yatakhanesi</h5>

  <br/>

  <p>SCORPIUS, ALBUS'un yatak başının üzerinden meşum bir şekilde eğilir.</p>

  <dd>SCORPIUS</dd>

  <p>Albus... Pşşt... Albus.</p>

  <dt>ALBUS uyanmaz.</dt>

  <p>ALBUS!</p>

  <dt>ALBUS bir şokla uyanır. SCORPIUS güler.</dt>

  <dd>ALBUS</dd>

  <p>Çok hoş. Ne hoş bir uyanma şekli, hiç korkutucu değil.</p>

  <dd>SCORPIUS</dd>

  <p>Biliyor musun çok tuhaf ama hayal edilebilecek en korkunç yerde bulunduğum dan beri korkuyla aram iyi sayılır. Ben Dehşetsiz Scorpius'um artık. Ben Kaygısız Malfoy'um.</p>

  <dd>ALBUS</dd>

  <p>Güzel.</p>

  <dd>SCORPIUS</dd>

  <p>Yani, normalde kapatılmış olmak, aralıksız cezaya bırakılmak beni dağıtırdı ama şimdi - yapabilecekleri en kötü şey ne ki? Küflü Voldi'yi geri getirip bana işkence ettirmek mi? Hayır.</p>

  <dd>ALBUS</dd>

  <p>Keyfin yerindeyken korkutucu oluyorsun, biliyor musun?</p>

  <dd>SCORPIUS</dd>

  <p>Bugün İksir'de Rose gelip de bana Ekmek Kafalı dediğinde az kalsın ona sarılıyordum. Yok, az kalsını filan yok, resmen sarılmaya çalıştım, o da kaval kemiğime bir tekme indirdi.</p>

  <dd>ALBUS</dd>

  <p>Korkusuzluğun sağlığına pek iyi geleceğinden emin değilim.</p>

  <dt>SCORPIUS, ALBUS'a bakar; yüzü giderek daha düşünceli bir hal alır.</dt>

  <dd>SCORPIUS</dd>

  <p>Yeniden burada olmak ne kadar güzel bilemezsin, Albus. Oradan nefret ettim.</p>

  <dd>ALBUS</dd>

  <p>Polly Chapman'ın senden hoşlandığı kısımlar dışında tabii.</p>

  <dd>SCORPIUS</dd>

  <p>Cedric bambaşka biriydi - karanlık, tehlikeli. Babam - ondan istedikleri her şeyi yapıyordu. Peki ya ben? Başka bir Scorpius keşfettim, biliyor musun? Her şeyi kendine hak gören, öfkeli, gaddar - insanlar benden korkuyordu. Sanki hepimizi sınava sokmuşlar ve hepimiz - çakmışız.</p>

  <dd>ALBUS</dd>

  <p>Ama her şeyi değiştirdin. Eline fırsat geçti ve zamanı eski 
haline getirdin. Kendini eski haline getirdin.</p>

  <dd>SCORPIUS</dd>

  <p>Sadece ne olmam gerektiğini bildiğim için.</p>

  <dt>ALBUS bunu düşünür.</dt>

  <dd>ALBUS</dd>

  <p>Sence ben de sınava sokuldum mu? Sokuldum, değil mi?</p>

  <dd>SCORPIUS</dd>

  <p>Hayır, henüz değil.</p>

  <dd>ALBUS</dd>

  <p>Yanılıyorsun. Aptalca olan bir kez geri gitmek değildi - herkes o hatayı yapabilir - asıl aptalca olan ikinci kez gidecek kadar kibirli davranmaktı.</p>

  <dd>SCORPIUS</dd>

  <p>İkimiz de geri gittik, Albus.</p>

  <dd>ALBUS</dd>

  <p>Peki ben neden bu işi yapmaya bu kadar kararlıydım? 
Cedric, ha? Cidden mi? Hayır. Bir şey kanıtlama ihtiyacındaydım. Babam haklı - o macera yaşamaya gönüllü olmadı - bana gelince, bütün bunlar, hepsi benim suçum
- ve sen olmasan her tarafa Karanlık basabilirdi.</p>

  <dd>SCORPIUS</dd>

  <p>Ama basmadı. Üstelik bu benim kadar senin de sayende oldu. Ruh Emiciler - kafamın içine girdiklerinde - Severus Snape bana seni düşünmemi söyledi. Belki orada değildin, Albus; ama savaşıyordun - benimle birlikte savaşıyordun.</p>

  <dt>ALBUS onaylarcasına başını sallar. Duygulanmıştır.</dt>

  <p>Cedric'i kurtarmaya gelince, hiç de o kadar kötü bir fikir değildi - en azından benim kafamda - ama biliyorsun, değil mi, kesinlikle bir daha deneyemeyiz.</p>

  <dd>ALBUS</dd>

  <p>Evet, biliyorum. Çok iyi biliyorum.</p>

  <dd>SCORPIUS</dd>

  <p>Güzel. O zaman bunu yok etmeme yardım edebilirsin.</p>

  <dt>SCORPIUS Zaman Döndürücüyü çıkarıp ALBUS'a gösterir.</dt>

  <dd>ALBUS</dd>

  <p>Herkese onun gölün dibinde olduğunu söylememiş miydin?</p>

  <dd>SCORPIUS</dd>

  <p>Belli ki Kaygısız Malfoy bayağı iyi bir yalancı.</p>

  <dd>ALBUS</dd>

  <p>Scorpius, bunu birine söylememiz lazım...</p>

  <dd>SCORPIUS</dd>

  <p>Kime? Bakanlık daha önce elinde tutmuştu bunu, yeniden aynı şeyi yapmayacakları konusunda onlara güveniyor musun gerçekten? Sadece senle ben bunun ne kadar tehlikeli bir şey olduğunu yaşayıp gördük, bu da demek oluyor ki senle ben bunu yok etmeliyiz. Kimse bizim yaptığımızı yapmamalı Albus. Hiç kimse. Hayır <i>(hafiften azametli bir edayla)</i>. Zaman döndürmenin tarih olma vakti geldi artık.</p>

  <dd>ALBUS</dd>

  <p>O ettiğin lafla bayağı bir gurur duyuyorsun şu an, değil mi?</p>

  <dd>SCORPIUS</dd>

  <p>Bütün gün üzerinde çalıştım.</p>

  <div>

    <img src="dal.png"/>

  </div>

</body>

</html>