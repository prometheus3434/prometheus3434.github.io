<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org//ops">

<head>
  <link href="sty.css" rel="stylesheet" type="text/css"/>
  <title>DÖRDÜNCÜ PERDE DOKUZUNCU SAHNE: Godric’s Hollow, Kilisenin İçi, 1981</title>
</head>

<body>

  <br/>

  <h6>DÖRDÜNCÜ PERDE DOKUZUNCU SAHNE</h6>

  <div>

    <img src="yaprak.png"/>

  </div>

  <h5>Godric’s Hollow, Kilisenin İçi, 1981</h5>

  <br/>

  <p>ALBUS bir kilise sırasında uyumaktadır. GINNY dikkatle onu gözler. HARRY karşı pencereden dışarı bakar.</p>

  <dd>HARRY</dd>

  <p>Yok. Hiçbir şey yok. Niye gelmedi?</p>

  <dd>GINNY</dd>

  <p>Biz beraberiz, annen ve baban yaşıyor, zamanı döndürebiliriz Harry, ama hızlandıramayız. O hazır olduğunda gelecek, biz de onun için hazır olacağız.</p>

  <dt>Uyuyan ALBUS'a bakar.</dt>

  <p>Ya da bazılarımız hazır olacak.</p>

  <dd>HARRY</dd>

  <p>Zavallı çocuk, dünyayı kurtarması gerektiğini düşünüyordu.</p>

  <dd>GINNY</dd>

  <p>Zavallı çocuk dünyayı kurtardı. O battaniye hamlesi çok ustacaydı. Yani, aynı zamanda dünyayı neredeyse mahvediyordu da ama, o kısmına odaklanmasak daha iyi 
olur herhalde.</p>

  <dd>HARRY</dd>

  <p>Sence iyi mi?</p>

  <dd>GINNY</dd>

  <p>İyi olacak, sadece biraz zaman alabilir - sana da biraz zaman lazım olabilir.</p>

  <dt>HARRY gülümser. GINNY dönüp ALBUS 'a bakar. HARRY de bakar.</dt>

  <p>Biliyor musun, ben Sırlar Odası'nı açtıktan sonra - Voldemort beni o korkunç günce ile büyüleyip de ben neredeyse her şeyi mahvettikten sonra -</p>

  <dd>HARRY</dd>

  <p>Hatırlıyorum.</p>

  <dd>GINNY</dd>

  <p>Hastaneden çıktığımda, herkes ben yokmuşum gibi davrandı, herkes benimle iletişimi kesti - tabii her şeye sahip olan çocuk dışında. O, Gryffindor ortak salonunda yanıma geldi ve bana bir el Patlamalı Pişti oynamayı teklif etti. İnsanlar senin hakkında bilinebilecek her şeyi bildiklerini sanıyor ama senin en iyi yanların gerçekten sessiz sedasız bir kahramanlık barındıran yanların - her zaman da böyle oldu bu. Demek istediğim şu ki - bu iş bittikten sonra hatırla bu sözümü - bazen insanlar, ama özellikle de çocuklar, sadece Patlamalı Pişti oynayacak birini ister.</p>

  <dd>HARRY</dd>

  <p>Sence eksik olan o mu - Patlamalı Pişti?</p>

  <dd>GINNY</dd>

  <p>Hayır. Benim o gün sende hissettiğim sevgi - Albus'un bunu hissettiğinden emin değilim.</p>

  <dd>HARRY</dd>

  <p>Onun için her şeyi yaparım.</p>

  <dd>GINNY</dd>

  <p>Harry, sen herkes için her şeyi yaparsın. Kendini dünya için seve seve feda ettin. Onun özel bir sevgi hissetmeye ihtiyacı var. Bu onu da seni de kuvvetlendirir.</p>

  <dd>HARRY</dd>

  <p>Biliyor musun, ne zaman ki Albus'un gittiğini düşündük, ancak o zaman annemin benim için yapabildiği şeyi gerçekten anladım. Öyle güçlü bir karşı büyü ki,ölüm büyüsünü püskürtebildi.</p>

  <dd>GINNY</dd>

  <p>Üstelik Voldemort'un anlamadığı tek büyü - sevgi.</p>

  <dd>HARRY</dd>

  <p>Onu sahiden özel olarak seviyorum, Ginny.</p>

  <dd>GINNY</dd>

  <p>Biliyorum, ama bunu hissetmeye ihtiyacı var.</p>

  <dd>HARRY</dd>

  <p>Sana sahip olduğum için şanslıyım , değil mi?</p>

  <dd>GINNY</dd>

  <p>Hem de çok. Ve ne kadar şanslı olduğunu başka zaman seve seve konuşurum. Ama şimdilik - dikkatimizi Delphi'yi durdurmaya verelim, hadi.</p>

  <dd>HARRY</dd>

  <p>Vakit azalıyor.</p>

  <dt>GINNY'nin aklına bir fikir gelir.</dt>

  <dd>GINNY</dd>

  <p>Yani tabii eğer - Harry, kimse düşündü mü, niye bu zamanı seçti diye? Bugünü?</p>

  <dd>HARRY</dd>

  <p>Çünkü bu, her şeyin değiştiği gün...</p>

  <dd>GINNY</dd>

  <p>Şu anda bir yaşından biraz büyüksün, değil mi?</p>

  <dd>HARRY</dd>

  <p>Bir yıl üç ay.</p>

  <dd>GINNY</dd>

  <p>Yani seni o bir yıl üç ay içinde öldürebilirdi. Şimdi bile, yirmi dört saattir Godric's Hollow'da. Niye bekliyor?</p>

  <dd>HARRY</dd>

  <p>Hâlâ tam olarak anlamış değilim - </p>

  <dd>GINNY</dd>

  <p>Ya seni beklemiyorsa - ya onu bekliyorsa... durdurmak için?</p>

  <dd>HARRY</dd>

  <p>Ne?</p>

  <dd>GINNY</dd>

  <p>Delphi, o burada olduğu için bu geceyi seçti - çünkü bu gece babası geliyor. Delphi onunla karşılaşmak istiyor. Onunla olmak, sevdiği babayla. Voldemort'un sorunları, sana saldırdığında başladı. Eğer bunu yapmamış olsaydı...</p>

  <dd>HARRY</dd>

  <p>Daha da güçlenecekti - karanlık daha da kararacaktı. </p>

  <dd>GINNY</dd>

  <p>Kehaneti bozmanın en iyi yolu, Harry Potter'ı Öldürmek değil, Voldemort'un herhangi bir şey yapmasına engel olmak.</p>

  <div>

    <img src="dal.png"/>

  </div>

</body>

</html>