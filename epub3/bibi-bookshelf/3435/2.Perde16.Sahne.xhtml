<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org//ops">

<head>
  <link href="sty.css" rel="stylesheet" type="text/css"/>
  <title>İKİNCİ PERDE ON ALTINCI SAHNE: Hogwarts, Kütüphane</title>
</head>

<body>

  <br/>

  <h6>İKİNCİ PERDE ON ALTINCI SAHNE</h6>

  <div>

    <img src="yaprak.png"/>

  </div>

  <h5>Hogwarts, Kütüphane</h5>

  <br/>

  <p>SCORPIUS kütüphaneye gelir. Sağa sola bakar. Ve sonra ALBUS'u görür. ALBUS da onu görür.</p>

  <dd>SCORPIUS</dd>

  <p>Merhaba.</p>

  <dd>ALBUS</dd>

  <p>Scorpius. Yapamam...</p>

  <dd>SCORPIUS</dd>

  <p>Biliyorum. Artık Gryffindor'dasın. Artık benimle görüş­mek istemiyorsun. Ama ben yine de buradayım işte. Seninle konuşuyorum.</p>

  <dd>ALBUS</dd>

  <p>Eh, ben konuşamam, o yüzden - </p>

  <dd>SCORPIUS</dd>

  <p>Konuşmak zorundasın. Bu olanlar hiç olmamış gibi yapabileceğini mi sanıyorsun? Dünya çıldırmış durumda, fark etmedin galiba?</p>

  <dd>ALBUS</dd>

  <p>Biliyorum, oldu mu? Ron tuhaflaşmış. Hermione profesör olmuş, her şey bir garip, ama -</p>

  <dd>SCORPIUS</dd>

  <p>Ve Rose yok.</p>

  <dd>ALBUS</dd>

  <p>Biliyorum. Bak, her şeyi anlıyor değilim ama burada olmamalısın.</p>

  <dd>SCORPIUS</dd>

  <p>Yaptığımız şey yüzünden, Rose doğmamış bile. Üçbü­yücü Turnuvası Noel Balosu hakkında anlatılanları hatırlıyor musun? Dört Üçbüyücü şampiyonu da yanında birini götürmüş. Baban Parvati Patil'i götürmüş, Viktor Krum -</p>

  <dd>ALBUS</dd>

  <p>Hermione'yi götürmüş. Ron da kıskanmış ve gıcıklık etmiş.</p>

  <dd>SCORPIUS</dd>

  <p>Ama öyle olmamış işte. Rita Skeeter'ın onlar hakkındaki kitabını buldum. Orada yazanlar çok farklı. Ron, Hermione'yi baloya götürmüş.</p>

  <dd>ALBUS</dd>

  <p>Ne?</p>

  <dd>POLLY CHAPMAN </dd>

  <p>Şşşşt!</p>

  <dt>SCORPIUS, POLLY'ye bakar ve sesini alçaltır.</dt>

  <dd>SCORPIUS</dd>

  <p>Arkadaş olarak. Arkadaş arkadaş dans etmişler, güzelmiş, sonra Padma Patil'le dans etmiş, o daha da güzelmiş, böylece ikisi çıkmaya başlamışlar ve Ron biraz de­ğişmiş, sonra evlenmişler, bu arada Hermione de bir -</p>

  <dd>ALBUS</dd>

  <p>- psikopat olmuş.</p>

  <dd>SCORPIUS</dd>

  <p>Hermione'nin o baloya Krum'la gitmesi gerekiyordu. Niye onunla gitmedi, biliyor musun? Çünkü ilk görevden önce karşılaştığı iki Durmstrang'lı oğlanın bir şekilde Cedric'in asasının kaybolması olayına karıştığı şeklinde bir şüphe vardı içinde. Bizim Viktor'un talimatıyla Cedric'i ilk görevden ettiğimizi düşünüyordu...</p>

  <dd>ALBUS</dd>

  <p>Vay canına.</p>

  <dd>SCORPIUS</dd>

  <p>Krum olmayınca da Ron kıskançlık yaşamadı, halbuki o kıskançlık çok önemliydi. Böylece Ron'la Hermione çok iyi arkadaş kaldılar ama hiçbir zaman âşık olmadılar - evlenmediler - ve Rose doğmadı.</p>

  <dd>ALBUS</dd>

  <p>Yani o yüzden mi babam öyle - o da mı değişti?</p>

  <dd>SCORPIUS</dd>

  <p>Senin babanın aynı olduğuna bayağı eminim. Sihirli Yasal Yaptırım Dairesi Başkanı. Ginny ile evli. Üç çocuğu var.
</p>

  <dd>ALBUS</dd>

  <p>O zaman ne diye öyle -</p>

  <dt>Odanın arka tarafından bir KÜTÜPHANECİ içeri girer.</dt>

  <dd>SCORPIUS</dd>

  <p>Beni duydun mu, Albus? Bu iş senden de, babandan da önemli. Profesör Croaker'ın kanunu - yolcuya ya da zamanın kendisine ciddi zarar verme ihtimali ortaya çıkmadan, zamanda en fazla beş saat geri gidilebilir. Biz ise yıllarca geriye gittik. En ufak an, en ufak değişiklik, zamanda dalgalar yaratıyor. Biz ise - gerçekten çok fena 
dalgalar yarattık. Yaptığımız şeyden dolayı Rose hiç doğ­madı. Rose.</p>

  <dd>KÜTÜPHANECİ</dd>

  <p>Şşşşt!</p>

  <dt>ALBUS hızlıca düşünür.</dt>

  <dd>ALBUS</dd>

  <p>İyi, geri gidelim - durumu düzeltelim. Cedric'i ve Rose'u 
geri getirelim.</p>

  <dd>SCORPIUS</dd>

  <p>... işte bu yanlış cevap.</p>

  <dd>ALBUS</dd>

  <p>Zaman Döndürücü hâlâ sende, değil mi? Kimse bulmadı, ha?</p>

  <dt>SCORPIUS Zaman Döndürücü'yü cebinden çıkarır.</dt>

  <dd>SCORPIUS</dd>

  <p>Evet, ama...</p>

  <dt>ALBUS onu elinden kapar alır.</dt>

  <p>Hayır. Yapma... Albus. İşlerin ne kadar sarpa saracağını anlamıyor musun?</p>

  <dt>SCORPIUS Zaman Döndürücü'yü kapmaya çalışır, ALBUS onu iter, beceriksizce güreşirler.</dt>

  <dd>ALBUS</dd>

  <p>Bu işin düzeltilmesi gerekiyor, Scorpius. Cedric'in kurtarılması gerekiyor. Rose'un geri getirilmesi gerekiyor. Daha dikkatli oluruz. Croaker ne derse desin, bana gü­ven, bize güven. Bu sefer düzelteceğiz.</p>

  <dd>SCORPIUS</dd>

  <p>Hayır. Düzeltmeyeceğiz. Geri ver şunu, Albus! Geri ver! </p>

  <dd>ALBUS</dd>

  <p>Veremem. Bu çok önemli.</p>

  <dd>SCORPIUS</dd>

  <p>Evet, çok önemli - bizim için fazla önemli. Bu işte iyi de­ğiliz. Yüzümüze gözümüze bulaştıracağız.</p>

  <dd>ALBUS</dd>

  <p>Kim demiş?</p>

  <dd>SCORPIUS</dd>

  <p>Ben diyorum. Çünkü hep öyle yapıyoruz. İşleri berbat ediyoruz. Kaybediyoruz. Yenilmeye mahkûmuz. Baştan aşağı öyleyiz hem de. Fark etmedin mi daha?</p>

  <dt>ALBUS sonunda baskın çıkar ve SCORPIUS'u yere mıhlar.</dt>

  <dd>ALBUS</dd>

  <p>Eh, senle karşılaşmadan önce kaybeden biri değildim ben. </p>

  <dd>SCORPIUS</dd>

  <p>Albus, babana bir şey kanıtlamaya çalışıyorsan - böyle kanıtlayamazsın -</p>

  <dd>ALBUS</dd>

  <p>Babama hiçbir şey kanıtlamam gerekmiyor. Rose'u kurtarmak için Cedric'i kurtarmak zorundayım. Ve belki sen ayak bağı olmazsan gerçekten bir şansım olur.</p>

  <dd>SCORPIUS</dd>

  <p>Ben olmazsam mı? Ay zavallı Albus Potter. Küplere mi binmiş? Zavallı Albus Potter. Ne acıklı.</p>

  <dd>ALBUS</dd>

  <p>Ne diyorsun sen?</p>

  <dd>SCORPIUS (patlar)</dd>

  <p>Sen gel de bir benim hayatımı dene! İnsanlar sana niye bakıyor? Baban meşhur Harry Potter diye, büyücüler dünyasının kurtarıcısı diye. Peki bana neden bakıyorlar? </p>

  <p>Babamın Voldemort olduğunu düşünüyorlar da ondan.</p>

  <p>Voldemort.</p>

  <dd>ALBUS</dd>

  <p>Sakın şimdi -</p>

  <dd>SCORPIUS</dd>

  <p>Bunun nasıl bir şey olduğunu birazcık olsun hayal edebiliyor musun? Denedin mi hiç hayal etmeyi? Hayır. Çünkü kendi burnundan ötesini göremiyorsun. Çünkü babanla aranızdaki bu salak şeyin ötesini göremiyorsun. O her zaman Harry Potter olacak, biliyorsun, değil mi? Sen de her zaman onun oğlu olacaksın. Biliyorum zor bir şey ve diğer çocuklar çok feci davranıyor ama buna aldırmamayı öğrenmen gerek çünkü - hayatta daha kötü şeyler 
de var, tamam mı?</p>

  <dt>Anlık sessizlik.</dt>

  <p>Bir an heyecanlanmıştım, zamanın farklı olduğunu gö­rünce. Bir an belki annem hastalanmamıştır diye düşünmüştüm. Belki annem ölmemiştir diye. Ama hayır, ölmüş meğer. Ben yine Voldemort'un çocuğuyum, yine annem yok, yine bir çocuğa anlayışla yaklaşıyorum ama o bunun karşılığında hiçbir zaman bir şey vermiyor. O yüzden hayatını mahvettiysem kusura bakma, çünkü sana bir şey diyeyim mi, sen benimkini mahvedemezdin - mahvolmuştu zaten. Daha iyi hale getirmemiş oldun sadece. Çünkü sen berbat - olabilecek en berbat - arkadaşsın.</p>

  <dt>ALBUS bunu sindirir. Arkadaşına yaptığı şeyin farkına varır.</dt>

  <dd>PROFESÖR McGONAGALL (sahne dışından)</dd>

  <p>Albus? Albus Potter. Scorpius Malfoy. Orada - beraber misiniz yoksa? Olmamanızı şiddetle salık veririm.</p>

  <dt>ALBUS, SCORPlUS'a bakar, çantasından bir pelerin çıkarır.</dt>

  <dd>ALBUS</dd>

  <p>Çabuk. Saklanmamız lazım.</p>

  <dd>SCORPIUS</dd>

  <p>Ne?</p>

  <dd>ALBUS</dd>

  <p>Scorpius, bana bak.</p>

  <dd>SCORPIUS</dd>

  <p>Görünmezlik Pelerini mi o? James'in değil miydi?</p>

  <dd>ALBUS</dd>

  <p>Bizi bulursa sonsuza dek ayrı düşeriz. Lütfen. Anlamamışım. Lütfen.</p>

  <dd>PROFESÖR McGONAGALL (sahne dışından, onlara elinden geldiğince fırsat vermeye çalışarak)</dd>

  <p>İçeri girmek üzereyim.</p>

  <dt>PROFESÖR McGONAGALL odaya girer, elinde Çapulcu Haritası vardır. Çocuklar pelerinin altında kaybolur. Profesör usanmış bir edayla etrafına bakar.</dt>

  <p>Ee, nerede bunlar - bu şeyi zaten hiçbir zaman istememiştim, şimdi bir de bana oyun oynuyor.</p>

  <dt>Düşünür. Tekrar haritaya bakar. Onların olmaları gerektiği yeri belirler. Odaya göz gezdirir.</dt>

  <dt>Çocukların görünmez halde yanından geçtiği cisimler hareket ederler. Profesör onların ne tarafa gittiklerini görür, onların önünü kesmek için hamle eder. Ama etrafından geçerler.</dt>

  <p>Yoksa. Yoksa... babanın pelerini.</p>

  <dt>Tekrar haritaya göz atar, sonra çocuklara doğru bakar. Kendi kendine gülümser.</dt>

  <p>Eh, görmediysem görmedim demektir.</p>

  <dt>Çıkar. Oğlanlar pelerini çıkarırlar. Kısa bir süre konuşmadan otururlar.</dt>

  <dd>ALBUS</dd>

  <p>Evet, bunu James'ten çaldım. Ondan bir şey çalmak hayret verici şekilde kolay, sandığının şifresi ilk süpürgesini aldığı tarih. Pelerinin zorbalara yakalanmamayı kolaylaş­tırdığını keşfettim.</p>

  <dt>SCORPIUS başını anladım der gibi sallar.</dt>

  <p>Çok üzgünüm - annen konusunda. Biliyorum onun hakkında yeterince konuşmuyoruz, ama umarım biliyorsundur, çok üzgünüm - saçmalık resmen, onun başına gelen şey - senin başına gelen şey.</p>

  <dd>SCORPIUS</dd>

  <p>Sağol.</p>

  <dd>ALBUS</dd>

  <p>Babam dedi ki - sen benim etrafımda bir karanlık bulutmuşsun. Babam şey diye düşünmeye başladı - ben de uzak durmam gerektiğini anladım, çünkü babam dedi ki uzak durmazsam-</p>

  <dd>SCORPIUS</dd>

  <p>Baban söylentilerin doğru olduğunu - yani benim Voldemort'un oğlu olduğumu mu düşünüyor?</p>

  <dd>ALBUS (evet anlamında başını sallar)</dd>

  <p>Dairesi şu anda soruşturuyor bu konuyu.</p>

  <dd>SCORPIUS</dd>

  <p>Güzel. Soruştursunlar. Bazen - bazen bir bakıyorum ben de öyle düşünmeye başlamışım - belki söylentiler doğrudur diye.</p>

  <dd>ALBUS</dd>

  <p>Hayır. Doğru değil. Sebebini de söyleyeyim. Çünkü bence Voldemort'un iyi bir oğlu olamaz - ve sen iyisin, Scorpius. Ta ciğerinin içinden parmaklarının ucuna kadar iyisin. Voldemort'un senin gibi bir çocuğu olamayacağına sahiden inanıyorum.</p>

  <dt>Anlık sessizlik. SCORPIUS duygulanmıştır.</dt>

  <dd>SCORPIUS</dd>

  <p>Çok güzel - çok güzel sözler bunlar.</p>

  <dd>ALBUS</dd>

  <p>Bu sözleri çok önce söylemeliydim. Hatta şunu da söyleyeceğim, büyük ihtimalle tanıdığım en iyi insansın sen. 
Ayrıca bana ayak bağı da olmuyorsun - olamazsın - tam 
tersi beni daha güçlü kılıyorsun - ve babam bizi zorla 
ayırdığında - sen olmayınca -</p>

  <dd>SCORPIUS</dd>

  <p>Ben de sensiz hayatımı pek sevmedim.</p>

  <dd>ALBUS</dd>

  <p>Evet, biliyorum her zaman Harry Potter'ın oğlu olacağım - ve bu konuyu kafamda çözeceğim - ve evet, biliyorum, seninkiyle karşılaştırınca hayatım aslında bayağı iyi ve babamla ben nispeten şanslı sayılırız ve -</p>

  <dd>SCORPIUS (bölerek)</dd>

  <p>Albus, özürler ölçeğinde tartarsak şu özrün harikulade aşırı bir özür ama yine benden çok kendin hakkında konuşmaya başladın, o yüzden hazır iyi giderken bırak bence.</p>

  <dt>ALBUS gülümser ve elini uzatır.</dt>

  <dd>ALBUS</dd>

  <p>Dost muyuz?</p>

  <dd>SCORPIUS</dd>

  <p>Her zaman.</p>

  <dt>Scorpius elini uzatır. ALBUS, SCORPlUS'a sarılır.</dt>

  <p>Bunu ikinci yapışın.</p>

  <dt>İki çocuk ayrılır ve gülümserler.</dt>

  <dd>ALBUS</dd>

  <p>Ama bu tartışmayı yaptığımıza sevindim, çünkü bana gerçekten iyi bir fikir verdi.</p>

  <dd>SCORPIUS</dd>

  <p>Ne konuda?</p>

  <dd>ALBUS</dd>

  <p>İkinci görevle ilgili. Ve de küçük düşürmeyle.</p>

  <dd>SCORPIUS</dd>

  <p>Hâlâ zamanda geriye dönmekten mi söz ediyorsun sen? Bambaşka şeylerden mi bahsediyorduk biz?</p>

  <dd>ALBUS</dd>

  <p>Haklısın - yenilmeye mahkûmuz biz. Yenilmekte çok başarılıyız, onun için de burada kendi bilgimizi kullanmalıyız. Kendi güçlerimizi. Kaybedenlere kaybetmek öğretilir. Ve bir kaybedene kaybetmeyi öğretmenin tek yolu vardır - ki biz bunu herkesten iyi biliyoruz: Küçük düşürme. Onu küçük düşürmemiz gerek. Onun için de ikinci görevde bunu yapacağız.</p>

  <dt>SCORPIUS düşünür - uzun uzun düşünür - sonra gülümser.</dt>

  <dd>SCORPIUS</dd>

  <p>Bu gerçekten iyi bir strateji.</p>

  <dd>ALBUS</dd>

  <p>Biliyorum.</p>

  <dd>SCORPIUS</dd>

  <p>Bence düpedüz olağanüstü. Cedric'i kurtarmak için Cedric'i küçük düşür. Zekice. Peki ya Rose?</p>

  <dd>ALBUS</dd>

  <p>Onu sonraya saklıyorum, pırıl pırıl bir sürpriz olsun. 
Sensiz de yapabilirim - ama orada ol isterim. Çünkü birlikte yapalım istiyorum. Her şeyi birlikte yoluna koyalım. O zaman... geliyor musun?</p>

  <dd>SCORPIUS</dd>

  <p>Ama bir dakika, ikinci görev - gölde değil mi - yani değil miydi? Ama senin okul binasından çıkmana izin yok, ha?</p>

  <dt>ALBUS sırıtır.</dt>

  <dd>ALBUS</dd>

  <p>Evet. O konuya gelince... birinci kattaki kızlar tuvaletini bulmamız gerek.</p>

  <div>

    <img src="dal.png"/>

  </div>

</body>

</html>