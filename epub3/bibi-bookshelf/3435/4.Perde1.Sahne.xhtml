<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org//ops">

<head>
  <link href="sty.css" rel="stylesheet" type="text/css"/>
  <title>DÖRDÜNCÜ PERDE BİRİNCİ SAHNE: Sihir Bakanlığı, Büyük Toplantı Salonu</title>
</head>

<body>

  <br/>

  <h6>DÖRDÜNCÜ PERDE BİRİNCİ SAHNE</h6>

  <div>

    <img src="yaprak.png"/>

  </div>

  <h5>Sihir Bakanlığı, Büyük Toplantı Salonu</h5>

  <br/>

  <p>Dört bir yandan gelmiş büyücüler ile cadılar, büyük toplantı salonunu tıkış tıkış doldurur. HERMIONE, alelacele yapılmış bir sahneye çıkar. Sussunlar diye elini kaldırır. Susarlar. Bu kadar kolay olmasına şaşırmıştır. Etrafına bakar.</p>

  <dd>HERMIONE</dd>

  <p>Teşekkür ederim. Benim - ikinci - Olağanüstü Genel Toplantıma bu kadar çoğunuzun katılmasına çok sevindim. Söyleyecek şeylerim var, yalnız bir şey rica edeceğim, soruları - çok soru olacak çünkü - ben konuştuktan 
sonra alalım.</p>

  <p>Çoğunuzun bildiği gibi, Hogwarts'ta bir ceset bulundu. Adı Craig Bowker'dı. İyi bir çocuktu. Bundan kimin sorumlu olduğu konusunda kesin bilgimiz yok ama dün St Oswald's'ı aradık. Oradaki bir oda, iki şeyi ortaya çıkardı: Biri, karanlığın döneceğini söyleyen bir kehanet - İkincisiyse tavana yazılı bir duyuru - Karanlık Lord'un - Voldemort'un bir çocuğu olduğu hakkında.</p>

  <dt>Haber odada yankılanır.</dt>

  <p>Tam ayrıntıları bilmiyoruz. Soruşturmaya ancak başladık - Ölüm Yiyen bağlantısı olanları sorguya çekiyoruz... ve henüz ne çocuğa ne de kehanete dair bir kayıt bulunmuş olsa da doğru bir yanı varmış gibi görünüyor. Büyücüler dünyasından saklı tutulmuş olan bu kız artık -</p>

  <dd>PROFESÖR McGONAGALL</dd>

  <p>Kız mı? Bir kız? Kızı mı var?</p>

  <dd>HERMIONE</dd>

  <p>Evet. Bir kız.</p>

  <dd>PROFESÖR McGONAGALL</dd>

  <p>Şimdi gözaltında mı peki?</p>

  <dd>HARRY</dd>

  <p>Profesör, soru sormamamızı istedi.</p>

  <dd>HERMIONE</dd>

  <p>Mesele yok, Harry. Hayır, Profesör, işin daha da kötüleştiği nokta bu. Korkarım onu gözaltına alma imkânımız yok. 
Ya da, herhangi bir şey yapmasını durdurma imkânımız. <br/>
Ulaşamayacağımız bir yerde.</p>

  <dd>PROFESÖR McGONAGALL</dd>

  <p>Onu - arayamıyor muyuz?</p>

  <dd>HERMIONE</dd>

  <p>Kendini zamanda sakladığını düşündüren geçerli sebeplerimiz var.</p>

  <dd>PROFESÖR McGONAGALL</dd>

  <p>Ne pervasızca, ne aptalca bir şey bu! Zaman Döndürücü'yü hâlâ elinizde mi tutuyorsunuz?</p>

  <dd>HERMIONE</dd>

  <p>Profesör, sizi temin ederim -</p>

  <dd>PROFESÖR McGONAGALL</dd>

  <p>Yazıklar olsun sana, Hermione Granger!</p>

  <dt>HERMIONE onun öfkesiyle karşı karşıya kalınca geri çekilir.</dt>

  <dd>HARRY</dd>

  <p>Hayır, o bunu hak etmiyor. Öfkelenmeye hakkınız var. Hepinizin var. Ama bu sadece Hermione'nin kabahati değil. Cadının Zaman Döndürücü'yü nasıl ele geçirdiğini bilmiyoruz. Ona oğlumun verip vermediğini.</p>

  <dd>GINNY</dd>

  <p>Ona oğlumuzun verip vermediğini. Ya da ondan çalınıp çalınmadığını.</p>

  <dt>GINNY sahneye, HARRY'nin yanına çıkar.</dt>

  <dd>PROFESÖR McGONAGALL</dd>

  <p>Dayanışmanız hayran olunacak türden ama bu ihmalkârlığınızı göz ardı ettirmez.</p>

  <dd>DRACO</dd>

  <p>Öyleyse bu benim de sorumlu tutulmam gereken bir ihmalkârlık.</p>

  <dt>DRACO sahneye çıkar ve GINNY'nin yanında durur. Bu adeta bir Spartaküs anıdır. Nefesini tutanlar olur.</dt>

  <p>Hermione ve Harry hepimizi korumaya çalıştılar, yanlış bir şey yapmadılar. Onlar suçluysa, ben de suçluyum.</p>

  <dt>HERMIONE yandaşına bakar - duygulanmıştır. RON da sahnede onlara katılır.</dt>

  <dd>RON</dd>

  <p>Şöyle diyeyim - pek bir şey bilmiyordum, onun için sorumluluk alamam - ve çocuklarımın da bununla ilgisi olmadığından eminim - ama eğer bu tayfa burada duruyorsa, ben de buradayım.</p>

  <dd>GINNY</dd>

  <p>Kimse nerede olduklarını bilemez - birlikte ya da ayrı olup olmadıklarını da. Oğullarımızın onu durdurmak için ellerinden geleni yapacaklarına inanıyorum ama...</p>

  <dd>HERMIONE</dd>

  <p>Pes etmedik. Devlere gittik, ifritlere. Bulabildiğimiz herkese. Seherbazlar dışarıda uçuyor, arıyor, sırları bilenler le konuşuyor, sırlan açıklamayanları izliyor.</p>

  <dd>HARRY</dd>

  <p>Ama kaçamayacağımız bir hakikat var: Geçmişimizde bir yerlerde bir cadı, bildiğimiz her şeyi yeniden yazmaya çalışıyor - ve elimizden gelen tek şey beklemek - onun başaracağı ya da başaramayacağı âna dek beklemek.</p>

  <dd>PROFESÖR McGONAGALL </dd>

  <p>Peki ya başarırsa?</p>

  <dd>HARRY</dd>

  <p>O zaman - birdenbire - bu odadaki kişilerin çoğu gidecek, artık var olmayacağız ve Voldemort yeniden hüküm sürecek.</p>

  <div>

    <img src="dal.png"/>

  </div>

</body>

</html>