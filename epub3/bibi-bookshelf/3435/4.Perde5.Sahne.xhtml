<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org//ops">

<head>
  <link href="sty.css" rel="stylesheet" type="text/css"/>
  <title>DÖRDÜNCÜ PERDE BEŞİNCİ SAHNE: Godric's Hollow, James ve Lily Potter’ın Evinin Dışı, 1981</title>
</head>

<body>

  <br/>

  <h6>DÖRDÜNCÜ PERDE BEŞİNCİ SAHNE</h6>

  <div>

    <img src="yaprak.png"/>

  </div>

  <h5>Godric's Hollow, James ve Lily Potter’ın Evinin Dışı, 1981</h5>

  <br/>

  <p></p>

  <dd>ALBUS</dd>

  <p>Büyükbabamla büyükanneme söylesek?</p>

  <dd>SCORPIUS</dd>

  <p>Oğullarının büyüdüğünü hiç görmeyeceklerini mi?</p>

  <dd>ALBUS</dd>

  <p>Büyükannem güçlüdür - öyle olduğunu biliyorum - gördün onu.</p>

  <dd>SCORPIUS</dd>

  <p>Harikulade görünüyordu, Albus. Senin yerinde olsam, onunla konuşmak için yanıp tutuşurdum. Ama Voldemort'a yalvarması gerekiyor, Harry'nin canını bağışlasın diye. Onun ölebileceğim düşünmesi lazım, oysa sen dünyada yanlış çıkmış en büyük tüyosun.</p>

  <dd>ALBUS</dd>

  <p>Dumbledore. Dumbledore yaşıyor. Dumbledore'u işin içine sokalım. Senin Snape'le yaptığını yapalım -</p>

  <dd>SCORPIUS</dd>

  <p>Onun babanın yaşadığını ve çocukları olduğunu bilmesini göze alabilir miyiz?</p>

  <dd>ALBUS</dd>

  <p>O Dumbledore! Her şeyle başa çıkabilir.</p>

  <dd>SCORPIUS</dd>

  <p>Albus, Dumbledore'un ne bildiği, bunu nasıl bildiği ya da yaptığını niye yaptığı üzerine yüz kadar kitap yazıldı. Ama kesinlikle doğru olan bir şey varsa o da yaptığı şeyi yapmak zorunda olduğu - ben de buna karışmak gibi bir riske girmeyeceğim. Ben yardım isteyebildim, çünkü alternatif bir gerçeklikteydim. Oysa şimdi biz değiliz. Geçmişteyiz. Zamanı düzeltip de daha fazla sorun çıkaramayız - maceralarımızda en azından bunu öğrendik. Biriyle konuşmanın - zamanı zedelemenin - tehlikesi çok büyük.</p>

  <dd>ALBUS</dd>

  <p>Öyleyse yapmamız gereken şey, gelecekle konuşmak. Babama bir mesaj göndermemiz gerekiyor.</p>

  <dd>SCORPIUS</dd>

  <p>Ama zamanda uçabilen bir baykuşumuz yok. Onun da Zaman Döndürücü'sü yok.</p>

  <dd>ALBUS</dd>

  <p>Babama mesaj yollanz. O da buraya dönmenin bir yolunu bulur. Zaman Döndürücü'yü kendisinin yapması gerekse bile.</p>

  <dd>SCORPIUS</dd>

  <p>Bir hatıra yollanz - bir Düşünseli gibi - onun tepesinde durur ve bir mesaj yollarız, hatıraya tam da doğru anda erişeceğini umarak. Yani, zayıf ihtimal ama... bebeğin tepesinde dururuz - ve üst üste bağırırız: İMDAT. İMDAT. 
İMDAT. Yani, bebekte hafif bir travma yaratabilir ama.</p>

  <dd>ALBUS</dd>

  <p>Sadece hafif bir travma.</p>

  <dd>SCORPIUS</dd>

  <p>Şu an hafif bir travmayı neler olduğuyla karşılaştırırsan hiçbir şey sayılır... ve belki o sonradan düşündüğünde, yüzlerimizi hatırlayabilir - biz bağırırken -</p>

  <dd>ALBUS</dd>

  <p>İmdat, diye.</p>

  <dt>SCORPIUS, ALBUS'a bakar.</dt>

  <dd>SCORPIUS</dd>

  <p>Haklısın. Korkunç bir fikir.</p>

  <dd>ALBUS</dd>

  <p>Senin en kötü fikirlerinden biri.</p>

  <dd>SCORPIUS</dd>

  <p>Tamam! Mesajı kendimiz iletiriz - kırk yıl bekleriz - sonra da kendimiz iletiriz -</p>

  <dd>ALBUS</dd>

  <p>Olacak iş değil - Delphi bir kez zamanı istediği gibi ayarlayınca, ordular yollar, bizi bulup öldürürler.</p>

  <dd>SCORPIUS</dd>

  <p>Bir delikte saklansak?</p>

  <dd>ALBUS</dd>

  <p>Önümüzdeki kırk yıl seninle bir delikte saklanma fikri kulağa ne kadar zevkli gelse de... bizi bulurlar. Biz ölürüz, zaman da yanlış konumda kalmış olur. Hayır. Kontrol edebileceğimiz bir şey lazım bize, onun tamı tamına doğru zamanda ulaşacağını bildiğimiz bir şey. Bize lazım olan...</p>

  <dd>SCORPIUS</dd>

  <p>Hiçbir şey olmuyor. Ama eğer ebedi karanlığın geri dönüşü için bir arkadaş seçmem gerekse, seni seçerdim.</p>

  <dd>ALBUS</dd>

  <p>Gücenme ama ben daha cüsseli ve sihirde sahiden iyi olan birini seçerdim.</p>

  <dt>LILY, çocuk arabasında BEBEK HARRY ile evden çıkar, üzerine özenle bir battaniye örter.</dt>

  <p>Battaniyesi. Onu battaniyesine sarıyor.</p>

  <dd>SCORPIUS</dd>

  <p>Eh, hava soğuk sayılır.</p>

  <dd>ALBUS</dd>

  <p>Hep derdi ki - annesinden kalan tek şeymiş battaniye. 
Bak, üstüne nasıl sevgiyle örttü - bence bunu bilmek isterdi - keşke ona söyleyebilsem.</p>

  <dd>SCORPIUS</dd>

  <p>Ben de babama - neyi söylemek isterdim, pek bilemiyorum. Sanırım ona bazen sandığından daha cesur olabildiğimi söylemek isterdim.</p>

  <dt>ALBUS'un aklına bir şey gelir.</dt>

  <dd>ALBUS</dd>

  <p>Scorpius - o battaniye hâlâ babamda.</p>

  <dd>SCORPIUS</dd>

  <p>Bir işe yaramaz. Şimdi üzerine bir mesaj yazacak olsak, çok küçük de olsa, gereğinden çok daha erken okuyacaktır. Zaman yine bozulmuş olur.</p>

  <dd>ALBUS</dd>

  <p>Aşk iksirleri hakkında ne biliyorsun? Hepsinin içerdiği 
malzeme nedir?</p>

  <dd>SCORPIUS</dd>

  <p>Başka şeylerle birlikte, İnci Tozu.</p>

  <dd>ALBUS</dd>

  <p>İnci Tozu nispeten ender bulunan bir malzeme, değil mi? </p>

  <dd>SCORPIUS</dd>

  <p>Daha çok, hayli pahalı olduğu için. Nereden çıktı bu şimdi, Albus?</p>

  <dd>ALBUS</dd>

  <p>Babamla, ben okula gitmeden önceki gün kavga ettik. </p>

  <dd>SCORPIUS</dd>

  <p>Farkındayım. Sanıyorum bizi bu zor duruma sokan şey de o zaten.</p>

  <dd>ALBUS</dd>

  <p>Battaniyeyi odanın diğer tarafına fırlattım. Ron dayımın şaka olsun diye bana verdiği aşk iksirine çarptı.</p>

  <dd>SCORPIUS</dd>

  <p>Komik bir adam, Ron dayın.</p>

  <dd>ALBUS</dd>

  <p>İksir döküldü, battaniye iksire bulandı ve şunu biliyorum ki ben gittim gideli annem babamın o odaya el sürmesine izin vermedi.</p>

  <dd>SCORPIUS</dd>

  <p>Ee?</p>

  <dd>ALBUS</dd>

  <p>E'si, hem onların zamanında, hem bizim zamanımızda Cadılar Bayramı yaklaşıyor - ve bana Cadılar Bayramı'nda hep o battaniyeyi arayıp bulduğunu, o battaniyeyle olmaya ihtiyaç duyduğunu söylemişti. Annesinin ona verdiği son şeymiş çünkü - yani onu arayacak ve bulunca da...</p>

  <dd>SCORPIUS</dd>

  <p>Yok. Ne demek istediğini hâlâ anlamıyorum.</p>

  <dd>ALBUS</dd>

  <p>İnci Tozu ile tepkimeye ne girer?</p>

  <dd>SCORPIUS</dd>

  <p>Eh, derler ki Gizilgen Tentürü ile İnci Tozu bir araya geldiğinde... yanarlarmış.</p>

  <dd>ALBUS</dd>

  <p>Ve şey (kelimeyi nasıl söyleyeceğini bilemez) Gizilgen Tentürü çıplak gözle görülür mü?</p>

  <dd>SCORPIUS</dd>

  <p>Hayır.</p>

  <dd>ALBUS</dd>

  <p>Eğer o battaniyeyi alır da üzerine Gizilgen Tentürü ile yazarsak...</p>

  <dd>SCORPIUS (evreka)</dd>

  <p>Aşk iksiri ile temas edene kadar hiçbir şey onunla tepkimeye girmez. Ki bu da senin odanda olacak. Şimdiki zamanda. Dumbledore adına, bayıldım buna.</p>

  <dd>ALBUS</dd>

  <p>Yalnız... nereden Gizilgen bulacağız, araştırmak gerek. </p>

  <dd>SCORPIUS</dd>

  <p>Biliyor musun, rivayete göre Bathilda Bagshot, cadıların ve büyücülerin kapılarını kilitlemesine hiç anlam veremezmiş.</p>

  <dt>Kapı dönerek açılır.</dt>

  <p>Rivayet doğruymuş. Birkaç asa çalıp iksir yapma vakti.</p>

  <div>

    <img src="dal.png"/>

  </div>

</body>

</html>