<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <link rel="stylesheet" type="text/css" href="sty.css"/>
  <title>BİRİNCİ PERDE İKİNCİ SAHNE: Peron Dokuz Üç Çeyrek</title>
</head>

<body>

  <br/>

  <h6>BİRİNCİ PERDE İKİNCİ SAHNE</h6>

  <div>

    <img src="yaprak.png"/>

  </div>

  <h5>Peron Dokuz Üç Çeyrek</h5>

  <br/>

  <p>Ortalık <i>HOGWARTS EKSPRESİ</i>’sinden çıkan kesif beyaz buharla kaplıdır.</p>

  <p>Bu peron da işlektir - ancak üstlerinde şık takım elbiselerle günlerine başlayan insanlar yerine burada pek sevgili evlatlarını uğurlama derdinde, cüppeli büyücüler ve cadılar vardır.</p>

  <dd>ALBUS</dd>

  <p>İşte geldik.</p>

  <dd>LILY</dd>

  <p>Ooo!</p>

  <dd>ALBUS</dd>

  <p>Peron Dokuz Üç Çeyrek.</p>

  <dd>LILY</dd>

  <p>Neredeler? Buradalar mı? Daha gelmediler mi yoksa?</p>

  <dt>HARRY parmağıyla RON, HERMIONE ve kızları ROSE'u gösterir. LILY onlara doğru son sürat koşar.</dt>

  <p>Ron dayı. Ron dayı!!!</p>

  <dt>RON onlara dönerken LILY dayısına doğru atılır. RON snu
yakalayıp kucağına alır.</dt>

  <dd>RON</dd>

  <p>Bak sen, en sevdiğim Potter değil mi bu?</p>

  <dd>LILY</dd>

  <p>Şakamı getirdin mi?</p>

  <dd>RON</dd>

  <p>Weasley Büyücü Şakaları'nın özel sertifikalı burun-çalan nefesini bilir misin sen bakayım?</p>

  <dd>ROSE</dd>

  <p>Anne! Babam yine o bayık şeyi yapıyor.</p>

  <dd>HERMIONE</dd>

  <p>Sana göre bayık, ona göre muhteşem, bana göreyse... arada bir yerde. 
</p>

  <dd>RON</dd>

  <p>Dur bir. Şöyle hapır hupur yiyeyim... şu havayı. Şimdi 
de sıra geldi... Hafiften sarımsak kokuyorsam kusuruma 
bakma yalnız...</p>

  <dt>Suratına hohlar. LILY kıkırdar.</dt>

  <dd>LILY</dd>

  <p>Yulaf lapası kokuyorsun.</p>

  <dd>RON</dd>

  <p>Dit. Dat. Düt. Genç hanımefendi, bir daha hiç koku alamamaya hazır ol...</p>

  <dt>LILY'nin burnunu tuttuğu gibi kaldırır.</dt>

  <dd>LILY</dd>

  <p>Burnum nereye gitti?</p>

  <dd>RON</dd>

  <p>İşte!</p>

  <dt>Eli boştur. Çok bayık bir şakadır bu. Herkes şakanın bayıklığının tadını çıkarır.</dt>

  <dd>LILY</dd>

  <p>Ya, çok zevzeksin.</p>

  <dd>ALBUS</dd>

  <p>Yine herkes bize bakıyor.</p>

  <dd>RON</dd>

  <p>Benim sayemde! Müthiş bir şöhretim var! Burun deneylerim efsanevi!</p>

  <dd>HERMIONE</dd>

  <p>Eh, bir sıfatı hak ediyorlar doğrusu.</p>

  <dd>HARRY</dd>

  <p>Park edebildin mi bari?</p>

  <dd>RON</dd>

  <p>Ettim. Hermione benim Muggle sürücü sınavından geçebileceğimi sanmıyordu hiç, değil mi Hermione? Gözetmeni Şaşırtmak zorunda kalacağımı düşünüyordu.</p>

  <dd>HERMIONE</dd>

  <p>Hiç de öyle düşünmüyordum, sana inancım tam.</p>

  <dd>ROSE</dd>

  <p>Benim de gözetmeni cidden Şaşırttığına inancım tam.</p>

  <dd>RON</dd>

  <p>Hey, hey!</p>

  <dd>ALBUS</dd>

  <p>Baba...</p>

  <dt>ALBUS, HARRY'nin cüppesini çekiştirir. HARRY başını eğip ona bakar.</dt>

  <p>Sence ben - ya ben Slytherin'e seçilirsem...</p>

  <dd>HARRY</dd>

  <p>Ne zararı olacak ki?</p>

  <dd>ALBUS</dd>

  <p>Slytherin yılanın binası, Karanlık Büyü'nün binası. Cesur 
büyücülerin binası değil.</p>

  <dd>HARRY</dd>

  <p>Albus Severus, sen Hogwarts'ın iki müdürünün isimlerini taşıyorsun. Bunların biri bir Slytherin'di ve büyük ihtimalle ömrümde tanıdığım en cesur adamdı.</p>

  <dd>ALBUS</dd>

  <p>Ama diyelim ki...</p>

  <dd>HARRY</dd>

  <p>Senin için, yani senin için çok önemliyse eğer, Seçmen 
Şapka senin hislerini de dikkate alacaktır.</p>

  <dd>ALBUS</dd>

  <p>Gerçekten mi?</p>

  <dd>HARRY</dd>

  <p>Benimkileri almıştı.</p>

  <dt>Bu daha önce hiç söylemediği bir şeydir, zihninde şöyle bir
yankılanır.</dt>

  <p>Hogwarts kendini bulduğun yer olacak, Albus, sana söz 
veriyorum, orada korkacak hiçbir şey yok.</p>

  <dd>JAMES</dd>

  <p>Testral'ler hariç. Aman Testral'lere dikkat.</p>

  <dd>ALBUS</dd>

  <p>Görünmez olduklarını sanıyordum!</p>

  <dd>HARRY</dd>

  <p>Öğretmenlerini dinle, James'i sakın dinleme ve tadını çıkarmayı unutma. Şimdi, eğer bu tren sensiz kalksın istemiyorsan, hemen atlasan iyi olur...</p>

  <dd>LILY</dd>

  <p>Trenin arkasından koşacağım.</p>

  <dd>GINNY</dd>

  <p>Lily, derhal buraya gel.</p>

  <dd>HERMIONE</dd>

  <p>Rose. Neville'e sevgilerimizi iletmeyi unutma.</p>

  <dd>ROSE</dd>

  <p>Anne, bir profesöre sevgi filan iletemem ama!</p>

  <dt>ROSE trene binmek üzere sahneden çıkar. Sonra da ALBUS 
dönüp GINNY ile HARRY'ye son bir kez sarılır ve onun pe­şinden gider.
</dt>

  <dd>ALBUS</dd>

  <p>Tamam o zaman. Hoşçakalın.</p>

  <dt>Trene biner. HERMIONE, GINNY, RON ve HARRY peronda
durup treni seyrederlerken peronun her yanında tren düdükleri yankılanır.</dt>

  <dd>GINNY</dd>

  <p>Her şey yolunda gider, değil mi?</p>

  <dd>HERMIONE</dd>

  <p>Hogwarts büyük bir yer.</p>

  <dd>RON</dd>

  <p>Büyük. Harika. Yemek dolu. Geri dönmek için her şeyi 
verirdim.
</p>

  <dd>HARRY</dd>

  <p>Al'ın Slytherin'e seçilirim diye tasalanması ne tuhaf. </p>

  <dd>HERMIONE</dd>

  <p>O bir şey mi, Rose Quidditch sayı rekorunu birinci senesinde mi ikinci senesinde mi kıracağına kafayı takmış 
durumda. Bir de S.B.D.'lerini ne kadar çabuk alabilece­ğine.</p>

  <dd>RON</dd>

  <p>Bilmiyorum ki bu hırsını kimden almış.</p>

  <dd>GINNY</dd>

  <p>Peki sen ne hissedersin Harry, yani eğer Al - öyle olursa? </p>

  <dd>RON</dd>

  <p>Biliyor musun, Gin, biz hep senin Slytherin'e seçilme ihtimalin olduğunu düşünmüştük.</p>

  <dd>GINNY</dd>

  <p>Ne?</p>

  <dd>RON</dd>

  <p>Cidden, Fred'le George bahis bile açmıştı.</p>

  <dd>HERMIONE</dd>

  <p>Gidebilir miyiz? İnsanlar bakıyor da.</p>

  <dd>GINNY</dd>

  <p>Siz üçünüz bir aradayken insanlar hep bakıyor. Ayrıyken 
de. İnsanlar size hep bakıyor.</p>

  <dt>Dördü sahneden çıkarlar. GINNY, HARRY'yi durdurur.</dt>

  <p>Harry... o iyi olacak, değil mi?</p>

  <dd>HARRY</dd>

  <p>Tabii ki.</p>

  <div>

    <img src="dal.png"/>

  </div>

</body>

</html>