<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org//ops">

<head>
  <link href="sty.css" rel="stylesheet" type="text/css"/>
  <title>BİRİNCİ PERDE YEDİNCİ SAHNE: Harry ve Ginny Potter'ın Evi, Albus'un Odası</title>
</head>

<body>

  <br/>

  <h6>BİRİNCİ PERDE YEDİNCİ SAHNE</h6>

  <div>

    <img src="yaprak.png"/>

  </div>

  <h5>Harry ve Ginny Potter'ın Evi, Albus'un Odası</h5>

  <br/>

  <p>Kapısının dışında hayat devam ederken ALBUS yatağının üstünde
oturur. Dışarıdaki hayhuyun aksine, durgun ve sakindir. JAMES 'ten
bir haykırış duyarız (sahne dışından).</p>

  <dd>GINNY</dd>

  <p>James, lütfen saçım bırak artık da şu rezil odanı topla... </p>

  <dd>JAMES</dd>

  <p>Nasıl bırakabilirim? Pembe resmen! Görünmezlik Pelerini'mi kullanmam gerekecek!</p>

  <dt>JAMES kapıda belirir, saçı pembedir.</dt>

  <dd>GINNY</dd>

  <p>Baban sana o pelerini bunun için vermedi!</p>

  <dd>LILY</dd>

  <p>İksir kitabımı gören oldu mu?</p>

  <dd>GINNY</dd>

  <p>Lily Potter, sence okula yarın o kıyafetle gitmen...</p>

  <dt>LILY, ALBUS'un kapısında belirir. Çırpan peri kanatları takmıştır.</dt>

  <dd>LILY</dd>

  <p>Bayılıyorum onlara. Çıp çıp çırpıyorlar.</p>

  <dt>LILY çıkarken HARRY, ALBUS'un kapı aralığında belirir. İçeri bakar.</dt>

  <dd>HARRY</dd>

  <p>Merhaba.</p>

  <dt>Aralarında rahatsız edici bir sessizlik olur. GINNY kapı aralığında belirir. Olanları görür ve biraz bekler.</dt>

  <p>Bir Hogwarts-öncesi hediyesi verecektim de. Hediye de­ğil, hediyeler daha doğrusu. Bunu Ron gönderdi...</p>

  <dd>ALBUS</dd>

  <p>Peki, bir aşk iksiri. Peki.</p>

  <dd>HARRY</dd>

  <p>Sanırım bir şaka bu - ne şakası bilmiyorum ama. Lily'ye 
osuran yercüceleri geldi, James'e saçını pembeleştiren bir tarak geldi. Ron - şey, yani bildiğin Ron işte, ne denir ki?</p>

  <dt>HARRY, ALBUS'un aşk iksirini yatağının üstüne bırakır.</dt>

  <p>Ben de - bu da benden...</p>

  <dt>Küçük bir battaniye çıkarır. GINNY battaniyeye bakar -HARRY'nin gayret göstermekte olduğunu görür ve usulca yürüyerek uzaklaşır.</dt>

  <dd>ALBUS</dd>

  <p>Eski bir battaniye mi?</p>

  <dd>HARRY</dd>

  <p>Sana bu sene ne vereyim diye uzun uzun düşündüm. James - James ta ne zamandan beri Görünmezlik Pelerini diye tutturuyordu, Lily ise - onun kanatlara bayılacağını 
biliyordum - ama sen... Sen artık on dört yaşındasın, Albus; sana anlamı olan bir şey vermek istedim. Bu - annem den bana kalan son şey. Tek şey. Beni Dursley'lere 
buna sarılı halde vermişler. Epey bir süre kayboldu gitti 
sandım ama sonra, Büyük Teyzen Petunia öldüğünde, şaşırtıcı bir şekilde eşyaları arasında Dudley bunu buldu - ve nezaket gösterip bana gönderdi. O zamandan 
beri de - şey, ne zaman şansa ihtiyacım olsa bunu aradım 
buldum ve buna sarıldım... Dedim ki belki sen de...</p>

  <dd>ALBUS</dd>

  <p>Sarılmak isterim mi dedin? Peki. Tamam. Hadi bana şans 
getireceğini umalım. Buna kesinlikle ihtiyacım var çünkü.</p>

  <dt>Battaniyeye dokunur.</dt>

  <p>Ama sende kalmalı.</p>

  <dd>HARRY</dd>

  <p>Bence - inanıyorum ki - Petunia bunu benim almamı istedi, o yüzden sakladı, ben de şimdi senin benden almanı istiyorum. Ben annemi hiç tanımadım ama bence o da senin almanı isterdi. Belki Cadılar Bayramı'nda, gelip seni ve battaniyeyi bulabilirim. Onların öldüğü gece onunla birlikte olmak isterim - ayrıca ikimiz için iyi olabilir de...</p>

  <dd>ALBUS</dd>

  <p>Bak, bavulumu toplamam gerekiyor, eminim senin de 
kulaklarından bile Bakanlık işleri fışkırıyordur, onun 
için...</p>

  <dd>HARRY</dd>

  <p>Albus. Battaniyeyi senin almanı istiyorum.</p>

  <dd>ALBUS</dd>

  <p>Alacağım da ne yapacağım? Peri kanatları mantıklı, baba, Görünmezlik Pelerinleri de mantıklı - ama bu - cidden mi yani?</p>

  <dt>HARRY'nin biraz kalbi kırılmıştır. Oğluna bakar, onunla iletişim kurmak için yanıp tutuşmaktadır.</dt>

  <dd>HARRY</dd>

  <p>Yardım ister misin? Toplanma konusunda. Toplanmayı her zaman çok sevmişimdir. Çünkü Privet Drive'dan ayrılıyor ve Hogwarts'a dönüyorum demekti toplanmak Bu da... şey, biliyorum sen sevmiyorsun ama...</p>

  <dd>ALBUS</dd>

  <p>
Senin için dünyanın en harika yeri. Biliyorum. Zavallı yetim, Dursley Eniştesi ve Teyzesi tarafından itilip kakılmış-</p>

  <dd>HARRY</dd>

  <p>Albus, lütfen - hiç -</p>

  <dd>ALBUS</dd>

  <p>-kuzeni Dudley'nin elinde travma geçirmiş, Hogwarts imdadına yetişmiş. Hepsini biliyorum baba. Falan filan falan.</p>

  <dd>HARRY</dd>

  <p>Beni kışkırtmana izin vermeyeceğim, Albus Potter.</p>

  <dd>ALBUS</dd>

  <p>Sonra da o zavallı yetim hepimizi kurtarmış - böyle diyebilir miyim - bütün büyücüler adına. Senin kahramanlı­ğına öyle minnettarız ki. Şimdi önünde yerlere kadar eğilelim mi yoksa küçük bir reverans yeter mi?</p>

  <dd>HARRY</dd>

  <p>Albus, lütfen - biliyorsun hiçbir zaman minnettarlık istemedim.</p>

  <dd>ALBUS</dd>

  <p>Ama şu anda ben minnettarlık içinde yüzüyorum resmen - bu küflü battaniye hediye edildi ya, ondan olmalı...</p>

  <dd>HARRY</dd>

  <p>Küflü battaniye mi?</p>

  <dd>ALBUS</dd>

  <p>Ne olacak sandın ki? Kucaklaşacağız mı sandın? Seni her zaman sevdim diyeceğimi mi sandın? Ne sandın? Ne?</p>

  <dd>HARRY (sonunda çileden çıkarak)</dd>

  <p>Bir şey diyeyim mi? Senin mutsuzluğundan sorumlu tutulmaktan bıktım artık. En azından senin bir baban var. Çünkü benim yoktu, tamam mı?</p>

  <dd>ALBUS</dd>

  <p>Sen onu şanssızlık mı sanıyorsun? Çünkü bence değil.</p>

  <dd>HARRY</dd>

  <p>Ölmüş olmamı mı isterdin?</p>

  <dd>ALBUS</dd>

  <p>Hayır! Sadece babam olmamanı isterdim.</p>

  <dd>HARRY (kendini kaybederek)</dd>

  <p>Eh, benim de keşke oğlum olmasaydın dediğim zamanlar oluyor.</p>

  <dt>Bir sessizlik olur. ALBUS başını evet anlamında sallar. Duraklama. HARRY ne dediğinin farkına varır.</dt>

  <p>Hayır, onu kastetmedim...</p>

  <dd>ALBUS</dd>

  <p>Evet. Kastettin.</p>

  <dd>HARRY</dd>

  <p>Albus, nasıl damarıma basacağını çok iyi biliyorsun...</p>

  <dd>ALBUS</dd>

  <p>Kastettin, baba. Ve cidden, seni suçlamıyorum.
Korkunç bir sessizlik çöker ortaya.
Şimdi beni yalnız bıraksan iyi olur.</p>

  <dd>HARRY</dd>

  <p>Albus, lütfen...</p>

  <dt>ALBUS battaniyeyi alıp atar. Battaniye RON 'un aşk iksirine çarpar ve iksir battaniyeyle yatağın üzerine dökülerek kü­çük bir duman bulutu çıkarır.</dt>

  <dd>ALBUS</dd>

  <p>Demek kumarda da aşkta da kazanmak yok bana.</p>

  <dt>ALBUS koşarak odadan çıkar. HARRY peşinden gider.</dt>

  <dd>HARRY</dd>

  <p>Albus. Albus... lütfen...</p>

  <div>

    <img src="dal.png"/>

  </div>

</body>

</html>