<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org//ops">

<head>
  <link href="sty.css" rel="stylesheet" type="text/css"/>
  <title>ÜÇÜNCÜ PERDE ONUNCU SAHNE: Hogwarts, Müdire'nin Odası</title>
</head>

<body>

  <br/>

  <h6>ÜÇÜNCÜ PERDE ONUNCU SAHNE</h6>

  <div>

    <img src="yaprak.png"/>

  </div>

  <h5>Hogwarts, Müdire'nin Odası</h5>

  <br/>

  <p>DRACO, GINNY ve HARRY, pişman görünen SCORPIUS ve ALBUS 'un
arkasında ayakta dururlar. PROFESÖR McGONAGALL burnundan
solumaktadır.</p>

  <dd>PROFESÖR McGONAGALL</dd>

  <p>Bakalım doğru mu anlamışım - kurallara aykırı bir şekilde Hogwarts Ekspresi'nden atladınız, Sihir Bakanlığına izinsiz girip hırsızlık yaptınız, zamanı değiştirmeyi kendinize vazife gördünüz, bunun üzerine de iki kişiyi ortadan kaybettiniz -</p>

  <dd>ALBUS</dd>

  <p>Bence de kulağa pek iyi gelmiyor.</p>

  <dd>PROFESÖR McGONAGALL</dd>

  <p>Dahası Hugo ve Rose Granger-W easley/yi kaybedince ilk iş zam anda tekrar geri gittiniz - üstelik bu sefer iki kişiyi kaybetmek yerine bir sürü insanı kaybettiniz ve babanı öldürdünüz - bunu yaparak da dünyanın görüp gördüğü en feci büyücüyü dirilttiniz ve yeni bir Karanlık Büyüçağının kapılarını ardına kadar açtınız. (Alaycı.) Haklısınız, Mr Potter, kulağa pek de iyi gelmiyor, değil mi? Ne kadar aptallık ettiğinizin farkında mısınız?</p>

  <dd>SCORPIUS</dd>

  <p>Evet. Profesör.</p>

  <dt>ALBUS bir an tereddüt eder. HARRY ye bakar.</dt>

  <dd>ALBUS</dd>

  <p>Evet.</p>

  <dd>HARRY</dd>

  <p>Profesör, müsaade ederseniz -</p>

  <dd>PROFESÖR McGONAGALL</dd>

  <p>Etmem. Ebeveyn olarak seçimleriniz sizin bileceğiniz iş ama burası benim okulum ve bunlar benim öğrencilerim, ne cezaya çarptırılacaklarına da ben karar vereceğim.</p>

  <dd>DRACO</dd>

  <p>Kulağa hakkaniyetli geliyor.</p>

  <p>HARRY, GINNY'ye bakar, GINNY başını iki yana sallar.</p>

  <dd>PROFESÖR McGONAGALL</dd>

  <p>Sizi okuldan atmam gerekir ama (HARRY'ye bir bakış atarak) her şey göz önüne alındığında - bence benim gözetimimde kalmanız sizin için daha güvenli olacaktır. İkiniz 
de cezalısınız - eh, sene sonuna kadar cezalı sayabilirsiniz kendinizi. Size Noel yok. Hogsmeade'i bir daha ziyaret etmeyi de unutun gitsin. Üstelik bu daha bir şey değil...</p>

  <dt>Ansızın HERMIONE içeri girer. Safi eylem ve kararlılıktan ibaret gibidir.</dt>

  <dd>HERMIONE</dd>

  <p>Bir şey kaçırdım mı?</p>

  <dd>PROFESÖR McGONAGALL (öfkeli)</dd>

  <p>Bir odaya girerken kapıyı vurmak nezaket icabıdır, Hermione Granger, herhalde o dersi kaçırdın.</p>

  <dd>HERMIONE (sınırı aştığını fark eder)</dd>

  <p>Ah.</p>

  <dd>PROFESÖR McGONAGALL</dd>

  <p>Sizi de cezaya bırakabilsem, bırakırdım, Bakan. Bir Zaman Döndürücü'yü elde bulundurmak, her tür aptallığa rahmet okutur!</p>

  <dd>HERMIONE</dd>

  <p>Ancak geçerli bir sebebim -</p>

  <dd>PROFESÖR McGONAGALL</dd>

  <p>Bir de kitaplıkta üstelik. Kitaplığa saklamışsın onu. Neredeyse gülünç bir durum.</p>

  <dd>HERMIONE</dd>

  <p>Minerva. (Birden nefesler tutulur.) Profesör McGonagall -</p>

  <dd>PROFESÖR McGONAGALL </dd>

  <p>Çocukların yok oldular!</p>

  <dt>HERMIONE'nin buna verecek cevabı yoktur.</dt>

  <p>Bu benim okulumda, benim gözetimimde oldu. Dumbledore'un yaptığı onca şeyden sonra, kendimi asla affedemezdim.</p>

  <dd>HERMIONE</dd>

  <p>Biliyorum.</p>

  <dt>PROFESÖR McGONAGALL bir an için kendini toparlar.</dt>

  <dd>PROFESÖR McGONAGALL (ALBUS ve SCORPlUS'a)</dd>

  <p>Cedric'i kurtarma niyetiniz yanlış olsa da yüce bir niyetti. Ayrıca anlaşılan cesurca davranm ışsın, Scorpius, sen de Albus, fakat bazen babanın bile kulak vermeme hatasına düştüğü bir ders var ki, o da cesaretin aptallığı affettirmediği. Her zaman düşünün. Neyin mümkün olduğunu düşünün. Voldemort'un kontrolündeki bir dünya -</p>

  <dd>SCORPIUS</dd>

  <p>Korkunç bir dünya.</p>

  <dd>PROFESÖR McGONAGALL</dd>

  <p>O kadar gençsiniz ki. (HARRY, DRACO, GINNY ve HERMIONE'ye bakar.) Hepiniz çok gençsiniz. Büyücü savaşları ne kadar karanlık bir hal almıştı, en ufak fikriniz yok. Sizin böyle - pervasızca - davrandığınız dünyayı yaratıp ayakta tutmak için bazıları - sizin ve benim çok sevgili bazı arkadaşlarımız - çok şey feda etti.
</p>

  <dd>ALBUS</dd>

  <p>Evet, Profesör.</p>

  <dd>SCORPIUS</dd>

  <p>Evet, Profesör.</p>

  <dd>PROFESÖR McGONAGALL</dd>

  <p>Hadi. Çıkın. Hepiniz. Ve bana o Zaman Döndürücü'yü bulun.</p>

  <div>

    <img src="dal.png"/>

  </div>

</body>

</html>