<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <link href="sty.css" rel="stylesheet" type="text/css"/>
  <title>BİRİNCİ PERDE ÜÇÜNCÜ SAHNE: Hogwarts Ekspresi</title>
</head>

<body>

  <br/>

  <h6>BİRİNCİ PERDE ÜÇÜNCÜ SAHNE</h6>

  <div>

    <img src="yaprak.png"/>

  </div>

  <h5>Hogwarts Ekspresi</h5>

  <br/>

  <p>ALBUS ve ROSE, vagon boyunca yürürler, yemek ARABACISI CADI, 
arabasını iterek yaklaşır.</p>

  <dd>YEMEK ARABACISI CADI</dd>

  <p>Arabadan istediğiniz bir şey var mı, canlarım? Balkabağı 
Poğaçası? Çikolatalı Kurbağa? Kazan Pastası?</p>

  <dd>ROSE (ALBUS'un Çikolatalı Kurbağalara hasretle bakışını fark ederek)</dd>

  <p>Al. Odaklanmamız lazım.</p>

  <dd>ALBUS</dd>

  <p>Neye odaklanacağız?</p>

  <dd>ROSE</dd>

  <p>Kimle arkadaş olacağımıza. Annemle babam senin babanla, bindikleri ilk Hogwarts Ekspresi'nde tanışmış ya 
hani...</p>

  <dd>ALBUS</dd>

  <p>Yani ömür boyu kimle arkadaş olacağımıza şimdi mi karar vereceğiz? Ne korkutucu.</p>

  <dd>ROSE</dd>

  <p>Tam tersi, çok heyecanlı. Ben bir Granger-Weasley'yim, sen bir Potter'sın - herkes bizle arkadaş olmak isteyecek, istediğimizi seçebiliriz.</p>

  <dd>ALBUS</dd>

  <p>Hangi kompartımana gireceğimize nasıl karar verece­ğiz...</p>

  <dd>ROSE</dd>

  <p>Hepsini puanlar, ona göre karar veririz.</p>

  <dt>ALBUS bir kompartımanın kapısını açar - içeri baktığında tek başına oturan sarışın bir çocuk görür: SCORPIUS. Kompartıman onun dışında boştur. ALBUS gülümser. SCORPIUS da gülümseyerek karşılık verir.</dt>

  <dd>ALBUS</dd>

  <p>Merhaba. Acaba bu kompartıman...</p>

  <dd>SCORPIUS</dd>

  <p>Boş. Bir ben varım.</p>

  <dd>ALBUS</dd>

  <p>Harika. O zaman biz girebilir miyiz biraz, yani sorun olmazsa?</p>

  <dd>SCORPIUS</dd>

  <p>Tabii. Merhaba.</p>

  <dd>ALBUS</dd>

  <p>Albus. Al. Ben - adım Albus...</p>

  <dd>SCORPIUS</dd>

  <p>Merhaba Scorpius. Yani şey, ben de Scorpius. Sen Albus'sun. Ben Scorpius'um. Sen de herhalde...</p>

  <dt>ROSE'un ifadesi anbean soğuklaşır.</dt>

  <dd>ROSE</dd>

  <p>Rose.</p>

  <dd>SCORPIUS</dd>

  <p>Merhaba Rose. Fışırdayan Vızvız ister misin?</p>

  <dd>ROSE</dd>

  <p>Yeni kahvaltı ettim, teşekkürler.</p>

  <dd>SCORPIUS</dd>

  <p>Şoko-Çok'um, Biber Şeytancık'ım ve Jöle Sümüklüböcek'im 
de var. Annemin fikri - hep der ki (şarkı söyleyerek) 'Tatlılar sana her zaman arkadaş kazandırır" (şarkı söylemenin bir
hata olduğunu fark eder). Aptalca bir fikir galiba.</p>

  <dd>ALBUS</dd>

  <p>Ben biraz alırım... Annem tatlı yememe izin vermiyor. 
Hangisinden başlayayım?</p>

  <dt>ROSE, SCORPIUS'a çaktırmadan ALBUS'a vurur.</dt>

  <dd>SCORPIUS</dd>

  <p>Çok kolay. Ben Biber Şeytancık'ı her zaman şekerleme 
poşetinin kralı olarak görmüşümdür. Bu naneli şekerler 
insanın kulaklarından duman çıkarıyor.</p>

  <dd>ALBUS</dd>

  <p>Süper, o zaman ben onlardan - (ROSE ona bir daha vurur.)
Rose, vurmayı keser misin lütfen?</p>

  <dd>ROSE</dd>

  <p>Vurmuyorum ki.</p>

  <dd>ALBUS</dd>

  <p>Vuruyorsun, canım acıyor.</p>

  <dt>SCORPlUS'un yüzü düşer.</dt>

  <dd>SCORPIUS</dd>

  <p>Benim yüzümden vuruyor sana.</p>

  <dd>ALBUS</dd>

  <p>Ne?</p>

  <dd>SCORPIUS</dd>

  <p>Bak, ben senin kim olduğunu biliyorum, haksızlık olmaması için senin de benim kim olduğumu bilmen gerekiyor galiba.</p>

  <dd>ALBUS</dd>

  <p>Nasıl yani kim olduğumu biliyorsun?</p>

  <dd>SCORPIUS</dd>

  <p>Sen Albus Potter'sın. O da Rose Granger-Weasley. Ben de 
Scorpius Malfoy'um. Annemle babam Astoria ve Draco 
Malfoy. Bizim ailelerimizin - arası pek iyi değildi.</p>

  <dd>ROSE</dd>

  <p>Arası iyi değildi hafif kalır. Senin annenle baban Ölüm 
Yiyen!</p>

  <dd>SCORPIUS (rencide olmuş halde)</dd>

  <p>Babam öyleydi - ama annem değildi.</p>

  <dt>ROSE başını çevirir, SCORPIUS bunun sebebini bilir.</dt>

  <p>Ne diyorlar biliyorum ama yalan.</p>

  <dt>ALBUS gözlerini tedirgin görünen ROSE 'dan, çaresiz görünen SCORPIUS'a çevirir.</dt>

  <dd>ALBUS</dd>

  <p>Ne - ne diyorlar?</p>

  <dd>SCORPIUS</dd>

  <p>Diyorlar ki annemle babamın çocuğu olmuyormuş. Babamla büyükbabam da Malfoy soyu sona ermesin diye 
güçlü bir vâris sahibi olmak için öyle yanıp tutuşuyorlarmış ki... bir Zaman Döndürücü kullanıp annemi geçmişe göndermişler-</p>

  <dd>ALBUS</dd>

  <p>Geçmişe nereye?</p>

  <dd>ROSE</dd>

  <p>Albus, diyorlar ki o Voldemort'un oğluymuş.</p>

  <dt>Korkunç, tedirgin edici bir sessizlik.</dt>

  <p>Zırvalık büyük ihtimalle. Yani... baksana, burnun var bir 
kere.</p>

  <dt>Gerilim biraz kırılır, SCORPIUS güler, hazin bir minnettarlık vardır gülüşünde.</dt>

  <dd>SCORPIUS</dd>

  <p>Üstelik aynı babamın burnu! Burnumu, saçımı ve adımı 
ondan almışım. Harika filan diye söylemiyorum ama. 
Yani, baba-oğul sorunları olur ya, bende de var onlardan. 
Ama genele bakınca, Malfoy olmayı tercih ederim tabii 
yani, Karanlık Lord'un oğlu olmaktansa.</p>

  <dt>SCORPIUS ile ALBUS birbirlerine bakarlar ve aralarında sanki
görünmez bir alışveriş olur.</dt>

  <dd>ROSE</dd>

  <p>Şey, evet, biz herhalde başka bir yere otursak iyi olur. 
Hadi, Albus.</p>

  <dt>ALBUS düşüncelere dalmıştır.</dt>

  <dd>ALBUS</dd>

  <p>Hayır (der ROSE 'un bakışına cevaben), ben böyle iyiyim. Sen git...</p>

  <dd>ROSE</dd>

  <p>Albus. Beklemeyeceğim.</p>

  <dd>ALBUS</dd>

  <p>Beklemeni de beklemezdim zaten. Ama ben burada kalıyorum.</p>

  <dt>ROSE bir an ona bakar, sonra kompartımandan çıkar.</dt>

  <dd>ROSE</dd>

  <p>İyi, peki!</p>

  <dt>Kompartımanda kalan SCORPIUS ve ALBUS ne düşüneceklerinden pek de emin olmayan bir halde, birbirlerine bakarlar.</dt>

  <dd>SCORPIUS</dd>

  <p>Teşekkür ederim.</p>

  <dd>ALBUS</dd>

  <p>Hayır. Hayır. Senin için kalmadım, şekerlemelerin için 
kaldım.</p>

  <dd>SCORPIUS</dd>

  <p>Bayağı göz korkutucu bir kız.</p>

  <dd>ALBUS</dd>

  <p>Öyle. Kusura bakma.</p>

  <dd>SCORPIUS</dd>

  <p>Yok, hoşuma gitti. Albus'u mu tercih ediyorsun, Al'ı mı?</p>

  <dt>SCORPIUS sırıtır ve ağzına iki şekerleme atar.</dt>

  <dd>ALBUS (düşünür)</dd>

  <p>Albus'u.</p>

  <dd>SCORPIUS (kulaklarından dumanlar çıkarak)</dd>

  <p>ŞEKERLEMELERİM İÇİN KALMANA TEŞEKKÜR EDERİM ALBUS!</p>

  <dd>ALBUS (kahkaha atarak)</dd>

  <p>Çok iyiymiş!</p>

  <div>

    <img src="dal.png"/>

  </div>

</body>

</html>