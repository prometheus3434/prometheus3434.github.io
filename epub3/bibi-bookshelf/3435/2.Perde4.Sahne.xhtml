<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org//ops">

<head>
  <link href="sty.css" rel="stylesheet" type="text/css"/>
  <title>İKİNCİ PERDE DÖRDÜNCÜ SAHNE: Yasak Orman’ın Kıyısı</title>
</head>

<body>

  <br/>

  <h6>İKİNCİ PERDE DÖRDÜNCÜ SAHNE </h6>

  <div>

    <img src="yaprak.png"/>

  </div>

  <h5>Yasak Orman’ın Kıyısı</h5>

  <br/>

  <p>ALBUS ve DELPHI ellerinde asaları, yüzleri birbirine dönük durur.</p>

  <dd>ALBUS</dd>

  <p>Expelliarmus!</p>

  <dt>DELPHl'nin asası havada uçar.</dt>

  <dd>DELPHI</dd>

  <p>Yapıyorsun artık. Bunda iyisin.</p>

  <dt>Asasını ondan geri alır.</dt>

  <dt>Havalı bir edayla.</dt>

  <p>"Sen insanı olumlu anlamda zararsız hale getiren bir genç adamsın."</p>

  <dd>ALBUS</dd>

  <p>Expelliarmus!</p>

  <dt>DELPHI'nin asası gene uçar.</dt>

  <dd>DELPHI</dd>

  <p>İşte gene oldu.</p>

  <dt>İkisi el çakarlar.</dt>

  <dd>ALBUS</dd>

  <p>Büyü işinde hiçbir zaman iyi olmadım.</p>

  <dt>SCORPIUS sahnenin arkasında görünür. Bir kızla konuşanarkadaşına bakar, hem hoşlanır hem hoşlanmaz.</dt>

  <dd>DELPHI</dd>

  <p>Ben de berbattım - ve sonra bir şey yerine oturdu. Senin için de öyle olacak. Ben öyle süper cadı falan sayılmam ama bence sen bayağı iyi bir büyücü oluyorsun, Albus Potter.</p>

  <dd>ALBUS</dd>

  <p>Öyleyse bir yere kaybolma - dahasını öğret-</p>

  <dd>DELPHI</dd>

  <p>Elbette kaybolmam, arkadaş değil miyiz?</p>

  <dd>ALBUS</dd>

  <p>Evet. Evet. Kesinlikle arkadaşız. Kesinlikle.</p>

  <dd>DELPHI</dd>

  <p>Harika. Muhteş!</p>

  <dd>SCORPIUS</dd>

  <p>Muhteş de neymiş?</p>

  <dt>SCORPIUS kararlı bir şekilde öne adım atar.</dt>

  <dd>ALBUS</dd>

  <p>Büyüyü çözdüm. Yani temel bir büyü sayılır ama - eh işte, çözdüm.</p>

  <dd>SCORPIUS (aşırı coşkulu, dahil olmaya çalışır)</dd>

  <p>Ben de okul yolunu buldum. Dinle, bunun işe yarayaca­ğından emin miyiz...</p>

  <dd>DELPHI</dd>

  <p>Evet!</p>

  <dd>ALBUS</dd>

  <p>Parlak bir plan. Cedric'in ölmesini önlemenin sırrı, onun Üçbüyücü Tumuvası'nı kazanmasına engel olmak, kazanmazsa, öldürülmez de.</p>

  <dd>SCORPIUS</dd>

  <p>O kadarını anlıyorum ama...</p>

  <dd>ALBUS</dd>

  <p>Onun için de birinci görevde şansını fena halde kırmamız gerek. İlk görev, ejderhadan altın bir yumurta almak - Cedric ejderhanın dikkatini nasıl dağıtmıştı -</p>

  <dt>DELPHI elini havaya kaldırır. ALBUS sırıtır ve onu işaret eder. Bu ikisi artık iyi anlaşmaktadır.</dt>

  <p>Diggory.</p>

  <dd>DELPHI</dd>

  <p>- bir taşı köpeğe dönüştürerek.</p>

  <dd>ALBUS</dd>

  <p>- eh, küçük bir Expelliarmus yaparsak bunu yapamaz.</p>

  <dt>SCORPIUS, bu iki kişilik DELPHI-ALBUS gösterisinden hoşlanmaz.</dt>

  <dd>SCORPIUS</dd>

  <p>Peki, iki soru var, birincisi ejderhanın onu öldürmeyece­ğinden eminiz, değil mi?</p>

  <dd>DELPHI</dd>

  <p>Hep iki sorudan söz ediyor değil mi? Elbette öldürmez. Burası Hogwarts. Şampiyonlardan hiçbirine zarar gelmesine izin vermezler.</p>

  <dd>SCORPIUS</dd>

  <p>Öyleyse, ikinci soru - daha önemli bir soru - zamanda geri gidiyoruz ama oradan geri gelebilir miyiz, o konuda hiç bilgimiz yok. Bu da heyecan verici. Belki de önce - bir 
saat gitmeyi denemeliyiz, sonra da...</p>

  <dd>DELPHI</dd>

  <p>Kusura bakma, Scorpius, kaybedecek vaktimiz yok. Okulun bu kadar yakınında beklemek çok tehlikeli - eminim ki sizi arıyorlardır ve...</p>

  <dd>ALBUS</dd>

  <p>Haklı.</p>

  <dd>DELPHI</dd>

  <p>Şimdi, bunları giymeniz gerekiyor -</p>

  <dt>İki büyük kâğıt torba çıkarır. Oğlanlar da torbalardan birer cüppe, çıkarır.</dt>

  <dd>ALBUS</dd>

  <p>Ama bunlar Durmstrang cüppeleri.</p>

  <dd>DELPHI</dd>

  <p>Amcamın fikri. Hogwarts cüppesi giyerseniz, insanlar 
kim olduğunuzu öğrenmek isteyecek. Ama Üçbüyücü Turnuvası'nda yarışan iki okul daha var - ve eğer Durmstrang cüppesi giyerseniz - dikkat çekmezsiniz, değil mi?</p>

  <dd>ALBUS</dd>

  <p>İyi fikir! Dur bir dakika, senin cüppen nerede?</p>

  <dd>DELPHI</dd>

  <p>Albus, iltifata teşekkürler ama kendime öğrenci süsü veremem, değil mi? Dikkat çekmeyeceğim ve kendime - ah, belki de ejderha terbiyecisiyim derim. Büyü işini sen yapıyorsun nasılsa.</p>

  <dt>SCORPIUS önce ona, sonra ALBUS'a bakar.</dt>

  <dd>SCORPIUS</dd>

  <p>Sen gelmemelisin.</p>

  <dd>DELPHI</dd>

  <p>Ne?</p>

  <dd>SCORPIUS</dd>

  <p>Haklısın. Büyü için sana ihtiyacımız yok. Ve eğer öğrenci cüppesi giyemiyorsan - büyük bir risk olur. Kusura bakma, Delphi, gelmemelisin.</p>

  <dd>DELPHI</dd>

  <p>Ama gelmem gerek - o benim kuzenim. Albus?</p>

  <dd>ALBUS</dd>

  <p>Haklı bence. Özür dilerim.</p>

  <dd>DELPHI</dd>

  <p>Ne?</p>

  <dd>ALBUS</dd>

  <p>Yüzümüze gözümüze bulaştırmayız.</p>

  <dd>DELPHI</dd>

  <p>Ama bensiz - Zaman Döndürücü'yü çalıştıramazsınız. </p>

  <dd>SCORPIUS</dd>

  <p>Zaman Döndürücü'yü nasıl kullanacağımızı öğrettin bize. </p>

  <dt>DELPHI sahiden üzgündür.</dt>

  <dd>DELPHI</dd>

  <p>Hayır. Bunu yapmanıza izin vermeyeceğim...</p>

  <dd>ALBUS</dd>

  <p>Amcana bize güvenmesini söyledin. Şimdi sıra sende. Artık okula yakınız. Seni burada bırakmalıyız.</p>

  <dt>DELPHI ikisine de bakar, derin bir nefes alır. Kendi kendine başını sallayıp gülümser.</dt>

  <dd>DELPHI</dd>

  <p>Gidin öyleyse. Ama - şunu bilin ki... bugün size pek az kişiye tanınan bir şans tanındı - bugün tarihi değiştiriyorsunuz - zamanın kendisini değiştiriyorsunuz. Ama hepsinden önemlisi, bugün ihtiyar bir adama oğlunu geri verme şansına sahipsiniz.</p>

  <dt>Gülümser. ALBUS'a bakar. Eğilip hafifçe iki yanağından öper.</dt>

  <dt>Ağaçlara doğru yürür. ALBUS arkasından bakakalır.</dt>

  <dd>SCORPIUS</dd>

  <p>Beni öpmedi - fark ettin mi? (Arkadaşına bakar.) İyi misin, Albus? Biraz solgun görünüyorsun. Ve kırmızı. Hem solgun, hem kırmızı.</p>

  <dd>ALBUS</dd>

  <p>Yapalım şu işi.</p>

  <div>

    <img src="dal.png"/>

  </div>

</body>

</html>