<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org//ops">

<head>
  <link href="sty.css" rel="stylesheet" type="text/css"/>
  <title>DÖRDÜNCÜ PERDE ON DÖRDÜNCÜ SAHNE: Hogwarts, Sınıf</title>
</head>

<body>

  <br/>

  <h6>DÖRDÜNCÜ PERDE ON DÖRDÜNCÜ SAHNE</h6>

  <div>

    <img src="yaprak.png"/>

  </div>

  <h5>Hogwarts, Sınıf</h5>

  <br/>

  <p>SCORPIUS ve ALBUS, heyecan içinde, koşarak bir sınıfa girerler. Arkalarından kapıyı çarparlar.</p>

  <dd>SCORPIUS</dd>

  <p>Bunu yaptığıma pek inanamıyorum.</p>

  <dd>ALBUS</dd>

  <p>Bunu yaptığına ben de pek inanamıyorum.</p>

  <dd>SCORPIUS</dd>

  <p>Rose Granger-Weasley. Rose Granger-Weasley'ye çıkma teklif ettim.</p>

  <dd>ALBUS</dd>

  <p>Ve hayır dedi.</p>

  <dd>SCORPIUS</dd>

  <p>Ama teklif ettim sonuçta. Tohumu ektim. O tohum zamanla yeşerip evliliğimize dönüşecek.</p>

  <dd>ALBUS</dd>

  <p>Tam bir hayalperest olduğunun farkındasın, değil mi?</p>

  <dd>SCORPIUS</dd>

  <p>Yani, normalde sana hak verirdim - ama Polly Chapman beni Okul Balosu'na çağırdı...</p>

  <dd>ALBUS</dd>

  <p>Alternatif bir gerçeklikte oldu o - ki sen o gerçeklikte cidden - ama cidden, daha popülerdin. Kaldı ki çağıran kız da başka biriydi. Bu da demek oluyor ki -</p>

  <dd>SCORPIUS</dd>

  <p>Evet, mantığa göre Polly'nin peşinden koşmalıyım - ya da benim peşimden koşmasına izin vermeliyim - ne de olsa o güzelliğiyle nam salmış biri - ama Rose da Rose'dur.</p>

  <dd>ALBUS</dd>

  <p>Biliyorsun değil mi, mantığa göre sen resmen keçileri kaçırmışsın. Rose senden nefret ediyor.</p>

  <dd>SCORPIUS</dd>

  <p>Düzelteyim, benden nefret ediyordu ama çıkalım dediğimde gözlerindeki bakışı gördün mü? Nefret değildi o, acımaydı.</p>

  <dd>ALBUS</dd>

  <p>Acıma iyi mi yani?</p>

  <dd>SCORPIUS</dd>

  <p>Acıma bir başlangıç dostum, o temelin üzerine bir saray inşa edebilirsin - bir aşk sarayı.</p>

  <dd>ALBUS</dd>

  <p>İkimiz içinde önce benim kız arkadaşım olur diye düşünmüştüm, sahiden.</p>

  <dd>SCORPIUS</dd>

  <p>Aa, olacaktır kuşkusuz, belki de o yeni buğulu gözlü İksir profesörü - yaşı senin için yeterince büyük ne de olsa, değil mi?</p>

  <dd>ALBUS</dd>

  <p>Kendimden büyük kadınlara karşı özel bir ilgim yok benim! </p>

  <dd>SCORPIUS</dd>

  <p>Vaktin de var onu baştan çıkarmak için - dünya kadar hem de. Çünkü Rose'u ikna etmek yıllar alacak...</p>

  <dd>ALBUS</dd>

  <p>Kendine güvenine hayranım.</p>

  <dt>ROSE merdivende yanlarından geçer, ikisine de bakar.</dt>

  <dd>ROSE</dd>

  <p>Selam.</p>

  <dt>Oğlanların ikisi de nasıl cevap vereceklerini bilemezler - ROSE, SCORPlUS'a bakar.</dt>

  <dd>ROSE</dd>

  <p>Bu durum, ancak sen tuhaf olmasına izin verirsen tuhaf olur.</p>

  <dd>SCORPIUS</dd>

  <p>Mesaj alındı ve gayet iyi anlaşıldı.</p>

  <dd>ROSE</dd>

  <p>Tamam. "Akrep Kral."</p>

  <dt>ROSE gülümseyerek gider. SCORPIUS ve ALBUS birbirlerine bakarlar. ALBUS sırıtır ve SCORPIUS'un koluna bir yumruk atar.
</dt>

  <dd>ALBUS</dd>

  <p>Belki de haklısın - acıma da bir başlangıç.</p>

  <dd>SCORPIUS</dd>

  <p>Quidditch'e gidiyor musun? Slytherin, Hufflepuff'la oynuyor - önemli maç -</p>

  <dd>ALBUS</dd>

  <p>Quidditch'ten nefret ettiğimizi sanıyordum?</p>

  <dd>SCORPIUS</dd>

  <p>İnsan değişebilir. Ayrıca, idman yapıyorum. Sanırım ileride takıma girebilirim. Hadi.</p>

  <dd>ALBUS</dd>

  <p>Gelemem. Babam geliyor -</p>

  <dd>SCORPIUS</dd>

  <p>Bakanlık'tan izin mi aldı?</p>

  <dd>ALBUS</dd>

  <p>Yürüyüşe çıkmak istiyor. Bana bir şey gösterecekmiş - benimle paylaşacakmış.</p>

  <dd>SCORPIUS</dd>

  <p>Yürüyüş mü?</p>

  <dd>ALBUS</dd>

  <p>Biliyorum, sanırım baba-oğul yakınlaşması ya da aynı şekilde mide bulandırıcı bir şey. Gene de, bilirsin işte, sanırım gideceğim.</p>

  <dt>SCORPIUS uzanıp ALBUS'a sarılır.</dt>

  <dd>ALBUS</dd>

  <p>Bu da ne? Sarılmamaya karar verdik sanıyordum. </p>

  <dd>SCORPIUS</dd>

  <p>Emin değildim. Yapsak mı yapmasak mı diye. Kafamdaki bu yeni biz olarak yani.</p>

  <dd>ALBUS</dd>

  <p>En iyisi git Rose'a sor, doğru mu diye.</p>

  <dd>SCORPIUS</dd>

  <p>Ha! Evet. Tabii.</p>

  <dt>İki oğlan ayrılır ve birbirlerine sırıtırlar.</dt>

  <dd>ALBUS</dd>

  <p>Akşam yemeğinde görüşürüz.</p>

  <div>

    <img src="dal.png"/>

  </div>

</body>

</html>