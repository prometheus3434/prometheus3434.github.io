<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org//ops">

<head>
  <link href="sty.css" rel="stylesheet" type="text/css"/>
  <title>İKİNCİ PERDE SEKİZİNCİ SAHNE: Hogwarts, Revir</title>
</head>

<body>

  <br/>

  <h6>İKİNCİ PERDE SEKİZİNCİ SAHNE</h6>

  <div>

    <img src="yaprak.png"/>

  </div>

  <h5>Hogwarts, Revir</h5>

  <br/>

  <p>ALBUS bir revir yatağında uyur. HARRY canı sıkkın, onun yanında oturur. Tepede kaygılı, müşfik bir adamın resmi vardır. HARRY gözlerini ovuşturur, ayağa kalkar ve sırtını esneterek odada dolaşır.</p>

  <p>Sonra gözleri resmin gözleriyle karşılaşır. Resim yakalandığı
için şaşkın görünür. HARRY de şaşkınlık içindedir.</p>

  <dd>HARRY</dd>

  <p>Profesör Dumbledore.</p>

  <dd>DUMBLEDORE</dd>

  <p>İyi akşamlar, Harry.</p>

  <dd>HARRY</dd>

  <p>Sizi özledim. Bu yakınlarda ne zaman Müdire'ye uğrasam, çerçeveniz boştu.</p>

  <dd>DUMBLEDORE</dd>

  <p>Eh, bazen de öteki portrelerime uğruyorum . (ALBUS'a bakar.) İyileşecek mi?</p>

  <dd>HARRY</dd>

  <p>Yirmi dört saattir kendinde değil ama daha çok, Madam Pomfrey kolunu yerine yerleştirebilsin diye. Çok tuhaf olduğunu söyledi... sanki yirmi yıl önce kırılmış ve olabilecek "en zıt" yönde kaynamış gibi olduğunu söyledi, iyileşecek diyor.</p>

  <dd>DUMBLEDORE</dd>

  <p>Zor iş, sanırım, çocuğunu acı çekerken görmek.</p>

  <dt>HARRY başını kaldırıp DUMBLEDORE'a, sonra aşağı ALBUS'a bakar.</dt>

  <dd>HARRY</dd>

  <p>Ona sizin adınızı verdiğimde neler hissettiğinizi hiç sormadım, değil mi?</p>

  <dd>DUMBLEDORE</dd>

  <p>Doğrusunu istersen, Harry, zavallı çocuğa çok ağır bir yük yüklemek gibi gelmişti.</p>

  <dd>HARRY</dd>

  <p>Yardımınıza ihtiyacım var. Tavsiyenize ihtiyacım var. </p>

  <p>Bane, Albus tehlikede diyor. Oğlumu nasıl korurum, Dumbledore?</p>

  <dd>DUMBLEDORE</dd>

  <p>Müthiş bir tehlike içindeki bir çocuğun nasıl korunacağı­nı bana mı soruyorsun? Gençleri kötülükten koruyamayız. Acı çekilmeli ve çekilecektir de.
</p>

  <dd>HARRY</dd>

  <p>Yani öyle durup izlemeli miyim?</p>

  <dd>DUMBLEDORE</dd>

  <p>Hayır. Hayatla nasıl karşı karşıya geleceğini ona öğretmelisin.</p>

  <dd>HARRY</dd>

  <p>Nasıl? Dinlemiyor ki.</p>

  <dd>DUMBLEDORE</dd>

  <p>Belki de onu olduğu gibi görmeni bekliyor.</p>

  <dt>HARRY bunu sindirmeye çalışırken kaşlarını çatar.</dt>

  <p>(Duyarlılıkla.) Bir portre için hem lanet, hem nimettir... konuşulanları duymak. Okulda, Bakanlık'ta, insanların konuştuklarını duyuyorum...</p>

  <dd>HARRY</dd>

  <p>Peki, oğlumla benim hakkınızdaki dedikodu ne? </p>

  <dd>DUMBLEDORE</dd>

  <p>Dedikodu değil. Kaygı. Aranızın pek iyi olmadığına dair. Onun zor biri olduğuna dair. Sana kızgın olduğuna dair. Ben senin - belki de - ona olan sevginin seni körleştirdiği izlenimini edindim.</p>

  <dd>HARRY</dd>

  <p>Körleştirdiği mi?</p>

  <dd>DUMBLEDORE</dd>

  <p>Onu olduğu gibi görmelisin, Harry. Onu yaralayan şeyi aramalısın.</p>

  <dd>HARRY</dd>

  <p>Onu olduğu gibi görmedim mi? Oğlumu ne yaralıyor? </p>

  <p>(Düşünür.) Yoksa oğlumu kim yaralıyor mu desem?</p>

  <dd>ALBUS (uykusunda mırıldanır)</dd>

  <p>Baba...</p>

  <dd>HARRY</dd>

  <p>Bu kara bulut, biri, değil mi? Bir şey değil yani? </p>

  <dd>DUMBLEDORE</dd>

  <p>Benim fikrimin ne önemi var ki artık? Ben boya ve hatı­rayım, Harry, boya ve hatıra. Ve hiçbir zaman bir oğlum olmadı.</p>

  <dd>HARRY</dd>

  <p>Ama tavsiyenize ihtiyacım var.</p>

  <dd>ALBUS</dd>

  <p>Baba?</p>

  <dt>HARRY önce ALBUS'a, sonra DUMBLEDORE'a bakar. Ama DUMBLEDORE gitmiştir.</dt>

  <dd>HARRY</dd>

  <p>Hayır, nereye gittiniz şimdi?</p>

  <dd>ALBUS</dd>

  <p>Biz nerdeyiz - revirde mi?</p>

  <dt>Harry dikkatini yeniden ALBUS'a verir.</dt>

  <dd>HARRY (afallamış)</dd>

  <p>Evet. Sen - iyi olacaksın. Madam Pomfrey nekahet dö­nemi için ne ilaç vereceğini bilemedi ve muhtemelen bol bol çikolata yemen gerektiğini söyledi. Ben de biraz yesem sakıncası var mı? Sana bir şey söylemem gerek ve hoşuna gideceğini sanmıyorum.</p>

  <dt>ALBUS babasına bakar. Ne diyecektir ki? Bir şey söylememeye karar verir.</dt>

  <dd>ALBUS</dd>

  <p>Peki. Herhalde.</p>

  <dt>HARRY biraz çikolata alır. Koca bir parça yer. ALBUS kafası karışmış halde babasına bakar.</dt>

  <p>Daha iyi misin?</p>

  <dd>HARRY</dd>

  <p>Çok daha iyi.</p>

  <dt>Çikolatayı oğluna tutar. ALBUS bir parça alır. Baba-oğul birlikte yerler.</dt>

  <p>Kolun nasıl?</p>

  <dt>ALBUS kolunu gerer.</dt>

  <dd>ALBUS</dd>

  <p>Çok iyi.</p>

  <dd>HARRY (tatlılıkla)</dd>

  <p>Nereye gittin Albus? Bizi nasıl etkiledi, anlatamam - annen meraktan öldü...</p>

  <dt>ALBUS başını kaldırıp bakar, çok iyi bir yalancıdır.</dt>

  <dd>ALBUS</dd>

  <p>Okula gelmek istemediğimize karar verdik. Yeniden baş­layabiliriz sandık - Muggle dünyasında - yanıldığımızı gördük. Bizi bulduğunuzda Hogwarts'a dönüyorduk.</p>

  <dd>HARRY</dd>

  <p>Durmstrang cüppeleriyle mi?</p>

  <dd>ALBUS</dd>

  <p>Cüppeler... mesele şu ki - Scorpius ve ben - düşünmedik. </p>

  <dd>HARRY</dd>

  <p>Peki niye... niye kaçtınız? Benim yüzümden mi? Dediklerim yüzünden mi?</p>

  <dd>ALBUS</dd>

  <p>Bilmiyorum. Uyum sağlamadığında Hogwarts aslında o kadar da hoş bir yer değil.</p>

  <dd>HARRY</dd>

  <p>Ya Scorpius - seni o mu teşvik etti - gitmeye?</p>

  <dd>ALBUS</dd>

  <p>Scorpius mu? Hayır.</p>

  <dt>HARRY, ALBUS'a bakar, adeta çevresinde bir hale görmeye çalışır, derin derin düşünür.</dt>

  <dd>HARRY</dd>

  <p>Scorpius Malfoy'dan uzak durman gerekiyor.</p>

  <dd>ALBUS</dd>

  <p>Ne? Scorpius'tan mı?</p>

  <dd>HARRY</dd>

  <p>Zaten en başta nasıl arkadaş oldunuz bilemiyorum ama olmuşsunuz - ve şimdi de - bence ikiniz -</p>

  <dd>ALBUS</dd>

  <p>En iyi arkadaşımdan? Tek arkadaşımdan?</p>

  <dd>HARRY</dd>

  <p>Tehlikeli biri o.</p>

  <dd>ALBUS</dd>

  <p>Scorpius mu? Tehlikeli mi? Onunla tanıştın mı? Baba, eğer sahiden onun Voldemort'un oğlu olduğunu düşü­nüyorsan -</p>

  <dd>HARRY</dd>

  <p>Ne olduğunu bilmiyorum, sadece senin ondan uzak durman gerektiğini biliyorum. Bane bana dedi ki -</p>

  <dd>ALBUS</dd>

  <p>Bane de kim?</p>

  <dd>HARRY</dd>

  <p>Büyük bir kehanet becerisi olan bir at-adam. Çevrende kara bir bulut olduğunu söyledi ve -</p>

  <dd>ALBUS</dd>

  <p>Kara bulut mu?</p>

  <dd>HARRY</dd>

  <p>Ve Karanlık Büyü'nün yeniden güçlendiğine inanmak için elimizde geçerli sebepler var, seni de bundan korumam gerek. Ondan korumam. Scorpius'tan korumam.</p>

  <dt>ALBUS bir an tereddüt eder, sonra yüzü sertleşir.</dt>

  <dd>ALBUS</dd>

  <p>Ya yapmazsam? Ondan uzak durmazsam?</p>

  <dt>HARRY oğluna bakar, hızla düşünür.</dt>

  <dd>HARRY</dd>

  <p>Bir harita var. Hayırlı bir şey düşünmeyenler için kullanılırdı. Şimdi biz onu gözümüz sizin üstünüzde - hep üstünüzde - olsun diye kullanacağız. Profesör McGonagall her hareketini gözleyecek. Beraber göründüğünüz 
her anda - uçarcasına gelecek - Hogwarts'tan ayrılmaya her kalkıştığınızda - anında gelecek. Derslerine gitmeni bekliyorum, artık hiçbirine Scorpius ile beraber girmeyeceksin ve aradaki zamanı da Gryffindor ortak salonunda geçireceksin!</p>

  <dd>ALBUS</dd>

  <p>Beni Gryffindor'a gitmeye zorlayamazsın! Ben Slytherin'im! </p>

  <dd>HARRY</dd>

  <p>Oyun oynama Albus, hangi binadan olduğunu biliyorsun. Eğer Profesör seni Scorpius ile bulursa - sana bir büyü yaparım - her hareketini, her konuşmanı görüp dinlememi sağlar. Bu arada dairemde onun gerçek kökenine ilişkin soruşturma da başlayacak.</p>

  <dd>ALBUS (ağlamaya başlayarak)</dd>

  <p>Ama baba - yapamazsın - bu hiç de...</p>

  <dd>HARRY</dd>

  <p>Uzun süre, benden hoşlanmadığın için sana yeterince iyi bir baba olamadığımı düşünmüştüm. Benden hoşlanmana gerek olmadığını ancak şimdi anlıyorum. Bana itaat etmene gerek var, çünkü senin babanım ve doğrusunu ben biliyorum. Kusura bakma, Albus. Böyle olması gerekiyor.</p>

  <div>

    <img src="dal.png"/>

  </div>

</body>

</html>