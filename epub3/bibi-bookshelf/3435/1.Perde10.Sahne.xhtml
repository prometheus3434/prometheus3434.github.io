<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org//ops">

<head>
  <link href="sty.css" rel="stylesheet" type="text/css"/>
  <title>BİRİNCİ PERDE ONUNCU SAHNE: Hogwarts Ekspresi</title>
</head>

<body>

  <br/>

  <h6>BİRİNCİ PERDE ONUNCU SAHNE</h6>

  <div>

    <img src="yaprak.png"/>

  </div>

  <h5>Hogwarts Ekspresi</h5>

  <br/>

  <p>ALBUS çabuk adımlarla trende ilerler.</p>

  <dd>ROSE</dd>

  <p>Albus, seni arıyordum...</p>

  <dd>ALBUS</dd>

  <p>Beni mi? Neden?</p>

  <dt>ROSE söylemek istediği şeyi nasıl dile getireceğinden emin
değildir.</dt>

  <dd>ROSE</dd>

  <p>Albus, dördüncü sene başlıyor, yani bizim için de yeni bir sene bu. Tekrar arkadaş olmak istiyorum.</p>

  <dd>ALBUS</dd>

  <p>Biz hiç arkadaş değildik ki.</p>

  <dd>ROSE</dd>

  <p>Biraz acımasız olmadı mı! Altı yaşımdayken en iyi arkadaşımdın sen!</p>

  <dd>ALBUS</dd>

  <p>Çok eskidendi o.</p>

  <dt>ALBUS gitmeye hamle eder, ROSE onu tutup boş bir kompartımana çeker.</dt>

  <dd>ROSE</dd>

  <p>Söylentileri duydun mu? Birkaç gün önce büyük bir Bakanlık baskını olmuş. Baban inanılmaz cesur davranmış, dediklerine göre.</p>

  <dd>ALBUS</dd>

  <p>Nasıl oluyor da sen bunları hep biliyorsun da ben bilmiyorum?</p>

  <dd>ROSE</dd>

  <p>Anlaşılan adamın, yani baskın düzenledikleri büyü­cünün - Theodore Nott'tu sanırım - elinde akla gelebilecek her tür yasayı çiğneyen bir sürü alet varmış ve bunlara yasadışı bir Zaman Döndürücü de dahilmiş - ki onları asıl heyecanlandıran da o olmuş zaten. Üstelik eskilerinden çok daha üstün bir Zaman Döndürücü'ymüş bu.</p>

  <dt>ALBUS, ROSE'a bakar, her şey yerine oturmuştur.</dt>

  <dd>ALBUS</dd>

  <p>Bir Zaman Döndürücü mü? Babam bir Zaman Döndürü­cü mü bulmuş?</p>

  <dd>ROSE</dd>

  <p>Şşt! Evet. Biliyorum. Harika, değil mi?</p>

  <dd>ALBUS</dd>

  <p>Eminsin.</p>

  <dd>ROSE</dd>

  <p>Kesinlikle.</p>

  <dd>ALBUS</dd>

  <p>Şimdi Scorpius'u bulmam lazım işte...</p>

  <dt>Trende yürümeye başlar, ROSE da söyleyeceğini söylemeye kararlı bir şekilde onun arkasından gider.</dt>

  <dd>ROSE</dd>

  <p>Albus!</p>

  <dt>ALBUS kararlı bir şekilde döner.</dt>

  <dd>ALBUS</dd>

  <p>Kim sana benimle konuşmak zorunda olduğunu söyledi?</p>

  <dd>ROSE (suçüstü yakalanmış bir edayla)</dd>

  <p>Tamam, belki annen babama baykuş göndermiştir - ama bunun tek sebebi senin için endişelenmesi. Ve bence -
</p>

  <dd>ALBUS</dd>

  <p>Beni rahat bırak, Rose.</p>

  <dt>SCORPIUS her zamanki kompartımanında oturmaktadır.</dt>

  <dt>Önce ALBUS girer, ROSE da hemen onun arkasındadır.</dt>

  <dd>SCORPIUS</dd>

  <p>Albus! Aa, merhaba Rose, ne kokuyorsun böyle?</p>

  <dd>ROSE</dd>

  <p>Ne kokuyormuşum?</p>

  <dd>SCORPIUS</dd>

  <p>Yo, yo, güzel bir şey anlamında söyledim. Şey karışımı gibi kokuyorsun, taze çiçekler ve taze - ekmek.</p>

  <dd>ROSE</dd>

  <p>Albus, ben yanındayım, tamam mı? Bana ihtiyacın olursa yani.</p>

  <dd>SCORPIUS</dd>

  <p>Yani güzel ekmek anlamında söyledim, iyi ekmek anlamında, hani ekmek vardır... ekmeğin ne kötülüğü var?</p>

  <dt>ROSE başını iki yana sallayarak uzaklaşır.</dt>

  <dd>ROSE</dd>

  <p>Ekmeğin ne kötülüğü varmış!</p>

  <dd>ALBUS</dd>

  <p>Her tarafta seni aradım...</p>

  <dd>SCORPIUS</dd>

  <p>Eh işte, şimdi buldun. Karşındayım! Saklanıyordum da sayılmaz hani. Biliyorsun severim erken binmeyi. İnsanların gözlerini dikip bakmalarını önlüyor. Bağırmalarım. 
Sandığıma "Voldemort'un oğlu" yazmalarını. Ondan hiç bıkmadılar. Beni cidden sevmiyor, değil mi?</p>

  <dt>ALBUS arkadaşına sarılır. Sımsıkı. Bir an öyle dururlar.</dt>

  <dt>SCORPIUS buna şaşırmıştır.</dt>

  <p>Tamam. Merhaba. Ehm. Daha önce sarılmış mıydık? Sarılıyor muyduk biz?</p>

  <dt>İki çocuk beceriksizce birbirlerini bırakırlar.</dt>

  <dd>ALBUS</dd>

  <p>Hafiften garip bir yirmi dört saat geçirdim de.</p>

  <dd>SCORPIUS</dd>

  <p>Neler oldu o yirmi dört saatte?</p>

  <dd>ALBUS</dd>

  <p>Sonra anlatırım. Bu trenden inmemiz lazım.</p>

  <dt>Sahne dışından düdük sesleri gelir. Tren hareket etmeye başlar.</dt>

  <dd>SCORPIUS</dd>

  <p>Çok geç. Tren hareket halinde artık. İstikamet Hogwarts! </p>

  <dd>ALBUS</dd>

  <p>O zaman hareket halindeki bir trenden inmemiz gerekiyor.</p>

  <dd>YEMEK ARABACISI CADI</dd>

  <p>Arabadan istediğiniz bir şey var mı, canlarım?</p>

  <dt>ALBUS bir pencereyi açar ve dışarı tırmanmaya yeltenir.</dt>

  <dd>SCORPIUS</dd>

  <p>Hareket halindeki bir sihirli trenden.</p>

  <dd>YEMEK ARABACISI CADI</dd>

  <p>Balkabağı Poğaçası? Kazan Pastası?</p>

  <dd>SCORPIUS</dd>

  <p>Albus Severus Potter, gözündeki şu tuhaf bakıştan kurtul artık.</p>

  <dd>ALBUS</dd>

  <p>Birinci soru. Üçbüyücü Turnuvası hakkında ne biliyorsun?</p>

  <dd>SCORPIUS (mutlu)</dd>

  <p>Oooo, sınav! Üç okul birer şampiyon seçiyor, sonra bu şampiyonlar üç görevde yarışıp tek bir Kupa'yı kazanmaya çalışıyorlar. Ama bunun ne ilgisi var şimdi?</p>

  <dd>ALBUS</dd>

  <p>Tam bir sihir kurdusun, biliyor musun?</p>

  <dd>SCORPIUS</dd>

  <p>Hı-hı.</p>

  <dd>ALBUS</dd>

  <p>İkinci soru. Üçbüyücü Turnuvası neden yirmi yıldan fazla süredir yapılmadı?</p>

  <dd>SCORPIUS</dd>

  <p>Son yarışmada baban ve Cedric Diggory adında bir çocuk vardı - ikisi beraber kazanmaya karar verdiler ama Kupa bir Anahtar'dı - ve Voldemort'un yanma taşındı­lar. Cedric öldü. Hemen ardından yarışmayı iptal ettiler.</p>

  <dd>ALBUS</dd>

  <p>Güzel. Üçüncü soru. Cedric'in ölmesine gerek var mıydı? 
Kolay soru, kolay cevap: Hayır. Voldemort'un ağzından çıkan sözler, "fazlalığı öldürün" idi. Fazlalık. Sırf babamla beraber olduğu için ve babam onu kurtaramadığı için öldü. Ama biz kurtarabiliriz. Bir yanlışlık yapıldı ve biz onu düzelteceğiz. Bir Zaman Döndürücü kullanacağız. </p>

  <p>Onu geri getireceğiz.</p>

  <dd>SCORPIUS</dd>

  <p>Albus, çok bariz nedenlerden dolayı, Zaman Döndürücülere pek bayılmıyorum...</p>

  <dd>ALBUS</dd>

  <p>Amos Diggory Zaman Döndürücü'yü istediğinde babam onların var olduğunu bile inkâr etti. Sadece oğlunu geri isteyen, oğlunu seven yaşlı bir adama yalan söyledi. Umrunda değildi çünkü... umrunda bile değil. Herkes babamın yaptığı bütün o cesurca işlerden bahsediyor. Ama bazı yanlışlar da yaptı. Hem de bayağı büyük yanlışlar. </p>

  <p>O yanlışlardan birini düzeltmek istiyorum. Cedric'i kurtarmamızı istiyorum.</p>

  <dd>SCORPIUS</dd>

  <p>Anlaşıldı, beynini bir arada tutan her neyse koptu besbelli. </p>

  <dd>ALBUS</dd>

  <p>Bunu yapacağım, Scorpius. Yapmam gerekiyor. Ve sen de bal gibi biliyorsun, gelmezsen kesin yüzüme gözüme bulaştıracağım. Gel hadi.</p>

  <dt>Sırıtır. Sonra yukarı doğru çıkıp kaybolur. SCORPIUS bir an tereddüt eder. Suratını ekşitir. Sonra kendini yukarı çeker ve ALBUS 'un ardından o da gözden kaybolur.</dt>

  <div>

    <img src="dal.png"/>

  </div>

</body>

</html>