<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org//ops">

<head>
  <link href="sty.css" rel="stylesheet" type="text/css"/>
  <title>İKİNCİ PERDE ONUNCU SAHNE: Hogwarts, Müdire’nin Odası</title>
</head>

<body>

  <br/>

  <h6>İKİNCİ PERDE ONUNCU SAHNE</h6>

  <div>

    <img src="yaprak.png"/>

  </div>

  <h5>Hogwarts, Müdire’nin Odası</h5>

  <br/>

  <p>PROFESÖR McGONAGALL çok mutsuzdur, HARRY çok kararlı.
GINNY ise ne yapması gerektiğinden emin değildir.</p>

  <dd>PROFESÖR McGONAGALL</dd>

  <p>Çapulcu Haritası'nın amacının bu olduğundan emin de­ğilim.</p>

  <dd>HARRY</dd>

  <p>Onları yan yana görürsen olabildiğince hızla yanlarına git ve onları birbirinden uzak tut.</p>

  <dd>PROFESÖR McGONAGALL</dd>

  <p>Harry, bunun doğru karar olduğundan emin misin? At-adamların bilgeliğinden kuşkulanıyor gibi olmayayım ama Bane son derece öfkeli bir at-adamdır - takımyıldızların dediklerini işine yarayacak şekilde değiştirirse de 
şaşırmam.</p>

  <dd>HARRY</dd>

  <p>Ben Bane'e güveniyorum. Albus, Scorpius'tan uzak duracak. Hem kendi iyiliği hem de başkalarının iyiliği için.</p>

  <dd>GINNY</dd>

  <p>Sanıyorum Harry'nin demek istediği...</p>

  <dd>HARRY (tartışmaya yer bırakmaz bir edayla)</dd>

  <p>Profesör ne demek istediğimi biliyor.</p>

  <dt>GINNY, kendisiyle böyle konuşmasına şaşırarak, HARRY'ye bakar.</dt>

  <dd>PROFESÖR McGONAGALL</dd>

  <p>Albus'u ülkenin en büyük cadıları ve büyücüleri kontrol etti. Kimse ne bir uğursuzluk büyüsü ne bir lanet buldu ne de hissetti.</p>

  <dd>HARRY</dd>

  <p>Ve Dumbledore - Dumbledore dedi ki -</p>

  <dd>PROFESÖR McGONAGALL</dd>

  <p>Ne?</p>

  <dd>HARRY</dd>

  <p>Portresi. Konuştuk. Makul gelen bazı şeyler söyledi -</p>

  <dd>PROFESÖR McGONAGALL</dd>

  <p>Dumbledore öldü, Harry. Ve sana daha önce söyledim, portreler ait oldukları kişilerin yarısını bile temsil etmezler.</p>

  <dd>HARRY</dd>

  <p>Bana sevgi seni körleştirmiş dedi.</p>

  <dd>PROFESÖR McGONAGALL</dd>

  <p>Bir müdürün portresi bir hatıradır. Vereceğim kararlar için bir destek mekanizması olması gerekir. Ama bu işi alırken, portresini kişinin kendisiyle karıştırma hatası­nı işlememem tavsiye edildi. Sana da aynı şeyi yapmanı tavsiye ederim.</p>

  <dd>HARRY</dd>

  <p>Ama haklıydı. Şimdi anlıyorum.</p>

  <dd>PROFESÖR McGONAGALL</dd>

  <p>Harry, muazzam bir baskı altına girdin: Albus'un kaybolması, aranması, yara izinin ne anlama geldiğinin ya­rattığı korku. Ama şunu söylerken bana inan, hata işliyorsun -</p>

  <dd>HARRY</dd>

  <p>Albus daha önce benden hoşlanmıyordu. Gene hoşlanmayabilir. Ama güvencede olur. Saygıda kusur etmek istemem ama Minerva - yani, çocuğun yok -</p>

  <dd>GINNY</dd>

  <p>Harry!</p>

  <dd>HARRY</dd>

  <p>- anlamıyorsun.</p>

  <dd>PROFESÖR McGONAGALL (çok incinmiştir)</dd>

  <p>Umardım ki, öğretmenlik mesleğiyle geçen bir ömür -</p>

  <dd>HARRY</dd>

  <p>Bu harita sana oğlumun her an nerede olduğunu gösterecek - kullanmanı bekliyorum. Ve eğer kullanmadığını duyarsam, o zaman okula elimden geldiğince sert davranı­rım, Bakanlık'ın bütün gücünü kullanırım - anlaşıldı mı?</p>

  <dd>PROFESÖR McGONAGALL (bu iğneleyici sözlere hayret ederek)</dd>

  <p>Hem de gayet iyi.</p>

  <dt>GINNY, HARRY'ye bakar, onun ne hale geldiğinden emin de­ğildir. Harry ona bakmaz.</dt>

  <div>

    <img src="dal.png"/>

  </div>

</body>

</html>