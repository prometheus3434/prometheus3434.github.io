<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org//ops">

<head>
  <link href="sty.css" rel="stylesheet" type="text/css"/>
  <title>İKİNCİ PERDE YİRMİNCİ SAHNE: Üçbüyücü Turnuvası, Göl, 1995</title>
</head>

<body>

  <br/>

  <h6>İKİNCİ PERDE YİRMİNCİ SAHNE </h6>

  <div>

    <img src="yaprak.png"/>

  </div>

  <h5>Üçbüyücü Turnuvası, Göl, 1995</h5>

  <br/>

  <dd>LUDO BAGMAN</dd>

  <p>Hanımlar beyler, oğlanlar kızlar, size - en büyük, şahane, 
tek ve yegâne - ÜÇBÜYÜCÜ TURNUVASI'nı takdimimdir! Hogwarts'tansanız alkışlayın.</p>

  <dt>Güçlü bir alkış duyulur.</dt>

  <dt>Ve şimdi ALBUS ile SCORPIUS gölde yüzüyordur. Zarif bir şekilde, kolaylıkla suda dibe inerler.</dt>

  <p>Durmstrang'dansanız - alkışlayın.</p>

  <dt>Güçlü bir alkış duyulur.</dt>

  <p>VE EĞER BEAUXBATONS'DANSANIZ ALKIŞLAYIN.</p>

  <dt>Biraz daha az cılız bir alkış duyulur.</dt>

  <dt>Fransızlar ufak ufak havaya giriyor.</dt>

  <p>Ve işte başladılar... Viktor köpekbalığı oldu - tabii ki öyle olacak, Fleur muhteşem görünüyor, her daim gözüpek Harry Galsamotu kullanıyor, akıllıca, Harry, çok akıllıca - Cedric ise - oo, hanımlar beyler, ne müthiş şey, Cedric gölde dolaşmak için bir Kabarcık Büyüsü kullanıyor.</p>

  <dt>CEDRIC DIGGORY suyun içinden onlara doğru yaklaşır. ALBUS ve SCORPIUS beraberce asalarını kaldırırlar ve suyun içinden bir Devleştirme Büyüsü yollarlar.</dt>

  <dt>CEDRIC döner ve şaşkın halde onlara bakar. Büyü ona isabet eder. Ve etrafında su altın rengi parlamaya başlar.</dt>

  <dt>Derken CEDRIC büyümeye başlar - büyür, daha da büyür.
Etrafına bakar - tamamen paniğe kapılmıştır. İki oğlan
onun suyun yüzeyine doğru çaresizce yükselişini izler.</dt>

  <p>Ama hayır, neler oluyor... Cedric Diggory suyun dışına yükseliyor ve görünüşe göre yarışma dışı kalıyor. Evet, hanımlar beyler, henüz kazanan belli olmadı ama kaybeden kesinlikle belli oldu. Cedric Diggory bir balona dönmüş durumda ve bu balon uçmak istiyor. Uçuyor, hanımlar beyler, uçuyor. Görevden ve turnuvadan uzaklara ve - aman aman, iş giderek çılgınlaşıyor, Cedric'in etrafında havai fişekler patlıyor ve havaya - "Ron Hermione'yi seviyor" yazıyorlar - seyirciler bayıldı buna - ah, hanımlar beyler, Cedric'in yüzündeki ifadeyi görmelisiniz. Ne resim ama, ne görüntü ama, ne trajedi ama. Resmen küçük düşmek bu, başka tarifi yok.</p>

  <dt>ALBUS 'un ağzı kulaklarına varır, SCORPIUS ile suyun içinde
el çakarlar.</dt>

  <dt>ALBUS yukarıyı işaret eder. SCORPIUS başıyla onaylar ve yukarı doğru yüzmeye başlarlar. CEDRIC yükselirken insanlar gülmeye başlar ve her şey değişir.</dt>

  <dt>Dünya karanlıklaşır. Hatta dünya neredeyse simsiyah olur.</dt>

  <dt>Ve bir ışık parlar. Ve bir gümbürtü olur. Ve Zaman Döndürücü yavaşlayıp durur. Şimdiye dönmüşüzdür.</dt>

  <dt>SCORPIUS birden sudan dışarı fırlar. Muzaffer bir hali vardır.</dt>

  <dd>SCORPIUS</dd>

  <p>Yihhh-huuuu!</p>

  <dt>Etrafına bakar, şaşırır. Albus nerededir? Kollarını havaya kaldırır.</dt>

  <p>Başardık!</p>

  <dt>Bir an daha bekler.</dt>

  <p>Albus?</p>

  <dt>ALBUS hâlâ çıkmaz. SCORPIUS suyun içinden yürüyerek ilerler, düşünür ve tekrar suya dalar.</dt>

  <dt>Sonra tekrar çıkar. Artık iyiden iyiye paniğe kapılmıştır. Etrafına bakar.</dt>

  <p>Albus... ALBUS... ALBUS.</p>

  <dt>Derken Çataldili'nde bir fısıltı duyulur. Bu fısıltı hızla seyircinin arasında dolaşır. O geliyor. O geliyor. O geliyor.</dt>

  <dd>DOLORES UMBRIDGE</dd>

  <p>Scorpius Malfoy. Çık gölden. Çık gölden. Derhal.</p>

  <dt>Onu sudan çekip çıkarır.</dt>

  <dd>SCORPIUS</dd>

  <p>Hanımefendi. Yardıma ihtiyacım var. Lütfen, hanımefendi.</p>

  <dd>DOLORES UMBRIDGE</dd>

  <p>Hanımefendi mi? Ne hanımefendisi, ben Profesör Umbridge'im, senin okulunun müdiresi.</p>

  <dd>SCORPIUS</dd>

  <p>Siz müdire misiniz? Ama ben...</p>

  <dd>DOLORES UMBRIDGE</dd>

  <p>Ben müdireyim ve ailen ne kadar önemli bir aile olursa olsun - bu sana oyalanma, aylaklık etme mazereti vermez.</p>

  <dd>SCORPIUS</dd>

  <p>Gölün içinde bir çocuk var. Yardım getirmeniz gerekiyor. Arkadaşımı arıyorum, hanımefendi. Profesör. Müdire. Hogwarts öğrencilerinden biri o, hanımefendi. Albus 
Potter'ı arıyorum ben.</p>

  <dd>DOLORES UMBRIDGE</dd>

  <p>Potter mı? Albus Potter? Öyle bir öğrenci yok. Hatta, Hogwarts'ta senelerdir bir Potter olmadı - sonuncunun da sonu pek iyi olmadı zaten. Huzur içinde yatmasın, Harry Potter, daha ziyade ebedi keder içinde yatsın. Tam baş belası.</p>

  <dd>SCORPIUS</dd>

  <p>Harry Potter öldü mü?</p>

  <dt>Birden salonun çevresinde, nefes misali bir rüzgâr hissi. İnsanların etrafında kara cüppeler yükselmeye başlar. Sonra kara cüppeler kara şekillere dönüşür. Onlar da Ruh Emiciler haline gelir.</dt>

  <dt>Salonun içinde uçan Ruh Emiciler. Siyah ölümcül şekiller,
siyah ölümcül güçler. Korkulacak her şeydir onlar. Ve odanın ruhunu emip alırlar.</dt>

  <dt>Rüzgâr devam eder. Cehennemdir bu. Sonra salonun arkalarından herkesin etrafında fısıltı halinde bir sesin söylediği
sözcükler duyulur. Hemen tanınan bir sesle söylenen sözcükler. VOLDEMORT'un sesi...</dt>

  <dt>Haaarry Pottttter...</dt>

  <dt>Harry'nin rüyası gerçek olmuştur.</dt>

  <dd>DOLORES UMBRIDGE</dd>

  <p>Orada garip bir şey mi kaçtı ağzına? Biz fark etmeden Bulanık mı oldun? Harry Potter okula karşı düzenlenen başarısız darbe girişiminde öleli yirmi seneden çok oluyor - Hogwarts Savaşı'nda cesurca alt ettiğimiz o Dumbledore teröristlerinden biriydi. Şimdi yürü bakalım - nasıl bir oyun oynuyorsun bilmiyorum ama Ruh Emicileri kızdırıyor ve Voldemort Günü'nü berbat ediyorsun.</p>

  <dt>Ve Çataldili fısıltılar giderek yükselir. Canavarca yükselir.</dt>

  <dt>Ve üzerlerinde yılan sembolü olan dev bayraklar sahnenin
üzerine iner.</dt>

  <dd>SCORPIUS</dd>

  <p>Voldemort Günü mü?</p>

  <dt>Siyaha keseriz.</dt>

  <div>

    <img src="dal.png"/>

  </div>

  <br/>

  <h2>BİRİNCİ BÖLÜMÜN SONU</h2>

</body>

</html>