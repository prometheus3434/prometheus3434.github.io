<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org//ops">

<head>
  <link href="sty.css" rel="stylesheet" type="text/css"/>
  <title>BİRİNCİ PERDE ON İKİNCİ SAHNE: Sihir Bakanlığı, Büyük Toplantı Salonu</title>
</head>

<body>

  <br/>

  <h6>BİRİNCİ PERDE ON İKİNCİ SAHNE</h6>

  <div>

    <img src="yaprak.png"/>

  </div>

  <h5>Sihir Bakanlığı, Büyük Toplantı Salonu</h5>

  <br/>

  <p>Sahne büyücülerle ve cadılarla doludur. Ancak gerçek büyücü­ler ve cadıların yapabileceği gibi cır cır konuşurlar. Aralarında GINNY, DRACO ve RON da vardır. Üzerlerinde, bir sahnenin üstündeyse, HERMIONE ve HARRY.</p>

  <dd>HERMIONE</dd>

  <p>Susalım. Susalım. Yaratma büyüsüyle mi sağlayayım illa sessizliği? (Asasım kullanarak kalabalıktan sessizlik çeker) Gü­zel. Olağanüstü Genel Toplantımıza hoş geldiniz. Bu kadar kişinin gelebilmesine çok sevindim. Büyücüler dünyası senelerdir huzur içinde. Hogwarts Savaşı'nda Voldemort'u 
yenmemizin üzerinden yirmi iki sene geçti ve şunu mutlulukla söyleyebilirim ki şu anda yetişmekte olan nesil çok çok az çatışma gördü. Ta ki şimdiye kadar. Harry?</p>

  <dd>HARRY</dd>

  <p>Voldemort'un müttefikleri birkaç aydır harekete geçme emareleri gösteriyorlar. Avrupa'yı geçmekte olan ifritleri, denizleri geçmeye başlayan devleri takip ettik, kurt adamlar ise - şey, korkarım onların izini birkaç hafta önce kaybettik. Nereye gittiklerini ya da onları harekete 
geçmeye kimin teşvik ettiğini bilmiyoruz - ama harekethalinde olduklarının farkındayız ve bunun ne anlama gelebileceğini düşününce endişeleniyoruz. O yüzden de size soruyoruz: Kimse bir şey gördü mü? Bir şey hissetti mi? Asa kaldırırsanız, hepinizi dinleyeceğiz. </p>

  <p>Profesör McGonagall - teşekkür ederim.</p>

  <dd>PROFESÖR McGONAGALL</dd>

  <p>Yaz tatilinden döndüğümüzde İksir dükkânlarına mü­dahale olmuş gibiydi ama çok da fazla eksik malzeme yoktu. Biraz Kanguru derisi ve Zarkanatlı sinek, o kadar. 
Kısıtlı Kayıtları'ndan başka hiçbir şey kaybolmamıştı. </p>

  <p>Peeves'e yorduk.</p>

  <dd>HERMIONE</dd>

  <p>Teşekkür ederim. Profesör. Soruşturacağız. (Odaya gözgezdirir.) Başka yok mu? Pekâlâ, o halde geldik en vahimine - ki bu Voldemort'tan beri olmamıştı - Harry'nin yara izi tekrar acımaya başladı.</p>

  <dd>DRACO</dd>

  <p>Voldemort öldü, Voldemort gitti.</p>

  <dd>HERMIONE</dd>

  <p>Evet, Draco, Voldemort öldü ama bütün bunlar bizi, Voldemort'un - ya da ardında bıraktığı bir izin - geri dönmüş olabileceğini düşünmeye itiyor.</p>

  <dt>Bu, büyük bir tepki uyandırır.</dt>

  <dd>HARRY</dd>

  <p>Bu çok zor bir şey ama ihtimali elemek için sormak zorundayız. Aranızda Karanlık İşaret'i taşıyanlar... hiçbir şey hissettiniz mi? Ufacık bir sızı bile olsa?</p>

  <dd>DRACO</dd>

  <p>Demek Karanlık İşaret taşıyanlara karşı önyargılı tutumumuza geri döndük, öyle mi, Potter?</p>

  <dd>HERMIONE</dd>

  <p>Hayır, Draco. Harry sadece - </p>

  <dd>DRACO</dd>

  <p>Burada bütün mesele ne, biliyor musunuz? Harry yü­zünü tekrar gazete sayfalarında görmek istiyor. Voldemort'un geri döndüğü söylentilerini senede bir kere gö­rüyoruz Gelecek Postası'nda, ta -</p>

  <dd>HARRY</dd>

  <p>O söylentilerin hiçbiri benden çıkmadı!</p>

  <dd>DRACO</dd>

  <p>Sahiden mi? Senin karın Gelecek Postası'nda editörlük yapmıyor mu?</p>

  <dt>GINNY öfkeyle ona doğru bir adım atar.</dt>

  <dd>GINNY</dd>

  <p>Spor sayfalarında!</p>

  <dd>HERMIONE</dd>

  <p>Draco. Harry bu meseleyi Bakanlık'ın dikkatine sundu... ve ben, Sihir Bakanı olarak...</p>

  <dd>DRACO</dd>

  <p>Sırf onun arkadaşı olduğun için kazandığın bir seçim... </p>

  <dt>RON, DRACO'ya doğru atılırken GINNY onu tutar.</dt>

  <dd>RON</dd>

  <p>Ağzının ortasına bir yumruk mu istiyorsun?</p>

  <dd>DRACO</dd>

  <p>İtiraf edin - onun şöhreti hepinizin hayatını etkiliyor. 
Herkesin yeniden Potter adını fısıldaması için (HARRY'yi taklit ederek) "yara izim acıyor, yara izim acıyor" dan daha iyi bir yol var mı? Bütün bunlar ne demek, biliyor musunuz? Dedikoducular bir kez daha oğlumu babasının kim olduğu konusundaki saçmasapan söylentilerle karalayabilir demek.</p>

  <dd>HARRY</dd>

  <p>Draco, kimse bunların Scorpius'la bir ilgisi olduğunu söylemiyor...</p>

  <dd>DRACO</dd>

  <p>Eh, kendi adıma bu toplantının düzmece olduğunu dü­şünüyorum. Ben gidiyorum.</p>

  <dt>Çıkar gider. Diğerleri de onun ardından dağılmaya başlar.</dt>

  <dd>HERMIONE</dd>

  <p>Hayır. Böyle olmaz... geri dönün. Bir stratejiye ihtiyacı­mız var.</p>

  <div>

    <img src="dal.png"/>

  </div>

</body>

</html>