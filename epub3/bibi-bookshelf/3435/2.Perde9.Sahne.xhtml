<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org//ops">

<head>
  <link href="sty.css" rel="stylesheet" type="text/css"/>
  <title>İKİNCİ PERDE DOKUZUNCU SAHNE: Hogwarts, Merdivenler</title>
</head>

<body>

  <br/>

  <h6>İKİNCİ PERDE DOKUZUNCU SAHNE</h6>

  <div>

    <img src="yaprak.png"/>

  </div>

  <h5>Hogwarts, Merdivenler</h5>

  <br/>

  <p>ALBUS sahnede HARRY'nin peşinden gider.</p>

  <dd>ALBUS</dd>

  <p>Ya kaçarsam? Kaçarım.</p>

  <dd>HARRY</dd>

  <p>Albus, yatağa dön.</p>

  <dd>ALBUS</dd>

  <p>Gene kaçarım.</p>

  <dd>HARRY</dd>

  <p>Hayır. Kaçmazsın.</p>

  <dd>ALBUS</dd>

  <p>Kaçarım - ve bu sefer eminim Ron bizi bulamaz.</p>

  <dd>RON</dd>

  <p>Adımı mı duydum?</p>

  <dt>RON bir merdivenden girer, yandan ayrılmış saçı şimdi çok
iddialı, cüppesi biraz fazla kısa, giysileri ise göz alıcı şekilde
ağırbaşlıdır.</dt>

  <dd>ALBUS</dd>

  <p>Ron dayı! Dumbledore'a şükürler olsun. Şu anda şakalarından birine her zamankinden daha çok ihtiyacımız var...</p>

  <dt>Kafası karışan RON kaşlarını çatar.</dt>

  <dd>RON</dd>

  <p>Şaka mı? Şaka bilmem ben.</p>

  <dd>ALBUS</dd>

  <p>Bilirsin tabii. Şaka dükkânın var.
</p>

  <dd>RON (şimdi iyiden iyiye şaşırmış)</dd>

  <p>Şaka dükkânı mı? Bak hele. Neyse, seni yakaladığıma sevindim... Tatlı bir şeyler getirecektim - hani ne bileyim, geçmiş olsun gibilerden, ama... aslında Padma - o böyle şeyleri benden çok daha - derin düşünür - ve dedi ki 
sana okulda faydalı bir şey vermek daha iyi olurmuş. Biz de sana - tüy kalem takımı aldık. Evet. Evet. Baksana bir şunlara. En iyi kalite.</p>

  <dd>ALBUS</dd>

  <p>Padma kim?</p>

  <dt>HARRY kaşlarını çatarak ALBUS'a bakar.</dt>

  <dd>HARRY</dd>

  <p>Yengen.</p>

  <dd>ALBUS</dd>

  <p>Padma Yengem mi var?</p>

  <dd>RON</dd>

  <p>(HARRY'ye) Kafasına Şaşırtma Büyüsü mü isabet etti yoksa? (ALBUS'a) Karım Padma. Hatırlarsın. Yüzüne biraz yakın konuşur, biraz nane kokar. (Öne eğilir.) Padma, Panju'nun annesi! (HARRY'ye) Bunun için buradayım, tabii. Panju. Gene başı dertte. Ben bir Çığırtkan göndersem yeter demiştim ama Padma ille de kendin git, diye ısrar etti. Neden bilmem. Oğlan sadece gülüyor bana.</p>

  <dd>ALBUS</dd>

  <p>Ama... sen Hermione'yle evlisin.</p>

  <dt>Anlık sessizlik. Ron bundan hiçbir şey anlamaz.</dt>

  <dd>RON</dd>

  <p>Ne, Hermione mi? Hayır. Haaayııır. Merlin'in sakalı.</p>

  <dd>HARRY</dd>

  <p>Albus Gryffindor'a seçildiğini de unutmuş. İşine geliyor 
tabii.</p>

  <dd>RON</dd>

  <p>Evet ama, üzgünüm ahbap, sen bir Gryffindor'sun.</p>

  <dd>ALBUS</dd>

  <p>İyi ama Gryffindor'a nasıl seçildim?</p>

  <dd>RON</dd>

  <p>Seçmen Şapka'yı ikna ettin, hatırlamıyor musun? Panju hayatın buna bağlı bile olsa Gryffindor'a giremezsin diye bahse tutuşmuştu, sen de sırf ona nispet olsun diye Gryffindor'u seçtin. Seni suçlayamam, (aldırmazca) zaman zaman hepimiz onun yüzündeki o gülümsemeyi silmek istiyoruz, değil mi? (Dehşete kapılmış.) Sakın Padma'ya böyle dediğimi söylemeyin.</p>

  <dd>ALBUS</dd>

  <p>Panju da kim?</p>

  <dt>RON ve HARRY, ALBUS'a bakakalır.</dt>

  <dd>RON</dd>

  <p>Vay canına, sahiden kendinde değilsin, ha? Neyse, bir Çığırtkan da bana gelmeden gideyim en iyisi.</p>

  <dt>Takıla tökezleye gider, daha önceki haliyle alâkası yoktur.</dt>

  <dd>ALBUS</dd>

  <p>Ama bu... çok mantıksız.</p>

  <dd>HARRY</dd>

  <p>Albus, her ne numara yapıyorsan tutmuyor, fikrimi de­ğiştirmeyeceğim.</p>

  <dd>ALBUS</dd>

  <p>Baba, iki seçeneğin var, ya beni -</p>

  <dd>HARRY</dd>

  <p>Hayır, seçim yapması gereken sensin Albus. Ya bunu yaparsın ya da başını daha büyük - çok daha büyük bir belaya sokarsın, anlıyor musun?</p>

  <dd>SCORPIUS</dd>

  <p>Albus? İyisin. Harika.</p>

  <dd>HARRY</dd>

  <p>Tamamen iyileşti ve gitmemiz gerekiyor.</p>

  <dt>ALBUS, SCORPIUS'a bakar ve içi parçalanır. Uzaklaşmaya başlar.</dt>

  <dd>SCORPIUS</dd>

  <p>Bana kızgın mısın? Neler oluyor?</p>

  <dt>ALBUS durur ve SCORPIUS'a döner.</dt>

  <dd>ALBUS</dd>

  <p>İşe yaradı mı? Biraz olsun işe yaradı mı?</p>

  <dd>SCORPIUS</dd>

  <p>Hayır... ama Albus -</p>

  <dd>HARRY</dd>

  <p>Albus. Ettiğin o abuk sabuk laflar neyse, bir son vermek 
zorundasın. Bu sana son ihtarım.
ALBUS babasıyla arkadaşı arasında kalır.</p>

  <dd>ALBUS</dd>

  <p>Yapamam, tamam mı?</p>

  <dd>SCORPIUS</dd>

  <p>Neyi yapamazsın?</p>

  <dd>ALBUS</dd>

  <p>Yani - birbirimizi görmezsek ikimiz için de daha iyi olur, 
tamam mı?</p>

  <dt>SCORPIUS ardından bakakalır. Kalbi kırılmıştır.</dt>

  <div>

    <img src="dal.png"/>

  </div>

</body>

</html>