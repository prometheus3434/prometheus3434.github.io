<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <link href="sty.css" rel="stylesheet" type="text/css"/>
  <title>BİRİNCİ PERDE BEŞİNCİ SAHNE: Sihir Bakanlığı, Harry'nin Odası</title>
</head>

<body>

  <br/>

  <h6>BİRİNCİ PERDE BEŞİNCİ SAHNE</h6>

  <div>

    <img src="yaprak.png"/>

  </div>

  <h5>Sihir Bakanlığı, Harry'nin Odası</h5>

  <br/>

  <p>HERMIONE, HARRY'nin darmadağın odasında oturur, önünde kâğıt yığınları vardır. Yavaşça onları düzene koymaktadır. HARRY telaş­la girer. Yanağındaki bir sıyrık kanar.</p>

  <dd>HERMIONE </dd>

  <p>Nasıl gitti?</p>

  <dd>HARRY</dd>

  <p>Doğruymuş.</p>

  <dd>HERMIONE</dd>

  <p>Theodore Nott?</p>

  <dd>HARRY</dd>

  <p>Gözaltında.</p>

  <dd>HERMIONE</dd>

  <p>Peki ya Zaman Döndürücü?
HARRY Zaman Döndürücü yü gösterir. Aygıt davetkâr bir
şekilde parlamaktadır.
Gerçek mi? İşliyor mu? Sadece bir Saat Geri Döndürücü 
değil mi yani - daha geriye götürüyor mu?
</p>

  <dd>HARRY</dd>

  <p>Henüz hiçbir şey bilmiyoruz. Hemen oracıkta kullanıp 
denemek istedim ama daha aklı başında olanlar bunu 
yapmamaya ikna etti beni.</p>

  <dd>HERMIONE</dd>

  <p>Eh, artık bizde.</p>

  <dd>HARRY</dd>

  <p>Elinde tutmak istediğine emin misin?</p>

  <dd>HERMIONE</dd>

  <p>Başka bir seçeneğimiz yok bence. Baksana şuna. Benim 
kullandığım Zaman Döndürücü'den tamamen farklı.</p>

  <dd>HARRY (hafif alaycı)</dd>

  <p>Belli ki büyücülük bizim çocukluğumuzdan bu yana ilerlemiş.</p>

  <dd>HERMIONE</dd>

  <p>Yanağın kanıyor.</p>

  <dt>HARRY aynada yüzüne bakar. Cüppesinin ucuyla yarasını
siler.</dt>

  <p>Merak etme, yara izinle iyi gider.</p>

  <dd>HARRY (sırıtarak)</dd>

  <p>Odamda ne yapıyorsun, Hermione?</p>

  <dd>HERMIONE</dd>

  <p>Theodore Nott hakkında bir haber almak için sabırsızlanıyordum. Bir de sözünü tutup da evraklarını düzene koydun mu diye bakayım dedim.</p>

  <dd>HARRY</dd>

  <p>Haa. Anlaşılan koymamışım.</p>

  <dd>HERMIONE</dd>

  <p>Hayır. Koymamışsın. Harry, bu karışıklıkta nasıl iş yapabiliyorsun?
HARRY asasını sallar ve evraklarla kitaplar düzenli gruplar halinde istiflenir. HARRY gülümser.
</p>

  <dd>HARRY</dd>

  <p>Artık karışık değil.</p>

  <dd>HERMIONE</dd>

  <p>Ama yine de ihmal edilmiş haldeler. İçlerinde ilginç şeyler olduğunu biliyorsun... Macaristan'da Sapboynuz'a 
binen dağ ifritleri var, Yunan Denizlerinde yürüyen, sırtları kanat dövmeli devler var, kurt adamlar da tamamen 
yeraltına indi -</p>

  <dd>HARRY</dd>

  <p>Harika, hadi yola koyulalım o zaman.. Ben ekibi toplayayım.</p>

  <dd>HERMIONE</dd>

  <p>Harry, anlıyorum. Evrak işleri sıkıcı...</p>

  <dd>HARRY</dd>

  <p>Senin için sıkıcı değil.</p>

  <dd>HERMIONE</dd>

  <p>Benimkiler de beni yeterince meşgul ediyor. Bunlar büyük büyücü savaşlarında Voldemort'un yanında savaşmış insanlarla diğer yaratıklar. Bunlar karanlığın müttefikleri. Bütün bunlar - Theodore Nott'ta bulduklarımızla birlikte - bir anlama gelebilir. Fakat Sihirli Yasal Yaptırım Dairesi'nin Başkanı dosyalarını okumuyorsa-</p>

  <dd>HARRY</dd>

  <p>Ama okumam gerekmiyor ki - ben zaten dışarıdayım, 
her şeyi duyuyorum. Theodore Nott konusunda, Zaman 
Döndürücü söylentilerini duyan ve harekete geçen bendim. Hakikaten beni paylamana gerek yok.</p>

  <dt>HERMIONE, HARRY'e bakar - zor bir durumdur bu.</dt>

  <dd>HERMIONE</dd>

  <p>Karamela ister misin? Ron'a söyleme ama.</p>

  <dd>HARRY</dd>

  <p>Lafı değiştiriyorsun.
</p>

  <dd>HERMIONE</dd>

  <p>Gerçekten de değiştiriyorum. Karamela?</p>

  <dd>HARRY</dd>

  <p>Alamam. Bu ara şekeri bıraktık.
Anlık duraksama.
Bağımlılık yapıyor, biliyorsun, değil mi?</p>

  <dd>HERMIONE</dd>

  <p>Ne diyebilirim ki? Annemle babam diş doktoruydu, bir 
noktada illa baş kaldıracaktım. Kırk yaş bunun için biraz 
geç oldu ama... müthiş bir iş başarmışsınız. Paylamıyorum
- arada bir evraklarına bakmam gerekiyor, o kadar. Bunu 
Sihir Bakanı'ndan nazik bir - dürtükleme - olarak düşün.</p>

  <dt>HARRY vurgudaki imayı anlar ve başıyla onaylar.</dt>

  <p>Ginny nasıl? Albus nasıl?</p>

  <dd>HARRY</dd>

  <p>Anlaşılan evrak işinde ne kadar iyiysem babalıkta da 
anca o kadar iyiyim. Rose nasıl? Hugo nasıl?</p>

  <dd>HERMIONE (sırıtarak)</dd>

  <p>Biliyor musun, Ron diyor ki sekreterim Ethel'ı (sahne dışını işaret eder) onu gördüğümden daha çok görüyormuşum. Sence bir noktada tercih yapmış olabilir miyiz - yılın annesi ya da babası olmakla yılın Bakanlık çalışanı 
olmak arasında yani? Hadi sen git, Harry. Eve, ailenin 
yanına git, bu yılın Hogwarts Ekspresi de kalkmak üzere, 
ne kadar vakit kaldıysa keyfini çıkar - sonra da sakin kafayla dön de bu dosyalar okunsun.</p>

  <dd>HARRY</dd>

  <p>Sence bütün bunlar gerçekten de bir anlama geliyor olabilir mi?</p>

  <dd>HERMIONE (gülümseyerek)</dd>

  <p>Olabilir. Ama geliyorsa da bir şekilde başa çıkmanın yolunu buluruz, Harry. Her zaman bulmuşuzdur.
</p>

  <dt>Bir kez daha gülümser - ağzına bir karamela atar ve odadan çıkar. HARRY tek başına kalmıştır. Çantasını toplar. Odadan çıkar ve bir koridorda yürür. Dünyanın bütün ağırlığı omuzlarındadır. Yorgun argın bir telefon kulübesine yürür. 62442'yi tuşlar.</dt>

  <dd>TELEFON KULÜBESİ</dd>

  <p>Hoşçakal, Harry Potter.</p>

  <dt>Yükselerek Sihir Bakanlığından çıkar.</dt>

  <div>

    <img src="dal.png"/>

  </div>

</body>

</html>