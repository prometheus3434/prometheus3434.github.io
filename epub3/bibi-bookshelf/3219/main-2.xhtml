<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">Çağdaş fotoğrafçıların sanat hortlağını defetme çabalarına rağmen, ortada hâlâ bir şeyler dolaşıyor. <sup class="calibre9">Ö</sup>rneğin profesyonel-f fotoğrafın kitap ya da dergi sayfasına silme basılmasına karşı çıktıklarında aslında bir başka sanattan miras kalmış olan modele başvurmuş olurlar: resimlerin çerçeveye konması gibi, fotoğraflar da beyaz bir boşlukla çevrelenmelidir. işte bir başka örnek: pek çok fotoğrafçı hâlâ renkliden daha zarif, daha alışılagelmiş - ya da daha az röntgenci, daha az duygusal, ya da kabaca yaşam gibi - olan siyah beyazı yeğliyor. Oysa bu seçimin temelinde de yine resimle yapılan gizli bir karşılaştırma yatıyor. Cartier-Bresson fotoğraf kitabı <span class="calibre3">The Decisive</span> Moment'ın [Karar Anı, 1952] girişinde renkli malzeme kullanmamasını teknik sınırlamalara bağlar: renkli filmin düşük hızı netlik derinliğini azaltmaktadır. Ancak renkli film teknolojisinin son yirmi yıldaki gelişimiyle istenebilecek tüm tonal inceliklerin ve yüksek ayırma gücünün mümkün kılınması karşısında Cartier-Bresson gösterdiği nedenleri değiştirmek zorunda kalmış, fotoğrafçıların rengi ilke olarak reddettiklerini ortaya atmıştır. Fotoğraf makinesinin bulunmasından sonra fotoğrafla resim arasında bir egemenlik bölgesi ayrımı meydana geldiğini söyleyen o inatçı mitin Cartier-Bresson versiyonuna göre, renk, resme aittir. O, fotoğrafçılara günaha karşı durmalarını, ve kendi düşüncelerinden vazgeçmemelerini emreder.</p>
<p class="calibre1">Kendini hâlâ fotoğrafı bir sanat olarak tanımlamaya ver miş olanlar değişikliğe karşı durmaya çalışıyorlar. Oysa fotoğrafta değişikliğe karşı durmak mümkün değildir: fotoğrafı belli konularla ve belli tekniklerle sınırlama girişimlerinin tümü, verimli olduklarını ne kadar çok kanıtlamış olurlarsa olsunlar, rakip bulmaya ve çökmeye mahkûmdur. Çünkü fotoğrafın doğası, onun fark gözetmeyen bir görme biçimi, yetenekli ellerdeyse şaşmaz bir yaratma ortamı olmasıdır. (John Szarkowski'nin gözlemlediği gibi, "yetenekli bir fotoğrafçı her şeyi güzel fotoğ-raflayabilir.") Bu yüzden fotoğraf, ayrımcı ya da saflaştırılmış bir görme biçiminin, ve gerçek başarıyı pek ender rastlanan bir şey durumuna getiren standartlarca yönetilen bir yaratma ortamının sonuçları anlamına gelen (son zamanlara kadar), sanatla çok eskiden bu yana tartışır. Fotoğrafçıların iyi fotoğrafın ne olduğunu dar anlamıyla tanımlamaktan vazgeçmeye yanaşmamış olmalarını anlamak mümkündür.</p>
<p class="calibre1">Fotoğraf tarihi her biri fotoğrafın sanatla ilişkisi üzerine olan, yani sınırsız görsel alıcılık iddiasını elden bırakmadan fotoğrafın sanata en fazla ne kadar yaklaşabileceği tartışmasının farklı bir biçimi olan bir dizi karşılıklı çekişmeyle - doğrudan baskıya karşı ellenmiş baskı, resimsel fotoğrafa karşı belgeci fotoğraf gibi - delik deşik olmuştur. Son zamanlarda tüm bu tartışmaların modasının artık geçmiş olduğunu belirtmek yaygınlaştı, bu da sorunun çözümlendiği anlamına gelir. Ancak fotoğrafın savunmasının tümüyle yatışması pek mümkün değildir. Fotoğraf obur bir görme yolu olmanın yanında, özel ve ayırt edici bir yol olduğunu iddia etme gereksinmesini duyduğu sürece, fotoğrafçılar da sanatın kirlenmiş ancak hâlâ saygınlığı olan bölgelerine sığınmaya (üstü kapalı olarak da olsa) devam edeceklerdir.</p>
<p class="calibre1">Resimde örneği görülen sanat gösterişinden fotoğraf çekerek kurtulduklarını düşünen fotoğrafçılar, resim eylemiyle (yani, tuvali bir nesne olarak değil, bir eylem alanı olarak görerek) sanattan, ya da Sanat'tan kurtulduklarını sanan şu Soyut Dışavurumcu ressamları anımsatıyorlar. Ve fotoğrafın son zamanlarda bir sanat olarak edindiği saygınlık, onun iddialarının daha yakın döneme ait resim ve heykelin iddialarıyla kavuşmasına dayanır.<sup class="calibre9">1</sup> 1970'lerde fotoğrafın uyandırdığı doymak bilmez iştah, görece olarak ihmal edilmiş bir sanat biçimini baştan başa yeniden keşfetme zevkinden daha fazlasını anlatır; bu şiddetli isteğin büyük bölümü 1960'ların popüler zevkinin mesajlarından biri olan soyut sanata yol verilmesini bir kez daha doğrulama tutkusundan alır. Fotoğraflara giderek daha fazla dikkat göstermek, soyut sanatın istediği akıl zorlamalarından yorulmuş, ya da onlardan sakınmaya çalışan duyarlıklar için büyük bir rahatlamadır. Klasik modernist resim, hem çok gelişmiş bakma yetenekleri, hem de başka sanatlarla ve sanat tarihiyle ilgili belli kavramlarla bir aşinalık gerektirir. Fotoğrafsa tıpkı pop sanat gibi, izleyenlere sanatın zor olmadığına dair güvence verir; o, sanki sanattan çok konular hakkındadır.</p>
<p class="calibre1">Fotoğraf, geçmişin yüksek kültürünün kirli çamaşırlarını ortaya dökme hevesi (kırık dökük şeylere, hurdalara, acayip şeylere eğilme; hiçbir şeyi dışarıda bırakmadan); sıradanlıkla olan insaflı flörtü; ucuz sanata karşı beslediği sevgi; öncü hırs-</p>
<p class="calibre1">1- Fotoğrafın iddiaları, kuşkusuz çok daha eskidir. Bugün artık tanıdık olan ve karşılaşmayı üretmenin, bulunmuş nesneleri ya da durumları yapılmış (ya da uydurulmuş) olanların yerine, kararı da çabanın yerine koyan uygulama için prototip, fotoğrafın bir makine aracılığıyla yapılan hazır sanatıdır. Gebelik ve doğumla değil, tanımadığı biriyle buluşarak (Duchamp'ın "rendez-vous" kuramı) üretilen sanat düşüncesini ilk kez dolaşıma çıkaran, fotoğraf olmuştur. Ancak profesyonel fotoğrafçılar kendilerini yerleşmiş güzel sanatlardan gelen Duchamp etkisindeki çağdaşlarından çok daha az güvenlikte hissediyor, genellikle de bir an kararının uzun bir duyarlık ve göz eğitimi varsaydığım vurgulamakta ve fotoğraf çekmenin çaba gerektirmeyişinin fotoğrafçıyı bir ressamdan daha az sanatçı yapmayacağında ısrar ediyorlar.</p>
<p class="calibre1">ları ticaretçiliğin ödülleriyle uzlaştırma yeteneği; tepkisel, eli-tist, züppe, samimiyetsiz, yapay, ve günlük yaşamın geniş hakikatlerinden kopuk diyerek sanatı yalancı köktenci bir biçimde hor görmesi; ve sanatı kültür belgesine dönüştürmesiyle, pop haldeki modernist zevkin en başarılı aracıdır. Fotoğraf bir yandan da, klasik modernist bir sanatın tüm korkularına ve sıkılganlığına giderek daha fazla sahip olmaya başladı. Bugün pek çok profesyonel fotoğrafçı, bu popülist stratejinin biraz fazla ileri götürüldüğü, halkın fotoğrafın her şeyden öte soylu ve yüce bir etkinlik - kısacası bir sanat - olduğunu unutacağı kaygısı içindedir. Çünkü nahif sanatın modernist yoldan tutundu-rulması her zaman gizli bir engel içerir: onun gizli iddiasına kusursuzluğa dek saygı gösterilmeye devam edilir.</p>
<p class="calibre1">Fotoğrafçılar fotoğrafın bir sanat olup olmadığı tartışmasını tam kestikleri sırada, fotoğrafın halk tarafından bir sanat olarak alkışlanması ve zorla müzeye girmesi bir rastlantı olamaz. Müzenin fotoğrafı bir sanat olarak uyruğuna kabul etmesi, rno-dernist zevkin açık kalmış bir sanat tanımı adına sürdürdüğü yüzyıllık seferberliğin kesin zaferi olmuş, fotoğrafsa bu çaba için resimden çok daha uygun bir taban oluşturmuştur. Çünkü arnatörle profesyonel, ilkelle gelişmiş arasındaki çizgiyi fotoğrafla çizmek, resimle çizmeye göre yalnızca daha zor değil, neredeyse anlamsızdır. Nahif, ticari ya da yalnızca yararcıl olan fotoğraf, tür olarak en yetenekli profesyonellerin yaptığı fotoğraftan farklı değildir: adı bilinmeyen amatörlerin öyle fotoğrafları vardır ki, bir Stieglitz ya da bir Evans kadar ilginç, biçimsel olarak onlar kadar karmaşık, fotoğrafın karakteristik güçlerinin onlar kadar iyi bir temsilcisidirler.</p>
<p class="calibre1">Birbirinden farklı bütün fotoğraf türlerinin kesintisiz ve birbirine bağımlı bir gelenek oluşturması, çağdaş fotografik zevkin temelini oluşturan ve bu zevkin belirsizce genişlemesine izin veren, bir zamanların şaşırtıcı, oysa bugünün bize çok açık gelen varsayımıdır. Bu varsayımı yapmak, ancak fotoğrafın müzeciler ve tarihçiler tarafından ele alınıp müzelerde ve galerilerde düzenli olarak sergilenmeye başlamasından sonra akla yakın hale gelmiştir. Fotoğrafın müzedeki meslek yaşamı belirli bir üslubu özendirmez; müze fotoğrafı daha çok, birbirinden ne denli farklı olursa olsun hiçbir biçimde çelişkili olarak algılanmayan bir eşzamanlı niyetler koleksiyonu olarak sunar. Ancak bu girişim halk tarafında çok büyük bir başarı olduysa da, fotoğraf profesyonellerinin yanıtı karışıktır. Bunların çoğu, fotoğrafın yeni meşruiyetini hoş karşılarken bile, haber fotoğrafçılığından bilimsel fotoğrafa ve aile şipşaklarına kadar değişen <span class="calibre3">her</span> tür görüntü dolaysız bir süreklilik içinde en iddialı görüntülerle bir arada tartışıldığında kendilerini tehdit altında hissederler - bunu, fotoğrafı yalnızca bir zanaat olan, kolay, sıradan bir şeye indirgemekten sorumlu tutarlar.</p>
<p class="calibre1"><sup class="calibre9">i</sup>şlevsel fotoğrafların, yani pratik bir amaçla, ticari bir görevle ya da anı olarak çekilen fotoğrafların genel fotografik başarı düşüncesi içine sokulmasındaki asıl sorun bunun güzel sanat olarak kabul edilen fotoğrafı alçaltması değil, bu yöntemin çoğu fotoğrafın doğasına aykırı olmasıdır. Fotoğraf makinelerinin birçok kullanımında, fotoğrafın nahif ya da betimleyici işlevi önde gelir. Oysa yeni bağlamları içinde, yani müze ya da galeride izlendiğinde, fotoğraflar aynı dolaysız ya da birincil biçimleriyle konuları "h akkında" olmaktan çıkarlar; fotoğraf olasılıkları üzerinde yapılmış çalışmalar haline gelirler. Fotoğrafın müzeye alınması, yalnızca çalışmalarıyla fotoğraf makinesinin gerçekliği kavrama yeteneğini sorgulayan az sayıda çekingen fotoğrafçının yaşadığı biçimiyle fotoğrafın kendisini kuşkulu hale getirir. Eklektik müze koleksiyonları, en doğrudan betim-leyici olanları dahil olmak üzere, tüm fotoğrafların keyfiliğini, öznelliğini güçlendirir.</p>
<p class="calibre1">Fotoğraf sergisi düzenlemek, bugün en az ressamların kişisel sergilerini açmak kadar gözde bir müze etkinliği haline gelmiştir. Oysa ciddi fotoğrafçılığın büyük bölümünde fotoğrafçının rolü geri planda kalma eğiliminde, fotoğrafın tüm sıradan kullanımlarındaysa önemsiz olduğu için, fotoğrafçıyla ressam bir tutulamaz. Fotoğraflanan konuyla ilgilendiğimiz sürece, fotoğrafçının son derece ayrı bir varlık olmasını bekleriz. <sup class="calibre9">İ</sup>şte haber fotoğrafçılığının başarısı, eğer belli bir konuyu tekeline almamışsa, üstün bir fotoğrafçının işini bir başkasınınkinden ayırt etme zorluğunda yatar. Bu fotoğraflar belli bir sanatçının bilincinin görüntüleri değil, dünyanın görüntüleri (ya da kopyalan) olarak güçlüdürler. Ve fotoğrafların büyük çoğunluğunda - bilimsel ve endüstriyel amaçlarla, basın, askerler, polis ya da aileler tarafından çekilen fotoğraflarda - fotoğraf makinesinin ardındaki kişinin kişisel görüşünün küçücük bir izi bile, fotoğraf üzerindeki birincil talebe müdahale etmek anlamına gelir: bu talep, saptama, tanı koyma, bilgilendirme talebidir.</p>
<p class="calibre1">Resimlerin imzalanmasına rağmen fotoğrafların imzalanmaması (ya da imzalanmasının zevksizlik gibi görünmesi) aslında mantıklıdır. Fotoğrafın doğası bir <span class="calibre3">auteur</span> olarak fotoğrafçıyla kurulan belirsiz bir ilişki ima eder; ve yetenekli bir fotoğrafçı ne kadar büyük ve çeşitlilik gösteren bir iş ortaya koyarsa, o iş o kadar çok bireysel sanatçılıktan uzaklaşıp bir tür toplu sanatçılığa sahip olur. Fotoğrafın en büyük isimlerinin yayımlanmış fotoğraflarının pek çoğu, pekâlâ dönemlerinin bir başka yetenekli profesyoneli tarafından da yapılmış olabilirdi. <sup class="calibre9">İ</sup>şi kolayca ayırt edilebilir kılmak için ya biçimsel bakımdan ilginç bir düşünce (Todd Walkeı'ın solarize fotoğrafları ya da Duane Mic-hals'ın öyküsel dizi fotoğrafları gibi), ya da belli bir konuya karşı tutku (Eakins'in erkek çıplağa ya da Laughlin'in Eski Gü-ney'e karşı duyduğu gibi) gereklidir. Kendilerini bu biçimde kısıtlamayan fotoğrafçıların işleriyse, başka sanat dallarının benzer düzeyde çeşitlilik gösteren işleriyle aynı bütünlüğe sahip değildir. En keskin dönem ve üslup kesintilerine uğramış olanlarda bile - Picasso'yu, Stravinsky'yi düşünün - bu kesintileri aşan kaygı birliğini algılamak, (geriye doğru bakarak) bir dönemin bir başka döneme göre sahip olduğu iç ilişkiyi görmek mümkündür. Tüm eserleri bilindiğinde, aynı bestecinin nasıl olup da hem <span class="calibre3">Le Sacre du printemps'ı,</span> [Bahar Ayini] hem Durn-barton Oaks Konçertosu'nu, hem de geç dönem neo-Schoen-berg'ci eserleri bestelediği anlaşılabilir; tüm bu bestelerde Stra-vinsky'nin eli hemen fark edilir. Oysa o insan ve hayvan çalışmalarını, Orta Amerika'da yapılan fotoğraf gezilerinden getirilen belgeleri, devlet desteğiyle Alaska ve Yosemite'de yapılan fotoğraf makinesi araştırmalarını ve o "Bulutlar" ve "Ağaçlar" dizilerini tek bir fotoğrafçının (gerçekten de tüm fotoğrafçıların en ilginç ve özgünlerinden birinin) yapmış olduğunu anlayabilmek için bu fotoğrafların içinde bulunan bir kanıt yoktur. Bugün bunların Muybridge tarafından çekildiğini öğrendikten sonra bile, bu dizileri (her biri uyumlu, ayırt edilebilir bir üsluba sahip olsa da) birbiriyle ilişkilendirebilmek, Atget'nin ağaçlarını ve Paris dükkân vitrinlerini fotoğraflama biçimini birbirinden ayırt etmekten, ya da Roman Vishniac'ın savaş öncesinde çektiği Polanya Yahudisi portreleriyle 1945'ten bu yana çekmekte olduğu bilimsel mikrofotoğrafları birbiriyle ilişkilendir-mekten daha kolay değildir. Fotoğrafta konu her zaman öne çıkar; farklı konular geniş bir iş kümesinin bir dönemiyle ötekiler arasında aşılmaz boşluklar bırakır, imzayı yanıltıcı kılar.</p>
<p class="calibre1">Gerçekten de, uyumlu bir fotografik üslubun varlığı - Ave-don'un portrelerindeki beyaz geri planları ve yumuşak ışıklandırmayı, Atget'nin Paris sokaklarında göze çarpan kurşuniliği düşünün - tek tip malzeme kullanıldığını düşündürür. Konu da sanki izleyicinin tercihlerini biçimlendirmekte en büyük paya sahiptir. Çekilmesine neden olan kullanım bağlamından yalıtılıp bir sanat eseri olarak bakıldığında bile, bir fotoğrafın bir başkasına yeğlenmesi, hemen hiçbir zaman o fotoğrafın yalnızca biçimsel olarak üstün görüldüğü anlamına gelmez; bu, hemen her zaman - daha rahat tavırlı bakma türlerinde olduğu gibi - izleyicinin bu tür bir ruh durumunu yeğlediğini, o iradeye saygı duyduğunu, ya da o konuyla ilgilendiğini (ya da o konuyla nostalji duyduğunu) gösterir. Biçimci fotoğraf yaklaşımları, <span class="calibre3">fotoğraflanan şeyin</span> gücünün ve o fotoğrafa duyduğumuz ilginin zamandaki uzaklıkla ve o fotoğrafa olan kültürel uzaklıkla nasıl arttığını açıklayamaz.</p>
<p class="calibre1">Yine de çağdaş fotografik zevkin büyük oranda biçimci bir yöne kaymış olması akla yakındır. Her ne kadar fotoğraftaki konunun doğal ya da nahif konumu diğer bütün temsil sanatlarında olduğundan daha fazla güvencedeyse de, fotoğrafların izlendikleri durumların çeşitliliği, konunun önceliği konusunda karmaşa yaratır, sonuçta da konunun önceliğini zayıflatır. Nesnellik ve öznelliğe, gösterme ve varsaymaya yönelen ilgiler arasındaki çelişki çözümlenemez. Bir fotoğrafın sahip olduğu yetke tümüyle bir konuyla kurulan ilişkiye bağlı kalırsa da (o, <span class="calibre3">bir şeyin</span> fotoğrafıdır), bir sanat olarak fotoğraf adına bulunulan tüm iddialar görmenin öznelliğini vurgulamak zorundadır. Fotoğrafın bütün estetik değerlendirmelerinin orta yerinde bir belirsizlik bulunur; bu da fotografik zevkin kronikleşmiş olan sa-vunmacılığını ve üstün değişme yeteneğini açıklar.</p>
<p class="calibre1">Kısa bir süre için - diyelim Stieglitz'den Weston'ın saltanat döneminin sonuna kadar - sanki fotoğrafları değerlendirecek sağlam bir bakış açısı oluşmuştu: kusursuz ışıklandırma, kompozisyon yeteneği, konunun açıklığı, netliğin keskinliği, baskının kusursuzlaştırılması. Ancak genellikle Westoncı olarak anılan bu düşünce - özünde bir fotoğrafı neyin güzel yapacağının teknik kriterleri - bugün iflas etmiş durumdadır. (Weston'ın büyük Atget'ye "iyi bir teknisyen değildir" diye küçümseyerek değer biçmesi bu düşüncenin kısıtlarını gösterir.) Peki Wes-ton'ınkinin yerini hangi düşünce aldı? Yargı adağını bitmiş bir nesne sayılan tek bir fotoğraftan "fotografik görme"nin bir örneği sayılan fotoğrafa kaydıran kriterleriyle, çok daha kapsamlı olan bir düşünce. Fotografik görmeyle kastedilen şey Weston'ın işlerini hiç mi hiç dışlamadığı gibi, çok sayıda isimsiz, yakalamayla çekilmiş, kabaca ışıklandırılmış, asimetrik kompozisyon-lu, ve daha önceleri kompozisyon yetersizliği yüzünden bir yana itilmiş çok sayıda fotoğrafı da kapsar. Bu yeni düşünce fotoğrafı bir sanat dalı olarak, teknik kusursuzluğun baskıcı standartlarından kurtarmayı da hedefler. O, içinde hiçbir konunun (ya da konusuzluğun), hiçbir tekniğin (ya da tekniksizliğin) bir fotoğrafı yetersiz kılamayacağı küresel bir zevki mümkün kılar.</p>
<p class="calibre1">Her ne kadar ilke olarak tüm konular fotografik görme biçimini uygulamak için değerlilerse de, fotografik görmenin en berrak haline silik ya da basit konularda eriştiği yolunda bir düşünce birliği oluşmuştur. Konular, sıkıcı ya da bayağı oldukları için seçilirler. Onlara karşı kayıtsız olduğumuz için fotoğraf makinesinin "görme" yeteneğini en iyi onlar sergiler. Moda dergileri ve reklam ajansları için çektiği nefis ünlü kişi ve yiyecek fotoğraflarıyla tanınan Irving Penn'den 1975 yılında Modern Sanat Müzesi'nde bir sergi açması istendiğinde, bu, bir dizi sigara izmariti yakın çekimi içindi. Müzenin fotoğraf bölümü yöneticisi olan John Szarkowski, Penn için "fotoğraflarının önemsiz konularına karşı gelişigüzel ilgiden fazla bir zevki herhalde pek ender yaşamıştır" diye yorum yapmıştır. Bir başka fotoğrafçı hakkında yazarken de Szarkowski "tümüyle bayağı" olan 'bir konudan elde edilebilecekler" konusunda öğüt verir. Fotoğrafın müzeye kabul edilmesi bugün şu önemli modernist fantezilere sıkıca bağlıdır: "önemsiz konu" ve "tümüyle bayağı olan." Ancak bu yaklaşım konunun önemini azaltmakla kalmaz, aynı zamanda fotoğrafın tek bir fotoğrafçıyla olan bağlantısını gevşetir. Fotografik görme biçimi şu sıralar müzelerin düzenlediği bir sürü kişisel sergi ve retrospektifle bütünüyle gözler önüne serilmiş olmaktan uzaktır. Fotoğraf bir sanat olarak meşrulaşabilmek için, fotoğrafçının bir <span class="calibre3">aııteur,</span> aynı fotoğrafçı tarafından çekilen bütün fotoğraflarınsa bir iş kümesi olduğu düşüncesini beslemek zorundadır. Bu düşünceleri bazı fotoğraflara uygulamak diğerlerine göre daha kolaydır. Bunları, sözgelişi üslup ve amaçlarıyla hem fotografik hem de resimsel ölçütleri idare eden Man Ray'e uygulamak, işleri arasında soyutlamalar, portreler, yiyecek reklamları, moda fotoğrafları ve hava keşif fotoğrafları (her iki dünya savaşı sırasındaki askeri uğraşısı sırasında çekmiştir) olan Steichen'e göre biraz daha kolaydır. Ancak bir fotoğrafın ayrı bir iş topluluğunun parçası olarak görüldüğünde takınacağı anlamlar, değerlendirme kriteri fotografik görme olduğu anda özellikle isabetli olmaktan çıkar. Bu tür bir yaklaşım daha çok başka fotoğrafçıların işleriyle yan yana konduğunda - ideal seçkilerde, ya müze duvarlarında ya da kitaplarda - her bir fotoğrafın takınacağı yeni anlamlara kesinlikle göz yummalıdır.</p>
<p class="calibre1">Bu tür seçkilerin genel anlamda fotoğraf zevkini geliştirmesi, tüm konuları eşdeğer kılan görme biçimini öğretmesi amaçlanır. Szarkowski, benzincileri, boş oturma odalarını, ve diğer kasvetli konuları fotoğrafçının "hizmetindeki gelişigüzel gerçek kalıpları" olarak betimlerken aslında bu konuların fotoğraf makinesi için ideal konular olduğunu söylemek ister. Görünüşte biçimci ve tarafsız olan fotografik görme kriterleri, aslında konular ve üsluplar hakkında çok güçlü bir biçimde hüküm vericidirler. Nahif ve iddiasız ondokuzuncu yüzyıl fotoğraflarının, özellikle de alçakgönüllü kayıtlar olarak çekilenlerin değer kazanması, biraz da onların keskin netliklerinden gelir - Cameron'dan Stieglitz'e kadar fotoğrafın bir sanat olma iddiasıyla ilişkili olan "resimsel" yumuşak netlerneye pedagojik bir düzeltme. Yine de fotografik görme standartları netliğe değişmez bir vaatte bulunmuş değildir. Ciddi fotoğraf, sanatla ve güzelle olan modası geçmiş ilişkilerden temizlenmiş olduğu hissedildiği anda pekâlâ sigara izmaritleri, benzinciler ve objektife dönük sırtlar yerine resimsel fotoğrafa, soyutlamaya ve soylu konulara yönelmiş beğenilere de yer ayırabilirdi.</p>
<p class="calibre1">Fotoğrafların değerlendirilmesinde çoğunlukla başvurulan dil, aşırı derecede yetersiz bir dildir. Bu dil bazen resmin sözcük dağarına musallat olur: kompozisyon, ışık, vb. Daha sık olarak da, fotoğrafların incelikli, ilginç, güçlü, karmaşık, basit ya da - en sevileni - aldatıcı biçimde basit diye övüldükleri zamanlarda olduğu gibi, bulunabilecek en belirsiz yargılardan oluşur.</p>
<p class="calibre1">Dilin yoksul oluşu rastlantısal değildir: diyelim ki bu yoksulluğun nedeni fotografik eleştirinin zengin bir geleneği bulunmamasıdır. Bu, bir sanat olarak bakıldığında fotoğrafın doğasında görülen bir şeydir. Fotoğraf, resminkinden (en azından geleneksel olarak algılandığı biçimiyle) çok daha farklı bir hayal etme süreci ve bir beğeni önerir. Gerçekten de, iyi bir fotoğrafla kötü bir fotoğraf arasındaki fark, iyi bir resimle kötü bir resim arasındaki farka hiç mi hiç benzemez. Resim için işe yaramayan estetik değerlendirme ölçütleri, otantiklik (ve sahtelik) ve ustalık kriterlerine - fotoğraf için gevşek olan ya da ba-sitçesi hiç geçerli olmayan kriterler - dayanır. Ve resimdeki uzmanlık görevleri değişmez biçimde bir resmin bütünlük içindeki belirli bir iş topluluğuyla, okullarla ve ikonografik geleneklerle olan organik bir ilişkisi bulunmasını varsayarken, fotoğrafta büyük bir iş topluluğunun mutlaka bir iç üslup uyumuna sahip olması gerekmez. Tek bir fotoğrafçının fotoğraf okullarıyla olan ilişkisiyse resme göre çok daha yüzeysel bir sorundur.</p>
<p class="calibre1">Fotoğrafın resimle paylaştığı bir değerlendirme kriteri varsa, o da yenilikçiliktir; hem fotoğraflar, hem de resimler genellikle yeni biçimsel düzenlemeler ya da görsel dilde değişiklikler dayattıklarında değer kazanırlar. Bu ikisinin paylaşabileceği bir başka kriter de, Walter Benjamin'in sanat eseri için tanımlayıcı olarak kabul ettiği var oluş niteliğidir. Benjamin, mekanik olarak üretilen bir nesne olduğu için bir fotoğrafın gerçek anlamda bir varlık olamayacağını düşünmüştür. Oysa bugün fotoğraf zevkini belirleyen durumun, yani onun müzelerde ve galerilerde sergilenmesinin, fotoğrafların aslında bir tür otan-tikliğe sahip olduklarını ortaya çıkardığı iddia edilebilir. Dahası, her ne kadar hiçbir fotoğraf, resimdeki anlamıyla bir orijinal değilse de, orijinal denebilecek olanlar - fotoğraf çekildiği zaman (yani fotoğrafın teknolojik evrimi içinde çekimle aynı anda) orijinal negatiften yapılan baskılar - ile aynı fotoğrafın daha sonraki nesilleri arasında niteliksel farklar vardır. (Çoğu insanın - kitaplardaki, dergilerdeki, vb. - ünlü fotoğrafları tanıması aslında fotoğrafların fotoğrafları yoluyla gerçekleşir; yalnızca bir müze ya da galeride izlenebilecek olan orijinallerse asla yinelenemeyecek olan görsel zevkler sunarlar.) Benjamin, mekanik çoğaltmanın sonucunun, "orijinalin kopyasını orijinale ulaşmanın mümkün olmadığı yerlere koymak" olduğunu söyler. Ancak, örneğin bugün bir Giotto, orijinal bağlamından koparılıp konduğu ve bir fotoğraf gibi "izleyeni orta yolda karşıladığı" müze sergisinde ne kadar havaya sahipse (en keskin anlamıyla Benjamin'in hava düşüncesine göre böyle yapmaz), bugün artık bulunmayan bir kâğıda basılmış olan bir Atget fotoğrafı da o kadar havaya sahiptir.</p>
<p class="calibre1">Bir fotoğrafın sahip olabileceği hava ile bir resminki arasındaki gerçek fark, zamanla aralarında kurdukları farklı ilişkilerde yatar. Zamanın yıkımı resimlere karşı çalışır. Oysa baştan beri fotoğrafların doğasında bulunan ilginin bir bölümüyle fotoğrafların estetik değerlerinin başlıca kaynağı, tam anlamıyla zamanın onlar üzerinde yapımcılarının niyetlerinden kaçırarak yaptığı dönüşümlerdir. Yeteri kadar zaman verilse pek çok fotoğraf gerçekten bir hava kazanır. (Renkli fotoğrafların siyah beyaz fotoğraflarda olduğu gibi eskimemesi gerçeği, renkli fotoğrafın çok yakın zamanlara kadar ciddi fotoğraf zevkinde tuttuğu önemsiz konumu biraz olsun açıklar. Rengin soğuk dostluğu, fotoğrafı eskimeyle gelen güzellikten yalıtır sanki.) Çünkü resimler ya da şiirler yalnızca eski oldukları için daha iyi, daha çekici olamazken, yeterince eskiyse tüm fotoğraflar ilginç ve dokunaklıdırlar. Kötü fotoğraf diye bir şey yoktur - yalnızca daha az ilginç, daha az önemli, daha az gizemli olanları vardır. Fotoğrafın müze tarafından kabul edilmesi, yalnızca zamanın nasıl olsa tamamlayacağı o süreci ivmelendirir, tüm fotoğrafları değerli kılar.</p>
<p class="calibre1">Çağdaş fotoğraf zevkini biçimlendirmede müzenin rolü azımsanamaz. Müzeler fotoğrafların iyi ya da kötü olduğuna karar vermekten çok, tüm fotoğraflara bakmanın yeni koşullarını sunarlar. Değerlendirme standartları oluşturuyor gibi görülen bu yöntem, aslında bu standartları fesheder. Müzenin resim için yaptığı gibi, geçmişin fotografik işleri için de güvenli bir kurallar bütünü yarattığı söylenemez. Belli bir fotografik zevki destekliyor gibi görünse de, müze aslında temel oluşturan zevk düşüncesinin kendisini yıpratmaktadır. Onun rolü <span class="calibre3">hiçbir</span> sabit değerlendirme standardı bulunmadığını, kabul edilmiş <span class="calibre3">hiçbir</span> iş geleneği bulunmadığını göstermektir. Müzenin ilgisi altında, kabul edilmiş gelenek düşüncesi bir fazlalık olarak sunulur.</p>
<p class="calibre1">Fotoğrafın Büyük Gelenek'ini sürekli değişim içinde tutan, onu sürekli olarak karıştıran şey, fotoğrafın yeni bir sanat, dolayısıyla da emniyetsiz bir şey olması değildir - fotografik zevk denen şey zaten biraz da budur. Fotoğrafta diğer tüm sanatlardan daha hızlı olan bir yeniden keşfetme düzeni vardır. Tanımlayıcı forrnülasyonu içinde T. S. Eliot tarafından verilen ve her önemli yeni eserin mutlaka geçmişin mirasını algılayışımızı değiştireceğini ileri süren o zevk kuralını örneklendiren yeni fotoğraflar, geçmiş fotoğraflara bakış biçimimizi değiştirir. örneğin A’bus'un çalışmaları, kendini kurbanların yüzlerindeki donuk asaleti görüntülemeye adamış olan bir başka fotoğrafçının, Hine'ın işlerinin değerini anlamamızı kolaylaştırmıştır.) Ancak çağdaş fotoğraf zevkindeki salınımlar, böyle benzerin benzeri büyüttüğü, uyumlu ve birbiri ardına gelen yeniden değerlendirme süreçlerini yansıtmakla kalmazlar. Bunlar daha çok karşıt üslup ve temaların tamamlayıcılığını ve değer eşitliğini anlatırlar.</p>
<p class="calibre1">Amerikan fotoğrafına uzun yıllar "Weston'cılık"a - yani düşünen fotoğrafa, hiçbir açık toplumsal zorunluluk olmaksızın dünyanın bağımsız ve görsel bakımdan keşfi olarak alınan fotoğrafa - karşı bir tepki egemen olmuştu. Weston'ın fotoğraflarının teknik kusursuzluğu, White'ın ve Siskind'in hesaplanmış güzellikleri, Frederic Sommer'in şiirsel konstrüksiyonları, Carti-er-Bresson'un kendine güvenen ironileri - tüm bunlara, en azından program bakımından daha nahif, daha dolaysız, yani kararsız, hatta acayip bir fotoğraf tarafından meydan okunuyordu. Ancak fotoğraf zevki pek o kadar çizgisel değildir. Biçimci olmayan, toplumsal belge olarak görülen fotoğrafa yapılan vaatler bugün hiç mi hiç yıpranmamış da olsa, bugün gözle görülür bir Weston canlanışı yaşanıyor - üzerinden yeterince zamanın geçmesiyle birlikte Weston'ın işleri artık zamandan bağımsız görülmüyor; fotografik zevki çalıştıran nahifliğin çok daha geniş bir tanımıyla artık Weston'ın işleri de nahif görülüyor.</p>
<p class="calibre1">Son olarak, herhangi bir fotoğrafçıyı düzenin dışında tutmak için hiçbir neden yoktur. Şu sıralar Oscar Gustav Rejlan-der, Henry Peach Robinson ve Robert Demachy gibi bir başka dönemin uzun zamandan beri adam yerine kanmayan resim-selcilerinin mini uyanışları gözleniyor. Fotoğraf tüm dünyayı konusu olarak gördükçe, onda her türlü zevk bulunuyor. Yazınsal zevk gerçekten bazı şeyleri dışarıda bırakabilir: modernist hareketin şiirdeki başarısı Donne'ı yüceltirken Dryden'ı küçültmüştür. Yazında insan bir noktaya kadar eklektik olabilir, ancak her şeyi de sevemez. Fotoğraftaysa eklektizmin sınırı yoktur. Doktor Bemardo'nun Evi denen bir Londra evine alınan terk edilmiş çocukların 1870'lerden kalan sade fotoğrafları ("kayıt" olarak çekilmişler), en az David Octavius Hill'in 1840'larda çektiği <sup class="calibre9">İ</sup>skoç ileri gelenlerinin portreleri ("sanat" olarak çekilmiş) kadar duygulandırıcıdırlar. Weston'ın klasik modern üslubunun temiz görünüşü, örneğin Benno Friedman'ın yakın zamanda başlattığı resimsel bulanıklık uyanışı tarafından çürütülmemiştir.</p>
<p class="calibre1">Kuşkusuz bu, bir izleyicinin bazı fotoğrafçıların yapıtlarını diğerlerinden daha çok sevmediği anlamına gelmez: örneğin bugün deneyimli izleyicilerin çoğu, Atget'yi Weston'a yeğler. Bunun gerçek anlamı, fotoğrafın doğası gereği insanın gerçekten seçmeye zorlanmadığı, ve bu türden seçimlerin çoğunlukla yalnızca tepkisel olduğudur. Fotoğraf zevki küresel, eklektik, rahat bırakan bir zevk olmaya kayar, belki de böyle olmak zorundadır. Bu da demektir ki, fotoğraftaki zevk en sonunda iyi zevkle kötü zevk arasındaki farkı yadsımalıdır. Fotoğraf polemikçile-rinin bir kurallar bütünü meydana getirmeye yönelik tüm girişimlerinin saf ve cahil göıünmesinin nedeni işte budur. Çünkü tüm fotografik çekişmelerde sahte bir yan vardır - ve müzenin ilgisi bunu belirginleştirmekte yaşamsal rol oynamıştır. Müze, tüm fotoğraf okullarını aynı düzeye getirir. Gerçekten de burada okulların lafını etmek bile anlamsızdır. Resim tarihinde hareketlerin gerçek birer ömrü ve işlevi vardı: bağlı bulundukları okul ya da hareket göz önüne alındığında ressamlar genellikle çok daha iyi anlaşılırlar. Oysa fotoğraf tarihindeki hareketler ömürsüz, rastlantısal, bazen de yalnızca baştan savmadır; ve hiçbir birinci sınıf fotoğrafçı, bir topluluk üyesi olarak, kendi başına olduğundan daha iyi anlaşılamamıştır. (Stieglitz ve <span class="calibre3">Photo-Secession'ı,</span> Weston ve f/64'ü, Renger-Patzsch ve Yeni Nesnelliği, Walker Evans ve Tarım Güvenlik Maresi projesini, Cartier-Bres-son ve Magnurn'u düşünün.) Fotoğrafçıları okullar ve hareketler çevresinde toplamak sanki (bir kez daha) fotoğrafla resim arasındaki bastırılarnayan, ancak her zaman yanıltıcı olan o analoji üzerine oturmuş bir tür yanlış anlamadır.</p>
<p class="calibre1">Bugün müzelerin fotografik zevkin doğasını biçimlendirme ve berraklaştırrnada oynadığı başrol, fotoğrafın artık geri dönemeyeceği yeni bir aşamaya işaret ediyor. Bütünüyle bayağının tarafını tutan saygısı yanında müze, tüm fotoğraf tarihini acımasızca yücelten tarihsel bir bakışı da yaygınlaştırıyor. Fotoğraf eleştirmenlerini ve fotoğrafçıları pek endişelendirmeyen önemsiz bir merak bu. Fotoğrafın son dönemlerdeki savunmalarının altında, fotoğrafın düzmece, ya da ölü hareketlerle dolu yaşlı bir sanat durumuna gelmesi, ve geriye kalan tek işin müze yöneticiliği ve tarih yazarlığı olması korkusu yatıyor. (Bir yandan da, ister eski ister yeni olsun, fotoğrafın fiyatları alıp başını gidiyor.) Bu ahlaki çöküşün fotoğrafın en büyük kabulü gördüğü anda kendini hissettirmesi şaşırtıcı değildir. Çünkü fotoğrafın sanat olarak ve sanata karşı kazandığı zaferin gerçek boyutları bütünüyle anlaşılamamıştır.</p>
<p class="calibre1">Fotoğraf, saygın bir sanat olan resme tecavüz eden ve onu zayıflatan zıpçıktı bir etkinlik olarak sahneye çıkmıştır. Baude-laire'e göre fotoğraf resmin "ölümcül düşmanı" idi; ancak işin sonunda bir ateşkese varılmış, buna göre de fotoğraf resmin kurtarıcısı olarak kabul görmüştü. Weston, 1930'da yazarken ressamların savunrnacılığını sakinleştirecek en yaygın formülü kullanıyordu: "Fotoğraf resmin büyük bölümünü iptal etmiştir, ya da eninde sonunda edecektir - ki, ressam bunun için fotoğrafa minnettar olmalıdır." Fotoğraf tarafından sadık temsil külfetinden kurtarılan resim, artık daha yüce bir görevin peşinde koşabilirdi: bu görev, soyutlamaydı.<sup class="calibre9">1</sup> Gerçekten de fotoğraf tarihindeki ve fotoğraf eleştirisindeki en kalıcı düşünce, resim ve fotoğraf arasında varılan ve her ikisini de bir yandan birbirlerini yaratıcılıkla etkilerken, bir yandan da kendi ayrı, ancak aynı derecede geçerli olan görevlerini sürdürmelerine izin veren mitsel anlaşmadır. Aslında bu masal, hem resim tarihinin, hem</p>
<p class="calibre1">1- Valery'nin iddiasına göre fotoğraf, dilin <span class="calibre3">"aldatıcı iddiası olan"</span> görsel nesne düşüncesini belli bir keskinlik düzeyinde aktarmayı keşfederek resme yaptığı hizmeti yazıya da yapmıştır. Ancak yazarlar fotoğrafın <span class="calibre3">"sonunda yazının önemini sıfırlayıp onun yerini almasından"</span> korkmamalıdırlar, der Valery <span class="calibre3">The Centeııary of Photography'de</span> [Fotoğrafın Yüz Yılı, 1929). Valery şöyle der:</p>
<p class="calibre1"><span class="calibre3">"Eğer fotoğraf bizim betimleme hevesimizi kırarsa, bu bize dilin sınırlannı anımsatır ve bize yazarlar olarak araçlarımızı onlara daha iyi uyan bir kullanıma yöneltmemizi öğütler. Bir yazın, çok daha etkin olarak icra edilebilecek bazı işleri başka anlatını ve üretim biçimlerine bırakır ve kendini tek başına başaracağı görevlere adarsa kendini saflaştırmış olur ki, bunlardan biri soyut düşünceyi kuran ya da yorumlayan dilin kusursuzlaştırılması, öteki de tüm şiirsel kalıp ve rezonans çeşitlerinin keşfedilmesidir."</span></p>
<p class="calibre1">Valery'nin savı inandırıcı değildir. Her ne kadar bir fotoğrafın kaydettiği, sunduğu söylenebilirse de, o asla, doğru konuşmak gerekirse, "betimlemez;" betimleme zaman içinde olan bir olaydır ve bunu ancak dil yapar. Valery savının kanıtı olarak bir pasaportu açıp bakmayı önerir: <span class="calibre3">"oraya karalanmış olan betimlemeyle yanına zımbalanan şipşak arasında hiçbir benzerlik kurulamaz."</span> Ancak bu, betimlemeyi en alçaltıcı, en yoksullaştırılmış anlamda kullanmaktır; Dic-kens ve Nabokov'da öyle bölümler vardır ki, bir yüzü ya da bedenin bir bölümünü herhangi bir fotoğraftan çok daha iyi betimlerler. Ayrıca Valery'nin yaptığı gibi <span class="calibre3">"ne deııli yetenekli olursa olsun, bir manzara ya da bir yiizii resmeden bir yazar, okur sayısı kadar çok sayıda görüş ortaya atmış olacaktır'</span> demek, yazının betimleyici gücünün yetersizliğini kanıtlamaz. Çünkü aynı şey fotoğraf için de geçerlidir. Durağan fotoğrafın yazarları betimleme zorunluğundan kurtarmasının düşünülmesi gibi, filmlerin de sık sık romancının aktarma ve öykü anla tma görevine el koyduğu kabul edilir - bazılarının iddiasına göre, filmler bu yolla romanı daha az gerçekçi görevler için özgür bırakmıştır. Sinema, zamana bağlı bir sanat olduğu için savın bu hali biraz daha akla yakındır. Ancak bu, roman ve sinema arasındaki ilişkiye pek hakça bir davranış sayılmaz.</p>
<p class="calibre1">de fotoğraf tarihinin büyük bölümünü tahrif eder. Fotoğraf makinesinin dış dünya görünüşünü saptama biçimi ressamlara yeni resimsel kompozisyon kalıpları ve yeni konular önerrniştir: parçaya karşı bir beğeni yaratma, alçakgönüllü yaşantıya göz atmaya karşı ilgi uyandırma, akıp giden hareket ve ışık etkisi üzerinde yapılan çalışmalar. Resim, soyutlamaya yönelmekten çok fotoğrc.f makinesinin gözünü benimsemiş, (Mario Praz'ın sözcükleriyle) yapısal bakımdan teleskopik, rnikroskopik ve fo-toskopik hale gelmiştir. Ancak ressamlar fotoğrafın gerçekçi etkilerini taklide yeltenmekten de hiç vazgeçmemişlerdir. Kendini gerçekçi temsille sınırlamaktan çok uzak olan fotoğraf da, resmin karşı-natüralist fetihlerine ayak uydurmuş, onları içine sindirmiştir.</p>
<p class="calibre1">Daha genel anlamda ele alındığındaysa bu masal, fotografik girişimin oburluğunu dikkate almaz. Resimle fotoğraf arasındaki alışverişte fotoğraf her zaman üstün gelmiştir. Delacro-ix ve Turner'dan Picasso ve Bacon'a kadar ressamların fotoğrafı görsel bir yardımcı olarak kullanmalarında şaşırtıcı hiçbir şey yokken, hiç kimse fotoğrafçıların resimden yardım alacağını ummaz. Fotoğraflar resme dahil edilebilir ya da kopya edilebilirler (ya da kolaj, birleştirme yapılabilir), ancak fotoğraf sanatın kendisini hapseder. Resimlere bakma deneyimimiz, fotoğraflara daha iyi bakmamıza yardımcı olabilir. Ancak fotoğraf bizim resim deneyimimizi zayıflatmıştır. (Baudelaire birden çok bakımdan haklıydı.) Hiç kimse bir resmin bir litografını ya da gravürünü - mekanik yolla çoğaltmanın eski yaygın yöntemleri - o resimden daha doyurucu, daha heyecan verici bulmamıştır. Oysa ilginç ayrıntıları özerk kompozisyonlara çeviren, gerçek renkleri parlak renklere dönüştüren fotoğraflar, yeni, karşı konulmaz doyumlar sağlarlar. Fotoğrafın kaderi, onu ilk olarak sınırlı olduğu düşünülen rolünün, yani gerçeklik hakkında (sanat eserleri dahil) daha doğru bilgi getirme görevinin çok daha ilerisine götürmüştür. Fotoğraf gerçekliktir; gerçek nesneyse sık sık bir hayal kırıklığı olarak yaşanır. Fotoğraflar kural koymayı bir başka biçimde aracılık edilen, elden düşme, yoğun bir deneyim haline getirirler. (Resimlerin fotoğraflarının pek çok insan için resimlerin yerine geçmesinden hoşlanmamak, izleyiciye aracılık olmadan seslenen herhangi bir "orijinal" gizemini desteklemek dernek değildir. Görme karmaşık bir eylemdir ve hiçbir büyük resim bir tür hazırlık ve eğitim olmadan değerini iletemez. Dahası, sanat eserinin fotografik kopyasını gördükten sonra orijinalini görmekte daha bir güçlük çeken insanlar, genel olarak zaten orijinalde de pek az şey görecek olanlardır.)</p>
<p class="calibre1">Sanat eserlerinin çoğu (fotoğraflar dahil) bugün fotografik kopyalan aracılığıyla tanındıklarından, fotoğraf - ve fotoğraf modelinden gelen sanat etkinlikleri ve fotografik zevkten gelen zevk biçimleri - asıl sanat eseri kavramı da dahil olmak üzere geleneksel güzel sanatları ve geleneksel zevk ölçütlerini kesin olarak değiştirmiştir. Sanat eseri eşi olmayan bir nesne, tek bir sanatçı tarafından yapılan bir orijinal olmaya gittikçe daha az bağımlı hale geliyor. Bugünkü resmin büyük bölümü, çoğaltılabilir nesnelerin niteliklerine göz dikiyor. Son olarak, fotoğraf görsel deneyimin o derece öncüsü haline geldi ki, artık fotoğ-raflanmak üzere üretilen sanat eserlerimiz var. Kavramsal sanatın büyük bölümünde, örneğin Christo'nun manzarayı paketlemesinde, Walter de Maria ve Robert Smithson'ın toprak çalışmalarında, sanatçının eseri öncelikle galerilerdeki ve rnüzeler-_deki fotografik haberleriyle tanınır; bazen de sanat eseri boyutları nedeniyle <span class="calibre3">yalnızca</span> bir fotoğrafta (ya da bir uçaktan) görülebilir. Fotoğrafın görünüşte bile olsa bizi orijinal bir deneyime geri götürmesi düşünülmez.</p>
<p class="calibre1">Fotoğrafın - başta istemeyerek, sonradan şevkle - bir güzel sanat sayılması, fotoğrafla resim arasında varıldığı düşünülen bu ateşkes temeline dayanıyordu. Ancak fotoğrafın bir sanat olup olmadığı sorusu esas olarak yanıltıcı bir sorudur. Her ne kadar fotoğraf sanat denilebilecek işler üretirse de - fotoğraf öznellik gerektirir, yalan söyleyebilir, estetik zevk verir - fotoğraf bir kere, bir sanat biçimi değildir. Dil gibi, o da içinde (başka şeylerin yanında) sanat eseri de üretilen bir ortamdır. Dil kullanılarak bilimsel söylem, bürokratik notlar, aşk mektupları, bakkal listeleri ve Balzac'ın Paris'i yapılabilir. Fotoğraftansa pasaport fotoğrafları, meteoroloji fotoğrafları, pornografik fotoğraflar, röntgenler, düğün fotoğrafları ve Atget'nin Paris'i yapılabilir. Fotoğraf, örneğin resim ve şiir gibi bir sanat değildir. Bazı fotoğrafçıların etkinliği, geleneksel güzel sanat anlayışına uysa bile, kendi içinde değerli olan ayrı ayrı nesneler üreten olağanüstü yetenekli bireylerin etkinliği de, ta fotoğrafın başından beri sanatın modası geçmiş olduğunu iddia eden o sanat kavramına destek vermiştir. Fotoğrafın gücü - ve onun bugünkü estetik kaygıların en ortasında yer alışı - onun her iki sanat düşüncesini de onaylamasıdır. Ancak fotoğrafın sanatı modası geçmiş kılma biçimi, uzun vadede daha güçlüdür.</p>
<p class="calibre1">Resim ve fotoğraf, barıştırılabilmeleri için uygun bir toprak paylaşımına gitmeleri gereken ve potansiyel olarak rekabetçi olan görüntü üretme ve çoğaltma sistemleri değildirler. Fotoğraf başka düzeyde bir girişimdir. Kendi içinde bir sanat değilse bile, fotoğrafın tüm konularını sanat eserlerine dönüştürme gibi garip bir kapasitesi vardır. Fotoğrafın sanatlar için yeni hedefler müjdelemesi (ve yaratması) gerçeği onun bir sanat olup olmadığı sorununun yerini almıştır. O, zamanımızda hem modernist yüksek sanatların, hem de ticari sanatların izlediği tanımlayıcı yönün, yani sanatların meta-sanatlara ya da medyaya dönüştürülmesinin prototipidir. (Film, tv, video, ve Cage, Stockhausen ve Reich'ın teyp bandı esaslı müziği gibi gelişmeler, fotoğrafın kurduğu modelin mantıksal uzantılarıdır.) Geleneksel güzel sanatlar elitisttirler: bunların tanımlayıcı biçimi, tek bir kişinin ürettiği tek bir eserdir; bunlar bazı konuların önemli, engin ve soylu, bazılarınınsa önemsiz, basit ve aşağılık sayıldığı bir konu hiyerarşisi ima ederler. Medyaysa demokratiktir: özelleşmiş üreticinin ya da auteur'ün rolünü zayıflatırlar (şans üzerine kurulu yöntemleri, ya da herkesin öğrenebileceği mekanik teknikleri kullanarak; ve toplu ya da ortak çabalar olarak); tüm dünyaya maddi açıdan bakarlar. Geleneksel güzel sanatlar özgün ve sahte, orijinal ve kopya, iyi zevk ve kötü zevk arasındaki farka güvenirler; medyaysa bu farkları bütünüyle feshetmese bile, bulandırır. Güzel sanatlar bazı deneyimlerin ya da konuların bir anlamı olduğunu varsayar. Medyaysa esas olarak içeriksizdir (Marshall McLuhan'ın "mesaj, ortamın ta kendisidir" biçimindeki ünlü saptamasının ardındaki hakikat budur); medyanın tanımlayıcı sesi ironik, boş ya da parodi gibidir. Gittikçe daha çok sanatın fotoğraf olarak sona ermek üzere tasarlanması artık kaçınılmazdır. Bir modernist, herhalde Pa-ter'in "her sanat, müzik durumunu amaç edinir'' sözünü yeniden yazmak zorunda kalırdı. Bugün, bütün sanatlar fotoğraf durumunu amaç ediniyor.</p>
<p class="calibre1"><span class="calibre4">görüntü dünyası</span></p><div class="calibre5"><img src="main-11.png" alt="" class="calibre20"/></div>
<p class="calibre1">Fotoğraf: Delacroix</p>
<p class="calibre1">Gerçeklik her zaman görüntülerin getirdiği bilgiler aracılığıyla yorumlanmıştır; Filozoflar da, ta Platon'dan bu yana gerçeği anlamanın görüntüsüz bir yolunun standardını çıkararak, görüntülere olan bağımlılığımızı azaltmaya çalışmışlardır. Oysa ondokuzuncu yüzyılın ortasında bu standarda tam ulaşacakken, eski dinsel ve siyasi yanılsamaların insancı ve bilimsel düşünce önündeki geri çekilişi kitleleri - beklendiği gibi - gerçeğe doğru sürüklemedi. Tam tersine, bu yeni inançsızlık çağı görüntülere olan bağlılığı güçlendirdi. Görüntüler <span class="calibre3">biçiminde</span> anlaşılan gerçekliklere artık duyulmayacak olan güven, görüntüler, yanılsamalar olarak anlaşılan gerçekliklere duyuluyordu. <span class="calibre3">The Essence of Christianity'nin</span> [Hıristiyanlığın <sup class="calibre9">Ö</sup>zü] ikinci baskısının önsözünde (1843) Feuerbach, "bizim çağımızın görüntüyü nesneye, kopyayı orijinale, temsili gerçeğe, görünüşü var oluşa yeğlediğini" gözlemler - bunu bile bile yapar. Ve Feuerbach'ın önsezi biçimindeki bu yakınması yirminci yüzyılda yaygın biçimde paylaşılan bir tanıya dönüşmüştü: bir toplumun "modern" olabilmesi için onun başta gelen etkinliklerinden birinin görüntü üretmek ve tüketmek olması ve bizim gerçeklik üzerindeki taleplerimizi belirleyecek olağanüstü güçleri bulunan, kendileri de birinci el deneyimin imrenilen vekilleri olan görüntülerinse ekonominin sağlığı, yönetimin kararlılığı ve kişisel mutluluğun elde edilmesi için vazgeçilmez hale gelmesi gerekir.</p>
<p class="calibre1">Feuerbach'ın sözleri - bunları fotoğraf makinesinin bulunmasından birkaç yıl sonra yazmıştır - daha özel anlamda sanki fotoğrafın etkisini önceden haber verir. Çünkü modern toplumda hemen hemen sınırsız yetkesi olan görüntüler, genel olarak fotografik görüntülerdir; ve bu yetkenin genişliği, fotoğraf rna-kinelerince çekilen görüntülere özgü niteliklerden kaynaklanır.</p>
<p class="calibre1">Bu tür görüntüler gerçekten de gerçekliği gasp edebilirler. Çünkü hepsinden önce, bir fotoğraf yalnızca bir görüntü (bir resmin görüntü olması gibi), gerçeğin bir yorumu değildir; o aynı zamanda tıpkı bir ayak izi ya da ölünün yüzünden alınan maske gibi gerçeğin bir izi, ondan dolaysız olarak kopya edilmiş bir şeydir. Benzerliğin fotografik standartlarına ne denli uygun olursa olsun, bir resim bir yorumun açıklanmasından fazla bir şey olamazken, bir fotoğraf hiçbir zaman bir yayılışın kaydedilmesinden (nesnelerden yansıyan ışık dalgaları) daha azı değildir - konusunun, bir resmin asla olamayacağı biçimde maddi bir izidir. <sup class="calibre9">İ</sup>ki fantezi seçeneği arasından, yani Genç Holbein'ın Sha-kespeare'in resmini yapacak kadar uzun yaşamasıyla, fotoğraf makinesi prototipinin Shakespeare'i fotoğraflayacak kadar erken bulunması arasından, Shakespeare hayranlarının çoğu herhalde fotoğrafı seçerdi. Bunun tek nedeni onun bize Shakespe-are'in neye benzediğini gösterecek olması değildir. Çünkü bu hayali fotoğraf ne denli solgun, silik ve sararmış olursa olsun, onu herhalde her şeye rağmen bir başka şanlı Holbein'a yeğlerdik. Shakespeare'in bir fotoğrafına sahip olmak, <sup class="calibre9">İ</sup>sa'nın gerildiği kutsal çarmıhın bir çivisine sahip olmak gibi bir şeydir.</p>
<p class="calibre1">Gerçek dünyanın yerini giderek bir görüntü dünyasının alması karşısında duyulan kaygının birçok çağdaş anlatımı, tıpkı Feuerbach'ın yaptığı gibi, görüntünün Platon'cu değer yitirişini yansıtmayı sürdürüyor: gerçek bir şeye benzediği sürece doğru, bir benzerlikten öteye geçemediği içinse yalan. Ancak bu saygıdeğer nahif gerçekçilik, fotografik görüntüler çağında anlamını yitirir, çünkü onun görüntü ("kopya") ile resmedilen ("orijinal") şey arasındaki kör zıtlığı - Platon bunu hep bir resim örneğiyle açıklar - fotoğrafa pek öyle kolaylıkla uymaz. <sup class="calibre9">Ü</sup>stelik bu zıtlık, görüntü yapmayı, kökeninde işlevsel ve büyülü bir etkinlik, bir şey karşısında güç kazanma ya da onu elde etmenin bir yolu olduğu zamanlardaki haliyle anlamaya da yardım etmez. Tarihte ne kadar geriye gidersek, E. H. Comb-rich'in söylediği gibi, görüntülerle gerçek şeyler arasındaki ayrım o denli bulanıklaşır; ilkel toplumlarda nesne ve görüntüsü aynı enerji ya da ruhun, ayrı, yani fiziksel olarak ayrı iki görünüşüydü yalnızca. Bu yüzden de görüntülerin güçlü var oluşları yatıştırdıkları ve üzerlerinde kontrol elde ettikleri düşünülürdü. Bu güçler, bu varlıklar bu görüntülerin içinde mevcuttu.</p>
<p class="calibre1">Platon'dan Feuerbach'a dek gerçeğin savunucularının görüntüyü salt görünüşle eşdeğer tutmaları - yani görüntünün resmedilen nesneden mutlak olarak ayrı bir şey olduğunu varsaymaları - bizi, bir görüntünün resmedilen nesnenin gerçeğine katıldığı düşünülen kutsal zamanların ve yerlerin dünyasından geri dönülmez biçimde ayıran o kutsallıktan uzaklaştırma sürecinin bir parçasıdır. Fotoğrafın orijinalliğini tanımlayan şey, onun giderek laikleşen resim tarihinde laikliğin bütünüyle zafer kazandığı bir anda - tümüyle laik anlamda - görüntülerin o ilkel statülerine benzer bir şey canlandırmasıdır. Fotografik işlemin büyülü bir şey olduğu yolundaki bastırılamaz duygumuzda gerçek payı vardır. Hiç kimse, bir ressamın sehpası üzerindeki resmi herhangi bir anlamda konusuyla aynı değerde saymaz; o yalnız temsil eder, ya da gönderme yapar. Fotoğrafsa konusuna benzemekle kalmaz, aynı zamanda ona gösterilen saygıdır. O konunun bir parçası, bir uzantısıdır; ve onu elde etmenin ve üzerinde egemenlik kurmanın etkili bir yoludur.</p>
<p class="calibre1">Fotoğraf birçok biçime giren bir elde etmedir. En basit biçimiyle, fotoğraflarda aziz tutulan bir kişinin ya da şeyin vekalet verilmiş sahiplenilrnesi vardır ki, bu onlara sahip oldukları eşsiz nesne karakterlerinin birazını verir. Fotoğraflar aracılığıyla aynı zamanda olaylarla, hem bizim deneyimimizin parçası olan, hem de olmayan olaylarla - deneyimler arasında bulunan ve bu tür alışkanlık yaratıcı tüketiciliğin bulanıklaşhrdığı bir ayrım - bir tüketici ilişkisine gireriz. <sup class="calibre9">Ü</sup>çüncü bir elde etme de, görüntü yaratma ve görüntü çoğaltma makineleri aracılığıyla bir şeyi (deneyimden çok) bilgi olarak elde edebilrnernizdir. Gerçekten de fotografik görüntülerin giderek daha fazla olayı yaşamımıza sokan bir ortam olarak önemi, sonuçta onların deneyimden ayrılmış, deneyimden bağımsız hale gelmiş olan bilgiyi sunmada gösterdikleri etkinliğin yan ürününden başka bir şey değildir.</p>
<p class="calibre1">Fotografik alışın en kapsamlı biçimi budur. Bir şey fotoğraf-lanrnasıyla birlikte bir bilgi sisteminin parçası haline gelir. Aile albümüne yapıştırılan kabaca tarih sırasına konmuş şipşak dizilerinden tutun da, hava tahmini, astronomi, mikrobiyoloji, jeoloji, polis işleri, tıp eğitimi ve teşhis, askeri keşif ve sanat tarihi gibi yerlerde gerekli olan inatçı biriktirme ve kılı kırk yaran dosyalamaya dek değişen sınıflandırma ve saklama düzenlerine sokulur. Fotoğraflar sıradan deneyimle gelen ıvır zıvırı (insanlar, nesneler, olaylar, doğal görüşle - daha değişik biçimde, çoğunlukla dikkatsizce de olsa - gördüğümüz her şeyi) yeniden tanımlamaktan ve asla görmediğimiz çok miktarda malzemeyi bize getirmekten daha fazlasını yaparlar. Gerçeklik yeniden tanımlanır - sergilenen bir parça, dikkatle incelenmesi gereken bir kayıt, gözaltında tutulacak bir hedef olarak. Dünyanın fotoğrafla keşfedilip çoğaltılması, kesintisizlikleri parçalayıp bu parçaları sonsuz bir dosyaya koyarak, daha eski bir bilgi kaydetme sistemi olan yazı yoluyla hayal bile edilemeyecek kontrol olanaklar sunar.</p>
<p class="calibre1">Fotografik kaydın her zaman potansiyel bir kontrol yolu olduğu daha bu güçlerin emekleme dönemlerinde fark edilmişti. Delacroix, 1850'de /oumal'ında, Güneş ve Ay'ı fotoğrafla-makta olan astronomların Cambridge'de yapılan bazı "fotoğraf deneyleri" sırasında Vega yıldızının iğne başı büyüklüğünde bir izini elde etmeyi başardıklarından söz eder. Delacroix şu "ilginç" gözlemini de ekler:</p>
<p class="calibre1"><span class="calibre3">Daguerreotype'ı</span> çekilen yıldızın ışığı onu dünyadan ayı-</p>
<p class="calibre1">ran boşluğu yirmi yılda aldığına göre, levha üzerinde saptanan ışın, Daguerre bu ışın üzerinde kontrol elde etmemizi sağlayan işlemi keşfetmeden çok önce bu gök cismini terk etmiş olmalıdır.</p>
<p class="calibre1">Fotoğrafın Delacroix'nınkiler gibi çelimsiz kontrol kavramlarını geride bırakan gelişimi, fotoğraflanan şey üzerinde kontrol sağlama yollarını her zamankinden daha gerçek kıldı. Fotoğrafçıyı konudan ayıran uzaklığın fotoğrafın keskinlik ve boyutunu etkilemesini zaten en az düzeye indirmiş bulunan teknoloji, akıl almaz düzeyde küçük, ya da yıldızlarda olduğu gibi akıl almayacak kadar uzakta olan nesneleri fotoğraflama yollarını açtı; fotoğraf çekmeyi ışığın kendisinden bağımsız hale getirdi (kızılötesi fotoğraf) ve fotoğraf-nesneyi iki boyut sınırlamasından kurtardı (holografi); fotoğrafı görmeyle onu elinde tutma arasında geçen süreyi kısalttı (banyo edilen bir filmin amatör fotoğrafçıya geri dönmesi için haftalar gerektiren ilk Kodak'tan, fotoğrafı birkaç saniyede dışarı veren Polaroid'e gelindi); yalnızca hareket eden görüntüler (sinema) elde etmedi, aynı zamanda bunların eşzamanlı olarak kaydedilmesini ve iletilmesini de (video) sağladı - bu teknoloji, davranışı yorumlama, tahmin etme ve ona müdahale etmede kıyas kabul etmez bir araç yaptı.</p>
<p class="calibre1">Fotoğraf başka hiçbir görüntü sisteminin tadına varamadığı güçlere sahiptir. Çünkü, daha öncekilerin tersine, fotoğraf görüntüyü yapan kişiye bağımlı <span class="calibre3">değildir.</span> Fotoğrafçı görüntü yaratma sürecine ne denli dikkatle müdahale ederse etsin, bu sürecin kendisi optik-kimyasal (ya da elektronik) bir süreç olarak kalır, bu sürecin ürünleri otomatik olur, bu sürecin makineleri gerçeğin daha da ayrıntılı ve bu yüzden daha yararlı haritalarını çıkaracak biçimde değiştirilir. Bu görüntülerin mekanik yoldan doğuşu ve verdikleri gücün birebirliği, görüntü ve gerçeklik arasındaki yeni bir ilişkiyle sonuçlanır. Ve eğer fotoğrafın aynı zamanda o en ilkel ilişkiyi - görüntü ve nesnenin kısmi özdeşliğini - yeniden oluşturduğu söylenebilirse, artık görüntünün gücü çok başka bir biçimde yaşanır. Görüntünün yararını belirten ilkel düşünce görüntülerin gerçek nesnelerin niteliklerine sahip olduğunu varsayarken, bizim eğilimimiz gerçek nesnelere görüntü nitelikleri atfetmektir.</p>
<p class="calibre1">Herkesin bildiği gibi, ilkel insanlar fotoğraf makinesinin varlıklarının bir bölümünü çalacağından korkarlar. Çok uzun bir yaşamın sonunda, 1900 yılında yayımladığı anılarında Na-dar, Balzac'ın fotoğraflanmaya karşı buna benzer "belli belirsiz bir korku"ya sahip olduğunu yazmıştır. Nadar'a göre Balzac'ın açıklaması şuydu:</p>
<p class="calibre1">her insan doğal halinde iken katmanlar halinde sonsuza dek üst üste konmuş ve son derece ince zarlarla sarılmış olan hayaletimsi bir dizi görüntüden yapılmıştır İnsan hiçbir zaman yaratamamış, yani bir hayalden ya da elle tutulamayan bir şeyden maddi bir şey, ya da yoktan hiçbir nesne varedememiştir - o halde her bir Daguerre işlemi, üzerinde odaklandığı bedenin katmanlarından birini ele geçirecek, sıyırıp alacak ve tüketecektir.</p>
<p class="calibre1"><sup class="calibre9">Ö</sup>zellikle bu türden bir korkuya sahip olmak Balzac'a uygun düşebilir - "Balzac'ın <span class="calibre3">Daguerreotype</span> korkusu gerçek miydi, uydurma mı?" diye sorar Nactar. "Gerçekti " - çünkü fotoğraf yöntemi onun bir romancı olarak kullandığı yöntemde var olan en orijinal şeyin bir bakıma elle tutulur hale gelmesidir. Balzac'ın yöntemi minik ayrıntıları tıpkı fotografik bir büyüt-rnede olduğu gibi büyütmek, birbiriyle bağdaşmayan özellikleri ya da parçaları tıpkı fotografik bir düzenlemedeki gibi yan yana getirmektir: böylece etkileyici hale getirilen her şey, başka şeylere bağlanabilir. Balzac için bütün bir çevrenin ruhu, ne denli değersiz ya da keyfi görünürse görünsün, tek bir maddi ayrıntıyla açığa çıkarılabilir. Koca bir yaşam, bir anlık görünüşle özetlenebilir. 1 Ve görünüşteki bir değişiklik, kişideki bir değişikliktir. Çünkü o, bu görünüşler ardına herhangi bir "gerçek" kişiyi koymayı reddetmiştir. Balzac'ın Nadar'a anlatılan ve bir bedenin sonsuz bir "hayalet görüntü" dizisinden oluştuğunu söyleyen hayal ürünü kuramı, onun romanlarında anlatılan ve bir kişinin uygun odaklamayla sonsuz sayıda anlam katmanı verebilecek olan görünüşlerin bir birikimi olduğunu söyleyen sözde gerçekçi kurama ürkütücü bir benzerlik gösterir. Gerçekliği, birbirini yansıtan sonsuz sayıdaki durumların bir kümesi olarak görmek, birbirinden en farklı şeylerden benzerlikler çıkarmak, fotografik görüntülerce uyarılan tanımlayıcı algılama biçimini beklemek demektir. Gerçekliğin kendisi, şifresinin çözülmesi gereken bir tür yazı olarak anlaşılmaya başlamıştır - fotoğraflanmış görüntülerin kendilerinin bile başta yazıyla karşılaştırılmaları gibi. (Niepce'in plaka üzerinde görüntü oluşturan işleme verdiği isim heliograf, yani güneşle yazmaydı; Fox Talbot fotoğraf makinesine "doğanın kalemi" demişti.)</p>
<p class="calibre1">Feuerbach'ın "orijinal"-"kopya" karşıtlığının sorunu, onun gerçeklik ve görüntüye getirdiği statik tanımlardır. Bu karşıtlık gerçek olanın kalıcı, değişmez ve bozulmamış olduğunu, tek değişenin görüntüler olduğunu varsayar: en hafif inanılırlık id-</p>
<p class="calibre1">1- Erich Auerbach'ın M/rnesis'indeki Balzac gerçekçiliği için yazdıklarından alıyorum. Auerbach'ın <span class="calibre3">Goriot Baba'nın</span> (1834) başından alarak çözümlediği bölüm - Balzac sabah saat yedide Vauquer Pansiyonu'nun yemek odasını ve Madam Vauquer'in girişini betimler - bundan daha açık (ya da daha proto-Proust'çu) olamazdı. Balzac şöyle yazar: "...<span class="calibre3">nihayet [onun] bütün kimliği, pansiyon nasıl onun varlığını içine alıyorsa, tıpkı onun gibi, pansiyonu izah etmek-tedir...Bu ufacık kadının hafifçe şişkin kamı, tiftis nasıl bir hastaneden taşan pisliklerin neticesi ise, işte bu hayatın verimidir. Eski bir elbiseden yapılmış olan ve asiarı tarazlanmış kumaşın yarıklarından dışarı fırlayan ilk etekliğin altında görünen örme yün etekliği şahmın, yemek odasının, bahçeciğin bir özeti olup, mutfağı haber verir, müşterilerin ne olduklarını belirtir. O burada olunca manzara tamamlanır."</span> [Nasuhi Baydar'ın çevirisinden (Varlık Yayınevi, 1961). (ç.n.)) dialarıyla desteklenen görüntüler her nasılsa daha bir baştan çıkarıcı hale gelirler. Ancak görüntü ve gerçeklik düşünceleri birbirini tamamlar. Gerçeklik düşüncesi değiştiğinde görüntü de değişir, ya da tam tersi. "Çağımızın" görüntüleri gerçek cisimlere yeğlemesi yalnızca sapıklık olarak değil, ancak biraz da başlarda gerçekliğin geçen yüzyılda aydınlanan orta sınıf içinde uyanan biçimiyle salt dış görünüş olarak eleştirilmesinde olduğu gibi, gerçeğin ne olduğu düşüncesinin gitgide karmaşıklaştırılıp zayıflatılrnasına bir yanıt olarak değerlendirilmelidir. (Kuşku yok ki bu, kastedilen etkinin tam tersiydi.) Feuerbach'ın dine "insan aklının düşü" demesi ve ilahiyatla ilgili düşünceleri ruh-bilimsel yansımalar olarak bir yana itrnesi gibi, şimdiye kadar gerçek sayılan bir şeyin büyükçe parçalarını salt faqteziye indirgemek; ya da Balzac'ın roman biçimindeki toplumsal gerçeklik ansiklopedisinde yaptığı gibi günlük yaşamın rastgele ve basit olan ayrıntılarını şişirerek gizli tarihsel ve ruhbilimsel kuvvetler haline getirrnek - bunların kendisi, gerçekliği bir görünüşler kümesi, bir görüntü olarak yaşama yollarıdır.</p>
<p class="calibre1">Bugün bu toplumda fotoğrafın kendilerinin maddi bir parçası olduğu düşüncesinden gelen ilkel bir fotoğraf makinesi korkusunu paylaşan çok az insan var. Ancak bu büyünün bıraktığı izler var: örnek olarak, bir sevdiğimizin, özellikle de ölmüş ya da uzaktaki bir sevdiğimizin fotoğrafını yırtmaya ya da atmaya karşı olan direnişimiz gösterilebilir. Bu davranış, insafsız bir reddediştir. <span class="calibre3">Jude the Obscure'da</span> [içine Kapanık Jude] Jude'un Arabella'ya verdiği ve içinde kendi resmi olan akçaağaçtan çerçeveyi Arabella'nın sattığını keşfetmesi, Jude'a "karısındaki duyguların hepsinin kesin ölümünü" gösterir ve "içindeki tüm duyguyu yok eden son küçük darbe" olur. Oysa gerçek modern ilkelcilik görüntüyü gerçek bir şey saymak değildir; fotografik görüntüler aslında hiç de o kadar gerçek değildir. Bunun yerine, gerçeklik giderek fotoğraf makinesinin bize gösterdiği gibi görünmeye başlamıştır. Bugün insanların yakalandıkları bir şiddet olayında yaşadıklarının - bir uçak kazası, bir silahlı olay, bir terörist saldırısı - "film gibi" olduğunda ısrar etmelerine sıklıkla rastlanır. Bu, öteki betimlemelerin yetersiz görünmesiyle, bu olayın ne denli gerçek olduğunu anlatmak için söylenir. Endüstrileşmemiş ülkelerdeki insanların fotoğraflanmaya karşı hâlâ duyarlı olmalarına, bunun bir tür tecavüz, bir saygısızlık eylemi, kişilik ya da kültürün kılık değiştirmiş bir yağmalanışı olduğunu hissetmelerine rağmen, sanayileşmiş ülkelerin insanları fotoğraflarının çekilmesini beklerler - birer görüntü olduklarını, ve fotoğrafla gerçek hale geldiklerini hissederler.</p>
<p class="calibre1">Gerçeğin yavaş yavaş karmaşıklaşan anlamı kendi telafi edici isteklerini ve sadeleştirmelerini getirir ki, bunların içinde en bağımlılık yapanı fotoğraf çekmedir. Gerçekliğin gün geçtikçe tükenen anlamına yanıt veren fotoğrafçılar, bir aktarış arıyor gibidirler - yeni deneyimlere yelken açmak, eskilerini tazelemek. Onların aynı anda her yerde bulunan etkinlikleri, hareketliliğin en köktenci ve en güvenli halidir. Yeni deneyimler edinme dürtüsü fotoğraf çekme dürtüsüne çevrilmiştir: krizlere dayanıklı bir biçim arayan deneyim.</p>
<p class="calibre1">Fotoğraf çekmek, gezenler için neredeyse zorunlu gibiyken, onların tutkuyla toplanmasının iç mekâna kapanmış -kendi seçimiyle, olanaksızlıktan, ya da zorla - olanlar için apayrı bir çekiciliği vardır. Fotoğraf koleksiyonları yükselten, rahatlatıcı ya da uyarıcı görüntülere bağlı olarak, dünyanın bir eşdeğerini yapmak için kullanılabilirler. Bir fotoğraf romansın başlangıç noktası olabilir (Hardy'nin Jude'u, daha Sue Bridehe-ad'le tanışmadan onun fotoğrafına âşık olmuştur), ancak erotik ilişkinin yalnızca fotoğrafla yaratılmadığı, aynı zamanda onunla sınırlı olduğunun düşünülmesi daha yaygındır. Cocteau'nun <span class="calibre3">Les Enfants</span> Terribles'ındaki [Korkunç Çocuklar] narsisist ağabey - kız kardeş, yatak odalarını, yani "gizli odalarını" boksörlerin, film yıldızlarının ve katillerin görüntüleriyle paylaşırlar. Kişisel efsanelerini sonuna kadar yaşamak için kendilerini inlerinde yalıtan iki genç, bu fotoğrafları, özel bir <span class="calibre3">panteon'u</span> kurarlar. 1940'ların başında Jean Genet, Fresnes Tutukevi'ndeki 426 numaralı koğuşun bir duvarına gezetelerden kestiği yirmi suçlu fotoğrafını, içlerinde "canavarın kutsal göstergesini" apaçık gördüğü, <span class="calibre3">Our Lady of the Flowers'ı</span> [Çiçeklerin Meryemi] ithaf ettiği yirmi yüzü yapıştırmıştı; bunlar onun esinleyici gücü, modelleri, erotik tılsımları olarak hizmet vermişlerdi. "Onlar benim küçük alışkanlıklarımı kollarlar," diye yazar Genet - hayal ’.urma, mastürbasyon ve yazı yazma - ve "onlar benim bütün ailem, benim biricik dostlarımdır." Eve kapanmışlar, yükümlüler ve kendini hapsetmiş olanlar için göz kamaştırıcı yabancıların fotoğrafları arasında yaşamak, yalıtılmaya duygusal bir yanıt ve ona karşı saldırgan bir kafa tutuştur.</p>
<p class="calibre1">J. G. Ballard'ın romanı <span class="calibre3">Çarpışma</span> (1973), fotoğrafların cinsel tutkunun hizmetinde daha özelleşmiş bir toplanışını be^mler: bu, anlatıcının arkadaşı Vaughan'ın bir trafik kazasındaki ölümünü hazırlarken topladığı kaza fotoğraflarıdır. Onun arabada erotik ölüm görüşünün gerçekleşmesi beklenir ve fantezinin kendisi bu fotoğrafların yinelenen okunmasıyla daha da erotikleştirilir. Tayfın bir ucunda fotoğraflar nesnel veridirler; öteki uçtaysa ruhbilimsel bilim kurgu maddeleridirler. Ve tıpkı en korkunç ya da en doğal görünen gerçeklikte bile cinsel bir zorunluğun bulunması gibi, en bayağı fotoğraf-belge bile bir tutku sirngesine dönüşebilir. Bir dedektif için bir yükümlü fotoğrafı bir ipucuy-ken, bir hırsız arkadaş için erotik bir fetiştir. <span class="calibre3">The Magic Mounta-in</span>'daki [Büyülü Dağ] Hofrat Behrens için hastalarının göğüs röntgenleri tanı araçlardır. Behrens'in verem sanatoryumunda ne kadar kalacağı belli olmayan ve gizemli, ulaşılmaz Clavdia Chauchat'ın aşkından hasta olan Hans Castorp için ganirnetler içinde en değerli olanı "Clavdia'nın yüzünü değil, onun gövdesinin üst kısmının narin kemikli yapısını ve soluk, hayaletimsi bir etle sarılmış olan göğüs boşluğu organlarını gösteren röntgen portresidir. Bu saydam portre Hans'ın bir keresinde böylesine özlemle gözattığı ve Hofrat'ın eseri olan Clavdia portresine, o "harici portreye" göre sevgilinin çok daha yakın bir izidir.</p>
<p class="calibre1">Her bir fotoğraf söz dinlemeyen ve ulaşılmaz bilinen gerçekliği hapsetmenin, onu olduğu yere mıhlamanın birer yoludur. Ya da onlar büzüşmüş, içi boşalmış, çabucak bozulan ve uzaktaymış gibi gelen bir gerçekliği genişletirler. Bir insan gerçekliğe sahip olmasa bile görüntülere sahip olabilir (ya da görüntüler ona sahip olabilir) - tıpkı gönüllü tutukluların en iddialısı olan Proust'a göre insanın bugüne değil, geçmişe sahip olabilmesi gibi. Hiçbir şey, Proust gibi bir sanatçının özverili sancısından, tek bir hareketle, bir parmak dokunuşuyla bitmiş bir iş, saygın bir sanat eseri veren tek etkinlik olması gereken fotoğrafın zahmetsizliği kadar uzak olamaz. Proust'çu emek gerçekliğin uzakta olduğunu varsayarken, fotoğraf gerçekliğe anında ulaşma anlamına gelir. Oysa bu anında ulaşma uygulamasının sonuçları, uzaklık yaratmanın bir başka yoludur. Dünyaya görüntüler olarak sahip olmak demek, tam anlamıyla gerçekliğin gerçekdışılığını ve uzaklığını yeniden yaşamak demektir.</p>
<p class="calibre1">Proust gerçekçiliğinin izlediği strateji, normalde gerçek olarak yaşanan şeyden, yani şimdiden bir uzaklık varsayarak genellikle yalnızca uzak ve karanlık bir biçimde ulaşılabilir olan şeye, yani geçmişe - şimdinin Proust'a göre gerçek haline geldiği, yani sahip olunabildiği yere - yeniden can vermeye çalışır. Bu çaba içinde fotoğraflar hiçbir işe yaramayacaktı. Proust ne zaman fotoğraflardan söz açsa, bunu küçümseyerek yapar: bütün duyuların verdiği ipuçlarına yanıt vererek yapılacak derin keşiflerle - Proust'un "istemsiz bellek" dediği teknikle -karşılaştırıldığında pek verimsiz kalan, ve geçmişle çok sığ, fazlasıyla görsel ve yalnızca istemli bir ilişkinin eşanlamı olarak. <span class="calibre3">Sıuann’s Way</span> Uvertürünün, onun tüm geçmişinin gözler önüne serilmesini sağlayan çaya batırılmış o alçakgönüllü <span class="calibre3">ma-</span>deleme'in tadı yerine anlatıcının Combrey'deki kilisenin bir şipşak fotoğrafıyla karşılaşması ve bu görsel kırıntının tadına varılmasıyla bitmesi hayal dahi edilemez. Oysa bu, bir fotoğrafın anı uyandıramaması yüzünden değil (aslında uyandırabilir, ancak izleyicinin niteliğine bağlı olarak), Proust'un hayal ederek anımsamanın yalnızca kapsamlı ve doğru olması değil, aynı zamanda nesnelerin doku ve özünü de mutlaka veriyor olması gerektiğini düşünmesidir. Ve fotoğrafları birer anı aracı olarak kullanabildiği sürece ele alan Proust, fotoğrafların ne olduğunu biraz yanlış değerlendirir: bir anı aracından çok, anının bir icadı ya da yedeği olarak.</p>
<p class="calibre1">Fotoğrafların anında ulaşılabilir kıldığı şey gerçeklik değil, görüntülerdir. <sup class="calibre9">Ö</sup>rneğin bugün bütün erişkinler kendilerinin, anne-babalarının ve büyükannelerinin ve büyükbabalarının çocukluklarını tam olarak bilebiliyorlar - fotoğraf makinesinin bulunmasından önce kimseye, hatta çocuklarının resimlerini ısmarlama geleneği olan o küçük azınlık içinde dahi hiç kimseye nasip olmayan bir bilgi. Bu resimlerin çoğu, herhangi bir şipşaktan daha fazla bilgi verici değildi. Ve en zenginler bile, genellikle kendilerini ya da atalarından herhangi birini çocuk haliyle gösteren portrelerden birine, yani çocukluktaki tek bir anı gösteren tek bir portreye sahip olabilirken, bugün bir insanın pek çok fotoğrafına sahip olması sık rastlanan bir durumdur. Fotoğraf makinesi bütün yaşlara ait tamamlanmış bir kayıt sahibi olma olanağını sunmuştur. Onsekizinci yüzyıl ve ondoku-zuncu yüzyıl kentsoylu evindeki standart portrelerin amacı poz veren kişinin bir idealini onaylamaktı (toplumsal konumu ilan etmek, kişisel görünüşü güzelleştirmek); bu hedef verildiğinde, bu resimlerin sahiplerinin niçin birden çok resme sahip olma gereksinmesi duymadığını anlamak kolaydır. Fotoğraf-kaydın daha alçakgönüllü biçimde onaylandığı şeyse, yalnızca konunun var olduğudur; bu yüzden, hiç kimsenin gereğinden fazla fotoğrafa sahip olması diye bir şey söz konusu olamaz.</p>
<p class="calibre1">Konunun eşsizliğinin fotoğraflanrnasıyla birlikte değerinden yitireceği korkusu, fotoğraf tarafından fotoğraf makinesinin nasıl hazır modalar ve dayanıklı endüstriler yaratabileceğinin ilk örneklerinin verildiği 1850'lerdeki kadar sıklıkla hiç vurgu-lanrnarnıştır. O yıllarda yayımlanan Melville'in Pzerre'inde gönüllü yalıtılmanın bir başka ateşli şampiyonu olan kahraman,</p>
<p class="calibre1">bugün herhangi bir insanın en sadık portresi <span class="calibre3">Dagıterre-otype</span> ile çekilebilirken, eskiden sadık bir portre yaptırma gücü yalnızca zenginlerde ya da dünyanın aristokrat kafalılarında bulunuyordu diye düşünür. O halde eskiden olduğu gibi bir dehayı ölümsüzleştirmek yerine bugün bir portrenin yalnızca her günkü ahmağı gösterdiği çıkarımı çok doğaldır. Dahası, herkes kendi portresini bastırırken, gerçek fark sizin kendi portrenizi hiç bastırmamanızda yatar.</p>
<p class="calibre1">Ancak eğer fotoğraflar aşağılıyorsa resimler de tam tersi yönde çarpıtır, yüceltirler. Melville'e göre iş uygarlığındaki her portre türü bir şeylerden fedakarlık edilerek yapılmıştır; en azından bu, yabancılaşmış duyarlığın bir kusursuzluk örneği olan Pierre'e böyle gelir. Tıpkı bir fotoğrafın kitle toplumunda çok az olması gibi, bir resim de çok fazladır. Pierre'in gözlerni-ne göre resim, doğası gereği</p>
<p class="calibre1">yüceltilmeyi insandan daha fazla hak eder; portre hakkında hiçbir küçültücü şey hayal edilemezken, kaçınılmaz olarak küçültücü olan pek çok şeyin insana dokunduğu hayal edilebilir.</p>
<p class="calibre1">Bu tür ironilerin, fotoğrafın zaferinin tamamlanmasıyla çözümlendiği kabul edilse bile portre konusunda resimle fotoğraf arasındaki asıl fark varlığını sürdürür. Resimler her zaman toplarlar; fotoğrafsa genellikle bunu yapmaz. Fotografik görüntüler süregelen bir biyografi ya da tarih içinde birer kanıt parçası-dırlar. Ve bir fotoğraf, bir resmin tersine, arkadan başka fotoğrafların da geleceğini ima eder.</p>
<p class="calibre1">Lewis Hine "Bugünü ve geleceği hep geçmişe bağlayacak olan <sup class="calibre9">İ</sup>nsan Belgesi," demişti. Oysa fotoğrafın sunduğu yalnızca geçmişin bir kaydı değil, milyonlarca çağdaş fotoğraf-belgenin gösterdiği gibi, bugünle başa çıkmanın yeni bir yoludur. Eski fotoğraflar aklımızdaki geçmiş görüntüsünü doldururken, şu anda çekilmekte olan fotoğraflar şimdi var olanı geçmişe benzeyen bir akıl görüntüsüne dönüştürür. Fotoğraf makineleri bugünle çıkarımsal bir ilişki kurar (gerçeklik bıraktığı izlerle bilinir), deneyimin anında geçmişe yönelen bir görünüşünü sağlarlar. Fotoğraflar sahip olmanın, geçmişe, bugüne ve hatta geleceğe sahip olmanın alaycı biçimlerini verir. Nabokov'un <span class="calibre3">Invitation to a</span> Beheadiııg'inde işkenceye Davet, 1938] bir çocuğun uğursuz Mösyö Pierre tarafından bakılan "foto-yıldız falı," yükümlü Cincinnatus'a gösterilir: küçük Eınmie'yi önce bir bebek, sonra giderek küçük bir çocuk, ergenlik öncesinde bir kız, bugünkü haliyle, daha sonraysa - rötuşlama ve annesinin fotoğrafını kullanarak -bir genç kız, gelin, otuz yaşında ve son olarak kırk yaşında ölüm döşeğinde gösteren bir fotoğraf albümü. Nabokov bu insan yapısı örneğe "zamanın yaptığı işin bir parodisi" der; ancak bu aynı zamanda fotoğrafın yaptığı işin de parodisidir.</p>
<p class="calibre1">Bunca narsisist kullanımı olan fotoğraf, aynı zamanda dünyayla aramızdaki ilişkiyi kişisellikten çıkaran güçlü bir araçtır; ve bu iki kullanım birbiri!'!.! tamamlar. Tıpkı doğru ya da yanlış ucu olmayan i&lt; ..iurbün gibi, fotoğraf makinesi egzo<span class="calibre4">tik şeyleri yakma getirir, onları bize yakın kılar; tanıdık şeyleriyse küçük, soyut, garip ve çok uzak kılar. O, kolay ve alışkanlık yapan bir etkinlik içinde kendi yaşamımıza, ve başkalarının yaşamına hem katılımı, hem de onlardan yabancılaşmayı sunar - bir yandan yabancılaşmayı onaylarken, diğer yandan katılmamıza izin verir. Bugün savaş ve fotoğraf ayrılmaz iki parça gibidir. Uçak kazaları ve diğer korkunç kazalar da her zaman fotoğraf makineli insanları kendine çekmiştir. Asla yoksunluğu, başarısızlığı, acıyı ve hastalığı yaşamaya heveslenmemeyi kural haline getiren ve ölümün kendisini doğal ve kaçınılmaz bir şey değil de acımasız ve hak edilmemiş bir felaket olarak gören bir toplumd.-ı bu tür olaylara karşı korkunç bir merak - bir bölümü fotoğraf çekmekle doyurulabilen bir merak - uyanır. Felaketin dışında kalma duygusu acı yüklü fotoğrafiara bakmaya duyulan ilgiyi uyarır, bunlara bakmaksa bakanın felaketin dışında kaldığı duygusunu akla getirir ve güçlendirir. Bunun nedeni, biraz kişinin "orada" değil 'burada" olması, biraz da görüntüler haline dönüştüğünde her olayın edindiği kaçınılmazlık niteliğidir. Gerçek dünyada bir şey </span><span class="calibre3">olmaktadır,</span><span class="calibre4"> ve hiç kimse ne </span><span class="calibre3">olacağım</span><span class="calibre4"> bilmemektedir. Görüntü dünyasındaysa o </span><span class="calibre3">olmuştur,</span><span class="calibre4"> ve sonsuza dek bu biçimde </span><span class="calibre3">olacaktır</span></p>
<p class="calibre1"><span class="calibre4">Dünyada neler olduğu hakkında (sanat, felaket, doğanın güzellikleri) pek çok şeyi fotografik görüntüler yoluyla öğrenen insanlar, bunların gerçek hallerini gördüklerinde çoğunlukla hayal kırıklığına uğrar, şaşırır, bir türlü heyecanlanamazlar. Çünkü fotografik görüntüler dolaysız olarak yaşadığımız bir şeyden duyguyu çıkarma eğilimi gösterirler, gerçekten uyandırdıkları duygular olursa da, bunlar çoğunlukla bizim gerçek yaşamda tattığımız duygular değildir. Sıklıkla bir şeyin fotoğ-raflanmış hali, bizi onu gerçekten yaşadığımız zamankinden daha fazla etkiler. 1973'te Shc&gt;:ıgai'deki bir hastanede ileri derecede ülseri olan </span><span class="calibre3">1::-</span><span class="calibre4"> li'çinın midesinin onda dokuzunun z. l&lt;:u-</span>punktur anestezisi altında alındığı üç saatlik ameliyatı (izlediğim ilk ameliyat) midem bulanmadan izleyebilmiş, gözlerimi kaçırma gereksinmesini hiç duymamıştım. Bundan bir yıl sonra Paris'teki bir sinemada Antonioni'nin Çin Belgeseli <span class="calibre3">Chımg </span>Kuo'daki çok daha az kanlı ameliyatsa daha bisturinin ilk dokunuşunda kasılmama, gözlerimi sekans boyunca perdeden kaçırmama neden olmuştu. Bir insanın fotografik görüntüler biçimine girmiş olan rahatsız edici olaylar karşısındaki savunmasızlığı, gerçek karşısındaki savunmasızlığından farklıdır. Bu savunmasızlık, ilkinde katılanlar, ikincisindeyse görüntü yapımcısı tarafından olmak üzere iki kez biçimlendirilmiş olan olayları izleyen insanın apayrı edilgenliğinin bir parçasıdır. Gerçek olan ameliyat için temizlenmem, ameliyat önlüğünü giymem, sonra da kendi işleriyle meşgul olan cerrahların ve hemşirelerin yanında durup rolümü oynamam gerekiyordu: kendine hakim erişkin, iyi huylu konuk, saygılı tanık. Filmdeki ameliyatsa yalnızca bu alçakgönüllü katılımı değil, aynı zamanda izlemede etkin olan her şeyi bastırır. Ameliyat odasında netliği değiştiren, yakın ve genel çekimleri yapan hep bendim. Sinema salonundaysa Antonioni benim hangi bölümleri izleyeceğime zaten önceden karar vermiştir; orada kamera benim için bakar - ve bakmaya zorlarken bana yalnızca bakmama seçeneğini bırakır. Dahası, film saatler süren bir şeyi birkaç dakikaya sıkıştırır, heyecanlandırmak ya da şoke etmek için yalnızca ilginç bir biçimde sunulmuş ilginç bölümleri bırakır. Dramatik olan, düzenleme ve montajın didaktikliğiyle dramatize edilir. Bir fotoğraf dergisinin sayfasını çevirdiğimizde, filmde yeni bir sekans başladığında, gerçek yaşamda birbirini izleyen olaylar arasındaki zıtlıklardan daha keskin bir zıtlık oluşuverir.</p>
<p class="calibre1">Fotoğrafın bizim için taşıdığı anlam - diğerlerinin yanında gerçeği yapay olarak uyarmanın da bir yöntemi olarak - üzerinde hiçbir şey, 1974'ün başında Çin basınının Antonioni'nin filmine yaptığı saldırılar kadar öğretici olamaz. Bunlar durağan ya da film olsun, modern fotoğrafın tüm aygıtlarının olumsuz bir kataloğunu yaparlar. <span class="calibre3">1</span> Bizim için fotoğraf kesintili görme biçimlerine yakından bağlı iken (amaç bütünü mutlaka bir parça - insanı tutuveren bir ayrıntı, kırpmanın çarpıcı bir biçimi -yoluyla görmektir), Çin'de fotoğraf yalnızca süreklilikle bağlantılıdır. Yalnızca fotoğraf makinesi için olumlu esin kaynağı olan (örnek etkinlikler, gülümseyen insanlar, güneşli hava), düzenli ve uygun konular değil, aynı zamanda asıl fotografik görme düşüncesini engelleyen ve ahlaki mekân düzeni anlayışından kaynaklanan uygun fotoğraflama biçimleri vardır. Bu yüzden Antonioni eski ya da modası geçmiş şeyleri fotoğrafladığı -<span class="calibre3">"O,</span> harap duvarları ve uzun zaman önce kaldırılmış olan karatahta gazetelerini aradı ve çekti"; "tarlalarda çalışan küçüklü büyüklü traktörlere dikkat etmeden gidip taş silindire bağlı bir eşeği seçti" - ve küçük düşürücü anlarla - "yerlere sümküren ve genel tuvalete giden insanları iğrenç biçimde filme çekti" - disiplinsiz hareketleri - "fabrikamızın ilkokulunun sınıflarındaki öğrencileri çekmek yerine, o gidip ders sonunda sınıftan dışarı fırlayan çocukları çekti" - gösterdiği için kusurlu bulunmuştu.</p>
<p class="calibre1"><span class="calibre4">1- Bkz: 30 Ocak 1974'te </span><span class="calibre3">Renminh Ribao</span> <span class="calibre4">adlı gazetede çıkan bir makaleyi aktaran, ve onsekiz sayfalık (i^asız) bir kitapçık olan A </span><span class="calibre3">Vicious Motive, Despicable Tricks</span> <span class="calibre4">- A </span><span class="calibre3">Criticisnı of Antonionis Anti-China Film "China"</span> <span class="calibre4">[Bir Kötülük Güdüsü, Alçakça Oyunlar - Antonioni'nin Çin Karşıtı Filmi "Çin" Üzerine Bir Eleştiri) (Pekin: Foreign Languages Press, 1974); ve o ay yayımlanan üç başka makaleyi kısaltılmış halleriyle veren "Repudiating Antonioni's Anti-China Film", [Antonioni'nin Çin Karşıtı Filminin Reddil (</span><span class="calibre3">Pekin Review,</span> <span class="calibre4">No.B, Şubat 22, 1974) adlı makale. Bu makalelerin amacı kuşkusuz fotoğrafa bakışı açıklamak değil - hiç öyle bir kasıtlan yoktur - bu dönemde sahneye konan diğer kitle eğitimi kampanyalarındaki gibi, ideolojik bir düşman modeli yaratmaktır. Bu amaç verildiğinde, "Antonioni'nin Çin Karşıtı Filmini Eleştirme" amacıyla tüm yurttaki okullarda, fabrikalarda, ordu birimlerinde ve komünlerde düzenlenen toplantılarla harekete geçirilen onlarca milyon insanın gerçekten </span><span class="calibre3">Chung</span> <span class="calibre4">Kuo'yu izlemiş olması, 1976'daki "Lin Piao ve Konfüçyus'u Eleştirme" kampanyasına katılanların bir Konfüçyus metni okumuş olması kadar gereksizdi.</span></p>
<p class="calibre1">Ve o, kendi fotoğraflama yöntemiyle doğru konulara dil uzatmakla suçlanmıştı: "soluk ve iç karartıcı renkler" kullanmış, insanları "karanlık gölgeler" olarak gizleyerek; aynı konuya birkaç çeşit çekim uygulayarak - "bazen uzak, bazen yakın çekimler, bazen önden, bazen arkadan" - yani nesneleri tek ve ideal yerde bulunan bir gözlemcinin bakış açısıyla göstermeyerek; yüksek ya da alçak bakış açıları kullanarak - "Kamera bu nefis modern köprüye kasıtlı olarak çok kötü açılardan yaklaştırılmış, onun çarpık ve yıkılıverecekmiş gibi görünmesi amaçlanmıştır" - ve yeterince tam çekim yapmayarak - <span class="calibre3">“O,</span> insanların görüntüsünü çarpıtmak ve onların ruhsal görünüşünü çirkinleştirecek bu tür yakın çekimler elde etmek için aklını çok zorlamıştır."</p>
<p class="calibre1">Kutsal önderler, devrimsel ucuz sanat ve kültür hazineleri-nin kitle halinde üretilmiş fotografik ikonografisinin yanında, insan Çin'de kişisel bir tür fotoğraf da görür. Pek çok insan sevdiklerinin fotoğraflarını ya duvara iliştirir ya da mutfak dolabının ya da işyerindeki masanın üzerindeki camın altına koyar. Bunların büyük çoğunluğu, burada [Amerika'da] aile toplantılarında ve gezilerde çekilenlerle aynı türden şeylerdir; ancak bu fotoğrafların hiçbiri yakalama fotoğraf olmadığı gibi, pek usta olmayan fotoğraf makinesi kullanıcısının normal sayacağı türden - yerde emekleyen bebek, bir hareketin tam ortasında fo-toğraflanmış bir kişi - bile değildirler. Spor fotoğrafları ya küme halindeki takımı, ya da oyunun stilize edilmiş, bale gibi anlarını gösterir: genellikle insanların fotoğraf makinesiyle yaptıkları, onun için toplanmak, sonra da bir iki sıra halinde dizilmektir. Bir konuyu hareket halinde yakalamaya hiç mi hiç ilgi duyulmaz. Bu belki biraz da davranış ve görüntülemedeki bazı eski terbiye gelenekleri nedeniyledir. Ve bu zevk, fotoğraf makinesi kültürünün daha ilk aşamasında, görüntüye sahibinden çalmabilen bir şey olarak bakıldığı zamanlardaki tanımlayıcı görsel zevktir; bu yüzden Antonioni bir "hırsız" gibi, "insanla<span class="calibre4">rın istekleri dışında zorla çekim yapmak" ile eleştirilmişti. Çin'de bir fotoğraf makinesine sahip olmak, bizim toplumu-muzda olduğu gibi, insanlar sevse de sevmese de zorla içeri girme yetkisini vermez. (Fotoğraf makinesi kültüründeki örnek davranış, eğer fotoğrafçı yeterince uzakta duruyorsa, insanın fotoğraflanması sırasında fotoğrafçıyı fark etmemiş gibi yapmasını - yani ne fotoğrafının çekilmesini engellemesini, ne de tutup poz vermesini - emreder.) Elimizden gelince poz verdiğimiz ve zorunlu olunca boyun eğdiğimiz bu toplumun tersine, Çin'de fotoğraf çekmek her zaman için bir törendir; her zaman poz vermeyi, zorunlu olarak da izin vermeyi içerir. "Film çekme niyetinin farkında olmayan insanları bilerek izleyen" biri, o insanları ve şeyleri en iyi durumda çekilmeleri için poz verme haklarından yoksun bırakıyordu.</span></p>
<p class="calibre1"><span class="calibre4">Antonioni, </span><span class="calibre3">Chung</span><span class="calibre4"> Kuo'da yer alan ve ülkedeki kutsal siyasi ziyaretin önde gelen hedeflerinden biri olan, Pekin'deki Tien An Men Meydanı üzerine çektiği sekansın hemen tümünü fotoğraflarını çektirmek için bekleyen ziyaretçilere ayırmıştır. An-tonioni'nin bu temel ayini, yani fotoğraf makinesiyle bir geziyi belgeleyen Çinlileri göstermeye karşı duyduğu ilgi açıktır: fotoğraf ve fotoğraflanmak, kamera için gözde çağdaş konulardır. Antonioni'nin eleştirmenlerine göreyse, Tien An Men Meyda-nı'nı ziyaret edenlerin bir anı fotoğrafına olan tutkusu,</span></p>
<p class="calibre1">onların derin devrimci duygularının bir yansımasıdır. Antonioni bu gerçeği göstermek yerine, insanların giysilerini, hareketlerini ve yüz anlatımlarını çekmiştir: şurada birinin darmadağınık saçı; ötede güneşten kamaşmış gözlerle bakan insanlar; bir an gömleklerinin kolları; bir başka an pantolonları ...</p>
<p class="calibre1"><span class="calibre4">Çinliler gerçekliğin fotografik olarak parçalanmasına di</span>renç gösterirler. Yakın çekim hiç kullanılmaz. Eski eserlerin ve sanat eserlerinin müzelerde satılan kartpostalları bile eserin küçük bir bölümünü göstermez; nesne her zaman tam karşıdan, ortaya yerleştirilmiş ve düzgün ışıklandırılmış olarak, bir bütün halinde fotoğraflanır.</p>
<p class="calibre1">Biz boyası dökülmüş çatlak kapının güzelliğini, düzensizlikteki resimselliği, garip bakış açısının ve anlamlı ayrıntının gücünü, fotoğraf makinesine dönük bir sırttaki şiiri algılamadıkları için Çinlileri nahif buluruz. Bizim modern bir süsleme anlayışımız - güzellik her şeyin doğasında var olan bir şey değildir; bir başka görme biçimiyle bulunup çıkarılması gerekir -ve fotoğrafın pek çok kullanımı tarafından gösterilen ve adamakıllı güçlendirilen daha geniş bir anlam anlayışımız vardır. Bir şeyin çeşitleri ne kadar çoksa, onun anlam olasılıkları da o kadar zengindir: bu yüzden bugün Çin'dekine oranla Batı'da fotoğrafla çok daha fazla şey söylenir. <span class="calibre3">Chung Kuo</span> hakkında bir ideolojik meta olarak doğru olanlardan ayrı olarak (Çinliler de filmi aşağılayıcı bulmakta haksız değillerdi), Antonioni'nin görüntüleri, Çinlilerin ortaya koydukları kendi fotoğraflarından <span class="calibre3">çok daha fazlasını</span> anlatır, o kadar. Çinliler fotoğrafların çok şey anlatmalarını ya da çok ilginç olmalarını istemezler. Onlar dünyayı alışılmadık bir açıdan görmek, yeni konular keşfetmek istemezler. Fotoğraflar zaten betimlenmiş olanı sergilemelidir. Bizim için fotoğraf hem klişe (hem basmakalıp anlatım, hem de fotografik negatif anlamına gelen Fransızca sözcük) üretmeye, hem de "taze" görüşler sunmaya yarayan iki ucu keskin bir araçtır. Çin yetkilileri içinse yalnızca klişeler vardır - ki Çinliler bunları klişe değil, "doğru" bakış sayarlar.</p>
<p class="calibre1">Bugün Çin'de yalnızca iki gerçeklik kabul görür. Biz gerçekliği umutsuzca ve ilginç biçimde çoğul görürüz. Çin'deyse üzerinde tartışılacak bir sorun olarak tanımlanan bir şeyin biri doğru, diğeriyse yanlış olan "iki çizgisi" vardır. Bizim toplu-mumuz kesintili bir seçenekler ve algılamalar tayfı önerir. On-larınkiyse tek ve ideal bir gözlemcinin çevresinde kurulmuştur; fotoğraflar da Büyük Monolog'a kendi küçük katkılarını yaparlar. Bizim için darmadağın olmuş ve birbiriyle değiştirilebilen "bakış açıları" vardır; fotoğraf bir <span class="calibre3">polilog'dur.</span> Bugün geçerli olan Çin ideolojisi gerçekliği açık seçik çizilmiş ve ahlaki bakımdan renklendirilmiş anlamlara sahip olan ve durmadan yinelenen ikilikler tarafından yapılandırılmış olan tarihsel bir süreç olarak tanımlar; geçmiş çoğunlukla kötü diye yargılanır. Bizim için hayran bırakacak kadar karmaşık ve bazen de çelişkili anlamları olan bazı tarihsel süreçler, ve fotoğraf gibi, değerinin büyük bölümünü zamanın tarih olarak bilincinde oluşumuzdan alan sanatlar vardır. (Zamanın akışıyla fotoğraflara estetik değer eklenmesi ve zamanın açtığı yaraların nesneleri fotoğraf için daha az değil, daha çok çekici kılması işte bundandır.) Tarih düşüncesiyle biz en çok sayıda şeyi bilmeye karşı olan ilgi-ınizi onaylarız. Çinlilerin tarihlerini kullanmalarına izin verilen tek yolsa didaktik olan yoldur: onların tarihe olan ilgisi dar, ahlakçı, çarpıtıcı, meraksızdır. Bu yüzden bizim anladığımız biçimiyle fotoğrafın onların toplumunda yeri yoktur.</p>
<p class="calibre1">Çin'de fotoğrafa konan sınırlar, yalnızca onların toplumu-nun, yani katı ve hiç dinmeyen bir çelişki ideolojisiyle bir araya gelmiş bir toplumun karakterini yansıtır. Bizim fotoğrafı sınırsız kullanışımız, içinde yaşadığımız toplumu yalnızca yansıtmakla kalmaz, ona aynı zamanda biçim de verir. Bizim dünya kavramımız - kapitalist Yirminci Yüzyıl'ın "tek dünya"sı - genel bir fotografik değerlendirmeye benzer. Dünya bütünleşmiş olduğu için değil, onun çeşitlilik gösteren içeriğinde yapılacak bir gezintinin çelişki yerine daha da şaşırtıcı bir çeşitlilik açığa çıkaracağı için "bir"dir. Dünyanın bu sahte birliği, içeriğinin görüntülere çevrilmesiyle başarılır. Resmettikleri gerçeklikler birbirleriyle uyumlu olmasa bile görüntüler her zaman uyumludurlar ya da uyumlu hale getirilebilirler.</p>
<p class="calibre1">Fotoğraf yalnızca gerçeği çoğaltmaz, onu geri döndürerek kullanır da - modern toplumda kilit bir yöntem. Nesneler ve olaylar fotografik görüntüler biçiminde güzel ve çirkin, doğru ve yalan, yararlı ve yararsız, iyi zevk ve kötü zevk arasındaki ayrımın ötesine geçen yeni kullanımlara sokulur, yeni anlamlar kazanırlar. Fotoğraf, nesnelere ve durumlara bağlanan ve bu ayrımları silen o niteliği, yani "ilginç" olanı üretmenin başlıca yollarından biridir. Bir şeyi ilginç kılan, onun bir başka şeye benzemesi ya da onu andırmasıdır. Bir yanda sanat, diğer yandaysa nesneleri ilginç hale getirecek biçimde onlara bakma modaları vardır; bir de bu sanatı, bu modaları sağlamak için geçmişe ait insan yapısı nesnelerin ve zevklerin geri döndürülmesi vardır. Geri döndürülen klişeler meta-klişe haline gelirler. Fo-tografik geri döndürme eşi olmayan nesnelerden klişeler, klişelerden de apayrı ve canlı nesneler ortaya çıkarır. Gerçek nesnelerin görüntüleri, görüntülerin görüntüleriyle katman katman dizilir. Çinlilerse fotoğrafın kullanım sınırlarını o biçimde çizerler ki, hiçbir görüntü katmanı olmamasını ve tüm görüntülerin birbirini güçlendirmesini, üst üste yinelenmesini sağlarlar. <span class="calibre3">1</span> Biz fotoğrafı tam olarak her şeyin söylenebileceği, her amaca hiz-</p>
<p class="calibre1"><span class="calibre4">1- Çinlilerin, görüntülerin (ve sözcüklerin) yinelenen işlevine duyduğu ilgi, ek görüntülerin, içinde hiçbir fotoğrafçının bulunamayacağı sahneleri açıkça gösteren fotoğrafların dağıtımını esinler, bu tür fotoğrafların sürekli kullanımıysa topluluk için fotografik görüntülerin ve fotoğraf çekmenin ne kadar zayıf bir anlama sahip olduğunu gösterir. Simon Leys, Clîinese 5/îfldoıvs [Çin Gölgeleri] adlı kitabında, aslında yirmi yaşındayken sıradan bir kazada ölmüş olan Lei Feng adlı bir zorunlu askerin, Meçhul Yurttaş'ın azizleşmesi çevresinde kurulmuş olan ve Maoist yurttaşlık ideallerini kafalara iyice yerleştirmek için 1960'1arın ortalarında başlatılan bir kitle kampanyasından, "Movement to Emulate Lei Feng"den [Lei Feng Gibi Olma Hareketi] bir örnek verir. Büyük kentlerde düzenlenen Lei Feng Sergilerinde " 'Lei Feng yaşlı bir kadının karşıdan karşıya geçmesine yardım ederken,' 'Lei Feng gizlice (evet gizlice) yoldaşının çamaşırını yıkarken,' 'Lei Feng sefertasını unutan bir yoldaşına yemeğini verirken,' vb. fotografik belgeler" sergilenirken hiç kimse 'bu alçakgönüllü ve </span>met edebilecek bir yol haline getiririz. Gerçekte ayrı olan şeyi görüntüler birleştirir. Fotoğraf biçimindeki bir atom bombası patlaması, bir kasa reklamında kullanılabilir.</p>
<p class="calibre1">Bizim için bireysel göz olan fotoğrafçıyla nesnel bir saptayıcı olan fotoğrafçı arasındaki fark temeldir. Bu farkın çoğunlukla ve yanlış olarak, sanat olan fotoğrafı belge olan fotoğraftan ayırdığı düşünülür. Oysa bunların her ikisi de fotoğrafın anlamının mantıksal uzantılarıdır: potansiyel olarak, dünyadaki her şey hakkında, tüm olası açılardan notlar almak. Zamanın en söz sahibi ünlü kişi portrelerini çeken ve ilk foto-söyleşileri yapan Nadaı'la ilk hava fotoğraflarını çeken Nadar aynı kişidir; ve yine aynı Nadar, 1855'te Paris üzerinde bir balondan "Dagu-erre <sup class="calibre9">i</sup>şlemini" uyguladığında fotoğrafın gelecekte savaşanlar için sağlayacağı yararı hemen kavramıştır.</p>
<p class="calibre1">Dünyadaki her şeyin fotoğraf makinesi için malzeme oluşturduğu varsayımının altında iki tavır yatar. Bunlardan biri, yeterince keskin bir gözle bakılırsa her şeyde bir güzellik ya da ilgi çekici bir şey bulunduğunu fark eder. (Ve her şeyi fotoğraf makinesine sunan o gerçekliğin estetikleştirilmesi olgusu, aynı zamanda herhangi bir fotoğrafın, hatta en işlevsel türden olanların bile, bir sanat olarak kabul edilmesine izin verir.) Diğer tavırsa her şeyi bugünkü ya da gelecekteki herhangi bir kullanı-rnın nesnesi, tahminlerin, kararların ve geleceğe dönük yorumların konusu yapar. Bir tavra göre <span class="calibre3">görülmemesi</span> gereken hiçbir şey yoktur; diğerine göreyse <span class="calibre3">kaydedilmemesi</span> gereken hiçbir şey yoktur. Fotoğraf makineleri herkese önem, ilgi ve güzellik hakkında tarafsız yargılarda bulunma olasılığını getiren bir maki-ne-oyuncak olarak, gerçekliğe estetik bir bakış getirirler. <span class="calibre3">Bu-</span></p>
<p class="calibre1">bu zamana kadar meçhul olan askerin yaşamındaki çeşitli olaylar sırasında bir fotoğrafçının şanslı hazır bulunuşunu” sorgulamamıştır. Çin'de bir görüntüyü doğru kılan şey, insanların onu görmesinin yararlı olmasıdır.</p>
<p class="calibre1"><span class="calibre4">mm iyi bir fotoğrafı olurdu.") Fotoğraf makineleri çevremizde olup bitene daha doğru, daha çabuk yanıt vermemizi sağlayacak olan bilgiyi toplayarak da gerçekliğe enstrümantal bir bakış getirirler. Kuşku yok ki bu yanıt baskıcı ya da iyiliksever olabilir: askeri keşif fotoğrafları insan yaşamını söndürmeye, röntgenlerse kurtarmaya yarar.</span></p>
<p class="calibre1"><span class="calibre4">Her ne kadar biri estetik, diğeriyse enstrümantal olan bu iki tavır insanlar ve durumlar hakkında çelişkili ve hatta birbi-riyle uyumsuz duygular uyandırıyor gibi görünürse de, bu, geneli özelden ayıran bir toplumun bireylerinin paylaşması ve birlikte yaşaması beklenen, tümüyle tanımlayıcı bir tavır çelişkisidir. Ve belki de her ikisine de böylesine hayran bırakacak biçimde destek veren fotoğraf kadar bizi bu çelişkilerle birlikte yaşamaya iyi hazırlayan bir etkinlik yoktur. Fotoğraf makineleri bir yandan görüntüyü gücün - devletin, endüstrinin, bilimin - hizmetinde silahlandırırlar. Diğer yandan fotoğraf makineleri, görmeyi, özel yaşantı denen o mitsel boşlukta etkileyici hale getirirler. Siyaset ve ahlakçılıktan estetik duyarlık anlatımlarına yer kalmayan Çin'de yalnızca belli şeyler yalnızca belli biçimlerde fotoğraflanır. Bizim içinse, siyasetten giderek daha da koparken fotoğraf makinelerinin ürettiğine benzer duyarlık alıştırmalarıyla doldurulacak boşluk giderek büyümektedir. Yeni kamera teknolojisinin (video, hazır filmler) etkilerinden biri, kameralarla özel yaşantıda yapılanların daha da büyük bir bölümünün narsisistik kullanıma - yani öz-gözlemeye - sokmasıdır. Oysa görüntü geri beslemesinin yatak odasındaki, terapi saatindeki ve haftasonu konferansındaki şu sıralar yaygın olan bu tür kullanımları, videonun genel mekânları gözetim altında tutmak için sahip olduğu potansiyelden çok daha az önemli gibidir. Herhalde Çinliler eninde sonunda fotoğrafın belki de bunun dışında bizde olan tüm enstrümantal kullanımlarını benimseyeceklerdir. Bizim karakteri davranışa eşdeğer kabul et</span>me eğilimimiz, kamera tarafından dışarıdan geleı;ı mekanikleşmiş bakışın halk arasında yaygın olarak kullanılmasını daha kolay kabul edilebilir kılıyor. Çin'in çok daha baskıcı olan düzen standartlarıysa yalnızca davranışı izlemeyi değil, aynı zamanda daha iyi insanlar yaratmayı gerektirir; orada, gözetimin geçmişte örneği görülmemiş derecede içselleşmiş olması, onların toplumunda kamerayı bir gözetim aracı olarak daha sınırlı bir geleceğin beklediğini gösterir.</p>
<p class="calibre1">Çin, ana düşüncesi "iyi" olan ve görüntüler dahil bütün anlatım biçimleri üzerine en acımasız kısıtlamaların getirildiği bir diktatörlük için model oluşturur. Gelecekse, ana düşüncesi "ilginç" olan, içinde basmakalıp ya da sıradışı her tür görüntünün geliştiği başka tür bir diktatörlüğü sunabilir. Buna benzer bir şey Nabokov'un <span class="calibre3">Invitation to a Beheading</span>'inde anlatılmak istenir. Burada sunulan totaliter devlet modeli portresi, her yerde bulunan tek bir sanatı, fotoğrafı içerir - ve romanın sonunda kahramanın ölüm hücresi çevresinde dolaşan dost fotoğrafçının aslında cellat olduğu ortaya çıkar. Fotografik görüntülerin çoğalışını kısıtlamanın bir başka yolu da (Çin'deki gibi çok büyük bir tarihsel amnezi geçirmenin dışında) yok gibidir. Sorulacak tek soru, fotoğraf makinelerinin yarattığı görüntü dünyasının işlevinin şimdikinden farklı bir şey olup olmayacağıdır. Fo-tografik görüntülerin hangi bağlamda görüldükleri, hangi bağımlılıkları yarattıkları, hangi karşıtlıkları etkisizleştirdikleri -yani hangi kurumları destekledikleri, gerçekte kimin gereksinmelerini karşıladıkları - düşünüldüğünde görüntü dünyasının bugünkü işlevi açıkça ortaya çıkar.</p>
<p class="calibre1">Kapitalist bir toplum görüntüler üzerine kurulu bir kültürü şart koşar. Satın almayı uyarmak ve sınıf, ırk, cinsiyet sorularını uyuşturmak için korkunç miktarlarda eğlenceye gereksi:n-mesi vardır. Ve doğal kaynakları daha iyi sömürmek, üretkenliği arttırmak, düzeni sağlamak, . savaş yapmak, bürokratlara iş bulmak için sınırsız miktarda bilgi toplamak zorundadır. Fotoğraf makinesinin ikili kapasitesi, yani gerçekliği hem öznel-leştirmesi, hem de nesnelleştirmesi, bu gereksinmelere en iyi biçimde hizmet eder, onları güçlendirir. Fotoğraf makineleri gerçekliği bir endüstri toplumunun çalışması için şart olan iki bil,.ünde tanımlar: bir gösteri nesnesi (kitleler için) ve bir gözetim nesnesi (yönetenler için) olarak. Görüntülerin üretilmesi aynı zamanda bir yönetme ideolojisi sunar. Görüntülerdeki bir değişim, toplumsal değişimin yerini alır. Çok çeşitli görüntüleri ve malları tüketme özgürlüğü, özgürlüğün kendisiyle eşitlenir. <sup class="calibre9">Ö</sup>zgür siyasal seçimin özgür ekonomik tüketime indirilmesi, görüntülerin sınırsızca üretilmesini ve tüketilmesini şart koşar.</p>
<p class="calibre1">Her şeyi fotoğraflama isteğinin son nedeniyse tüketim mantığının kendi içinde yatar. Tüketmek demek yakmak, bitirmek - ve böylece tazelenmek istemek - demektir. Biz görüntüleri yapıp tükettikçe daha da çok görüntüye gereksinme duyarız; ve daha da çoğuna. Ancak görüntüler, uğrunda dünyanın didik didik aranması gereken bir hazine değildir; onlar tam anlamıyla gözün takıldığı her yerde hazır bulunan şeylerdir. Bir fotoğraf makinesine sahip olmak, şehvete benzer bir şeyler esinleyebilir. Ve her saygın şehvet biçimi gibi, o da tatmin edilemez: bir kez fotoğrafın olanakları sonsuz olduğu için, ikinci olarak da bu proje sonuçta kendini yuttuğu için. Fotoğrafçıların gerçeğin tükenmiş anlamına destek verme girişimleri aslında bu tükenişe katkıda bulunur. Bizim her şeyin geçici olduğu yolundaki karşı konulmaz duygumuz, fotoğraf makinelerinin bize akıp giden anı "kaydetme" yolunu açmasından bu yana daha da keskinleşmiştir. Görüntüleri her zamankinden daha hızlı tüketiyoruz, ve tıpkı Balzac'ın fotoğraf makinelerinin beden katmanlarını tüketmesinden kuşkulanması gibi, görüntüler gerçekliği tüketiyor. Fotoğraf makineleri hem panzehir, hem de <span class="calibre4">hastalıktır; hem gerçekliği sahiplenmenin, hem de onu modası geçmiş kılmanın bir yoludur.</span></p>
<p class="calibre1"><span class="calibre4">Fotoğrafın gücü aslında bizim gerçeklik anlayışımızı platonik olmaktan çıkarmış, deneyimimiz üzerinde görüntüler ve nesneler, kopyalar ve orijinaller arasındaki farka bakarak düşünmemizi giderek daha az akla yakın hale getirmiş, Platon'un görüntüleri gölgelere benzetmek - bu gölgeleri düşüren gerçek nesnelerle birlikte bulunan geçici, en az düzeyde bilgilendirici, maddi olmayan, güçsüz varlıklar - için takındığı küçültücü tavra uygun düşmüştü. Oysa fotografik görüntülerin gücü onların kendi başlarına maddi gerçeklikler, onları yayan her neyse, onun dümen suyunda bırakılan bilgice zengin artıklar, oyunun kurallarını değiştirip gerçekliği üste çıkarmak için - onu bir gölgeye çevirmek için - güçlü bir yol olmalarından kaynaklanır. Görüntüler kimsenin tahmin edemeyeceği kadar gerçektir. Ve sırf onlar sınırsız bir kaynak, tüketicinin çar çur etmesiyle tüketilemeyecek bir kaynak oldukları için, çevre korumacı çareye başvurmak için şimdi daha da fazla neden var. Eğer gerçek dünyanın görüntülerin dünyasını da içine almasının daha iyi bir yolu bulunabilirse, bu yalnızca gerçek şeylerin değil, görüntülerin de bir ekolojisini gerektirecektir.</span></p><div class="calibre5"><img src="main-12.png" alt="" class="calibre21"/></div>
<p class="calibre1">Nancy <span class="calibre3">1969 </span>Fotoğraf: Emmet Gowin</p>
<p class="calibre1"><span class="calibre4">kısa bir aktarma seçkisi</span></p>
<p class="calibre1"><span class="calibre4">[W.B. için]</span></p><div class="calibre5"><img src="main-13.png" alt="" class="calibre22"/></div>
<p class="calibre1">İsimsiz, <span class="calibre3">1976 </span>Fotoğraf: Jerrv N. Uelsrnann</p>
<p class="calibre1"><sup class="calibre9">Ö</sup>nüme çıkan bütün güzellikleri yakalamayı çok istedim ve en sonunda isteğim gerçekleşti.</p>
<p class="calibre1">Julia Margaret Cameron</p>
<p class="calibre1">Dünyada benim için değerli olan her varlığın böyle bir anısına sahip olmayı çok isterim. Bu durumda değerli olan tek şey benzerlik değil - ancak o şey içindeki yakınlık duygusu ve birliktir kişinin orada sonsuza dek saptanmış olarak yatan <span class="calibre3">gölgesinin</span> gerçeği! Bence bu, portrelerin kutsanmasıdır - ayrıca kardeşlerimin böylesine şiddetle karşı çıktığı şeyi, yani sevdiğim birinin bu tür bir anısını bugüne dek yapılmış en soylu ressam işine yeğleyeceğimi söylemek bana hiç de korkunç gelmiyor.</p>
<p class="calibre1">Elizabeth Barrett <span class="calibre3">(1843,</span> Mary Russell Mitford'a mektup)</p>
<p class="calibre1">Sizin fotoğrafçılığınız gerçekten görebilen herkes için sizin yaşamınızın bir kaydıdır. Başka insanların geleneklerini görüp onlardan etkilenebilir, hatta onları kullanarak kendi geleneklerinizi bulabilirsiniz. Ancak eninde sonunda kendinizi bunlardan kurtarmak zorundasınızdır. Nietzsche "Schopenhaueı'i yeni bitirdim. Şimdi ondan kurtulmalıyım" derken bunu kastetmiştir. O, başka insanların geleneklerinin, özellikle de derin deneyim gücüne sahip olanların, sizinle görüşünüz arasına girmelerine izin verdiğinizde ne denli hain olabileceklerini biliyordu.</p>
<p class="calibre1">Paul Strand</p>
<p class="calibre1"><sup class="calibre9">İ</sup>nsanın dış görünüşünün insanın içinin bir resmi, yüzün de tüm kişiliğin bir anlatımı ve açığa çıkarması olduğu varsayımı, kendi içinde yeterince güzel olan, bu yüzden de emniyetle sürdürülebilecek bir varsayımdır; insanların kendini ünlü yapan herkesi görmeye her zaman çok hevesli olmaları gerçeği tarafından desteklenen Fotoğraf, merakımızı en iyi biçimde tatmin eder.</p>
<p class="calibre1">Schopenhauer</p>
<p class="calibre1">Bir şeyi güzel olarak görmek, onu zorunlu olarak yanlış görmek demektir.</p>
<p class="calibre1">Nietzsche</p>
<p class="calibre1">Bugün komik derecede küçük bir ücret ödeyip yalnızca dünyadaki bütün ünlü mekânlarla değil, aynı zamanda Avrupa'daki bütün isim yapmış insanlarla tanışabiliriz. Fotoğrafçının her yerde bulunması çok güzel bir şey. Manş'ın dehşetine hiç göğüs germemiş de olsak, hepimiz Alpleri gördük, Chamo-nix'i ve Mer de Glace'ı ezbere biliyoruz Andları geçtik, Te-nerife'e çıktık, Japonya'ya gittik, Niagara ve Thousand Adala-rı'nı "yaptık," Lordlarımızla savaşı (dükkân vitrinlerinde) tattık, güçlülerin meclisinde oturduk, krallarla, imparator ve kraliçelerle, primadonnalarla, en sevilen dansçılarla ve "süslü oyuncularla" tanıştık. Hayaletler gördük, titremedik; Kral'ın huzuruna çıktık, şapkamızı çıkarmadık; kısaca şu üç inçlik merceğin içinden bu hayırsız ama güzel dünyanın tek tek bütün görkemini ve gösterişini gördük.</p>
<p class="calibre1">"RP.,"</p>
<p class="calibre1">Once <span class="calibre3">a</span> Week'te (Londra) köşe yazarı, Haziran 1861</p>
<p class="calibre1">Pek haklı olarak, Atget'nin [boş Paris sokaklarını] suç sahneleri gibi fotoğrafladığı söylenmiştir. Bir suç sahnesi de boştur; kanıt oluşturmak amacıyla çekilmiştir. Atget ile fotoğraflar tarihsel olaylar için standart birer kanıt haline gelir, gizli bir politik anlam kazanırlar.</p>
<p class="calibre1">Walter Benjamin</p>
<p class="calibre1">Eğer öyküyü sözcüklerle anlatabilseydim bir fotoğraf makinesini peşimden sürüklemem gerekmezdi.</p>
<p class="calibre1">Lewis Hine</p>
<p class="calibre1">Marseille'e gittim. Küçük bir aylık geçinmeme yetti ve zevkle çalıştım. Leica ile yeni tanışmıştım. O benim gözümün bir uzantısı haline geldi, bulduğum andan itibaren ondan hiç ayrılmadım. Kendimi yay gibi gerilmiş ve atlamaya hazır hissederek ve yaşamı "tuzağa düşürmekte" - yaşamı yaşama edimi içinde korumakta - kararlılıkla bütün gün sokakları sinsi sinsi dolaştım. Hepsinden öte, tek bir fotoğrafın sınırları içinde, gözlerimin önüne serilmekte olan bir durumun özünü yakalamak için çırpındım.</p>
<p class="calibre1">Henri Cartier-Bresson</p>
<p class="calibre1">Nerede sizin bıraktığınızı ve nerede fotoğraf makinesinin başladığını söylemek zor.</p>
<p class="calibre1">35 mm SLR bir Minalta çevrenizdeki dünyayı yakalamayı neredeyse zahmetsiz hale getirir. Ya da kendi içinizdeki dünyayı anlatmayı. O kendini ellerinizde çok rahat hisseder. Parmaklarınız dokunması gereken yere doğallıkla oturuverir. Her şey öylesine pürüssüzce işler ki, fotoğraf makinesi sizin bir parçanız haline gelir. Asla ayar yapmak için gözünüzü vizörden ayırmak zorunda kalmazsınız. Yani fotoğrafı yaratmaya yoğunlaşabilirsiniz Ve bir Minolta ile hayal gücünüzün sınırlarını yoklayabilirsiniz. Kusursuzca işlenmiş olan Rokkor-X ve Minolta Celtic sistemlerindeki 40'tan fazla mercek uzaklıkları aşmanıza ya da o görülesi "balık gözü" panoramayı yakalamanıza izin ■ verir.</p>
<p class="calibre1">MINOLTA</p>
<p class="calibre1">Sizin fotoğraf makinesi, fotoğraf makinesinin de siz olduğu an.</p>
<p class="calibre1">reklam (1976)</p>
<p class="calibre1">Resmini yapmak istemediğim şeyi fotoğraflar, fotoğrafla-yamadığım şeyin de resmini yaparım.</p>
<p class="calibre1">Man Ray</p>
<p class="calibre1">Fotoğraf makinesini yalan söylemeye zorlamak için çaba harcamak gerekir: temelde dürüst bir ortamdır: bu yüzden fotoğrafçı dünyaya kendi kendine ünvan veren "ressamların" küstah kabadayılıklarından çok bir sorgulama, bir paylaşma ruhu içinde yaklaşır. Ve çağdaş görüş, yani yeni yaşam, ister ahlak ister sanat olsun, tüm sorunlara karşı dürüst bir yaklaşım temeline dayanır. Yapıların sahte cepheleri, sahte ahlaki standartlar, her türlü kaçamak ve maskaralık bir yana atılmalıdır.</p>
<p class="calibre1">Edward Weston</p>
<p class="calibre1">Ben işlerimin çoğunda her şeyi - hatta cansız denen nesneleri bile - bir insan ruhuyla canlandırmaya girişirim. Yavaş yavaş bu aşırı derecede canlıcı yansıtmanın sonuçta benim insan yaşamının ivrnelenen mekanikleşmesi - ve bunun sonucunda gelen, insan etkinliğinin bütün alanlarında bireyselliği söndür-rne girişimleri - karşısında duyduğum derin korku ve üzüntüden kaynaklandığını fark ettim. Bütün bu süreç bizim askeri-endüstri toplumumuzun baskın anlatımlarından biridir Yaratıcı fotoğrafçı nesnelerin insan içeriğini açığa çıkarır; çevresindeki insanlık dışı dünyaya da insanlık verir.</p>
<p class="calibre1">Clarence John Laughlin</p>
<p class="calibre1">Bugün artık her şeyi fotoğraflayabilirsiniz.</p>
<p class="calibre1">Robert Frank</p>
<p class="calibre1">Ben her zaman stüdyoda çalışmayı yeğlerim. Stüdyo insanları çevrelerinden yalıtır. Onlar bir anlamda kendi sirn-geleri haline gelirler. Sık sık insanların bir doktora ya da falcıya gittikleri gibi fotoğraflanmak için bana geldiklerini düşünürüm - ne durumda olduklarını öğrenmek için. Yani bana bağımlıdırlar. Ben onları kendime bağlamak zorundayırndır. Yoksa hiçbir şey fotoğraflayama'm. Yoğunlaşma benden gelmeli ve onları da içine almalıdır. Bazen bunun itici gücü öylesine büyür ki, stüdyodaki sesler duyulmaz olur. Zaman durur. Onlarla kısa ve çok yoğun bir içtenliği paylaşırız. Ancak bu pek hak edilmemiştir. Geçmişi geleceği yoktur. Ve oturma işi bittiğinde - fotoğraf çekme tamamlandığında - fotoğraftan başka bir şey kalmaz ortada bir fotoğraf, bir de bir tür utanma. Onlar çıkarlar ve ben onları tanımam bile. Söylediklerini hiç duymamışımdır. Bir hafta sonra onlara bir yerde rastladığımda beni fark etmemelerini isterim. Çünkü gerçekten stüdyoda olduğumu düşünmem. En azından <span class="calibre3">[orada]</span> olan parçam şimdi fotoğrafın içindedir. Ve benim için fotoğrafların insanlarda olmayan bir gerçekliği vardır. Ben insanları fotoğraflar yoluyla tanırım. Belki de bu, bir fotoğrafçı olmanın doğasında vardır. Ben hiçbir zaman gerçekten işe karışmış değilimdir. Benim asla gerçek bilgi sahibi olmam gerekmez. Tümüyle bir fark etme sorunudur bu.</p>
<p class="calibre1">Richard Avedon</p>
<p class="calibre1"><span class="calibre3">Daguerreotype,</span> yalnızca doğayı çizmeye yarayan bir araç değildir . [O) doğaya kendini üretme gücü verir.</p>
<p class="calibre1">Louis Daguerre (1838, yatırımcıların ilgisini çekmek için dağıtılan bir ilandan.)</p>
<p class="calibre1">insanın ya da doğanın yarattıkları hiçbir zaman bir Ansel Adams fotoğrafından daha fazla güzellik sahibi olamamıştır; onun görüntüsü izleyiciyi o görüntünün alındığı doğal nesneden daha sıkı kavrar.</p>
<p class="calibre1">Adams'ın bir fotoğraf kitabının reklamı <span class="calibre3">(1974)</span></p>
<p class="calibre1">Bu Polaroid SX-70 fotoğrafı Modern Sanat Müzesi Koleksiyonunun bir parçasıdır</p>
<p class="calibre1">Eser, Amerika'nın önde gelen sanatçılarından birine, Lucas Sarnaras'a ait. Dünyanın en önemli koleksiyonlarından birinde yer alıyor. Dünyanın en hassas anında fotoğraf sistemi olan Po-laroid SX-70 Land makinesiyle üretildi. Aynı makineye milyonlar sahip. 10.4 inçten sonsuza dek çekim yapma yeteneğine sahip olağanüstü derecede kaliteli ve çok yönlü bir fotoğraf makinesi . Samaras'ın sanat eseri, kendi başına bir sanat eseri olan SX-70'ten.</p>
<p class="calibre1">reklam (1977)</p>
<p class="calibre1">Benim fotoğraflarımın çoğu sevecen, nazik ve kişiseldir. <sup class="calibre9">İ</sup>zleyicinin kendini görmesine izin verirler. <sup class="calibre9">Ö</sup>ğüt vermeme eğilimindedirler. Ve sanatmış gibi davranmazlar.</p>
<p class="calibre1">Bruce Davidson</p>
<p class="calibre1">Yeni sanat biçimleri dış yüzeye ait biçimlerin yüceltilme-siyle yaratılır.</p>
<p class="calibre1">Victor Shklovski</p>
<p class="calibre1">kendi inancına göre aptallığa, ve Fransız dehasında kutsal kalan ne varsa hepsini yerle bir etmeye hiç de az katkıda bulunmayan yeni bir sanat türedi. Putperest kalabalık, kendine yaraşan ve kendi doğasına uygun olan bir idealden söz ediyor -bu bütünüyle akla yakındır. Resim ve heykel düşünüldüğünde hepsinden önce Fransa'da seçkin halk için bugün geçerli olan amentü şudur: "Ben Doğa'ya inanırım ve ben yalnızca Doğa'ya inanırım (bunun çok iyi nedenleri vardır). Sanatın Do-ğa'nın birebir üretilmesi olduğunu ve bundan başka bir şey olamayacağına inanırım Bu yüzden bize Doğa ile aynı sonucu verebilecek olan bir endüstri de mutlak sanat olabilir." Bize bu dilekleri kinci bir tanrı bahşetti. Daguerre de O'nun Mesih'iydi. Ve şimdi insanlar kendi kendilerine: "Fotoğraf bize isteyebileceğimiz her türlü kusursuzluk garantisini verdiğine göre (gerçekten buna inanıyorlar, aptallar!), fotoğrafla sanat aynı şeydir." O andan sonra bizim mundar toplumumuz, Narcissus gibi bir metal parçası üzerindeki sıradan görüntüsüne bakmaya koştu Demokratik yazarın biri burada insanlar arasında tarihe ve resme karşı nefret yaymanın ucuz bir yolunu fark etmiş olmalı.</p>
<p class="calibre1">Baudelaire</p>
<p class="calibre1">Yaşamın kendisi gerçeklik değildir. Taşa toprağa can veren bizleriz.</p>
<p class="calibre1">Frederick Sommer</p>
<p class="calibre1">Genç sanatçı yüzden fazla baskı üzerinde Strasbourg ve Rheims katedrallerini köşe bucak kaydetmiş. Onun sayesinde bütün çan kulelerine tırmandık bizim kendi gözlerimizle asla keşfedemeyeceğimiz şeyleri O bizim için görmüş insan Orta Çağ'ın aziz sanatçılarının, sanki <span class="calibre3">daguerreotype'ın</span> geleceğini önceden bilmişler gibi, yalnız kuşların dolaştığı yerlere hayranlık verecek kadar ayrıntılı ve kususrsuz eserler koyduklarını düşünebilir.</p>
<p class="calibre1">Ka tedralin tümü güneş, gölge ve yağmurun çok güzel etkileriyle katman katman yeniden inşa edilmiş.</p>
<p class="calibre1">H. de Lacretelle, <span class="calibre3">La Lumiere, 20</span> Mart 1852.</p>
<p class="calibre1">Nesneleri uzaysal ve insansal olarak "daha yakma" getirme gereksinmesi, tıpkı belli bir olayı fotografik olarak kaydederek onun kendine özgü ya da geçici olan niteliğini inkâr etme eğilimi gibi, bugün neredeyse bir tutku halini aldı. Nesneyi fo-tografik olarak, yakın çekimle <span class="calibre3">[    ]</span>    üretme    yönünde giderek</p>
<p class="calibre1">büyüyen bir zorunluluk var</p>
<p class="calibre1">Walter Benjamin</p>
<p class="calibre1">Aslan terbiyecisi nasıl aslan terbiyecisi oluyorsa fotoğrafçı da öyle fotoğrafçı olur.</p>
<p class="calibre1">Dorothea Lange</p>
<p class="calibre1">Eğer yalnızca meraklı olsaydım, birisine "Sizin evinize gelip bana yaşam öykünüzü anlatmanızı istiyorum," demek çok zor olurdu. Yani insanlar "Sen delisin," derlerdi. Dahası, çok ihtiyatlı davranırlardı. Oysa fotoğraf makinesi bir tür izin belgesidir. Pek çok insan kendisine bu kadar ilgi gösterilmesini ister, bu da gösterilmesi akla yakın bir ilgidir.</p>
<p class="calibre1">Diane Arbus</p>
<p class="calibre1">Küçük bir çocuk birdenbire yanımda yere düştü. Polisin uyarı atışı yapmadığını o zaman anladım. Kalabalığın üzerine ateş ediyorlardı. Başka çocuklar da düştü Yanımda ölmekte olan çocuğun fotoğraflarını çekmeye başladım. Ağzından kan boşalırken bazı çocuklar yanına diz çökmüş akan kanı durdurmaya çalışıyorlardı. Sonra bazıları bana bağırıp beni öldüreceklerini söylediler Onlara beni rahat bırakmaları için yalvardım. Bir muhabir olduğumu, olan biteni kaydetmek için orada bulunduğumu anlattım. Genç bir kız başıma taşla vurdu. Yarı bilinçsizdim, ancak hâlâ ayaktaydım. Sonra acıdılar ve birkaçı beni alıp uzağa götürdü. Helikopterler sürekli olarak tepemizde dolaşıyor, silah sesleri geliyordu. Bir düştü sanki. Hiç unutmayacağım bir düş.</p>
<p class="calibre1">Soweto'da (Güney Afrika) çıkan kargaşalıkları <span class="calibre3">johannesburg Sunday Times</span> için izleyen zenci muhabir Alf Khumalo'nun açıklamalarından.</p>
<p class="calibre1"><span class="calibre3">The Observer</span> [Londra], 20 Haziran <span class="calibre3">1976,</span> Pazar.</p>
<p class="calibre1">Dünyanın her yanında anlaşılan tek "dil" olan fotoğraf, bütün ulusları ve kültürleri bir araya getirerek insan ailesini birbirine bağlar. Siyasal etkilerden bağımsız kaldığında - insanların özgür olduğu yerlerde - yaşamı ve olayları doğrulukla yansıtır, başkalarının umutlarını ve umutsuzluklarını paylaşmamıza izin verir, siyasi ve toplumsal duruma aydınlık getirir. <sup class="calibre9">İ</sup>nsanoğlunun insanlığının ve insanlık dışılığının görgü tanığı oluruz .</p>
<p class="calibre1">Helmut Gernsheim <span class="calibre3">(Creative Photography [1962])</span></p>
<p class="calibre1">Fotoğraf bir görsel düzenleme sistemidir. Aslında fotoğraf doğru zamanda doğru yerde dururken görüş konisinin bir bölümünü bir çerçeveyle sarma sorunudur. Satranç ya da yazı gibi o da verilen olasılıklar içinden bir seçim yapma sorunudur; ancak fotoğrafta olasılıklar sonlu değil, sonsuzdur.</p>
<p class="calibre1">John Szarkowski</p>
<p class="calibre1">Bazen fotoğraf makinesini odanın bir köşesine kurar, biraz öteye elimde uzaktan kumandayla oturur, Bay Caldwell'le konuşan insanları izlerdim. Onların yüzleri ya da hareketleri bizim anlatmaya çalıştığımız şeyi verene kadar belki bir saat geçer, ancak bu oluştuğu anda da onlar daha ne olduğunu anlamadan sahne bir film katmanma hapsediliverirdi.</p>
<p class="calibre1">Margaret Bourke-White</p>
<p class="calibre1">New York Belediye Başkanı William Gaynoı'ın 1920'de tam kurşunlandığı anda çekilmiş olan fotoğrafı. Başkan Avrupa'da tatile çıkmak için tam gemiye binerken Amerikalı bir gazete fotoğrafçısı yanına yaklaşh. Başkan'dan bir fotoğraf için poz vermesini rica etti. Tam fotoğraf makinesini kaldırmıştı ki, kalabalığın içinden iki el ateş edildi. Bu karmaşanın ortasında fotoğrafçı sakinliğini korudu, ve kanlar içinde yaverinin kollarına düşen Belediye Başkanının bu fotoğrafı fotoğraf tarihine maloldu.</p>
<p class="calibre1"><span class="calibre3">“Click"</span> ten bir altyazı <span class="calibre4">A </span><span class="calibre3">Pictorial History ofthe Photograph (1974)</span></p>
<p class="calibre1">Klozetimizi, o olağanüstü güzellikteki parlak sırlı hazneyi fotoğraflıyordum <sup class="calibre9">İ</sup>şte "kutsal insan figürünün" bütün duyusal çizgileri; ancak kusurları olmadan. Yunanlılar asla kültürleri için bundan daha anlamlı bir şey yapmadılar ve nasılsa bu bana Semendirek Zaferi'nin inceden inceye gelişen hatlarının ileri doğru hareketini anımsattı.</p>
<p class="calibre1">Edward Weston</p>
<p class="calibre1">Zamanımızda teknolojik bir demokrasideki iyi zevk, zevk önyargısının ötesine geçemiyor. Eğer sanatın yaptığı tek şey iyi ve köhi zevk yaratmaksa, o zaman sanat himden başarısız olmuş demektir. Zevk çözümlemesi sorununda evinizdeki buzdolabı, halı ya da koltuk türündeki iyi zevki anlatmak da bu denli kolaydır. <sup class="calibre9">İ</sup>yi fotoğraf sanatçılarının bugün yapmaya çalıştıkları şey, sanatı' salt zevk düzeyinin üzerine çıkarmaktır. <span class="calibre3">Ca-mera Art</span> bütünüyle mantıktan arındırılmış olmalıdır. Mantık boşluğu orada olmalıdır ki, izleyici ona kendi mantığını uygulasın ve eser gerçekten izleyicinin gözleri önünde oluşsun. Böylelikle o, izleyicinin bilincinin, mantığının, maneviyatının, ahlakının ve zevkinin dolaysız bir yansıması haline gelsin. Eser, izleyicinin kendi çalışan modeli için bir geri-besleme mekanizması durumunda olmalıdır.</p>
<p class="calibre1">Les Levine ("Camera Art," <span class="calibre3">Studio International, </span>Temmuz-Ağustos <span class="calibre3">1975)</span></p>
<p class="calibre1">Kadınlar ve erkekler - olanaksız bir konu bu, çünkü yanıtı yok. Ancak ufak tefek kanıt parçacıkları bulabiliriz. Bu küçük portfolyo da, konusunun en kaba eskizleridir. Belki biz de bugün kadınlarla erkekler arasındaki daha dürüst ilişkilerin tohumlarını atıyoruz.</p>
<p class="calibre1">Duane Michals</p>
<p class="calibre1">'insanlar fotoğrafları niçin saklar?"</p>
<p class="calibre1">"Niçin mi? Tanrı bilir! Asanlar niçin nesneleri - çer çöp, ıvır zıvır - saklar ki? Saklarlar işte - hepsi bu!"</p>
<p class="calibre1">Bir noktaya kadar sana katılıyorum. Bazı insanlar bir şeyleri saklarlar. Bazı insanlar da bir şeyle işleri bitti mi onu fırlatıp atarlar. Bu, evet, bir mizaç sorunudur. Ancak ben şu anda özellikle fotoğraflardan söz ediyorum. Asanlar niçin özellikle <span class="calibre3">fo toğ-raflan</span> saklarlar?"</p>
<p class="calibre1">"Dediğim gibi, yalnızca bazı şeyleri atmadıkları için. Ya da onlara bir şeyler anımsattığı - "</p>
<p class="calibre1">Poirot sözcüklerin üzerine atladı.</p>
<p class="calibre1">"Kesinlikle. <span class="calibre3">Onlara anımsatır.</span> Şimdi tekrar soralım - niçin? <span class="calibre3">Niçin</span> bir kadın gençlik fotoğrafını saklar? Ve ben diyorum ki ilk neden mutlaka kendini beğenmedir. O güzel bir kızdı, ve eskiden ne kadar güzel bir kız olduğunu ona anmınsatması için kendi fotoğrafını taşır. Bu fotoğraf, aynası ona pek de hoş olmayan şeyler söylediğinde onu yüreklendirir. Ve belki de bir arkadaşına 'Ben on sekizirndeyken böyleydirn der ve iç çeker Bana katılıyor musun?"</p>
<p class="calibre1">"Evet - evet, sanırım haklısın."</p>
<p class="calibre1">"O halde bir numaralı neden bu. Kendini beğenme. Şimdi iki numaralı neden. Duygu."</p>
<p class="calibre1">"Bu da aynı mı?"</p>
<p class="calibre1">"Hayır, hayır, pek değil. Çünkü bu seni yalnızca kendi fotoğrafını değil, bir başkasınınkini de saklanmaya götürür Evli kızının fotoğrafı - o daha bir çocukken, şöminenin önündeki halının üzerine oturmuş, çevresinde ipek tül Bazen fotoğrafın konusu için utandırıcı olabilir, ancak anneler bunu yapmaya bayılır. Ve oğullar ve kızlar sıklıkla annelerinin fotoğraflarını saklarlar. <sup class="calibre9">Ö</sup>zellikle de anneleri çok genç yaşta ölmüşse. 'Annem genç kızken böyleydi.”'</p>
<p class="calibre1">"Nereye varmaya çalıştığını anlamaya başlıyorum, Poirot."</p>
<p class="calibre1">"Ve belki de <span class="calibre3">üçüncü</span> bir kategori var. Kendini beğenme değil, duygu değil, aşk değil - belki <span class="calibre3">nefret -</span> ne dersin?"</p>
<p class="calibre1">"Nefret mi?"</p>
<p class="calibre1">"Evet. <sup class="calibre9">Ö</sup>ç alma tutkusunu canlı tutmak için. Seni yaralayan biri - sana onu anımsatması için bir fotoğrafını bulundurabilirsin, öyle değil mi?"</p>
<p class="calibre1">Agatha Christie, <span class="calibre3">Mrs. McGinty's Dead</span> (1951)</p>
<p class="calibre1">Aynı gün şafak sökerken bu işle görevlendirilmiş olan komisyon Antonio Conselheiro'nun cesedini buldu. Kameriyenin yanındaki kulübelerden birinin içinde yatıyordu. <sup class="calibre9">Ü</sup>zerindeki ince toprak katmanı alındıktan sonra bedenin bir kefene - pis bir çarşaf - sarılı olduğu ve bunun üzerine dindar ellerin birkaç solgun çiçek serpmiş olduğu görüldü. Orada sazdan yapılmış bir şiltenin üzerinde "adı çıkmış barbar kışkırtıcıdan" arta kalan şey yatıyordu Dikkatlice cesedi, o değerli kalıntıyı - bu çelişkinin sunabileceği biricik ödül, tek savaş ganimeti - mezardan çıkardılar; dağılmaması için mümkün olan en büyük dikkati gösterdiler Sonra onu fotoğrafiadılar ve usule uygun bir yeminli beyan yazdırarak kimliğini onayladılar; bütün memleket en sonunda bu korkunç düşmanın öldürüldüğüne inansın d<sup class="calibre9">i</sup>ye.</p>
<p class="calibre1">Euclides da Cunha, <span class="calibre3">Rebellion in the Backlands</span> (1902)</p>
<p class="calibre1"><sup class="calibre9">İ</sup>nsanlar hâlâ birbirini öldürüyor, henüz nasıl yaşadıklarını, niçin yaşadıklarını anlamadılar; siyasetçiler dünyanın bir bütün olduğunu görmeyi başaramazken, televizyon (Telehor) bulundu: "Uzağı Gören" - yarın kardeşlerimizin yüreğine bakacak, her yere gidecek, ancak yine de yalnız olacağız; resimli kitaplar, gazeteler, dergiler basılıyor - hem de milyonlarca. Gerçeğin kesinliği, günlük yaşamdaki hakikat, bütün sınıflar için orada. <span class="calibre3">Optiğin hijyeni, gözle görülür olanın sağlığı süzülüp geçiyor.</span></p>
<p class="calibre1">Laszlö Moholy-Nagy (1925)</p>
<p class="calibre1">Projemde ilerledikçe, fotoğraflamak için seçtiğim yerin gerçekten de önemsiz olduğu ortaya çıktı. Orası yalnızca iş üretmek için bahane oldu yalnızca görmeye hazır olduğunuz şeyi görebilirsiniz - belli bir anda aklınızı yansıtan şeyi.</p>
<p class="calibre1">George Tice</p>
<p class="calibre1">Bir şeyin fotoğraflandığında nasıl göründüğünü öğrenmek için fotoğraf çekerim.</p>
<p class="calibre1">Garry Winogrand</p>
<p class="calibre1">Guggenheim gezileri gerçekleriyle karışık olan sahte ipuç-larıyla, tıpkı özenli bir hazine avı gibiydi. Arkadaşlar tarafından hep kendi beğendikleri bakışlara, görünüşlere ya da oluşumlara yöneliyorduk. Bazen bu öneriler gerçek Weston ödülleriyle son buldu; bazense önerilen şeyin bir başarısızlık olduğu anlaşıldı ve hiçbir şey bulamadan kilometrelerce yol ka-tettik. Artık Edward'ın makinesine hitap etmeyen görünümlerden hiçbir zevk alınama noktasına gelmiştim. Bu yüzden Ed-ward arabanın koltuğuna yaslanıp "Uyumuyorum - yalnızca gözlerimi dinlendiriyorum," dediğinde pek fazla riske girmiş olmuyordu; benim gözlerimin onun hizmetinde olduğunu, Weston görünüşlü herhangi bir şey ortaya çıktığında arabayı durdurup onu uyandıracağımı biliyordu.</p>
</body>
</html>
