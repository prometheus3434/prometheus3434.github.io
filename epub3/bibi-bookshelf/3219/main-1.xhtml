<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">Avrupa fotoğrafı önemli ölçüde resimsel (yani yoksul, yabancı ve zamanın eskittiği), önemli (yani zengin ve ünlü) ve güzel kavramları tarafından yönlendirilmiştir. Avrupa'da fotoğrafın tarafsızlığı övme ya da onu amaç edinme eğilimi vardı. Herhangi bir temel toplumsal düzenlemenin kalıcılığına daha az inanan, değişimin "gerçekliği" ve kaçınılmazlığı üzerinde uzmanlaşan Amerikalılarsa, fotoğrafı daha çok partizan bir hale getirmişlerdi. Fotoğraflar yalnızca neye hayran kalınması gerektiğini göstermek için değil, aynı zamanda neye göğüs gerilmesi ve acınması - ve anarılması - gerektiğini açığa çıkarmak için çekildiler. Amerikan fotoğrafı tarihle daha alelacele, daha kararsız bir bağlantı, coğrafi ve toplumsal gerçekle hem daha umutlu, hem de daha yırtıcı bir ilişki getirir akla.</p>
<p class="calibre1">Umutlu olan yana örnek, bilindiği gibi, fotoğrafların Amerika'da vicdan uyandırmak için kullanılmalardır. Lewis Hine yüzyılın başında Ulusal Çocuk <sup class="calibre9">İ</sup>şçiler Komitesi'ne fotoğraf me-mum olarak atanmış, onun pamuk fabrikalarında, pancar tarlalarında ve kömür madenlerinde çalışan çocuk fotoğrafları çocuk çalıştırmayı kanun dışı ilan etme konusunda yasa yapanları gerçekten de etkilemişti. <span class="calibre3">New Deal</span> döneminde Stryker'ın (Stryker, Hine'ın öğrencisiydi) yürüttüğü Tarım Güvenlik <sup class="calibre9">İ</sup>daresi projesinin göçer işçiler ve rençberler hakkında Washing-ton'a getirdiği bilgiler, bürokratların bu konuda ne yapabileceklerini bulmalarında yararlı olmuştu. Ancak en ahlakçı anında bile belgeci fotoğraftan bir başka anlamda daha kaçış yoktu. Hem Thornson'ın konuya duygusal olarak bağlanmayan gezgin raporu, hem de Riis'in ya da Hine'ın kabına sığamayan skandal ortaya çıkarma arayışı, yabancı bir gerçekliği kendine mal etme dürtüsünü yansıtırlar. Ve hiçbir gerçeklik kendine maletmekten muaf değildir, ister bir skandal olsun (ve düzeltilmesi gereksin), isterse de yalnızca güzel olsun (ya da fotoğraf makinesiyle o hale getirilebilsin). Hine ile 1920'de yapılan bir söyleşinin başlığı olan "<sup class="calibre9">İ</sup>şçiye Artistik Yaklaşırn"ın gösterdiği gibi, fotoğrafçı ideal olarak bu iki gerçekliğin birbiriyle aynı olduğunu gösterebiliyordu.</p>
<p class="calibre1">Fotoğrafın yırtıcı yanıysa, her yerden önce Birleşik Arneri-ka'da açıkça görüldüğü gibi, fotoğrafla turizm güç birliğinin orta yerinde görülür. 1869'da Amerika'nın bir kıyısından diğerine uzanan demiryolunun tamamlanmasıyla birlikte Batı'nın açılmasından sonra fotoğrafla sömürgeleştirme dönemi başlamıştır. Amerikan Kızılderililerine yapılan, bunlar içinde en zalimce olanıdır. Vrornan gibi farklı, ciddi amatörler, <sup class="calibre9">İ</sup>ç Savaş'ın sonundan bu yana bu konuda çalışıyorlardı. Onlar, Yüzyıl'ın sonunda oraya ulaşan ve Kızılderili yaşamının "iyi bir fotoğrafını çekmek" için sabırsızlanan turist ordusunun öncü koluydular. Turistler, gerektiğinde Kızılderililere para vererek ve daha fotojenik malzeme oluşturmaları için onlardan törenlerini değiştirmelerini isteyerek çektikleri, kutsal nesnelere, kutsal danslara ve yerlere ait fotoğraflarla Kızılderililerin özel yaşamını istila ettiler.</p>
<p class="calibre1">Oysa turist güruhları paldır küldür geldiğinde değiştirilen yerli töreni, kentin tam ortasında bulunan, ancak fotoğraflan-dıktan sonra düzeltilen bir kent skandalından pek de farklı değildi. Skandal peşinde koşanlar da sonuç elde edinceye kadar fotoğrafladıkları şeyi değiştirdiler; bir şeyi fotoğraflamak gerçekten de onu değiştirme sürecinin alışılmış bir parçası haline geldi. Tehlike, simgesel bir değişim tehlikesiydi - bu, fotoğrafın konusunun en dar okunuşuyla sınırlıydı. Riis'in 1880'de fotoğ-rafladığı tek New York gecekondu mahallesi olan Mulberry Bend, daha sonra dönemin eyalet valisi Theodore Roosevelt'in emriyle yıkılarak burada yaşayanlar yeni evlere yerleştirilmiş, aynı derecede korkutucu olan gecekondu mahallelerineyse dokunulmamıştı.</p>
<p class="calibre1">Fotoğrafçı hem yağmalar, hem de korur. Hem suçlar, hem de ilahlaştırır. Fotoğraf Amerikalının gerçeklik karşısındaki sabırsızlığını, aracısı bir makine olan etkinliklerden aldığı zevki anlatır. Hart Crane, 1923'te Stieglitz hakkında yazarken "Her şeyin altında hız yatıyor," diyordu. "Saniyenin yüzde biri öylesine kesinlikle yakalanır ki, fotoğraftaki hareket sonsuza dek sürer gider: an, ilksiz ve sonsuz kılınmıştır." Yeni yerleşilen kıtanın akıllara durgunluk veren genişliği ve yabancılığıyla yüz yüze gelen insanlar, gittikleri yerlere sahip olmanın bir aracı olarak fotoğraf makinelerini kullandılar. Kodak birçok kentin girişine tabelalar koyarak nelerin fotoğraflanacağını sıralıyordu. Ulusal parklarda ziyaretçilerin fotoğraf makineleriyle durmaları gereken yerler işaretlenmişti.</p>
<p class="calibre1">Sander evinde, kendi ülkesindeydi. Sıklıkla yola düşen Amerikan fotoğrafçılarıysa ülkelerinin gerçeküstü sürprizler yolunda neler sunacağının küstahça merakına yenilmişlerdi. Ahlakçılar ve vicdansız yağmacılar, çocuklar ve kendi topraklarında yabancı olanlar, yok olmakta olan bir şeyi kaydedecekler - ve çoğunlukla onun yok oluşuna onu fotoğraflayarak hız vereceklerdir. Sander gibi kusursuzca tamamlanmış bir envanter arayarak örnek ardına örnek çekmek, toplumun bir bütün olarak anlaşılabileceğini varsayar. Avrupalı fotoğrafçılar toplumda doğanın kararlılığından gelen bir şeyler bulunduğunu varsay-rnışlardır. Amerika'daki doğaysa her zaman zan altında, kendini savunma gereği duyan, gelişmeyle paramparça edilmiş bir</p>
<p class="calibre1">doğadır. Amerika' da her örnek bir kalıntı haline gelir.</p>
<p class="calibre1">Amerikan görünümleri her zaman bilimin işine yaramayacak kadar değişken, uçsuz bucaksız, gizemli, ele avuca sığmaz görünmüştür. <span class="calibre3">“O,</span> gerçekler karşısında bilmez ve söyleyemez," diye yazar Henry James, <span class="calibre3">The American Scene</span>'de [Amerika Sahnesi, 1907]:</p>
<p class="calibre1">ve bilmek ya da söylemek istemez bile; gerçeklerin kendileri, aniaşılmaları karşısında tek bir ağıza sığmayacak kadar büyük bir kütle halini alırlar: sanki heceler okunabilir bir sözcük yapamayacak kadar çoktur. Aynı biçimde soruların büyük anlaşılmaz yanıtı olan okunamayan sözcük de onun hayalinde hiçbir bilinen dile bağlanmadan fantastik ve anlamsız bir söz olarak uçsuz bucaksız Amerika göğünde asılı kalır, ve bu uygun bayrak altındadır ki o gezer ve düşünür ve tasarlar ve elinden geldiğince tadına varır.</p>
<p class="calibre1">Amerikalılar ülkelerinin gerçekliğini öylesine etkileyici ve değişken hissederler ki, ona sınıflandırıcı ve bilimsel bir yönden yaklaşmak herhalde varsayımların en kötüsü olurdu. Ona dalaylı olarak, kaçamak yoluyla ulaşılabilir - bir bakıma, bütün yerine geçebilecek garip parçalara ayırarak.</p>
<p class="calibre1">Amerikalı fotoğrafçılar (tıpkı Amerikalı yazarlar gibi) ulusal gerçeklik içinde tanımlanması olanaksız bir şey - büyük olasılıkla daha önce hiç görülmemiş bir şey - öne sürerler. Jack Kerouac, Robert Frank'in kitabı <span class="calibre3">The Americans</span> için yazdığı girişe şöyle başlar:</p>
<p class="calibre1">Amerika'da güneşin sokakları kavurduğu ve müziğin otomatik pikaptan ya da yakınlardaki bir cenazeden süzülüp geldiği zamanki o çılgın his. İşte Robert Frank, eski bir arabayla yola düşüp (Guggenheim bursuyla) kırk sekiz eyaleti bir bir gezerken çektiği bu müthiş fotoğraflarla bunu yakalamış, bir gölgenin çevikliği, gizemliliği, dehası, hüznü ve garipliğiyle daha önce film üzerine hiç alınmamış görünümleri fotoğraflamıştır Bu fotoğrafları gördükten sonra, en sonunda, artık bir otomatik pikabın bir tabuttan daha hüzünlü olup olmadığını bilemezsiniz.</p>
<p class="calibre1">Amerika üzerine yapılan envanterlerin hepsi kaçınılmaz olarak bilimsellik dışı, otomatik pikapların tabutları andırdığı, çılgın ve anlamsız bir nesneler karmaşasıdır. James en azından "nesnelerin boyutlarının bu özel etkisinin tüm ülkede doğrudan doğruya neşeye ters düşmeyen tek etki" olduğu biçiminde çarpık bir yargıda bulunmuştur. Kerouac için - Amerikan fotoğrafının asıl geleneği için - egemen olan ruhsal durumsa üzüntüdür. Amerikalı fotoğrafçıların çevrelerine rastgele, peşin hükümsüz - konulara rastlayarak ve onları soğukkanlılıkla kaydederek - baktıkları yolundaki ayinleştirilmiş iddiaların ardında, yitirmenin yol açtığı kederli bakış vardır.</p>
<p class="calibre1">Fotoğrafın yitirmeyi anlatırken etkili olabilmesi için, gizem, ölümlülük ve geçiciliğin tanıdık ikonografisini durmadan genişletmesi şarttır. Daha geleneksel hayaletleriyse, 1930'larda aşağı Mississippi'de çürüyen çiftlik evlerini, Louisiana'nın bataklık mezarlıklarındaki hazin anıtları, Milwaukee ve Chicago'daki Viktorya evlerinin içini fotoğraflamaya başlayan, ve "aşırı romantizmin" yeminli temsilcisi Clarence John Laughlin gibi bazı eski Amerikan fotoğrafçıları tarafından çağrılır; ancak bu yöntem, Laughlin'in 1962 tarihli <span class="calibre3">Spectre of Coca Cola</span> [Coca Cola Hayaleti] adlı fotoğrafında olduğu gibi, geleneksel olarak pek öyle geçmiş kokmayan konular üzerinde de çalışır. Geçmiş romantizminin (ister aşırı olsun, ister olmasın) yanı sıra fotoğraf şimdiki zaman hakkında da anında romantizm sunar. Amerika'da fotoğrafçı yalnızca geçmişi kaydeden kişi değil, aynı zamanda onu icad edendir. Tıpkı Berenice Abbott'ın yazdığı gibi: "Fotoğrafçı sözcüğün tam anlamıyla çağdaş bir varlıktır; onun</p>
<p class="calibre1">gözlerinden geçen şimdi, geçmiş olur."</p>
<p class="calibre1">Man Ray'in yanında geçirdiği çıraklık yıllarından ve Euge-ne Atget'nin o zamanlar hemen hiç tanınmayan çalışmalarını keşfettikten (ve kurtardıktan) sonra 1929'da Paris'ten New York'a dönen Abbott, kenti kaydetmeye koyuldu. 1939'da çıkan fotoğraf kitabı <span class="calibre3">Clıanging New</span> York'un [Değişen New York] önsözünde Abbott bunu şöyle açıklar: "Amerika'dan hiç ayrılmasay-dım herhalde New York'u fotoğraflamayı hiç istemezdim. Ancak onu taze gözlerle gördükten sonra onun benim ülkem olduğunu, fotoğraflarımda kaydetmem gereken bir şey olduğunu anladım." Abbott'ın amacı ("Onu tümüyle değişmeden önce fo-toğraflamak istedim."), 1898'den 1927'deki ölümüne kadarki yılları sabırla, gizli gizli yok olmakta olan küçük boyutlu ve yıpranmış bir Paris'i belgelemekle geçiren Atget'ninki gibi gelir kulağa. Ancak Abbott bundan daha da fantastik bir şeyi, yeninin durmak bilmez yenilenişini kaydediyordu. Otuzların New York'u Paris'ten çok farklıydı: 'Tvmelenen açgözlülükten doğan yerli fantezi kadar güzellik ve gelenek yok." Abbott'ın kitabının adı çok uygun konmuştur, çünkü o geçmişi anısallaştırmaktan çok, yalnızca içinde en yakın geçmişin bile sürekli olarak tüketildiği, süprüldüğü, dağıtıldığı, fırlatılıp atıldığı, (alınıp satıldığı) Amerikan deneyiminin kronikleşmiş olan kendini yok etme niteliğinin on yılını belgeler. Artık çok az Amerikalının kullanıldıkça güzelleşen nesneleri, eski mobilyaları, dedelere ve ninelere ait kap kacağı var - Rilke'nin <span class="calibre3">Duino Ağıtları'nda</span> "insan görünümü için bulunması şarttır" diye ilan ettiği, nesiller boyu süregelen insan dokunuşuyla sımsıcak olmuş kullanılmış eşya. Bunun yerine kâğıttan hayallerimiz, transistörlü manzaralarımız var bizim. Tüy sıklet taşınabilir bir müze.</p>
<p class="calibre1">Geçmişi tüketilebilir bir nesneye çeviren fotoğraflar, kestirme birer yoldur. Her fotoğraf koleksiyonu, gerçeküstücü montajda ve tarihin gerçeküstücü biçimde kısaltılmasında yapılmış bir alıştırmadır. Kurt Schwitters'in ve daha yakın zamanda da Bruce Conner ve Ed Kienholz'un artıklardan gözalıcı nesneler, tablolar, çevreler yaratmaları gibi, biz de şimdi kendi molozumuzun içinden bir tarih yaratıyoruz. Demokratik topluma uygun kentsel bir nitelik de, bu uygulamaya eklenmiş durumda. Gerçek modernizm sertlik değil, pislik saçılmış bir doluluktur -Whitman'ın, o yüce düşünürün inatçı ve komik bir taklidi. Ro-bert Venturi gibi, fotoğrafçılardan ve pop sanatçılardan etkilenen mimarlar Las Vegas'tan bir şeyler öğrenir, Times Meyda-nı'nı Piazza San Marca'nun hoş bir ardılı olarak görürler; ve Reyner Banham, Los Angeles'ın "hazır mimarisini ve hazır kent görünümünü" ona armağan edilen özgürlüğe ve Avrupa kentlerinin güzellik ve sefaletleri arasında gerçekleşmesi mümkün olmayan iyi bir yaşama sahip olduğu için över - bilinci bu iş için kırpıntılardan ve hurdadan yapılmış olan bir toplumun sunduğu bağımsızlığı yüceltir. Amerika denen şu gerçeküstü ülke bulunmuş nesnelerle dolu. Bizim hurdamız sanat oldu. Bizim hurdamız tarih oldu<sub class="calibre16">v</sub></p>
<p class="calibre1">Kuşku yok ki fotoğraflar insan eliyle yapılmış nesnelerdir. Ancak onları çekici kılan şey onların fotografik kalıntılarla kirletilmiş bir dünyada, bulunmuş nesneler - dünyanın önceden tasarlanmış olmayan dilimleri - statüsüne sahipmiş gibi görünmeleridir. Böylelikle aynı anda sanatın prestiji ve gerçeğin büyüsünden paylarını alırlar. Onlar fantezi bulutları ve bilgi topaklarıdır. Bugün fotoğraf zengin, savurgan, yerinde duramayan toplumların öz sanatı haline geldi - Baudelaire'in ters huylu betimlemesine göre "pis toplumumuzun", Daguerre'in şu "tarih nefretini yaymanın ucuz bir yöntemi" ile narsisist biçimde kendinden geçtiği, ta 1850'lerde hali vakti yerinde olanlar arasında garantili bir yer edinmesine rağmen Avrupa'yı ancak <sup class="calibre9">İ</sup>kinci Dünya Savaşı'ndan sonra ele geçiren, buradaysa ancak <sup class="calibre9">İ</sup>ç</p>
<p class="calibre1">Savaş'tan sonra biçimlenen fotoğraf, yeni kitle kültürünün vazgeçilmez aracı haline geldi.</p>
<p class="calibre1">Tarih üzerindeki gerçeküstücü ele geçirme bir yüzey oburluğu ve bir küstahlık yanında bir melankoli anaforunu da çağrıştırır. 1830'ların sonunda, fotoğrafın daha ilk yıllarında Willi-am H. Fox Talbot fotoğraf makinesinin "zamanın yol açtığı yıkımı" kaydetmeye olan özel yeteneğini vurgulamıştı. Fox Talbot, binaların ve anıtların başına gelenlerden söz ediyordu. Bizim için bundan daha ilginç olan aşınmalar, taşın değil, etinki-lerdir. Fotoğraf yoluyla en içten, en rahatsız edici biçimiyle insanların nasıl yaşlandıkları gerçeğini izleriz. Kendinin, tanıdığı birisinin, ya da çok kez fotoğraflanmış, halka malolmuş bir kişinin eski bir fotoğrafına bakmak, her şeyden önce kendinin (onun) o zamanlar ne kadar <span class="calibre3">daha</span> genç olduğunu hissetmek demektir. Fotoğraf ölümlülüğün envanteridir. Şu anki bir parmak dokunuşu, bir ana ölüm sonrası iranisi katmaya yetiyor. Fotoğraflar insanları tersi iddia edilemez biçimde orada, yaşamlarının belli bir yaşındayken gösterir; bir saniye sonra dağılacak, değişecek, kendi bağımsız kaderlerinin yoluna devam edecek olan insanları ve nesneleri bir araya getirir. Bir insanın Roman Vishniac'ın 1938'de Polanya gettolarında çektiği günlük yaşam fotoğraflarına gösterdiği tepki, bu insanların ne kadar da çabuk yok olup gidecekleri bilgisinin etkisi altındadır. Yalnız bir gezgin için Latin ülkelerinde cam arkasına konup mezar taşlarına yerleştirilen basmakalıp fotoğraflardaki tüm yüzler ölümlerinin kötü haberini saklıyor gibidirler. Fotoğraflar kendi yok oluşlarına doğru ilerleyen yaşamların masumiyetini, zedelenebilirliği-ni anlatır, fotoğrafla ölüm arasındaki bu bağ, hiçbir fotoğrafın peşini bırakmaz. Robert Siodmak'ın filmi <span class="calibre3">Menschen am</span> Sornı-tag'da [Pazar Günü Asanlar, 1929) emekçi sınıfından bazı Ber-lin'liler bir pazar gezintisinin sonunda fotoğraflarını çektirirler. Birer birer seyyar fotoğrafçının kara kutusu önünde yerlerini alırlar - sırıtır, sıkıntılı, soytarı gibi ya da dik dik bakarlar. Kamera her bir yüzün hareketliliğinin tadına varmamız için yakın çekimde oyalanır durur; derken o yüzü son ifadesinde donmuş haliyle, bir durağan kare biçiminde görürüz. Fotoğraflar filmin akışı içinde bizi allak bullak ederler - bir anda şimdiyi geçmişe, yaşamı ölüme dönüştürerek. Ve bugüne dek yapılmış en rahatsız edici filmlerden biri olan Chris Marker'ın La <span class="calibre3">fatee'si</span> [Dalgakıran, 1963] kendi ölümünü önceden gören bir adamın baştan sona durağan fotoğraflarla anlatılan öyküsüdür.</p>
<p class="calibre1">Fotoğrafların yarattığı hayranlık ölümü anımsattığından, aynı zamanda duygusallığa da bir çağrıdır. Geçmiş zamana bakmanın genelleştirilmiş <span class="calibre3">pathos'</span> uyla ahlaki farklılıkları birbirine karıştıran ve tarihi yargıları zararsız hale getiren fotoğraflar, geçmişi bir narin bakış nesnesine dönüştürür. Yeni çıkan bir kitap birbirine hiç uymayan bir ünlüler grubunun bebek ya da çocukken çekilmiş fotoğraflarını alfabetik sıra içinde düzenlemiş. Karşılıklı sayfalardan bize bakan Stalin ve Gertrude Stein aynı derecede ağır başlı ve sevimliler; bir başka genç sayfa arkadaşı çift olan Elvis Presley ve Proust da sanki biraz birbirlerine benziyorlar; yan yana duran Hubert Humphrey (üç yaşında) ve Aldous Huxley'in (sekiz yaşında) ortak özelliği, her ikisinin de büyüdüklerinde onları dünyaya tanıtacak olan karakter aşırılıklarını daha o zamandan sergiliyor olmaları. Bu çocukların büyüdüklerinde olacakları ünlü yaratıklar hakkında bildiklerimiz (çoğu kez fotoğraflar dahil) göz önüne alındığında kitaptaki her bir fotoğraf ilginç ve çekicidir. Gerçeküstücü ironide bu ve buna benzer riskli girişimler için, nahif şipşaklar ya da en geleneksel stüdyo portreleri en etkili olanlardır: böyle fotoğraflar daha da acayip, duygulandırıcı, önsezili görünürler. Eski fotoğraflara yeni bağlamlar bularak onları rehabilite etmek bugün belli başlı bir kitap endüstrisi haline gelmiştir. Bir fotoğraf yalnızca bir parçadır ve zamanın akışıyla zincirlerinden kurhı-lur. Her türlü okumaya, (ya da başka fotoğraflarla uyuşmaya) açık biçimde yumuşak ve soyut bir geçmişe doğru sürüklenir. Bir fotoğraf aynı zamanda bir aktarma olarak betimlenebilir ki, bu da bir fotoğraf kitabını bir aktarmalar kitabına benzetir. Ve fotoğrafları kitap halinde sunmanın şaşılacak derecede yaygın olan bir yolu da, fotoğrafların kendilerini aktarmalarla eşleştir-mektir.</p>
<p class="calibre1"><sup class="calibre9">İ</sup>şte bir örnek: Bob Adelman'ın 1960'larda beş yıllık bir sürede çektiği, ülkenin en yoksul ilçelerinden birinin, bir Alabama ilçesinin portresi olan <span class="calibre3">Doıun Home</span> (1972). Adelman'ın belgeci fotoğrafın sürekli olarak kaybedenlerden yana olduğunu gösteren kitabı, konularının ünlü oluşunu değil, unutulmuş oluşunu vurgulayan <span class="calibre3">Let Us Now Praise Famous</span> Meıı'in soyundan gelir. Ancak, Walker Evans'ın fotoğraflarına James Agee tarafından yazılan ve okuyucunun rençberlerin yaşamlarıyla ilgili duygularını pekiştirmek amacıyla yazılan (bazen biraz fazla yazılan) dokunaklı bir düzyazı eşlik ediyordu. Kimse Adelman'ın konuları için konuşmaya cesaret etmez. (Onun kitabının hiçbir bakış açısına sahip olmadığını, - yani konularına tümüyle tarafsız, duygusal olmayan bir gözle baktığını - göstermesi bu kitabı biçimlendiren liberal sempatilerin tipik özelliğidir.) <span class="calibre3">Down Home,</span> August Sanderin projesinin ilçe bazında yapılmış minyatür bir çeşidi, insanların nesnel bir fotografik kaydının derlenmesi olarak alınabilir. Ancak buradaki örnekler konuşur, bu da bu gösterişçi olmayan fotoğraflara kendi başlarına sahip olamayacakları bir ağırlık verir. Sözcüklerle eşleştiğinde, Wilcox ilçesinde yaşayanların fotoğrafları, onları kendi topraklarını savunmaya ya da sergilemeye zorunlu insanlar olarak tanımlar; bu yaşamların tam anlamıyla bir duruşlar ya da pozlar dizisi olduğunu ima eder.</p>
<p class="calibre1">Bir başka örnek: Michael Lesy'nin fotoğraflar yardımıyla yine kırsal bölgedeki bir ilçenin portresini çizen <span class="calibre3">Wisconsin De-atlı Trip</span> [Wisconsin <sup class="calibre9">Ö</sup>lüm Yolculuğu, 1973] - ancak zaman geçmişte, şiddetli ekonomik durgunluk ve zorluk yılları olan 1890-1910 yılları arasıdır ve Jackson ilçesi o yıllardan kalan nesneler yoluyla yeniden kurulmaktadır. Bunlar, üç bin kadar cam negatifi Wisconsin Eyalet Tarih Derneği'nde saklayan ve ilçenin baş ticari fotoğrafçısı olan Charles Van Schaick'ın çektiği fotoğrafların bir bölümü ve başta yerel gazeteler ve ilçe akıl hastanesi kayıtları olmak üzere o döneme ait kaynaklardan alınan aktarmalar ve Orta Batı hakkında yazılmış kurmaca yazılardır. Tıpkı John Cage'in sözcük ve seslerinin icra sırasında Merce Cunningham'ın önceden koreografisini yaptığı dans hareketleriyle uyuşması gibi, bu aktarmalar da aralarında hiçbir ilişki bulunmasa da, fotoğraflarla şansa bağlı, sezgisel bir yolla karşılıklı ilişki içine girerler.</p>
<p class="calibre1"><span class="calibre3">Down Home</span>'da fotoğraflanmış olan insanlar, karşılarındaki sayfalarda okuduğumuz demeçlerin yazarlarıdır. Beyaz ve zenci, yoksul ve zengin, karşıt görüşler (özellikle sınıf ve ırk konuları üzerinde) sergileyerek konuşurlar. Ancak Adelman'ın fotoğraflarına eşlik eden demeçler birbiriyle çelişkiye düşerken, Lesy'nin topladığı yazılar hep aynı şeyi söyler: Yüzyıl dönümü Amerika'sında şaşılacak kadar çok insan kendilerini samanlıklarda asmaya, çocuklarını kuyulara atmaya, eşlerinin gırtlaklarını kesmeye, ana caddede çırılçıplak soyunmaya, komşunun ürününü ateşe vermeye, ve onları hapse ya da akıl hastanesine gönderen türlü türlü işlere akıllarını takmışlardı. Amerika'yı bir kararan umutlar ülkesi yapan şeyin Vietnam ve geçen on yılın ülke içindeki tüm korku ve iğrençlikleri olduğunu düşünenler çıkabilir diye, Lesy bu düşün daha geçen yüzyılın sonunda - insanlık dışı kentlerde değil, tarım topluluklarında - çöktüğünü; ve tüm ülkenin deli, hem de pek uzun zamandan beri deli olduğunu ileri sürer. Kuşku yok ki <span class="calibre3">Wisconsin Deatlı Trip</span> aslında hiçbir şey kanıtlamıyor. Onun sunduğu tarihsel kanıtların gücü, kolajın verdiği güçtür. Lesy, Van Schaick'in rahatsız edici olan ve zaman tarafından pek güzel bir biçimde aşındırılmış olan fotoğraflarına yine o dönemden başka yazılar - aşk mektupları, günceler - uydurarak bambaşka, daha az umutsuz bir izlenim yaratabilirdi. Onun kitabı heyecan verici, modaya uygun ve karamsar bir polemik, tarih olaraksa tümüyle saçmalıktır.</p>
<p class="calibre1">Başta Sherwood Anderson olmak üzere bazı Amerikan yazarları kabaca Lesy'nin kitabının kapsadığı döneme ait küçük kent yaşamının sefaleti hakkında en az Anderson kadar polemik yaratacak biçimde yazmışlardır. Ancak <span class="calibre3">Wiscoıısin DeatTı Trip </span>gibi foto-kurgu çalışmaları pek çok öykü ve romandan çok daha az şey açıklasa da, bir belge yetkesine sahip oldukları için bugün o öykü ve romanlardan daha inandırıcıdırlar. Gerçekliğin parçaları olarak alındıklarından, fotoğraflar - ve aktarmalar -uzun edebi anlatımlardan daha özgün görünürler. Bugün giderek daha fazla okuyucuya inanılır gelen tek yazı türü Agee gibi birisinin ince yazısı değil, ham kayıtlardır - banda alınmış, düzenlenmiş ya da düzenlenmemiş konuşmalar; edebi olmayan belgelerin (mahkeme kayıtları, mektuplar, günceler, derlenmiş psikiyatrik bilgiler, vb.) parçaları ya da bütün metinleri; kendini aşağılayacak kadar özensiz, çoğunlukla da paranoid olan birinci tekil şahıs röportajı. Bir bakıma genç insanların az yazılı ve bol fotoğraflı kitaplara olan yeni beğenisini açıklayan ve gittikçe büyüyerek her şeyi, hatta yabancı filmlerdeki altyazıları ve plak kapaklarını bile okumaya karşı duyulan isteksizlik bir yana, bugün Amerika'da göze yazınsal görünen her şeyden kinci bir kuşku duyuluyor. (Kuşkusuz fotoğrafın kendisi de giderek daha fazla kaba olanın, kendini kötüleyenin, rastgele olanın, disiplinsizin - "anti-fotoğrafın" - prestijini yansıtıyor.)</p>
<p class="calibre1">Başta adı <span class="calibre3">The Book of tlıe Grotesque</span> [Groteskler Kitabı] olan <span class="calibre3">Wiııesburg, Ohio</span>'nun (1919) girişinde Anderson "Yazarın tanıdığı erkek ve kadınların hepsi groteskleştiler," diyordu. Ander-son şöyle devam ediyordu: "Grotesklerin hepsi korkunç değildi. Bazıları eğlendirici, bazılarıysa neredeyse güzeldi. " Gerçeküstücülük, groteski genelleştirme ve sonra da onun içinde küçük farklar (ve çekicilikler) keşfetme sanatıdır. Hiçbir etkinlik gerçeküstücü bakma biçimini uygulamaya fotoğraf kadar hazırlıklı olamaz, biz de zaten en sonunda fotoğraflara gerçeküstücü bir gözle bakarız. Asanlar eski fotoğraflar için tavan aralarını, kentin ve devletin tarih derneklerinin arşivlerini talan ediyorlar; her zamankinden daha karanlık ya da unutulup gitmiş fotoğraflar yeniden keşfediliyorlar. Fotoğraf kitapları tepeleme yığılıyor - yitik geçmişi (böylece de amatör fotoğrafın yayılışını) ölçerek ve bugünün ateşine bakarak. Fotoğraflar hazır tarih, hazır toplumbilim, hazır katılım sunuyorlar. Ancak gerçekliği paketlemenin bu yeni biçimleri hakkında çok uyuşturucu olan bir şey var. Modern kültürün radikal eleştirisine yeni ve heyecan verici bir üstünlük vaat eden gerçeküstücü strateji, tüm kanıtları demokratikleştiren, kanıt saçılımıyla tarihi birbirine eşitleyen kolay bir iraniye devredildi. Gerçeküstücülük yalnızca tepkisel bir yargı sunabilir; o, tarihten ancak bir acayiplikler birikimi, bir şaka, bir ölüm yolculuğu çıkarabilir.</p>
<p class="calibre1">Aktarmalardan (ve birbiriyle uyuşmayan aktarmaların yan yana getirilmesinden) alınan zevk, gerçeküstücü bir zevktir. Bu yüzden Walter Benjamin - ki, gerçeküstücü duyarlığı herkesten daha güçlüdür - aktarmaların tutkulu bir koleksiyoncusuydu. Benjamin üzerine yazdığı esaslı denemesinde Hannah Arendt şöyle yazar: "Otuzlarda hiçbir şey onu sürekli yanında taşıdığı ve yorulmak bilmeden günlük yaşamın ve okumanın onun için yakaladığı incileri aktarmalar halinde kaydettiği kara kaplı küçük defterler kadar iyi tanımlayamazdı. Ara sıra bu defterlerden yüksek sesle bir şeyler okur, onları tıpkı seçkin ve değerli bir kompozisyonun parçalarıymış gibi çevresine gösterirdi."</p>
<p class="calibre1">Her ne kadar aktarma toplamak yalnızca ironik bir mimetizm -kurbansız toplama - sayılabilirse de, bu Benjamin'in gerçek olanı onaylamadığı, ya da ona düşkün olmadığı biçiminde alınmamalıdır. Çünkü Benjamin'in inancına göre, bir zamanlar koleksiyoncunun dikkatsiz ve kaçınılmaz olarak yıkıcı olan hizmetlerini yine gerçekliğin kendisi çağırmıştı - ve korumuştu. Uçsuz bucaksız bir maden olma yolunda epeyce yol almış olan bir dünyada koleksiyoncu dindarca bir kurtarma işine girişmiş bir kişi haline gelir. Modern tarihin akışıyla gelenekler çoktan tükenmiş ve değerli nesnelerin bir zamanlar, içinde bir yere sahip oldukları canlı bütünler darmadağın edilmişken koleksiyoncu da artık sağlam vicdanla daha seçkin, daha simgesel parçaları kazıp çıkarabilecektir.</p>
<p class="calibre1">Tarihsel değişim ivmelenmeye devam ederken geçmişin kendisi en gerçeküstü konu haline geldi - Benjamin'in söylediği gibi, yok olmakta olanda yeni bir güzellik görmeyi mümkün kılarak. Fotoğrafçılar hem ta başından beri yalnızca kendilerine gözden kaybolan bir dünyayı kaydetme görevini vermemişler, hem de bu gözden kayboluşu hızlandıranlar tarafından bu biçimde görevlendirilmişlerdi (Fransız mimari hazinelerinin o yorulmak bilmez yenilikçisi Viollet-de-Duc, ta 1842'de, Notre Dame'ın restorasyonuna başlamadan önce yapının bir dizi da-<span class="calibre3">gııerreotype'ını</span> ısmarlamıştı). Benjamin şöyle yazar: "Yeni şeyler elde etmeye zorlanan koleksiyoncunun en derin tutkusu eski dünyayı yenilemektir." Oysa eski dünya yenilenemez - hele aktarmalarla hiç yenilenemez; bu da fotografik girişimin acıklı, Don Kişot'ça yanıdır.</p>
<p class="calibre1">Benjamin'in düşünceleri kayda değerdir, çünkü o hem fotoğrafı eleştiren en orijinal ve önemli kişiydi - onun gerçeküs-tücü duyarlığının yine onun Marksist-Brechtçi ilkelerine meydan okumasından kaynaklanan iç çelişkisine rağmen (ve bunun yüzünden) - hem de Benjamin'in kendi ideal projesi fotoğrafçı etkinliğinin zararsız hale getirilmiş bir versiyonu olarak okunur. Bu proje tümüyle aktarmalardan oluşan ve böylelikle acıma duygusu u yandırabilecek her şeyden arınmış olan yazın-s,ıl bir eleştirı ç;,iışmasıydı. Acımanın inkârı, mesaj iletmekten kaçınma, görünmez olma iddiası - bunlar çoğu profesyonel fo-oğrafçının da onayladığı stratejilerdir. Fotoğraf tarihi, fotoğrafın partizanlık kapasitesi konusundaki kararsızlık geleneğini sergiler: Taraf tutma, fotoğrafın ileri sürdüğü ve tüm konuların geçerli ve ilginç olduğu biçimindeki sürekli varsayımı zayıflatacakmış gibi algılanır. Ancak Benjamin'de işkence edici bir müşkülpesentlik düşüncesi olan ve tüm çözümlenemez karmaşıklığıyla sessiz geçmişin kendi sesiyle konuşmasına izin vermeyi amaçlayan şey, - fotoğrafta genelleştirildiğinde - geçmişin (tam da onu koruma edimi içinde) tümden yok edilmesi ve bir yandan geçmişin komik ve trajik yararsızlığı üzerinde dururken, bir yandan da geçmişi yakma getiren, geçmişin özgüllüğüne sınırsız bir ironi katan, şimdiyi geçmişe, geçmişiyse ge-çmişliğe dönüştüren, yeni ve paralel bir gerçekliğin yapılması halini alır.</p>
<p class="calibre1">Fotoğrafçı da tıpkı koleksiyoncu gibi, şimdi içinmiş gibi göründüğü anda bile geçmiş duygusuna bağlı olan bir tutkuyla yaşam bulur. Ancak tarihsel bilince ait geleneksel sanatlar geçmişi düzene sokmaya, yenilikçi olanı geriye doğru gidenden, merkezi olanı kıyıdakinden, ilişkili olanı ilişkisizden ayırmaya yeltenirken, fotoğrafçının yaklaşımı sistematik olmayan, hatta sistematik karşıtı bir yaklaşım olmuştur. Fotoğrafçının bir konuya olan hevesinin, o konuyu sınıflandırılabilir kılan içeriği veya değeriyle hiçbir köklü ilişkisi yoktur. Bu, her şeyden önce konunun orada oluşunun olumlanmasıdır; konunun, koleksiyoncunun hakikilik standardına uygun düşen doğruluğudur (bir bakı;;ın bir yüzdeki doğruluğu, bir nesneler kümesinin düzenlenmesindeki doğruluk); onun özüdür - onu eşsiz yapan tüm niteliklerdir. Profesyonel fotoğrafçının en üstün biçimde inatçı ve istekli olan bakışı yalnızca konularının geleneksel biçimde sınıflandırılmasına ve değerlendirilmesine direnen değil, ancak aynı zamanda onlara meydan okumak ve onları yerle bir etmek için bilinçli olarak arayan bir bakıştır. Bu nedenle onun konuya olan yaklaşımı genellikle iddia edilenden çok daha az şansa bağlıdır.</p>
<p class="calibre1"><sup class="calibre9">İ</sup>lke olarak gerçeküstücü buyruğu uygulayan fotoğraf, konu malzemesine karşı yılmadan eşitlikçi bir tavır benimser. (Her şey "gerçektir.") Aslında fotoğraf, - genel gerçeküstücü zevkin kendisi gibi - çere çöpe, çirkinliklere, artıklara, soyulan yüzeylere, eski şeylere ve ucuz sanata karşı duyulan kökleşmiş bir merak açığa çıkarmıştır. Bu yüzden Atget derme çatma tekerlekli taşıtların, dükkân tabelası ve atlıkarıncaların üzerindeki bayağı sanatın, süslü revakların, ilginç kapı tokmakları ve dövme demirden yapılmış pencere kafeslerinin ve harap evlerin yüzlerindeki süslemelerin bir kenarda kalmış güzellikleri üzerinde uzmanlaşmıştır. Fotoğrafçı - ve fotoğraf tüketicisi -Baudelaire'in en çok sevdiği modern şiir figürlerinden biri olan eskicinin izinde gider:</p>
<p class="calibre1">Büyük kentin attığı her şeyi, yitirdiği her şeyi, hor gördüğü her şeyi, ayaklar altında ezdiği her şeyi, o kataloglar ve toplar O, nesneleri ayırır ve akıllı bir seçim yapar; bir hazineyi koruyan pinti birisi gibi, Endüstri tanrıçasının dişleri arasında yararlı ve doyurucu nesneler biçimini alacak olan süprüntüyü toplar.</p>
<p class="calibre1">Kasvetli fabrika binaları ve ilan panolarıyla dolmuş caddeler, fotoğraf makinesinin gözünden bakıldıklarında kiliseler ve kırsal manzaralar kadar güzel görünürler. Modern zevkle, daha da güzel görünürler. Anımsarsanız eskici dükkanlarını öncü zevkin tapınağı olarak icad eden ve bitpazarı ziyaretlerini estetik birer hac ziyaretine yüceltenler, Breton ve diğer gerçeküstü-cülerdi. Gerçeküstücü eskicinin keskin zekâsı, başka insanların çirkin, ya da ilginçlik ve uygunluktan uzak buldukları şeyleri güzel bulmaya yönelmişti - ufak tefek süs eşyaları, nahif ya da pop nesneler, kentsel artıklar.</p>
<p class="calibre1">Kurmaca bir düzyazının, bir resmin ya da bir filmin aktarmalar aracılığıyla yapılanmasının - Borges'i, Kitaj'ı, Godard'ı düşünün - gerçeküstücü zevkin özelleşmiş bir örneği olması gibi, daha önceleri resim reprodüksiyonlarının asılı olduğu oturma odası ve yatak odası duvarlarına fotoğraf asma alışkanlığının giderek yaygınlaşması, gerçeküstücü zevkin geniş ölçüde yayılmış olduğunun bir göstergesidir. Çünkü fotoğrafların kendileri, her zaman ve her yerde bulunan, ucuz, çekici olmayan nesneler olarak gerçeküstücü beğeni için gerekli olan kriterlerin pek çoğunu sağlarlar. Bir resim ısmarlanır ya da satın alınır; bir fotoğrafsa bulunur (albümlerde ve çekmecelerde), kesilir (gazetelerden ve dergilerden), ya da kolaylıkla kişinin kendisi tarafından çekilir. Ve fotoğraf olan nesneler yalnızca - resimlerin tersine - üreyen nesneler değildirler; onlar aynı zamanda bir bakıma estetik olarak yok edilemez nesnelerdir. Le-onardo'nun Milana'daki "Son Akşam Yemeği" tablosu bugün eskisine göre hiç de daha iyi durumda sayılmaz; hatta berbat haldedir. Fotoğraflarsa bozulduklarında, lekelendiklerinde, çatlayıp solduklarında bile güzeldirler; hatta çoğu zaman daha da güzel görünürler. (Başka bakımlardan olduğu kadar, bu yüzden de fotoğrafın benzediği sanat, yarattığı eserleri zamanın akışıyla birlikte aynı amansız yücelişe uğrayan mimaridir; yalnız Parthenon değil, aynı zamanda pek çok başka yapı yıkıntı halindeyken göze daha güzel görünür.)</p>
<p class="calibre1">Fotoğraflar için doğru olan şey, fotografik olarak gözlenen dünya için de doğrudur. Fotoğraf, yıkıntıların onsekizinci yüzyıl aydın sınıfı tarafından keşfedilen güzelliğini tam anlamıyla popüler bir zevk haline getirir. Ve o güzelliği, romantiklerin La-ughlin'in fotoğrafladığı, elden ayaktan kesilişin o göz kamaştırıcı biçimlerine benzeyen yıkıntılarından alıp modernistlerin yıkıntılarına, yani gerçekliğin kendisine doğru genişletir. Fotoğrafçı ister istemez gerçekliği antikalaştırmakla uğraşır, fo-tografların kendileri de zaten hazır antikalardır. Fotoğraf, o karakteristik olarak romantik olan mimari türün, yapay yıkıntının modern bir karşılığını sunar: bir manzaranın tarihsel karakterini derinleştirmek, doğayı anlamlı - geçmişi akla getirir - kılmak için yaratılan bir yıkıntı.</p>
<p class="calibre1">Fotoğrafların olumsallığı her şeyin ölümlü olduğunu doğrular; fotografik kanıtın keyfiliği gerçekliğin esas olarak sınıf-landırılarnaz olduğunu gösterir. Gerçeklik, bir rastlantısal parçalar dizisi halinde özetlenir - dünyayla ilgilenmenin durmaksızın akıl çelen, acı verecek kadar indirgeyici olan bir yoludur bu. Fotoğrafçının her şeyin gerçek olduğu konusunda ısrar etmesi, gerçeküstücülüğün buluşma noktası olan ve gerçeklikle kurulan biraz coşkulu, biraz da onu küçümseyen ilişkiyi açık-larcasına, gerçekliğin aynı zamanda yetersiz olduğunu ima eder. Gerçeklikten temel bir hoşnutsuzluk ilan eden gerçeküstücülük, bugün dünyanın siyasi bakımdan güçlü, endüstrileşmiş olan ve fotoğraf makinesi kullanan yörelerinde genel bir tavır halini almış olan bir yabancılaşmayı talep eder. Yoksa niçin gerçekliğin yetersiz, donuk, gereğinden fazla düzenli ve yüzeysel olarak akılcı olduğu düşünülsün? Eskiden gerçekliğe karşı duyulan hoşnutsuzluk, kendini bir başka dünyayı çok istemek biçiminde ortaya koyardı. Modern toplumdaysa gerçekliğe karşı duyulan hoşnutsuzluk, kendini var gücüyle hiç akıldan çık-mamacasına <span class="calibre3">bu</span> dünyayı kopyalamayı istemekle ortaya koyuyor. Sanki gerçek, ancak ve ancak bir nesne biçiminde - fotoğrafın saptamasıyla - bakılırsa, gerçekten gerçek, yani gerçeküstü olacaktır.</p>
<p class="calibre1">Fotoğraf zorunlu olarak gerçekliği belli bir biçimde koruma altına almayı gerektirir. Orada, dışarıda olan dünya, fotoğrafların "içine" giriverir. Kafalarımız, Joseph Cornell'in yaşamında bir kez bile gitmediği bir Fransa'dan gelen ve birbiriyle uyuşmayan küçük nesnelerle doldurduğu şu büyülü kutular gibi oluyor. Ya da Cornell'in aynı gerçeküstücü ruhla içinden kocaman lıir koleksiyon çıkardığı eski sinema fotoğrafları gibi: orijinal sirema deneyiminin nostalji uyandıran kalıntıları ya da oyuncuların güzelliğine simgesel olarak sahip olmanın bir yolu olarak. Oysa bir durağan karenin bir filmle olan ilişkisi, özünde yanıltıcıdır. Bir filmden aktarma yapmakla bir kitaptan aktarma yapmak aynı şey değildir. Bir kitabı okuma süresi okuyucuya kalmışken, bir filmi izleme süresi filmi yapan kişi tarafından belirlenmiştir, ve görüntüler ancak kurgunun izin verdiği kadar hızlı ya da yavaş algılanabilir. Bu yüzden, bir yaşam ya da toplumdaki anları donduran bir küme fotoğrafın, bu anların bir süreç ve zaman içinde bir akış olan biçimleriyle çelişmesi gibi, tek bir an üzerinde dilediği kadar durmaya izin veren durağan bir film karesi de filmin özüyle çelişir. Fotoğraflanan dünya, gerçek dünyayla hangi yanlış ilişki içindeyse, durağan kareler de filmlerle aynı yanlış ilişki içindedirler. Yaşamın konusu bir an aydınlatılmış ve sonsuza dek sabitlenmiş ayrıntılar değildir. Fotoğraflarsa öyledir.</p>
<p class="calibre1">Fotoğraflarda bizi çeken şey, bizi yakalayışları, onların aynı anda hem <span class="calibre3">dünyayla</span> aramızda kurulan bir uzman ilişkisini, hem de <span class="calibre3">dünyanın</span> karmakarışık bir kabullenilişini sunmalarıdır. Çünkü dünyayla olan bu uzman ilişkisi, estetik ölçütlere karşı başlatılan modernist başkaldırının evrimi yoluyla ucuz zevk standartlarının sunuluşuna iyiden iyiye bulaşmıştır. Her ne kadar ayrı birer nesne olarak ele alınan bazı fotoğraflarda önemli sanat eserlerine özgü keskinlik ve tatlı ağırlık varsa da, fotoğrafların çoğalışı sonuçta ucuz sanatın kabul edilişidir. Fotoğrafın aşırı hareketli bakışı izleyicinin gururunu okşar, sahte bir her yerde bulunma duygusu, yanıltıcı bir deneyime egemen olma duygusu yaratır. Kültürel köktenci, hatta devrimci olmayı kendine amaç edinen gerçeküstücüler, sık sık Marksist olabilecekleri, hatta olmaları gerektiği yolundaki iyi niyetli bir yanılsama içine düşmüşlerdir. Oysa gerçeküstücü estetikçilik, yirminci yüzyılın bu en baştan çıkarıcı ahlakçılık biçimiyle uyumlu olamayacak kadar ironiyle doldurulmuştur. Marx, felsefeyi dünyayı değiştirmek yerine onu anlamaya çalıştığı için kınamıştı. Gerçeküstücü anlayışla çalışan fotoğrafçılarsa dünyayı anlamaya çalışmanın bile boş olduğunu öne sürer, bunun yerine dünyayı biriktirmemizi önerirler.</p>
<p class="calibre1"><span class="calibre4">görmenin kahramanlığı</span></p><div class="calibre5"><img src="main-8.png" alt="" class="calibre17"/></div>
<p class="calibre1">Küçük bir barın önünde, Fransa, <span class="calibre3">1968-69. </span>Fotoğraf: Henri Cartier-Bresson</p>
<p class="calibre1">Bugüne dek hiç kimse fotoğraflar yoluyla çirkinliği keşfetmemiştir. Oysa pek çok insan fotoğraflar yoluyla güzelliği keşfetmiştir. Fotoğraf makinesinin belgelemek ya da toplumsal ayinleri göstermek için kullanıldığı durumlar dışında insanları fotoğraf çekmeye iten şey, güzel bir şey bulmaktır. (Fox Talbot 1841'de fotoğrafın patentini <span class="calibre3">calos,</span> yani "güzel" den gelen <span class="calibre3">caloty-pe</span> adıyla almıştı.) Hiç kimse, "Ne kadar çirkin deği<sup class="calibre9">1</sup> mi! Bunun bir fotoğrafını çekmeliyim," demez. <sup class="calibre9">İ</sup>nsan gerçekten böyk bir şey söylese de aslında yalnızca "Bu çirkin şeyi güzel buluyorum," demek istiyordur.</p>
<p class="calibre1">Güzel bir şey görenlerin onu fotoğraflayamamış olmalarına hayıflanmalarına sık rastlanır. Fotoğraf makinesi dünyayı güzelleştirme rolünde öylesine başarılı olmuştur ki, güzelin standartı artık dünya değil, fotoğraflardır. Evleriyle gurur duyan ev sahipleri buranın ne kadar güzel olduğunu konuklarına göstermek için hemen buraya ait fotoğrafları ortaya çıkarırlar. Kendimize de fotografik olarak bakmayı öğreniriz: kendini çekici saymak, sözcüğün tam anlamıyla fotoğrafta iyi çıktığına karar vermek demektir. Fotoğraflar güzeli yaratır ve - nesiller boyu süregelen fotoğraf çekmeyle - onu tüketirler. <sup class="calibre9">Ö</sup>rneğin, doğanın bazı görkemli anları amatör fotoğraf meraklılarının yorulmak bilmez ilgilerine bırakılmıştır. Görüntüden usanmış olanlar büyük olasılıkla günbatımlarını basmakalıp bulurlar; bugün bunlar ne yazık ki çok fazla fotoğraf gibidirler.</p>
<p class="calibre1">Pek çok insan, fotoğrafı çekileceği zaman heyecanlanır: ancak bu heyecan ilkel insanlarda olduğu gibi saldırıya uğrama korkusundan değil, fotoğraf makinesi tarafından beğenilmeme korkusundan kaynaklanır. Asanlar idealize edilmiş görüntüyü, kendilerini en iyi biçimde gösteren fotoğrafı isterler. Fotoğraf makinesi kendi göriintülerini gerçekte olduklarından daha çekici bir biçimde geri vermezse kendilerini azarlanmış hissederler. Ancak bu insanların pek azı "fotojenik" olacak kadar - yani fotoğraflarda (yüzlerine makyaj yapılmasa, ışıklandırmayla övülmeseler de) gerçek yaşarndakinden daha iyi görünecek kadar -şanslıdır. Fotoğrafların sıklıkla açık yüreklilik ve dürüstlükleri için övülmeleri, kuşku yok ki çoğu fotoğrafın yakalama fotoğraf <span class="calibre3">olmadığım</span> gösterir. Fox Talbot'un pozitif negatif prosesinin 1840'ların ortasında <span class="calibre3">daguerreotype'ın</span> (ilk pratik fotografik işlem) yerini almaya başlamasından on yıl sonra bir Alman fotoğrafçı negatif üzerine rötuş yapma tekniğini keşfetti. Aynı portrenin iki halini - biri rötuşlanrnış, diğeri rötuşlanmamış - 1855'te Paris'te düzenlenen <span class="calibre3">Exposition Üniverselle</span>'de (ikinci kez düzenlenen dünya fuarı ve fotoğraf sergisi olan ilk fuar) büyük kalabalıkları şaşkınlığa uğratmıştı. Fotoğraf makinesinin yalan söyleyebileceği haberi fotoğraf çektirmeyi çok daha fazla yaygınlaşhrdı.</p>
<p class="calibre1">Yalan söylemenin fotoğraf için doğuracağı sonuçlar, resim için doğabileceklerden çok daha önemli olmak zorundadır. Çünkü fotoğraf denen düz, genellikle de dikdörtgen biçimli görüntüler, resimlerin asla olamayacağı derecede doğru olma iddiasındadırlar. Sahte bir resim (atıfı sahte olan bir resim) resim tarihini yanıltır. Sahte bir fotoğraf (rötuşlanrnış ya da oynanmış olan, ya da altyazısı yanıltıcı ohn fotoğraf) ise gerçekliği yanıltır. Fotoğraf tarihi iki ayrı zorunluluk arasındaki mücadele olarak özetlenebilir: bir yanda güzel sanatlardan gelen güzelleştirme, diğer yandaysa doğruyu söyleme - ancak yalnızca bilimlerden miras alınan değer eklenmemiş bir hakikat anlayışıyla değil, aynı zamanda ondokuzuncu yüzyıl yazınsal modellerinden ve (o zaman) yeni bir meslek olan bağımsız gazetecilikten uyarlanan, ahlak kazandırılmış bir doğruyu söyleme. Tıpkı post-romantik romancı ve gazeteci gibi, fotoğrafçının da ikiyüzlülüğün maskesini indirmesi ve cehaletle savaşması bekleniyordu. Ne kadar çok ondokuzuncu yüzyıl ressamı, Millet'nin <span class="calibre3">le beau c'est le vrai</span> [güzel olan gerçektir] inancını paylaşsa da, resim bu görevi üstlenemeyecek kadar yavaş ve zahmetli bir yöntemdi. Akıllı gözlemciler, fotoğrafı yapanın gizli bir şeyleri ortaya çıkarmayı kastetmediği zamanlarda bile, bir fotoğrafın ilettiği hakikatte apaçık bir şeyler bulunduğunu fark etmişlerdi. Hawthorne'un <span class="calibre3">Tlıe House ofthe Seven</span> Gables'ında [Yedi Kalkanlı Ev, 1851] genç fotoğrafçı Holgrave, <span class="calibre3">daguerreotype</span> portre hakkın-daki gözlemlerini aktarırken "biz onu yalnızca en üst yüzeyi resmettiği için takdir ederken, o aslında gizli olan karakteri, hem de yakalasa bile hiçbir ressamın asla resmetmeye girişe-meyeceği bir hakikatle ortaya çıkarır," der.</p>
<p class="calibre1">Fotoğraf makinesinin herhangi bir şeyi kaydetmedeki hızı sayesinde hangi görüntülerin üzerinde düşünmeye değer olduğu konusunda dar seçimler yapma (ressamlar gibi) zorunluluğundan kurtulan fotoğrafçılar, görmeyi yeni bir tür proje haline getirdiler: sanki yeterince hırsla ve tek amaçlılıkla izlenirse görmenin kendisi gerçekten de hakikat iddialarıyla dünyayı güzel bulma gereksinmesini barıştırabilirmiş gibi! Bir zamanlar gerçekliği sadakatle verme kapasitesi nedeniyle bir merak nesnesi olan ve aynı amaçla temel doğruluğu için küçümsenen fotoğraf makinesi, kaydettiği halleriyle görünüşlerin değerinin korkunç derecede artışında etkili olmuştu. Fotoğraflar yalnızca gerçekliği - gerçek olarak - vermezler. Aslında fotoğraflara olan sadakati için titizlikle incelenen ve değerlendirilen, gerçekliktir. Yazınsal eleştirinin önde gelen ideoloğu Zola, on beş yıllık amatör fotoğrafçılıktan sonra 1901'de şöyle diyordu: "Bence bir şeyin fotoğrafını çekene kadar, onu gerçekten görmüş olduğumuzu iddia edemeyiz." Fotoğraf gerçekliği kaydetmekle kalmamış, aynı zamanda nesnelerin bize görünme biçiminin ölçütü haline gelmiş, böylelikle de gerçeklik ve gerçekçilik düşüncesini değiştirmiştir.</p>
<p class="calibre1">Hk fotoğrafçılar sanki fotoğraf makinesi bir kopya makinesiymiş gibi konuşmuşlardır; onlara göre fotoğraf makinelerini işletenler insanlarken, görme işini yapanlar fotoğraf makineleriydi. Fotoğrafın icadı hiç durmadan biriken bilgi ve duyu izlenimlerinin getirdiği yükü hafifletecek bir yol olarak karşılanmıştı. Fox Talbot, <span class="calibre3">Tlıe Pencil of Natııre</span> [Doğanın Kalemi, 184446] adlı kitabında fotoğraf düşüncesinin aklına 1833 yılında, kendi gibi mirasa konmuş <sup class="calibre9">İ</sup>ngilizler için zorunlu hale gelmiş olan Ualya gezisi sırasında, Como gölünde manzara eskizleri yaparken geldiğini anlatır. Görüntüyü kâğıda vurduran, ancak sabitlemeyen bir araç olan <span class="calibre3">camera obscııra</span> ile resim çizen Talbot, "camera'nın merceğinin kâğıt üzerine vurdurduğu doğa tablolarının eşsiz güzelliği" üzerinde düşünmüş, ''bu doğal görüntülerin kendi kendine ve kalıcı olarak basılıp basılamayacakla-rını" merak etmişti. Fox Talbot fotoğraf makinesini kesinlikle kişisel olmaması nedeniyle çekici olan yeni bir dil olarak düşünmüştü - çünkü o "doğal" bir görüntüyü, yani "yalnızca Işık'ın aracılığı ile, ressamın kaleminin herhangi bir yardımı olmadan" yaratılan bir görüntüyü saptıyordu.</p>
<p class="calibre1">Fotoğrafçının zeki, ancak müdahale etmeyen bir gözlemci - yani bir şair değil, bir yazman - olduğu düşünülüyordu. Ancak insanlar aynı şeyin fotoğrafını herkesin aynı biçimde çekmediğini çabucak öğrenince fotoğraf makinelerinin kişisel olmayan ve nesnel bir görüntü sunduğu varsayımı, yerini fotoğrafların yalnızca neyin orada olduğunun değil, aynı zamanda bir bireyin orada ne gördüğünün kanıtı oldukları, yalnızca birer kanıt değil, ancak aynı zamanda dünyanın birer değerlendirmesi olduğu gerçeğine bıraktı.<a id="footnote1"></a><sup class="calibre9"><a href="#bookmark0">1</a></sup><sup class="calibre9"></sup> Şu açıklık kazandı ki, görmek denen (fotoğraf makineleriyle kaydedilen, desteklenen) basit, bölünmez bir etkinlik değil, hem insanlar için yeni bir görme yolu, hem de onların İcra edeceği yeni bir etkinlik olan "fotografik görme" vardı.</p>
<p class="calibre1"><span class="calibre3">Excursions daguerriennes: Vues et monuments /es plus remar-quables du globe'un</span> [Daguerre gezileri: Dünyanın en dikkate değer görünümleri ve anıtları] ilk cildinin Paris'te yayımlandığı yıl olan 1841'de <span class="calibre3">daguerreotype</span> fotoğraf makinesine sahip bir Fransız, Pasifik'i dolaşmaya çoktan başlamıştı. 1850'ler fotogra-fik orientalizmin altın çağıydı: Flaubert ile 1849-51 yılları arasında Orta Doğu'da Büyük Gezi'ye çıkan Maxime du Camp, fotoğraf çekme etkinliğinin odağına fellahların günlük yaşamını değil, Abu Simbel Anıtı ve Baalbek Tapınağı gibi çekici . şeyleri koymuştu. Oysa kısa zaman içinde fotoğraf makineli gezginler ünlü yerlerden ve sanat eserlerinden daha geniş bir konu yelpazesine el atmışlardır. Fotografik görme herkesin gördüğü, ancak çok sıradan diye önemsemediği şeylerdeki güzelliği keşfetme yeteneği anlamına geliyordu. Fotoğrafçıların, dünyayı zaten hayranlık uyandıran harikalarıyla birlikte, olduğu gibi görmekten daha fazlasını yapmaları bekleniyordu; onlar yepyeni görsel kararlarla ilgi yaratmalıydılar.</p>
<p class="calibre1">Fotoğraf makinelerinin icadından bu yana garip bir kahramanlık var dünyada: görmenin kahramanlığı. Fotoğraf, kendi hesabına çalışma etkinliğinin yeni bir modelinden söz açtı -</p>
<p class="calibre1">Max Ernst üzerine yazdığı denemesinin başında otomatik yazı için <span class="calibre3">"hakiki bir düşünce fotoğrafı"</span> derken, fotoğraf makinesini <span class="calibre3">"görünüşleri taklit"</span> üstünlüğüyle <span class="calibre3">"eski anlatını biçimleri üzerine, şiir kadar resim iizerine de öliimcül bir darbe indiren kör bir araç"</span> olarak görür. Karşı estetik kamptaysa Bauhaus kuramcıları farklı bir yol izlemez, fotoğrafı tıpkı mimari gibi tasarımın bir dalı olarak ele alırlar -yaratıcı, ancak kişisel ölmayan, resim yüzeyindeki kişisel dokunuş gibi risklerle engellenmemiş bir dal olarak. <span class="calibre3">Paiııting, Photography, Film</span> [Resim, Fotoğraf, Sinema, 192S] adlı kitabında Moholy-Nagy, <span class="calibre3">"görüşümüze büyük ressamlarca damgalanan o resimsel ve hayali birleştirme kalıbını eninde sonunda ortadan kaldıracak" </span>olan <span class="calibre3">"optiğin temizliği"</span>ni kabul ettirdiği için fotoğraf makinesini över.</p>
<p class="calibre1">herkesin kendine özgü ve hırslı bir duyarlık sergilemesine izin vererek. Fotoğrafçılar kültürel, sınıfsal ve bilimsel safarilere çıkarak çarpıcı görüntüler aradılar. Bu insanlar sahip oldukları bu aktif, alıcı, değerlendirici ve gönüllü bakış biçimleriyle, ne kadar sabır ve rahatsızlık gerektirirse gerektirsin, dünyayı yakalayacaklardı. Alfred Stieglitz, ünlü fotoğrafı <span class="calibre3">Fiftlı Avemıe, </span>Winter'ı [Beşinci Cadde, Kış] çekmek için "uygun anı beklerken" 22 Şubat 1893 günü kar altında saatlerce ayakta dikildiğini övünerek anlatır. Uygun an, nesnelerin (özellikle de herkesin daha önce gördüğü şeylerin) taptaze bir biçimde görüldükleri andır. Popüler hayalgücü içinde macera, fotoğrafçının alameti farikası olmuştur. 1920'lere varmadan fotoğrafçı, tıpkı pilot ve antrapolog gibi modern bir kahraman haline gelmişti - ancak evden ayrılması gerekmeden. Popüler basının okuyucuları bir "keşif yolculuğunda" "fotoğrafçımıza katılarak" "yukarılardan izlenen dünya," "büyüteç altındaki dünya," "günlük güzellikler," "görülmemiş evren," "ışığın mucizesi," "makinelerin güzelliği," "sokakta bulunan" fotoğraf gibi yeni diyarları gezmeye çağrılıyordu.</p>
<p class="calibre1">Tanrılaştırılan günlük yaşam ve yalnızca fotoğraf makinesinin açığa çıkardığı türden bir güzellik - maddi gerçekliğin gözün hiç görmediği ya da normal olarak ayıramadığı bir köşesi ya da uçaktan görülene benzer bir bakış - fotoğrafçının ele geçirişinin ana hedefleridir. Bir zamanlar yakın çekim fotoğrafın en orijinal görme biçimi olduğu düşünülüyordu. Fotoğrafçılar, gerçeği daraltarak kırptıklarında görkemli biçimlerin ortaya çıktığını bulmuşlardı. Çok yönlü ve hünerli Fox Talbot, 1840'ların başında yalnızca resimden devraldığı türde fotoğraf yapmamış, makinesini bir deniz kabuğu, bir kelebeğin kanatları (bir güneş mikroskobu yardımıyla büyütülmüş) ya da çalışma odasındaki iki sıra kitabın bir bölümü üzerinde de eğitmiştir. Ancak onun konularının bir deniz kabuğu, kelebek kanadı ya da kitap olduğu yine de kolayca anlaşılır. Sıradan görme daha da ileri düzeyde ihlal edildiğinde - ve konu çevresinden yalıtılarak soyut hale getirildiğinde - ise neyin güzel olduğu üzerinde yeni kabuller yapıldı. Artık yalnızca gözün göremediği (ya da görmediği) şeylere güzel denir olmuştu: bir tek fotoğraf makinesinin sağlayabildiği, o parçalanan ve yer değiştiren görmeydi bu.</p>
<p class="calibre1">Paul Strand, 1915'te <span class="calibre3">Abstract Patterns Made By Bowls</span> [Kapların Yaptığı Soyut Biçimler] adını vereceği bir fotoğraf çekti. 1917'deyse makineler üzerinde yaptığı yakın çekimlere yöneldi, 1920'ler boyunca yakın çekim doğa çalışmaları yaptı. Bu yeni yöntem - ki, altın çağını 1920-1925 arasında yaşamıştır - sınırsız görsel zevkler vaat ediyor gibiydi. Bu yöntem, evsel nesneler üzerinde, çıplak (ressamlar tarafından tam anlamıyla tüketildiği düşünülebilecek bir konu) üzerinde, doğanın minik kozmolojileri üzerinde de aynı derecede şaşırtıcı etkilerle çalıştı. Fotoğraf, sanat ve bilim arasındaki köprü olarak gözalıcı bir rol bulmuştu sanki; ressamlara da Bauhaus tarafından 1928'de yayımlanan ve İngilizce'ye <span class="calibre3">The New Visian</span> [Yeni Görüş] olarak çevrilen Moholy-Nagy'nin kitabı <span class="calibre3">Von Material zur Architek-tur'</span> daki mikrofotoğrafların ve hava görüntülerinin güzelliğinden bir şeyler öğrenmeleri öğütlenmişti. Aynı yıl, en çok satan fotoğraf kitaplarının ilklerinden biri, Albert Renger-Patzsch'ın bir ağaç yaprağından bir çömlekçinin ellerine kadar değişen çoğu yakın çekim yüz adet fotoğrafını içeren <span class="calibre3">Die Welt ist Schön </span>[Dünya Güzeldir] adlı kitabı da piyasaya çıkmıştı. Resim, dünyanın güzelliğini kanıtlamak için asla böylesine utanmazca bir vaatte bulunmamıştır.</p>
<p class="calibre1">Soyutlayıcı bakış - ki, Edward Weston ve Minor White kadar Strand'in de iki dünya savaşı arasında kalan dönemde üretilen bazı işlerinde başarıyla temsil edilmiştir - ancak moder-nist ressam ve heykelcilerin yaptığı buluşlardan sonra mümkün olabilmiş gibidir. Kendi görme biçimleriyle Kandinski ve</p>
<p class="calibre1">Brancusi'ninkiler arasında bir benzerlik bulunduğunu kabul eden Strand ve Weston, Kübist üsluba, Stieglitz'in görüntülerinin yumuşaklığına bir tepki olarak çekilmiş olabilirler. Ancak etkinin öteki yönde akmış olduğu düşüncesi de aynı derecede doğrudur. 1909'da dergisi <span class="calibre3">Camera</span> Work'de Stieglitz, yalnızca <sup class="calibre9">İ</sup>z-lenirncilerden - ki "bulanık tanımlama" üslupları onu etkilemiştir - örnek vererek de olsa, fotoğrafın resim üzerindeki inkâr edilemez etkisini belirtir<a id="footnote2"></a><sup class="calibre9"><a href="#bookmark1">2</a></sup><sup class="calibre9"></sup> ve Moholy-Nagy, <span class="calibre3">The New Visi-</span>on'da "fotoğrafın tekniği ve ruhu doğrudan ya da dolaylı olarak Kübizmi etkilemiştir," diyerek yerinde bir saptama yapmıştır. Ancak 1840'lardan bu yana ressamlar ve fotoğrafçılar birbirlerini karşılıklı olarak ne biçimde etkilemiş ya da soymuş olurlarsa olsunlar, uyguladıkları yöntemler temel olarak birbirine karşıttır. Ressam kurar, fotoğrafçıysa açığa çıkarır. Yani bir fotoğraftaki konunun ne olduğunun anlaşılması her zaman onu algılamamıza egemen olur - resimdeyse bunun böyle olması gerekmez. Weston'ın 1931'de çektiği <span class="calibre3">Cabbage</span> Leafin [Lahana Yaprağı] konusu, buruşuk bir kumaşı andırır; bunun ne olduğunu anlayabilmemiz için bir başlığa gereksinmemiz vardır. Böylelikle görüntü, amacına iki yoldan ulaşır. Hem biçim hoşa gider, hem de (sürpriz!) bu biçim bir lahana yaprağı biçimidir.</p>
<p class="calibre1">Eğer bu buruşuk bir kumaş olsaydı böylesine güzel olmayacaktı. Bu güzelliği biz zaten güzel sanatlardan da tanıyoruz. Bu yüzden, üslubun biçimsel nitelikleri - resimdeki ana sorun - fotoğrafta en fazla ikinci derecede öneme sahipken, bir fotoğrafın neyin fotoğrafı olduğu her zaman birinci derecede önemlidir. Fotoğrafın tüm kullanımlarının ardında yatan, her fotoğrafın dünyanın bir parçası olduğu varsayımı, bir fotoğrafa nasıl tepki göstereceğimizi bilebilmemiz için (eğer görüntü görsel bakımdan belirsizse; örneğin çok yakından ya da çok uzaktan görülüyorsa) öncelikle o görüntünün dünyanın <span class="calibre3">hangi</span> parçası olduğunu bilmemiz gerektiği anlamına gelir. Yalın bir taç gibi görünen şey - Harold Edgerton'un 1936'da çektiği ünlü fotoğraf -onun aslında saçılmakta olan bir süt damlası olduğunu fark ettiğimizde çok daha ilginç hale gelir.</p>
<p class="calibre1">Fotoğraf pek çok kimse tarafından nesneleri tanımanın bir aracı sayılır. Thoreau "Gördüğünüzden fazlasını söyleyemezsiniz," derken görmenin duyular arasında en yüce yere sahip olduğunu düşünüyordu. Ancak Thoreau'nun bu sözü, nesiller sonra Paul Strand tarafından fotoğrafı övmek amacıyla aktarıldığında farklı bir anlam yansıttı. Fotoğraf makineleri yalnızca görme yoluyla (mikrofotoğraf ve uzaktan algılama) daha fazla anlamayı mümkün kılmamış, görme uğruna görme düşüncesini besleyerek görmenin kendisini değiştirmişlerdir. Thoreau, gözlemin çoktan ahlaki görevler yüklenmeye başladığı bir dünya da olsa, yine de çok duyulu bir dünyada yaşamıştı. O, öteki duyulardan koparılmamış bir görmeden, ve bir bağlam (Doğa adını verdiği bir bağlam) içindeki, yani görülmeye değer bulduğu şeyler hakkındaki belli varsayımlara bağlı olan bir görmeden söz ediyordu. Strand ise Thoreau'dan aktarma yaparken duyulara karşı daha farklı bir tavır takınır: sanatlardaki tüm modernist hareketleri canlandıran, ve bir şeyin algılanmaya değer olup olmadığı düşüncesinden bağımsız olan algılamanın didaktik olarak yetiştirilmesi.</p>
<p class="calibre1">Bu tavrın en etkili versiyonu, ta başından beri fotoğrafın insafsızca el uzattığı, bıkmadan eserlerini çaldığı ve hâlâ ateşli bir rekabet içinde birlikte yaşadığı sanat olan resimde görülür. Her zaman anlatıldığına göre fotoğrafın yaptığı, ressamın gerçekliği tamı tamına kopyalama işini onun elinden almak olmuştur. "Ressam bunun için fotoğrafa derinden minnettar olmalıdır," diye ısrar eden Weston, kendinden önceki ve sonraki pek çok fotoğrafçı gibi bu gaspı aslında bir kurtuluş olarak görür. Fotoğraf bugüne kadar resmin tekelinde kalan gerçekçi resmetme işini üstlenerek resmi büyük modernİst görevini - soyutlama - yerine getirmek için özgür bırakmıştır. Ancak fotoğrafın resim üzerindeki büyük etkisi bu kadar açık seçik değildir. Çünkü fotoğraf sahneye çıkarken resim zaten kendiliğinden, gerçekçi temsile ait olan topraklardan yapacağı ve çok uzun sürecek olan geri çekilişini başlatmış, - Turner 1775'te, Fox Talbot 1800'de doğmuştur - fotoğrafın böylesine hızla ve mutlak bir başarıyla işgal etmeye başladığı topraklardaki nüfus belki de zaten azalmaya yüz tutmuştu. (Ondokuzuncu yüzyıl resmini kesin olarak temsil eden başarılardaki kararsızlık, ressamın karşısında oturan modellerden çok, giderek o resmin kendisi hakkında olmaya başlayan - ve sonunda da fotografik görüntülemeden bol bol yararlanan Francis Bacon ve Warhol gibi son dönemin göze çarpan birkaç istisnası dışında hemen bütün ciddi ressamların ilgisini yitiren - portre resminin kaderinde kendini olanca açıklığıyla gösterir.)</p>
<p class="calibre1">Resimle fotoğraf arasındaki ilişkinin çoğunluk tarafından ihmal edilen öteki önemli yanı da, bazı fotoğrafçıların ressamlar karşısında elde ettikleri bu aşırı-gerçekçi zaferlerle yetinmeyi reddetmeleri üzerine, fotoğrafın işgal ettiği bu yeni toprakların sınırlarının birden genişlemeye başlamasıdır. Bu yüzden, fotoğrafın iki ünlü mucidinden Daguerre naturalist ressamın temsil aralığının ötesine geçmeyi aklına bile getirmezken, Fax Talbot fotoğraf makinesinin normalde çıplak gözden kaçan ve resmin hiç kaydetmemiş olduğu biçimleri seçme yeteneğini kavrayıvermiştir. Fotoğrafçılar yavaş yavaş daha soyut görüntülerin peşinde bir araya gelirken, modernist ressamların yalnızca resmetme olduğu için mimetiğe sırt çevirmelerini anımsatan kararsızlıklara düşmüşlerdir. Dilerseniz buna resmin öcü diyelim. Pek çok profesyonel fotoğrafçının gerçeği kaydetmekten oldukça farklı bir şey yaptığını iddia etmesi, resmin fotoğraf üzerinde yaptığı korkunç karşı etkinin en açık göstergesidir. Ancak fotoğrafçılar, ileri resme bir yüzyılı aşkın süredir egemen olan algılama uğruna algılama uygulamasının doğasında var olan değer ve konunun görece önemsizliği konusundaki tavırların bazılarını ne kadar çok paylaşmaya başlasalar da, onların bu tavırları ve uygulamaları, resmin uygulamalarının aynısı olamaz. Çünkü doğası gereği fotoğraf, bir resmin yapabileceği gibi konusunu aşamaz. Bir fotoğraf, modernist resmin bir bakıma en büyük amacı olan görselin üzerine çıkamaz.</p>
<p class="calibre1">Modernist tavrın fotoğrafla en çok ilişkili olan çeşidini resimde aramamak gerekir - resmin o zamanki (fotoğraf tarafından fethedildiği ya da özgürlüğüne kavuşturulduğu zamanki) halinde değil, hele bugünkü halinde hiç değil. Yalnızca fotoğrafları taklit etmekle yetinmeyen, aynı zamanda resmin bundan daha da büyük bir gerçeğe benzeme yanılsamasını başarabileceğini göstermeyi amaçlayan ve Foto-Gerçekçiliğin bir uyanışı olan Süper Gerçekçilik gibi aşırı uçtaki fenomenler dışında, resim bugün hâlâ büyük ölçüde Duchamp'ın "yalnızca retinal" dediği şeye ait bir kuşkunun egemenliği altındadır. Fotoğrafın <span class="calibre3">ethos'u</span> - bizi (Moholy-Nagy'nin deyişiyle) "yoğun görme"ye alıştırması - sanki resminkinden çok modernist şiirinkine daha yakındır. Resim gittikçe daha kuramsal hale gelirken şiir de (Apollinaire, Eliot, Pound ve William Carlos Williams'dan bu yana) kendini giderek daha fazla görselle ilgili biçimde tanımlamıştır. (Williams'ın açıkladığı gibi "Nesneler dışında hakikat yoktur.") Şiirin somutluğa ve şiir dilinin özerkliğine olan vaadi, fotoğrafın saf görmeye olan vaadine paraleldir. Her ikisi de kesinti, açıkça söylenmemiş biçimler ve telafi edici olan bir birlik ima ederler: nesneleri kendi bağlamlarından saptırmak, onları öznelliğin zorbaca ve çoğunlukla keyfi isteklerine uygun biçimde ve bazı parçaları çıkararak bir araya getirmek.</p>
<p class="calibre1">Fotoğraf çeken insanların çoğu, edinilmiş olan güzel anlayışını yalnızca ilerletirken, iddialı profesyoneller genellikle bu düşünceye meydan okuduklarını düşünürler. Weston gibi kahraman modernistlere göre fotoğrafçının giriştiği iş elitist, peygamberce, altüst edici, ortaya çıkarıcıdır. Fotoğrafçılar duyuları temizlemek anlamına gelen Blake'çi görevi yerine getirdiklerini, Weston'ın kendi işlerini betimlediği gibi, çevrelerindeki yaşayan dünyayı "başkalarının gözleri önüne serip, onlara kendi görmeyen gözlerinin neleri kaçırdığını gösterdiklerini" iddia etmişlerdir.</p>
<p class="calibre1">Her ne kadar Weston da (Strand gibi) fotoğrafın bir sanat olup olmadığı sorusuyla ilgilenmediğini iddia etmişse de, onun fotoğraf üzerindeki talepleri yine de Sanatçı olarak fotoğrafçı hakkındaki tüm romantik varsayımları içermiştir. Yüzyıl'ın ikinci on yılına kadar bazı fotoğrafçılar öncü bir sanatın retoriğini güvenle kendilerine maletmişlerdi: onlar, fotoğraf makinelerini kuşanarak konformist duyarlıklara karşı şiddetli bir savaşa girişiyor, Pound'un <span class="calibre3">Yenile</span> [Make It New] çağrısını yerine getirmekle uğraşıyorlardı. Weston zehir gibi bir öfkeyle "bugünün ruhunu derinlemesine soruşturmak" için "yumuşak ve korkak resmin" değil, fotoğrafın en iyi biçimde hazırlanmış olduğunu söyler. 1930-1932 yılları arasında Weston'ın günlükleri ya da <span class="calibre3">Daybooks'u</span> yaklaşmakta olan değişimin taşkın önsezileri ve fotoğrafçıların uyguladıkları görsel şok tedavisinin ne denli önemli olduğunun açıklamalarıyla doludur. "Her yanda eski düşünceler yıkılıyor. Kesin, ödün vermez fotoğraf makinesi görüşü yaşamın yeniden değerlendirilmesinde bir dünya gücü haline geldi. Ve giderek daha da güçlenecek."</p>
<p class="calibre1">Weston'ın ortaya attığı "fotoğrafçının savaşı" düşüncesiyle 1920'lerin D.H. Lawrence tarafından yaygınlaştırılan kahramanca dirimselciliğinin pek çok ortaklığı vardır: duyusal yaşamın kabullenilmesi, kentsoylu cinsel ikiyüzlülüğe kızma, kişinin kutsal görevi için bencilliği savunma, doğayla bütünleşmek için yakarmalar. (Weston fotoğraf için "kendini geliştirmenin, kendini temel biçimlerin tüm görünüşleriyle - kaynak olan doğayla -keşfetmenin ve tanımlamanın bir yoludur" der.) Oysa Lawrence duyusal beğeninin bütünlüğünü yeniden kurmak isterken, fotoğrafçı - tutkuları Lawrence'ı en çok anımsatan biri bile olsa -kesinlikle bir tek duyunun, görmenin üstünlüğü üzerinde ısrar eder. Ve Weston'ın ileri sürdüğünün tam tersine, fotografik görme alışkanlığı - gerçekliğe bir fotoğraflar dizisi olarak bakma -doğayla bütünleşmekten çok, ona yabancılaşmayı getirir.</p>
<p class="calibre1">Fotografik görme iddiaları incelendiğinde, fotografik görmenin aslında ayrıştırıcı bir görme türünün, fotoğraf makinesi ve insan gözünün netleme ve perspektifi değerlendirme biçimleri arasındaki nesnel zıtlıklarla güçlenen öznel bir alışkanlık olduğu ortaya çıkar. Bu zıtlıklar, fotoğraf çekmenin ilk günlerinde halkın çok dikkatini çekmişti. insanlar bir kez fotografik olarak düşünmeye başladıktan sonra fotografik çarpılma dedikleri şeyden hiç söz etmez oldular. (Şimdiyse, William Ivins Jr.'ın belirttiği gibi, bu çarpılmanın peşinde koşuyorlar.) O halde fotoğrafın sürekli başarılarından biri, onun yaşayan varlıkları nesnelere, nesneleri de yaşayan varlıklara çevirme stratejisi olmuştur. Weston'ın 1929 ve 1930'da fotoğrafladığı biberler, onun çıplak kadınlarının pek ender olabileceği kadar şehvet yüklüdürler. Hem çıplaklar hem de biber, biçimlerin oyunu için fotoğraflanmışlardır - ancak beden tanımlayıcı biçimde kendi üzerine kapanmış, tüm uzuvları atılmış, et normal ışıklandırma ve netlemenin elverdiği ölçüde opak olarak sunulmuş, böylelikle şehveti azaltılmış ve beden biçiminin soyutluğu öne çıkarılmıştır; bibere ise yakından, ancak tümünü alacak biçimde, kabuğu parlatılmış ya da yağlanmış olarak bakılmıştır, sonuç görünüşte doğal olan bir biçimde erotik anlamlılığın keşfi, onun dış görünüşteki dokunulabilirliğinin yüceltilişidir.</p>
<p class="calibre1">Bauhaus tasarımcılarını hayran bırakan şey endüstriyel ve bilimsel fotoğraftaki biçimlerin güzelliği olmuş, gerçekten de fotoğraf makinesi bilimsel olarak metalurjistlerin ve kristalo-grafların çektiklerinden daha ilginç görüntüleri pek az saptayabilmiştir. Ancak Bauhaus'un fotoğrafa yaklaşımı başarılı olamamıştır. Bugün hiç kimse fotoğraflarda açığa çıkan güzelliğin bilimsel mikrofotoğraf tarafından temsil edilebileceğini düşünmüyor. Fotoğrafa egemen olan güzel geleneğinde, güzellik bir insan kararının damgasını taşımak zorundadır: <span class="calibre3">bunun</span> iyi bir fotoğraf yapacağı, iyi bir fotoğrafın da bir şeyler söyleyeceği kararı. Weston'ın 1925'te Meksika'da yaptığı bir fotoğraf serisinin konusu olan tuvaJet taşındaki zarif biçimin ortaya çıkarılmasının, bir kar tanesi ya da kömür fosilinin şiirsel boyutundan daha önemli olduğu anlaşılmıştır.</p>
<p class="calibre1">Weston için güzelliğin kendisi yıkıcıydı - bazı insanların duyguları onun iddialı çıplaklarınca incitildiğinde ortaya çıktığı gibi. (Aslında çıplak fotoğrafını saygıdeğer kılan kişi - Andre Kertesz ve Bill Brandt'ın izlediği Weston'dı.) Artık fotoğrafçılar daha çok, açığa çıkarışlarındaki sıradan insanlığı vurguluyorlar. Fotoğrafçılar güzeli aramaktan vazgeçmemişlerse de, artık fotoğrafın güzellik kalkanı ardından ruhsal bir hamle yaptığı düşünülmüyor. Weston ve Cartier-Bresson gibi fotoğrafı gerçekten de yeni bir görme biçimi (kesin, zeki, hatta bilimsel) olarak alan iddialı modernistlere, Robert Frank gibi delip geçici değil, ancak demokratik bir fotoğraf gözü isteyen ve yeni görme standartları oluşturma iddiası olmayan yeni bir neslin fotoğrafçıları tarafından kafa tutulmuştu. Weston'ın "fotoğraf yepyeni bir dünya görüşünün perdesini araladı" sözü, Yüz-yıl'ın ilk üçte birinde tüm sanatlarda yer alan fazlaca iyimser modernizm umutlarının - çoktan boşa çıkmış olan umutlar -tipik bir örneğidir. Fotoğraf makinesi gerçekten ruhsal bir devrim yapmışsa da, bu hiç de Weston'ın hayal ettiği olumlu ve romantik anlamda olmamıştır.</p>
<p class="calibre1">Fotoğraf alışılmış görmenin kurumuş sargılarını tam anlamıyla çözene kadar, başka bir görme alışkanlığı yaratır: hem yoğun, hem sakin; hem meraklı, hem kopuk; anlamsız ayrıntıya kapılmış, uyumsuzluk bağımlısı. Ancak ister konusu bakımından, isterse de teknik bakımdan olsun, fotografik görme sürekli olarak yeni şoklarla yenilenmeli, böylelikle de sıradan görüşü ihlal ettiği izlenimini yaratmalıdır. Çünkü fotoğrafçıların açığa çıkarışlarıyla kafa tutulan görme, fotoğraflara ayak uydurma eğilimindedir. 1920'lerde Strand'in, 1920'lerin sonlarıyla 1930'ların başlarında da Weston'ın öncü görüşleri çabucak özümsenmişti. Onların bitki, deniz kabuğu, yaprak, zamanın kuruttuğu ağaç, yosun, kıyıya sürüklenmiş ağaç, aşınmış kaya, pelikan kanadı, boğum boğum olmuş selvi kökleri ve yıpranmış işçi elleri üzerinde yaptıkları özenli yakın çekimler mutlak fotografik bir görme biçiminin klişeleri haline geldi. Bir zamanlar çok akıllı bir gözün görebileceğini bugün herkes görebiliyor. Fotoğraflarla eğitilen herkes, o bir zamanların yazınsal ilginçliği olan beden coğrafyasını, örneğin gebe bir kadının bedenini bir tümseğe benzeyecek biçimde, bir tümseği de gebe bir kadının bedeni gibi fotoğraflamayı gözünde canlandırabiliyor.</p>
<p class="calibre1">Niçin belli güzellik kabulleri tüketilirken diğerlerinin kaldığı, artan aşinalıkla açıklanamaz. Bu yıpranma algısal olduğu kadar ahlakidir de. Strand ve Weston bu güzellik kavramlarının nasıl böylesine sıradanlaşabileceğini hayal bile edemezlerdi. Ancak bu, - Weston'ın yaptığı gibi - böylesine sıkıcı bir güzellik idealinin kusursuzluk olduğu üzerinde ısrar edince kaçınılmaz hale gelir. Weston'a göre ressam her zaman "doğayı kendi düzenlemesiyle iyileştirmeye çalışırken," fotoğrafçı "doğanın sonsuz sayıda kusursuz 'kompozisyon' sunduğunu kanıtlamıştır - her yerde düzen." Modernist'in kavgacı estetik pü-rizm tutkusunun altında, dünyanın şaşılacak derecede cömert, olduğu gibi kabullenilişi yatar. Fotoğraf yaşamının büyük bölümünü California kıyısında, 1920'lerin Walden'ı Carmel yakınlarında geçiren Weston için güzellik ve düzeni bulmak görece olarak kolayken, mesleğine mimari fotoğraflar ve kent insanının günlük yaşam fotoğraflarını çekerek başlayan bir New York'lu ve Strand'den sonraki neslin fotoğrafçısı olan Aaron Siskind için sorun, düzeni yaratmaktı. "Ben bir fotoğraf yaptığımda," diye yazar Siskind, "onun temel durumu düzen olan, tamamlanmış ve kendi kendine yeten yepyeni bir nesne olmasını isterim." Cartier-Bresson için fotoğraf çekmek "dünyanın yapısını bulmak - biçimin saf zevkinde coşmak," "tüm bu kaos içinde düzen bulunduğunu" ortaya çıkarmaktır. (Biraz fazla kaypaklığa kaçmadan dünyanın kusursuzluğundan söz etmek pekâlâ olanaksız olabilir.) Ancak dünyanın kusursuzluğunu sergilemek, fotoğrafın sürekliliğini sağlayamayacak kadar duygusal, tarihsellik dışı bir kavramdı. Strand'in soyutlama için vaat ettiklerinden çok daha fazlasını biçimlerin keşfi için vaat eden Weston'ın Strand'den çok daha dar bir alanda çalışması kaçınılmazdır. Bu yüzden Weston hiçbir zaman toplumsal bilinçte fotoğraf yapmaya heveslenmemiş, Meksika'da geçirdiği 1923-1927 yılları arasındaki süre dışınc'.a da kentlerden uzak durmuştur. Cartier-Bresson gibi Strand de kent yaşamının re-simsel yıkıntılarını, gördüğü yıkımları çekici bulmuştur. Ancak doğadan çok uzakta da olsalar, hem Strand, hem de Cartier-Bresson (burada Walker Evans da sayılabilir), yine de her yerde düzeni fark eden aynı titiz gözle fotoğraf çekerler.</p>
<p class="calibre1">Stieglitz, Strand ve Weston'ın bakışı - fotoğrafların öncelikle güzel (yani güzel kompozisyonlu) olması gerektiği - bugün çok cılız, ve düzensizlik hakikatiyle karşılaştırıldığında çok aptalca karşılanıyor: Bauhaus'un fotoğrafa bakışının altında yatan bilim ve teknoloji iyimserliğinin bile neredeyse öldürücü görünmesi gibi. Ne denli hayranlık uyandırıcı, ne denli güzel olurlarsa olsunlar, Weston'ın görüntüleri pek çok insan için giderek daha az ilginç hale gelirken, ondokuzuncu yüzyıl ortası <sup class="calibre9">İ</sup>ngiliz ve Fransız fotoğraçılarının ilkel fotoğrafları ve Atget'nin çektikleri her zamankinden daha çok sayıda insanı kendine bağlıyor. Weston'ın Daybooks'una Atget hakkında koyduğu "iyi bir teknisyen değildir" yargısı, Weston'ın bakışındaki tutarlılığı ve onun çağdaş zevkten ne kadar uzak düştüğünü kusursuz biçimde yansıtır. Şöyle yazar Weston: "Hala çok şeyi yok etmiş, renk düzeltmesi kötü. Konu hakkındaki içgüdüsü güçlü, ancak kaydedişi zayıf - yapılandırması affedilmez insan sık sık O'nun asıl şeyi kaçırdığını hissediyor." Çağdaş zevk Atget ve öteki fotoğraf ustalarının halka malolmuş geleneğini değil, kendini kusursuz olan baskıya adamış olan Weston'ı kınar. Kusurlu tekniğin beğenilmeye başlamasının nedeni, onun tam olarak Doğayla Güzellik arasındaki ağırbaşlı denklemi bozmasıdır. Hem Ansel Adams'ın (Weston'ın en tanınmış müridi) görkemli görünüm fotoğraflarını, hem de Andreas Feininger'in Bauhaus geleneğinde yer alan son önemli fotoğraflarını içeren <span class="calibre3">The Ana-tamy of Nature'ını</span> [Doğanın Anatomisi) bugünün kirletilmiş doğasının fotografik görüntülenmesinden ayıran zevk farklılığının da ortaya koyduğu gibi, doğa bir düşünce nesnesinden çok, bir nostalji ve öfke konusu haline gelmiştir.</p>
<p class="calibre1">Nasıl geçmişe bir göz attığımızda bu biçimci idealler, belli tarihsel bir ruh durumuna, modern çağ hakkındaki bir iyimserliğe (yeni görme, yeni çağ) bağlı gibi göründülerse, hem Wes-ton hem de Bauhaus okulu tarafından temsil edilen fotografik saflık standartlarının düşüşü de aynı biçimde son yıllarda yaşanan ahlaki hayal kırıklığıyla birlikte gerçekleşmiştir. Bugünün tarihsel uyanış ruhu içinde, biçimcilerin zamandışı güzellik kavramı giderek daha da az anlam taşır oldu. Geçmişte yapılan fotoğrafı yeniden değerlendirmeyi telkin eden, daha karanlık, ve zamana bağlı olan güzellik modelleri öne çıktı; yeni nesil fotoğrafçılar da Güzel'e karşı duyuluyor gibi görünen bir iğren-rne içinde en üst düzeyde güvence veren "basitleştirilmiş bir biçimi" (Weston'ın deyişi) çevresinden yalıtmaktan çok, düzensizliği göstermeyi, çoğunlukla sarsıcı olan bir anekdotun özünü çıkarmayı yeğliyorlar. Ancak düşüncesizce, poz verilmeden çekilmiş, sıklıkla da kaba olan fotoğrafın güzellik yerine hakikati açığa çıkarmak için ilan edilmiş bulunan amaçlarına rağmen, fotoğraf güzelleştirmeye devam ediyor. Aslına bakılırsa fotoğrafın en kalıcı zaferi, onun alçakgönüllü, anlamsız ve yıpranmış olandaki güzelliği keşfetme yeteneği olrnuşhır. Gerçeğin en azından bir <span class="calibre3">pathos'u</span> vardır. Ve bu <span class="calibre3">pathas</span> da, güzelliktir. (<sup class="calibre9">Ö</sup>rneğin yoksulların güzelliği.)</p>
<p class="calibre1">Weston'ın şiddetle sevdiği oğullarından birine ait olan fotoğrafı <span class="calibre3">Torso ofNeil</span> [Neil'ın Gövdesi, 1925] konusunun biçimliliği, gözüpek kompozisyonu ve incelikli ışıklandırmasıyla göze çok güzel görünür - yetenek ve zevkin getirdiği güzellik. Jacob Riis'in 1887-1890 yılları arasında kaba flaşla çektiği fotoğraflarsa konularının, yani yaşı belirsiz, pis ve biçimsiz New York gecekondulularının gücünden, "yanlış" çerçevelemelerinin doğruluğundan ve tonal değerler üzerindeki kontrol eksikliğinden gelen kör bir kontrast nedeniyle güzel görünür - amatörlük ya da dikkatsizlikle gelen güzellik. Fotoğrafın değerlendirilmesi hep böyle estetik çifte standartlarla delik deşik edilir. Başta bilinçli tasarım ve gereksiz parçaların atılmasını varsayan resim ölçütleriyle değerlendirilen fotografik görmenin dikkat çeken başarıları son zamanlara dek sanat standartlarını tutturmak için düşünme ve çaba yoluyla fotoğraf makinesinin mekanik doğasını aşmayı başaran o az sayıdaki fotoğrafçının işleriyle bir tutuluyordu. Oysa bugün, fotoğraf makinesinin mekanik ya da nahif kullanımıyla çok yüksek düzeydeki biçimsel güzellik arasında doğuştan gelen hiçbir çelişki bulunmadığı, böyle bir güzelliği içinde barındırmayan hiçbir tür fotoğraf bulunamayacağı anlaşılmıştır: gösterişsiz, işlevsel bir şipşak fotoğraf, en gözde sanat fotoğrafı kadar görsel bakımdan ilginç, dokunaklı ve güzel olabilir. Biçimsel standartların bu demokratikleşmesi fotoğrafın güzellik anlayışını demokratikleştirmesinin mantıksal karşılığıdır. Geleneksel olarak kusursuz modelleri çağrıştıran güzellik (tipik klasik Yunan sanatı yalnızca gençleri, kusursuz haldeki bedeni göstermiştir), fotoğraf tarafından her yerde bulunabilir bir şey olarak sunulmuştur. Kendilerini fotoğraf makinesi için güzelleştiren insanlarla birlikte, çekici ve mutlu olmayanlara da bir güzellik verilmiştir.</p>
<p class="calibre1">Son olarak, fotoğrafçılar için dünyayı güzelleştirme çabasıyla, bunun karşısında dünyanın maskesini indirme çabası arasında hiçbir fark - ikisinden birinin hiçbir estetik üstünlüğü - yoktur. Portrelerine rötuş yapmayı - bu, Nadar'dan bu yana iddialı portre fotoğrafçıları için bir onur meselesiydi - hor gören o fotoğrafçılar bile, karşılarında oturan kişiyi bazı bakımlardan fotoğraf makinesinin fazlaca açığa çıkarıcı olan bakışından koruma eğilimi göstermişlerdir. Ve gerçekten ideal olan ünlü yüzlere karşı (Garbo'nunki gibi) profesyonel anlamda koruyucu bir tavır sahibi olan portre fotoğrafçılarına özgü çabalardan biri; genellikle isimsiz, yoksul, toplumsal bakımdan savunmasız, yaşlı, deli - fotoğraf makinesinin saldırganlığına karşı kayıtsız (ya da ona karşı çıkacak gücü olmayan) - insanlar arasında girişilen "gerçek yüz" arayışıdır. Strand'in 1916'da yaptığı iki kent kurbanı fotoğrafı olan <span class="calibre3">Blind Woman</span> [Kör Kadın] ve <span class="calibre3">Man </span>[Adam], bu arayışın yakın çekim olarak alınan ilk sonuçları arasındadır. Helmar Lerski, Alman ekonomik durgunluğunun en kötü döneminde, 1931'de <span class="calibre3">Köpfe des Alltags</span> [Her Günkü Yüzler] adı altında acıklı yüzlerin bütün bir özetini yayımlamıştı. Lers-ki'nin "nesnel karakter çalışmaları" dediği çalışma için para ödediği modeller, fazlasıyla büyütülmüş olan gözenekleri, kırışıklıkları ve cilt bozuklukları kaba biçimde gözler önüne serilen, bir iş bulma kurumundan bulunmuş işsiz hizmetçiler, dilenciler, çöpçüler, işportacılar ve çamaşırcı kadınlardı.</p>
<p class="calibre1">Fotoğraf makinesi yumuşak huylu olabilir; ancak o aynı zamanda zalimlikte de uzmandır. Fotografik zevke egemen olan gerçeküstücü tercihlere göreyse, onun bu zulmü bile tek başına, başka tür bir güzellik üretir. Bu yüzden moda fotoğrafı, fotoğrafta yer alan herhangi bir şeyin gerçek yaşamdakinden daha güzel olabileceği gerçeğine dayanırken, modaya hizmet eden bazı fotoğrafçıların aynı zamanda fotojenik olmayanla da ilgilenmeleri şaşırtıcı değildir. Avedon'ın gurur okşayan moda fotoğrafıyla onu <span class="calibre3">Gurur Okşamayı Reddeden Kişi</span> gibi gösteren işleri -örneğin 1972'de çektiği, ölmekte olan babasının nefis, acımasız portreleri - arasında kusursuz bir bütünleyicilik vardır. Portre resmi yapmanın geleneksel işlevi olan konuyu süsleme ya da idealize ehne, günlük ve ticari fotoğrafın amacı olmayı sürdürürken, sanat olarak görülen fotoğraf içinde çok daha sınırlı bir yer tutmuştur. Yani sonuçta kazananlar Cordelia'lar olmuştur. <span class="calibre3">1</span></p>
<p class="calibre1">Geleneksel güzele karşı gelişen tepkinin aracı olan fotoğraf, neyin estetik bakımdan hoşa gider olduğu konusundaki düşüncemizin aşırı derecede genişlemesine katkıda bulunmuştur. Bu tepki bazen hakikat adına, bazen de ilerleme ya da daha</p>
<p class="calibre1">1- Cordelia, Shakespeare'in Kra/ Lcar'inde, Lear'in üç kızı içinde en genç, en yapmacıksız, en dürüst ve babasına en sadık olanıdır. (ç.n.) hoş yalanlar adınadır: bu yüzden moda fotoğrafı on yılı aşkın bir süredir gerçeküstücülüğün kesin etkisini gösteren feveranlı yüz anlatımlarının bir repertuvarını geliştirmekteydi. ("Güzellik, katılırcasına bir güzellik olacak," diye yazmıştı Breton, "ya da hiç olmayacak.") En sevecen haber fotoğrafçılığı bile aynı anda iki tür beklentiyi, genel olarak bizim tüm fotoğraflara ge-rçeküstücü bir gözle bakışımızdan kaynaklanan beklentiyle, bazı fotoğrafların dünya hakkında gerçek ve önemli bilgiler verdiği inancının yarattığı beklentiyi tatmin etme baskısı altındadır. W. Eugene Smith'in 1960'ların sonunda, sakinlerinin çoğu sakat ve cıva zehirlenmesinden yavaş yavaş ölmekte olan Japon balıkçı köyü Minamata'da çektiği fotoğraflar öfke uyandıran bir acıyı belgeledikleri için bizi duygulandırırlar - ve gerçeküstücü güzellik standartlarına uyan müthiş birer Can Çekişme fotoğrafı oldukları için uzağımızda kalırlar. Smith'in fotoğrafladığı, ve annesinin kucağında kıvranarak can vermekte olan genç, Artaud'nun modern tiyatronun gerçek konusu olarak çağırdığı veba kurbanlarının dünyası için bir Piefa'dır <span class="calibre3">1; </span>gerçekten de bu dizideki tüm fotoğraflar Artaud'nun <span class="calibre3">Theatre of Cruelty'si</span> [Zulüm Tiyatrosu] için olası görüntülerdir.</p>
<p class="calibre1">Her fotoğraf yalnızca bir parça olduğundan, bir fotoğrafın ahlaki ve duygusal ağırlığı onun nereye sıkıştırılmış olduğuna bağlıdır. Bir fotoğraf içinde görüldüğü bağlama göre değişir: bu yüzden Smith'in Minarnata fotoğrafları bir konfakt baskıda, bir galeride, siyasi bir gösteride, bir polis dosyasında, bir fotoğraf dergisinde, bir genel haber dergisinde, bir kitapta, bir oturma odası duvarında hep farklı farklı görünecektir. Bu durumların her biri fotoğrafların farklı birer kullanımını akla getirse de, hiçbiri onların anlamını sağlama bağlayamaz. Wittgenstein, sözcüklerin anlamlarının gerçekten onların kullanımları demek olduğunu ileri sürmüştür. Her bir fotoğraf için de bu böyledir. 1- Kucağında ölü Ua'yı tutan Meryem tasviri. (ç.n.)</p>
<p class="calibre1">Ve işte böylece tüm fotoğrafların var oluş ve çağalışları anlam düşüncesinin aşınıp gitmesine, hakikatin modern liberal bilinç tarafından doğru kabul edilen görece hakikat parçalarına ayrılmasına katkıda bulunmuş olur.</p>
<p class="calibre1">Toplumsal kaygıları olan fotoğrafçılar işlerinin kararlı bir anlam iletebildiğini, hakikati ortaya çıkarabileceklerini varsayarlar. Oysa biraz da fotoğraf, her zaman bağlamı içinde ele alınması gereken bir nesne olduğu için, bu anlam akıp gitmeye mahkûmdur; yani fotoğrafın sahip olabileceği herhangi bir dolaysız - özellikle de siyasi - kullanımı biçimlendiren bağlamın ardından kaçınılmaz olarak bu tür kullanımların zayıflatıldığı, ve giderek daha az anlamlı hale getirildiği bağlamlar gelir. Fotoğrafın ana niteliklerinden biri, ilk kullanımların biraz değiştirildiği, sonunda da başka kullanımlar tarafından - özellikle de içine her fotoğrafın emilebileceği sanat söylemi tarafından -yerlerinin kapıldığı süreçtir. Ve kendileri de birer görüntü olan bazı fotoğraflar, daha işin en başından bizi yaşama olduğu kadar başka görüntülere de gönderirler. Bolivya yetkililerinin Ekim 1967'de bütün dünya basınına dağıttığı ve Che Gueve-ra'nın cesedini bir ahırdaki çimento teknesinin tepesinde bir Bolivya albayı, bir ABD haber alma ajanı ve birkaç gazeteci ve askerle çevrelenmiş olarak gösteren fotoğraf yalnızca çağdaş Latin Amerika tarihinin acı gerçeklerini özetlememiş, aynı zamanda John Berger'in de işaret ettiği gibi, Mantegna'nın <span class="calibre3">The Dead Christ'ına</span> [<sup class="calibre9">Ö</sup>lü <sup class="calibre9">İ</sup>sa] ve Rembrandt'ın <span class="calibre3">The Anatomy Lesson of Professor</span> Tulp'una [Anatomi Dersi] kasıtsız bir benzerlik göstermiştir. Bu fotoğraftaki zorlayıcılık biraz da onun bir kompozisyon olarak bu resimlerle paylaştıklarından kaynaklanır. Gerçekten de bu fotoğrafın ulaşmış olduğu unutulmazlık düzeyi, onun depolitize olma ve zamandışı bir görüntü haline gelme potansiyelini gösterir.</p>
<p class="calibre1">Fotoğraf üzerine en iyi yazıları yazanlar, fotoğraflara düşkün olmakla birlikte fotoğrafın amansızca güzelleştirme biçiminden tedirgin olan ahlakçılar - Marksistler ya da sözde Marksistler - olmuştur. Walter Benjamin'in 1934'te Paris'te Faşizm Araştırma Enstitüsü'nde yaptığı konuşmada gözlemlediği gibi, fotoğraf makinesi</p>
<p class="calibre1">bugün kötü bir evi ya da bir çöp yığınını güzelleştirmeden fotoğraflayamaz hale gelmiştir. Üstelik bir baraj ya da bir elektrik kablosu fabrikasından da söz etmiyorum: fotoğraf bunların önünde 'Ne kadar güzel!' demekten başka bir şey yapamaz O, modaya uygun ve teknik bakımdan kusursuz bir biçimde ele alarak en aşağılık sefaleti bile bir zevk nesnesine çevirmiştir.</p>
<p class="calibre1">Fotoğrafları pek seven ahlakçılar hep sözcüklerin fotoğrafı kurtaracağını umarlar (Haber fotoğrafçısının çalışmasını bir sanat eserine dönüştürmek için onu orijinal altyazısı olmadan sunan müzecinin yaklaşımının tam tersi). Bu yüzden Benjamin fotoğrafın altındaki doğru bir altyazının fotoğrafı modanın vereceği zararlardan kurtarıp ona devrimsel bir kullanım değeri bağışlayacağım düşünmüştü. O, diğerlerine yol göstermek üzere yazarları fotoğraf çekmeye yöneltmişti.</p>
<p class="calibre1">Toplumsal kaygısı olan yazarlar fotoğraf makinesine başvurmamışlarsa da, sıklıkla fotoğrafların tanıklık ettikleri hakikati ayrıntısıyla açıklamaya girişmişler ya da buna gönüllü olmuşlardır - James Agee'nin Walker Evans'ın <span class="calibre3">Let Us Now Praise Fa-moııs Men'</span> de yer alan fotoğrafları için yazdığı yazılarda, ya da John Berger'in ölü Che Guevera'nın fotoğrafı için yazdığı ve Berger'in estetik bakımdan fazlasıyla tatmin edici, ikonografik bakımdansa fazlasıyla imalı bulduğu bir fotoğrafın siyasal anlamlarını güçlendirmeye girişen ve aslında uzun bir altyazı niteliğindeki denemesinde yaptığı gibi. Gadard ve Gorin'in kısa filmi <span class="calibre3">A Letter To jane</span> [Jane'e Mektup] bir fotoğrafa yazılan karşı-altyazı türüne bir örnektir - Jane Fonda'nın Kuzey Vietnam'a yaptığı bir gezi sırasında çekilmiş olan bir fotoğrafın keskin bir eleştirisi. (Bu film aynı zamanda herhangi bir fotoğrafın nasıl okunması, bir fotoğrafın çerçevelemesinin, açısının ve netlerne-sinin masum olmayan doğasının nasıl yorumlanması gerektiği üzerine örnek bir derstir.) Fotoğrafın - ki, Amerikan bombardımanının yıkımını betimleyen kimliği belirsiz bir Vietnamlıyı bir hüzün ve sevecenlik ifadesiyle dinleyen Fonda'yı gösterir -Fransız resimli dergisi L'Express'te yayımlandığı zaman takındığı anlam, onu basma veren Kuzey Vietnamlılar için sahip olduğu anlamın bazı bakımlardan tam tersidir. Ancak yeni yeriyle birlikte fotoğrafın nasıl değiştiğinden daha belirleyici olan şey, onun Kuzey Vietnamlılar için sahip olduğu kullanım değerine L'Express'in altyazı olarak sunduğu şeyle nasıl darbe vurduğudur. "Bu fotoğraf da tüm fotoğraflar gibi fiziksel olarak dilsizdir," der Gadard ve Gorin, "altına yazılan yazının ağzından konuşur." Sözcükler gerçekten de fotoğraflardan daha yüksek sesle konuşurlar. Altyazılar gözlerimizin kanıtını ayaklar altında çiğneme eğilimindedirler; ancak hiçbir altyazı bir fotoğrafın anlamını kalıcı biçimde sınırlayamaz ya da sağlama bağlayamaz.</p>
<p class="calibre1">Ahlakçıların bir fotoğraftan talep ettikleri şey, aslında bir fotoğrafın asla yapamayacağı bir şeydir - konuşmak. Eksik olan bu ses altyazıdır ve onun hakikati söylemek için konuşması beklenir. Ancak tümüyle doğru olan bir altyazı bile, altına iliştirildiği fotoğrafın yalnızca bir yorumu, zorunlu olarak sınırlayıcı olan bir yorumudur. Ve altyazı eldiveni öylesine kolay giyilip çıkarılır ki. Bu, bir fotoğrafın (ya da bir fotoğraf kümesinin) desteklemesi istenen herhangi bir tartışma ya da ahlaki mesajı bir fotoğrafın taşıdığı anlamların çokluğu tarafından za-yıflatılmaktan, ya da hem her türlü fotoğraf çekmede - ya da fotoğraf biriktirmede - saklı olan alıcı anlayış tarafından, hem de her fotoğrafın kaçınılmaz olarak kendi konusuyla arasında kurduğu estetik ilişki tarafından nitelendirilmekten alıkoyamaz. Belirli tarihsel bir andan böylesine iç paralarcasına söz eden o fotoğraflar bile, bir tür ilksizlik ve sonsuzluk bakışı altında bize konularının hayali sahipliğini, güzel olanı verir. Che Gueve-ra'nın fotoğrafı d<sub class="calibre16">t</sub>ı sonuçta güzeldir; tıpkı bu adamın kendisi gibi. Minamata'nın insanları da öyle. 1943 yılında Varşova gettosundaki bir baskın sırasında elleri havada, dehşet içinde ve ağırbaşlılıkla fotoğrafianan küçük Yahudi çocuk da öyledir - ki, onun bu fotoğrafını Bergman'ın Persona'sındaki suskun kadın kahraman, üzerinde düşünmek için ve trajedinin özünün bir fo-to-anısı olarak, akıl hastanesine giderken yanına almıştır.</p>
<p class="calibre1">Bir tüketici toplumunda fotoğrafçıların en iyi niyetli, en uygun biçimde altyazı konmuş çalışmaları bile güzelliğin keşfedilmesi sonucunu doğurur. Lewis Hine'ın Yüzyıl'ın dönümünde çektiği, Amerika'daki fabrika ve madenlerde sömürülen çocuklara ait fotoğrafların nefis kompozisyonları ve zarif perspektifleri, konularının anlamından çok daha fazla dayanmıştır. Dünyanın biraz daha zengin köşelerinde fotoğrafların çoğunun çekilip tüketildiği yörelerde - yaşayan koruma altındaki orta sınıf insanları, dünyanın dehşetlerini başta fotoğraf makinesinden öğrenirler: fotoğraflar keder verebilir, ve verir. Ancak fotoğrafın estetikleştirme eğilimi öyle bir şeydir ki, kederi taşıyan ortam onu nötralize etmekle son bulur. Fotoğraf makineleri deneyimi minyatürleştirir, tarihi bir gösteriye dönüştürür. Fotoğraflar sempati yarattıkları kadar sempatiyi keser, duyguları uzaklaştırırlar. Fotoğrafın gerçekçiliği gerçek hakkında hem (uzun vadede) ahlaki olarak analjezik, hem de (uzun ve kısa vadede) duyusal olarak uyarıcı olan bir karışıklık yaratır. Böylelikle de gözlerimizi temizler. <sup class="calibre9">İ</sup>şte herkesin üzerinde konuşup durduğu yeni görüş budur.</p>
<p class="calibre1">Fotoğraf adına hangi ahlakçı iddialar yapılırsa yapılsın, onun başta gelen etkisi dünyayı içinde her konunun bir tüketim nesnesine indirildiği ve bir estetik beğeni parçasına yükseltildiği büyük bir mağazaya, duvarsız bir müzeye çevirmektir. <sup class="calibre9">İ</sup>nsanlar fotoğraf makinesi aracılığıyla gerçekliğin (ya da Fransız fotoğraf dergisinin adının akla getirdiği gibi, <span class="calibre3">Realites,</span> çünkü gerçeklik çoğul, hayranlık uyandırıcı, her yöne çekilebilir bir şey olarak anlaşılır) müşterisi ya da turistleri haline getirilir. Egzotiği yakma getiren, tanıdık ve sade olanı ise egzotik kılan fotoğraflar, bütün dünyayı değer biçilecek nesneler olarak hazır bulunur hale getirirler. Kendi duygularını yansıtmakla sınırlı olmayan fotoğrafçılar için her yerde ilginç anlar ve güzel konular bulunur. O zaman, birbirinden en farklı konular bile insancılık ideolojisinin sunduğu hayali bütünleşme içinde bir araya gelir. Bu yüzden, bir eleştirmene göre Paul Strand'in son dönemlerinde - soyutlayıcı gözün parlak buluşlarından uzaklaşıp fotoğrafın turistik, dünyayı seçkileştiren çalışmalarına döndüğü zaman - yaptığı fotoğraflarının büyüklüğü, "onun insanlarının, Bowery'deki terk edilmişin, Meksikalı amelenin, New Eng-land'lı çiftçinin, halyan köylüsünün, Fransız zanaatkârının, Breton'un, Herbides'li balıkçının, Mısır'lı fellahın, köyün delisinin ya da Picasso'nun hep aynı kahramanca nitelikle - insanlıkla - yüklenmiş" olmaları gerçeğinden kaynaklanır. Peki nedir bu insanlık? Fotoğraf olarak bakıldıklarında nesnelerin sahip oldukları ortak niteliktir.</p>
<p class="calibre1">Fotoğraf çekme dürtüsü ilke olarak ayrım gözetmeyen bir dürtüdür. Çünkü fotoğraf çekme işi artık dünyadaki her şeyin fotoğraf makinesi yoluyla ilginç kılınabileceği düşüncesiyle bir tutuluyor. Ancak bu ilginç olma niteliği, tıpkı insanlığı gösterme niteliği gibi, boş bir niteliktir. Dünyanın, gerçeklik üzerinde sınırsız sayıda not üreten fotoğrafla ele geçirilmesi her şeyi birbirine benzer hale getirir. Gazetecilik türündeki fotoğraf, güzel biçimler açığa çıkardığı zamankinden daha az indirgeyici değildir. <sup class="calibre9">İ</sup>nsanların nesnelliğini, nesnelerin de insan gibiliğini gözler önüne seren fotoğraf, gerçekliği bir totolojiye dönüştürür. Çin'e giden Cartier-Bresson, Çin'de de insanlar olduğunu, bunların da Çinli olduğunu gösterir.</p>
<p class="calibre1">Fotoğraflara sıklıkla anlayış ve hoşgörüye yardımcı olmaları için başvurulur. Usancı jargonda da fotoğrafın en yüce görevi, insanı insana anlatmaktır. Oysa fotoğraflar açıklamazlar; onlar bir şeyin doğruluğunu gösterirler. Robert Frank "güvenilir çağdaş bir belge üretmek için görsel etkinin açıklamayı geçersiz kılacak türden olması gerekir," derken yalnızca dürüst davranıyordu. Eğer fotoğraflar yalnızca birer mesajsalar, mesaj hem saydam, hem de gizemlidir. Arbus'un gözlemlediği gibi, "Bir fotoğraf, bir sır hakkındaki bir sırdır. O size ne kadar çok şey söylerse siz o kadar az şey bilirsiniz." Anlayış veriyormuş yanılsamasına rağmen dünyaya fotoğraflardan bakmanın çağırdığı şey, aslında dünyayla aramızda kurulan, estetik bilinçliliği besleyen ve duygusal kopuşu yaygınlaştıran alıcı bir ilişkidir.</p>
<p class="calibre1">Bir fotoğrafın gücü, onun zamanın normal akışıyla yeri hemen doldurulan dikkatle inceleme anlarına açık kalmasıdır. Zamanın bu donuşu - her fotoğrafın arsız, dokunaklı hareketsizliği - yeni ve daha kapsamlı güzellik kuralları üretti. Ancak ayrılmış bir an içinde verilebilen hakikatler, o an ne denli anlamlı ya da karar verici olursa olsun, anlamanın gereksinmeleriyle çok dar bir ilişki içindedirler. Fotoğraf için yapılan insancı iddiaların önerdiğinin tersine, fotoğraf makinesinin gerçekliği güzel bir şeye dönüştürme yeteneği onun bir gerçek iletme yolu olarak sahip olduğu bağıl zayıflıktan gelir. <sup class="calibre9">İ</sup>nsancılığın iddialı profesyonel fotoğrafçılara egemen olan ideoloji haline - onların güzelliği arayışları için ileri sürülen biçimci mazeretlerinin yerini alarak -gelmesinin nedeni, onun fotografik girişimin altında yatan, hakikat ve güzellik konusundaki karışıklığı maskelemesidir.</p><div class="calibre5"><img src="main-9.png" alt="" class="calibre18"/></div>
<p class="calibre1"><span class="calibre4">New York dizisinden, Trinity Kilise balıçesi'nHeki John Watts heykeli. Fotoğraf: Rerenice Abbott.</span></p>
<p class="calibre1"><span class="calibre4">fotoğraf müjdeleri</span></p><div class="calibre5"><img src="main-10.png" alt="" class="calibre19"/></div>
<p class="calibre1">izmaritler dizisinden . . Fotoğraf: Irving Penn</p>
<p class="calibre1">Giderek büyüyen diğer girişimler gibi, fotoğraf da önde gelen uygulayıcılarına, yaptıkları şeyin ne olduğunu ve bunu yapmanın niçin gerekli olduğunu tekrar tekrar açıklamalarını telkin etmiştir. Fotoğrafın yaygın biçimde saldırıya uğradığı (resimle karşılaştırıldığında kendi ana-babasını öldüren, insanlarla karşılaştırıldığındaysa yağmacı diyerek) dönem, kısa bir dönemdir. Kuşkusuz resim, bir Fransız ressamının biraz aceleyle tahmin ettiği gibi, 1839'da ömrünü tamamlamamıştır. Kılı kırk yaranlar kısa zaman içinde fotoğrafı bayağı kopyalama olarak dışlamaya son vermişler, 1854 yılında büyük ressam De-lacroix bu hayranlık uyandıran buluşun bu denli geç kalmasına çok hayıflandığını içtenlikle ilan etmiştir. Bugün hiçbir şey, gerçekliğin fotografik yolla, günlük bir etkinlik ve yüksek sanatın bir dalı plarak kazanılması kadar kabul edilebilir olamaz. Buna rağmen fotoğrafta öyle bir şey var ki, hâlâ birinci sınıf profesyonelleri savunmacı ve öğüt verici bir davranışa itiyor: bugüne kadar hemen her fotoğrafçı, fotoğrafın ahlaki ve estetik misyonunu açıklayan manifestolar ve amentüler kaleme almıştır. Ve fotoğrafçılar, ne tür bir bilgiye sahip oldukları ve ne tür bir sanat icra ettikleri konusunda birbiriyle en çelişkili açıklamalarda bulunmuşlardır.</p>
<p class="calibre1">Fotoğrafların şaşırtıcı bir kolaylıkla çekilebilir olması ve bunun fotoğraf makinesinin istemeden bir yetke sahibi olduğu zamanlarda bile kaçınılmaz olması, bilmeyle kurulan çok zayıf bir ilişki akla getirir. Hiç kimse, görmenin bilme üzerindeki iddialarına fotoğraf tarafından büyük bir destek verildiğinden kuşku duyamaz, çünkü fotoğraf - yakın çekim ve uzaktan algılama yoluyla - gözle görülür olanın ülkesini önemli ölçüde genişletmiştir. Ancak çıplak gözün menzili içindeki herhangi bir konu hakkında bir fotoğraf aracılığıyla daha fazla bilginin hangi yollardan edinilebileceği, ya da insanların iyi bir fotoğraf çekmek için fotoğraflamakta oldukları şey hakkında neyi, ne kadar bilmeleri gerektiği üzerinde fikir birliği yoktur. Fotoğraf çekme birbirinden bütünüyle farklı iki biçimde yorumlanmıştır: ya bilmenin, bilinçli zekânın açık ve kesin bir eylemi, ya da zekâ dışı, sezgisel bir karşılaşma biçimi olarak. Bu yüzden de Nadar; Baudelaire, Dore, Michelet, Hugo, Berlioz, Nerval, Gau-tier, Sand, Delacroix ve başka ünlü arkadaşlarının saygın ve etkileyici portrelerinden söz ederken "en iyi yaptığım portre, en iyi tanıdığım insanınkidir" demiş, buna karşın Avedon iyi portrelerinin çoğunun, daha fotoğraflarken tanıştığı insanlara ait olduğunu gözlemlemiştir.</p>
<p class="calibre1">Bu yüzyılın eski kuşak fotoğrafçıları, fotoğrafı kahramanca bir dikkat çabası, bir derviş disiplini, fotoğrafçının bir bilinmezlik bulutu içinden geçmesini şart koşan, dünya karşısındaki mistik bir alıcılık olarak betimlemişlerdir. Minor White'a göre "fotoğrafçının yaratma sırasında, fotoğraf ararkenki akıl durumu boşluktur. Fotoğrafçı, gördüğü her şeye kendini yansıtır, daha iyi bilmek ve hissetmek için kendini her şeyle özdeşleştirir." Cartier-Bresson ise hedefi vurabilmek için hedef haline gelmesi gereken Zen okçusuna benzetir kendini; "Düşünme işi önce ve sonra yapılmalıdır," der Cartier-Bresson, "asla fotoğrafı çekerken değil." Düşünceye fotoğrafçının bilincinin saydamlığını bulandırıyor ve fotoğraflanmakta olanın özerkliğini ihlal ediyor gözüyle bakılır. Fotoğrafların birebirliği aşabileceğini -ve eğer iyi yapılmışlarsa her zaman aşacaklarını - kanıtlamaya azmeden pek çok ciddi fotoğrafçı, fotoğrafı akıl etkinliğinin paradoksu haline getirmişlerdir. Fotoğraf, bilmeden bilmenin bir biçimi olarak ilerler: dünyaya karşı girişilen göğüs göğüse bir</p>
<p class="calibre1">saldırı değil, onu akılla yenmenin bir yoludur bu.</p>
<p class="calibre1">Oysa iddialı profesyoneller düşünmeyi kötüledikleri zamanlarda bile - akıldan duyulan kuşku fotoğrafın anlatılmasında yinelenip duran bir konudur - genellikle bu gözde canlandırma işinin ne denli özenle yapılması gerektiğini belirtmek isterler. Ansel Adams "Bir fotoğraf kaza değildir - bir kavramdır" diye ısrar eder. "Fotoğrafta 'makineli tüfek' yaklaşımı -birçok negatif yapıp içlerinden birinin iyi çıkacağını ummak -ciddi sonuçlar için ölümcüldür." <sup class="calibre9">İ</sup>yi bir fotoğraf yapmak için, yaygın olan iddiaya göre, onu önceden görmüş olmak gerekir. Yani fotoğraf, negatif pozlandırıldığı anda ya da daha önce fotoğrafçının kafasında hazır olmalıdır. Fotoğrafı haklı çıkarma çabası, çoğunlukla saçma atışı yönteminin, özellikle deneyimli biri tarafından kullanıldığında tümüyle doyurucu sonuçlar verebileceğini kabul etmeyi engellemiştir. Ancak çoğu fotoğrafçı, söylemekten kaçınsa da, her zaman - iyi bir nedenle - şanslı kazaya neredeyse batıl bir güven beslemiştir.</p>
<p class="calibre1">Son zamanlarda bu sır açıkça konuşulur hale geldi. Fotoğrafın savunması bugünkü geriye dönük aşamasına girerken, başarılı fotoğraf çekmek için şart sayılan uyanık ve bilen ruh hali üzerindeki iddialara karşı giderek artan bir güvensizlik gözleniyor. Fotoğrafçıların karşı-entellektüel ilanları, - moder-nist düşüncenin sanatlarda görülen klişeleri - ciddi fotoğrafın giderek kendi güçlerinin skeptik bir araştırmasına doğru yönelmesi - modernist uygulamanın sanatlarda görülen bir klişesi -yolunu açtı. Bilgi olarak fotoğrafı, fotoğraf olarak fotoğraf izledi. Genç kuşak Amerikan fotoğrafçılarının en etkili olanları, yetke sahibi her türlü temsil idealine karşı sert bir tepkiyle, görüntünün önceden göz önünde canlandırılmasını toptan reddeder, yaptıkları işi nesnelerin fotoğraflandıklarında nasıl değişeceklerini gösterme olarak algılarlar.</p>
<p class="calibre1">Bilgi iddialarının tökezlediği yerde onların yerini yaratıcılık iddiaları dolduruverir. Fotoğraf çekmenin bir makinenin netlenmesinden önce bir mizacın netlenmesi olduğu ısrarı, sanki pek çok nefis fotoğrafın herhangi bir ciddi ya da ilginç niyeti olmayan fotoğrafçılar tarafından çekildiği gerçeğinin yanlışlığını kanıtlamak istermiş gibi, fotoğraf savunmasının belli başlı temalarından biri olarak kalmıştır. Fotoğrafı övmek için yazılmış en iyi deneme olan <span class="calibre3">Port ofNew York'ta</span> [New York Limanı] Paul Rosenfeld'in yazdığı Stieglitz'le ilgili bölümde böylesine ustalıkla anlatılan tema da budur. Rosenfeld'in deyimiyle "makinesini" "mekanik olmadan" kullanan Stieglitz, fotoğraf makinesinin yalnızca "ona kendini anlatma fırsatı vermediğini," aynı zamanda "elin çizebileceğinden" daha geniş ve "daha incelikli" bir görüntüler dizisi sağladığını gösterir. Aynı biçimde Weston da fotoğrafın, resmin sunduğundan çok daha üstün bir anlatma fırsatı olduğu üzerinde ısrar eder. Fotoğrafın resimle yarışması demek, bir fotoğrafçının işine değer biçmek için orijinalliğe önemli bir standart olarak başvurulması, orijinalliğin eşsiz ve kuvvetli bir duyarlığın damgasıyla bir tutulması demektir. Heyecan verici olan şey, "Herhangi bir şeyi başka türlü anlatan fotoğraflardır," der Harry Callahan, "farklı olma uğruna değil, ancak birey farklı olduğu için ve birey kendini anlattığı için." Ansel Adams içinse "büyük bir fotoğraf, bir insanın fo-toğraflanmakta olan şey hakkında en derin anlamda düşündüğü, bu yolla da insanın bir bütün olarak yaşam hakkında ne hissettiğinin hakiki bir anlatımı" olmalıdır.</p>
<p class="calibre1">"Hakiki anlatım" olduğu düşünülen fotoğrafla, sadık bir saptama olduğu düşünülen (ki, çoğunlukla böyledir) fotoğraf arasında bir fark olduğu apaçıktır; fotoğraf misyonu açıklanırken bu farkın üstü çoğunlukla örtülmeye kalkışılsa da, bu fark fotoğrafçıların kendi yaptıkları işi dramatize etmek için kullandıkları kutuplaşmış terimlerde saklıdır. Kendini anlatma arayışının modern biçimlerinin yaygın olarak yaptığı gibi, fotoğraf da kendine ve dünyaya temelinden karşı gelmenin her iki geleneksel yolunu da özetler. Fotoğraf, bireyselleşmiş "ben"in büyüleyici bir dünyada, evsiz, gizli sapkının zekice bir ortaya çıkışı - hızlı görsel bir seçkileştirmeyle gerçekliğin hakından gelinmesi - olarak görülür. Ya da fotoğraf, dünyayla kopukluk yoluyla bağlantı kurmayı başararak - benin müdahale eden, küstahça iddialarının çevresinden dolaşarak - dünyada (hâlâ büyüleyici ve yabancı olarak algılanan dünyada) yer edinmenin bir yolu olarak görülür. Oysa fotoğrafın kendini anlatmanın üstün bir yolu olarak savunulmasıyla kendini gerçekliğin hizmetine sunmanın üstün bir yolu olarak övülmesi arasında görüldüğü kadar büyük bir fark yoktur. Her ikisi de fotoğrafın eşi olmayan bir ortaya çıkarma sistemi oluşturduğunu, fotoğrafın bize gerçekliği daha önce hiç görmediğimiz biçimde gösterdiğini varsayar.</p>
<p class="calibre1">Fotoğrafın bu gizli olanı açıklama niteliği genellikle gerçekliğin tartışma konusu olan adıyla tanınır. Fox Talbot'un fotoğraf makinesinin "doğal görüntüler" ürettiği yolundaki görüşünden Berenice Abbott'un "resimsel" fotoğrafı suçlamasına ya da Cartier-Bresson'un "en çok korkulması gereken şey yapay olarak kurulan fotoğraflardır," uyarısına kadar fotoğrafçıların çelişkili demeçlerinin çoğu, nesnelere oldukları gibi saygı göstermenin dindar onaylanışında kesişir. Yalnızca gerçekçi olduğu bu denli sıklıkla kabul edilen bir ortam için insan, fotoğrafçıların böyle durmadan birbirlerine gerçekçiliğe sadık kalma öğüdü vermemeleri gerektiğini düşünüyor. Oysa bu tür öğütler sürüyor - bu, fotoğrafçıların dünyayı kendilerine malettikleri süreçten c;izemli ve zorunlu bir şeyler çıkarma gereksinmesinin bir başka örneğidir.</p>
<p class="calibre1">Abbott'ın yaptığı gibi fotoğrafın özünün gerçekçilik olduğunda ısrar etmek, öyle sanıldığı gibi belli bir işlem ya da standardın üstünlüğünü sağlamaz; foto-belgelerin (Abbott'ın sözcüğü) mutlaka resimsel fotoğraflardan daha iyi oldukları anlamına gelmez.<sup class="calibre9">1</sup> Fotoğrafın gerçekçiliğe olan vaadi, konu malzemesine yönelecek her türlü üsluba, her türlü yaklaşıma yer açabilir. Bu bazen de daha dar anlamıyla, dünyaya benzeyen, bizi onun hakkında bilgilendiren görüntülerin yapılması olarak tanımlanır. Daha geniş anlamda, resme bir yüzyıldan fazla ilham kaynağı olan salt benzerliğe karşı duyulan güvensizliği yansıtarak yorumlandığındaysa fotografik gerçekçilik neyin "gerçekten" orada bulunduğu biçiminde değil, "benim" neyi orada algıladığım biçiminde yorumlanabilir - ki, giderek de daha fazla böyle yorumlanıyor. Tüm sanat biçimleri gerçekle ayrıcalıklı bir ilişki iddia ederlerse de, bu iddia özellikle fotoğraf için haklı bir iddiadır. Yine de fotoğraf, sonuçta gerçeklikle kurulan bütün dolaysız ilişkiler hakkında duyulan o en tanımlayıcı modern kuşkuya, bu dünyayı gözlemlendiği haliyle doğru kabul edememeye, resimden daha fazla bağışıklı olamamıştır. Abbott bile gerçekliğin doğasında bir değişim meydana geldiğini varsaymadan edememiştir: her zamankinden çok daha fazla miktarda olan gerçekliğin fotoğraf makinesinin seçici, keskin gözüne gereksinmesi vardır. Abbott, "bugün, insanoğlunun tanık olduğu en büyük ölçekteki gerçeklikle karşı karşıyayız," der, bu da "fotoğrafçıya daha fazla sorumluluk" yükler.</p>
<p class="calibre1">Fotoğrafın gerçekçilik programının bütün söylemek istediği, aslında gerçekliğin gizli olduğu, gizli olduğu için de gözler önüne serilecek bir şey olduğu inancıdır. Fotoğraf makinesi ne kaydederse kaydetsin, kaydettiği şey ister hareketin algılana-</p>
<p class="calibre1">1- Resimselin ilk anlamı, ondokuzuncu yüzyıl sanat fotoğrafçılarının en ünlüsü olan Henry Peach Robinson'ın <span class="calibre3">Pictorial Effect in Photography</span> [Fotoğrafta Resimsel Etki, 1869] adlı kitabıyla popülerleştirdiği, olumlu bir anlamdı. 195l'de yazdığı bir manifesto olan <span class="calibre3">Photography at tlıe Crossroads'da</span> [Yol Ayrımındaki Fotoğraf] Abbott "Onun sistemi her şeyin gururunu okşamaktı" der. Nadar, Brady, Atget ve Hine'ı foto-belgenin ustaları olarak öven Abbott, Robinson'ın varisi, ve içinde bir kez daha "öznelliğin egemen olduğu" bir "süper resimsel okulun" kurucusu olduğunu iddia ederek Stieglitz'i dışlar.</p>
<p class="calibre1">maz, akıp giden bölümleri, ister doğal görmenin algılayamayacağı bir düzen ya da bir "yükseltilmiş gerçeklik" (Moholy-Nagy'nin deyişi), isterse de en basitinden kısaltılmış bir görme yolu olsun, bu bir açığa çıkarmadır. Stieglitz'in "denge anı için sabırlı bekleyiş" olarak betimlediği şeyle Robert Frank'in gerçekliği kendi deyişiyle "aradaki anlar"da, savunmasız yakala-yıvereceği bir dengesizliğin ortaya çıkacağı anı beklemesi, gerçek olanın sahip olması gereken gizlilik hakkında aynı varsayımı yaparlar.</p>
<p class="calibre1">Fotografik bakışta bir şeyi, herhangi bir şeyi göstermek, onun gizli olduğunu göstermektir. Ancak fotoğrafçıların gizemin etkisini egzotik ya da olağanüstü çarpıcı konularla arttırmaları gerekmez. Dorothea Lange meslektaşlarını "tanıdık olan" üzerinde yoğunlaşmaya yöneltirken, bunu fotoğraf makinesinin duyarlı bir kullanımıyla verilen tanıdığın bu yolla gizemli hale geleceği düşüncesiyle yapar. Fotoğrafın gerçekçiliğe olan vaadi, onu diğerlerinden daha gerçek olduğu düşünülen konularla sınırlamaktan çok, her sanat eserinde süregelen şeyin biçimci anlayışını anlatır: gerçeklik, Viktor Shklovski'nin sözcüğüyle, yabancılaştırılır [de-familiarize]. <sup class="calibre9">Ü</sup>zerinde ısrar edilen şey, tüm konularla saldırgan bir ilişki içine girmektir. Makineleriyle silahlanmış olan fotoğrafçılar, gerçeklik - ki inatçı, bulunabilirliği yalnızca bir aldatmaca olan, gerçekdışı olarak algılanır - üzerine bir saldırı yapacaktır. "Fotoğraflar benim için insanlarda bulunmayan bir gerçekliğe sahiptir," der Avedon, "ben insanları fotoğraflar yoluyla tanırım." Fotoğrafın gerçekçi olması gerektiğini iddia etmek, görüntüyle gerçek arasında daha da geniş bir boşluk açılması ve bu boşluk içinde, fotoğraflar tarafından sağlanan esrarengiz bilginin (ve gerçekliğin artışının) gerçeklikten daha önceki bir yabancılaşmayı, ya da gerçekliğin değer yitirişini varsayması düşüncesiyle uyuşmaz değildir.</p>
<p class="calibre1">Fotoğrafçıların betimlemesine göre, fotoğraf hem nesnel dünyayı kendine mal etmeye yarayan sınır tanımaz bir teknik, hem de tikel benin kaçınılmaz olarak tekbenci olan bir anlatımıdır. Fotoğraflar zaten var olan gerçeklikleri resmederlerse de, bu gerçeklikleri açığa çıkarmak yalnızca fotoğraf makinesiyle mümkün olabilir. Ve onlar, fotoğraf makinesinin gerçekliği kırpmasıyla kendini keşfeden bireysel bir mizacı resmederler. Moholy-Nagy için fotoğrafın dehası, onun "nesnel bir portre" verme yeteneğinde yatar: "Birey o biçimde fotoğraflanır ki, fotografik sonuç öznel iradeyle engellenemez." Minor White için - "fotoğraf makinesiyle kendini keşfetme"yi yüceltirken - manzara fotoğrafları aslında "içsel manzaralar" iken, Lange için başkalarına ait olan her bir portre o fotoğrafçının bir "öz portresidir. Bu iki ideal birbirinin karşıtıdır. Fotoğraf dünya hakkında olduğu (ya da olması gerektiği) sürece fotoğrafçının pek bir önemi yoktur; ancak fotoğraf yürekli ve sorgulayıcı bir öznelliğin aracı olduğu sürece fotoğrafçı her şeydir.</p>
<p class="calibre1">Moholy-Nagy'nin fotoğrafçıdan kendini geri planda tutmasını istemesi, onun fotoğrafın yapıcılığını beğenmesinden gelir: fotoğraf bizim gözlem gücümüzü korur ve geliştirir, "gözümüzde oluşan göıüntünün psikolojik dönüşümünü" getirir. (Moholy-Nagy, 1936'da yayımlanan bir denemesinde fotoğrafın sekiz ayrı görme çeşidi yarattığını ya da genişlettiğini söyler: soyut, kesin, hızlı, yavaş, yoğun, delici, eşzamanlı ve çarpıtılmış görme.) Ancak kendini geri çekme aynı zamanda fotoğrafa karşı olan ve Robert Frank'in amentüsünde anlatılan türden oldukça farklı, bilim dışı yaklaşımların ardında yatan istektir: "Fotoğrafın içermesi gereken tek bir şey vardır, o da anın insanlığıdır." Her iki bakışta da fotoğrafçı bir tür ideal gözlemci olarak önerilir - Moholy-Nagy için bir araştırmacının uzaklığıyla görme; Frank içinse ''basitçesi, sokaktaki adamın gözlerinden-mişçesine" görme.</p>
<p class="calibre1">Fotoğrafçıya ideal bir gözlemci olarak bakmanın - ister kişisel olmayan (Moholy-Nagy), ister dostça (Frank) olsun - çekici bir yanı, bu bakışın fotoğraf çekmenin herhangi bir biçimde saldırgan bir eylem olduğunu üstü kapalı biçimde yalanlamasıdır. Fotoğraf çekmenin böyle betimlenebiliyor olması, çoğu profesyoneli son derece savunmacı hale sokar. Cartier-Bresson ve Avedon, fotoğrafçının sömürücü etkinliği konusunda dürüstçe (ama üzülerek) konuşan az sayıda insan arasındadırlar. Fotoğrafçılar genellikle kendilerini fotoğrafın masumiyetini ilan etmeye zorunlu hisseder, yırtıcı tavrın iyi fotoğrafla uyuşmadığını iddia eder, daha olumlu bir anlatım dilinin amaçlarını gerçekleştireceğini umarlar. Bu tür laf kalabalığının en anılmaya değer örneklerinden biri, Ansel Adams'ın fotoğraf makinesini bir "aşk ve açığa vurma aracı" olarak betimlemesidir; Adams ayrıca bizi fotoğraf "çekmek" demeyi bırakıp fotoğraf "yapmak" demeye yöneltir. Stieglitz'in 1920'lerin sonunda yaptığı bulut çalışmalarına verdiği isim - "Eşdeğer Olanlar", yani iç duygularının anlatımı - fotoğrafçıların fotoğraf çekmenin iyiliksever karakterini belirtme ve onun yırtıcı imalarını hafifletme yönündeki inatçı çabalarının bir başka, ancak daha ılımlı bir örneğidir. Yetenekli fotoğrafçıların yaptığı şey, kuşkusuz yalnızca yırtıcı ya da yalnızca ve zorunlu olarak iyiliksever bir iş biçiminde tanımlanamaz. Fotoğraf, ben ile dünya arasındaki doğal olarak belirsiz olan bağlantının bir paradigmasıdır -onun gerçekçilik ideolojisi bazen dünyaya karşı benin geri çekilmesini zorla kabul ettirir, bazen de dünyayla kurulan ve beni kutlayan saldırgan bir ilişkiye izin verir. Bağlantının her gün yeni bir yanı keşfedilir ve savunulur.</p>
<p class="calibre1">Bu iki idealin - gerçekliğe saldırı ve gerçekliğe boyun eğme - bir arada var olmasının önemli bir sonucu, fotoğrafın <span class="calibre3">yöntemleri</span> üzerindeki kararsız ve karışık duygulardır. Fotoğrafın resme eşdeğer bir kişisel anlatım biçimi olduğu konusunda hangi iddialar yapılırsa yapılsın, fotoğrafın orijinalliğinin makinenin güçlerine kenetlenmiş olduğu hâlâ bir gerçektir: kimse, Harold Edgerton'ın çektiği, hedefini vuran bir merminin ya da bir tenis vuruşunun yarattığı girdap ve anaforların yüksek hızla çekilmiş fotoğrafları, ya da Lennart Nilsson'ın çektiği insan bedeni içinin endoskopik fotoğrafları gibi, gerçekleşmesi bu güçlerin durmaksızın gelişmesiyle mümkün olan pek çok fotoğrafın bilgilendiriciliğini ve biçimsel güzelliğini yadsıyamaz. Ancak fotoğraf makineleri daha gelişmiş, daha otomatik, daha keskin hale gelirken bazı fotoğrafçılar kendilerini silahsızlandırma ya da aslında silahlanmış olmadıklarını hissettirme eğilimi gösteriyor, kendilerini pre-modern fotoğraf makinesi teknolojisinin - daha ilginç ve etkileyici sonuçlar verdiğine ve yaratıcı kazaya daha fazla yer bıraktığına inanılan, daha ham, daha az güçlü bir makinenin - koyduğu sınırlara boyun eğmeyi yeğliyorlar. Süslü araç gereç kullanma pek çok fotoğrafçı için -Weston, Brandt, Evans, Cartier-Bresson ve Frank de bunların arasındadır - bir onur kaynağı olmuş, bazıları mesleklerinin ilk yıllarında edindikleri basit tasarımlı ve yavaş objektifli eski bir makineye takılmış, bazılarıysa kontakt baskılarını yaparken birkaç küvet, bir şişe geliştirici ve bir şişe saptama çözeltisinden daha iyi bir şey kullanmamışlardır.</p>
<p class="calibre1"><sup class="calibre9">i</sup>nançlı bir modernist olan Alvin Langdon Coburn'ün 1918'de makinelerin ve hızın Fütüristlerce tanrılaştırılmasını çağrıştırarak ilan ettiği gibi, fotoğraf makinesi gerçekten de bir "hızlı görme" aracıdır. Fotoğrafın bugünkü kuşkucu ruh hali, Cartier-Bresson'un yakın zamanda yaptığı, ve fotoğrafın <span class="calibre3">gereğinden fazla</span> hızlı olabileceği biçimindeki demeciyle ölçülebilir. Gelecek (gittikçe daha hızlı görme) kültü, daha zanaatlı, daha saf bir geçmişe - görüntülerin hâlâ el yapımı bir niteliğe, bir havaya sahip olduğu zamana - geri dönme dileğiyle yer değiştirir durur. Bugün <span class="calibre3">dagııerreotype'lara stereograph</span> kartlarına, fotografik <span class="calibre3">cartes de</span> visite'lere, aile şipşaklarına, ondokuzuncu yüzyıla ve yirminci yüzyıl başına ait unutulmuş kasaba fotoğrafçılarıyla ticari fotoğrafçıların işlerine duyulan ilginin altında fotogra-fik girişimin eski günlerine duyulan nostalji yatar.</p>
<p class="calibre1">Ancak en son ve güçlü araç gereci kullanmaya karşı olan isteksizlik fotoğrafçıların fotoğrafın geçmişine olan ilgilerini anlattıkları tek yol, ya da gerçekten de en ilginç yol değildir. Bugünün fotografik zevkini biçimlendiren ilkelci özlemler, aslına bakılırsa fotoğraf makinesi teknolojisinin durmak bilmez yenilikçiliği tarafından desteklenir. Çünkü ilerlemelerin pek çoğu yalnızca fotoğraf makinesinin gücünü arttırmaz, aynı zamanda o ortamın daha eski ve terk edilmiş olasılıklarını - daha ustaca, daha az zahmetli biçimde - özetler. <sup class="calibre9">İ</sup>şte bu yüzden fotoğrafın gelişmesi, metal plakalar üzerinde doğrudan oluşan pozitifler halindeki <span class="calibre3">daguerreotype</span> işleminin yerini pozitif-negatif işlemine bırakması, bu yolla da sınırsız sayıda baskı (pozitif) yapılabilmesine dayanır. (Her ne kadar her ikisi de 1830'ların sonunda icat edildiyse de, genel kullanıma giren ilk fotografik işlem Fox Talbot'un pozitif-negatif işlemi değil, Daguerre'in 1839'da büyük bir tanıtımla açıklanan hükümet destekli buluşudur.) Oysa bugün fotoğraf makinesinin aslına geri döndüğü söylenebilir. Polaroid fotoğraf makinesi, <span class="calibre3">daguerreotype</span> fotoğraf makinesinin ilkesine yeniden yaşam verir: her baskı eşi olmayan bir nesnedir. Hologram da (laser ışınıyla yaratılan üç boyutlu bir görüntü) heliogram'ın - Nicephore Niepce'in 1820'lerde yaptığı ilk makinesiz fotoğraflar - bir çeşitlemesi olarak kabul edilebilir. Ve fotoğraf makinesinin giderek daha yaygın biçimde saydam - sürekli olarak sergilenemeyen, ya da çantalarda ve albümlerde saklanamayan, yalnızca duvara ya da kâğıt üzerine (çizime yardımcı olarak) yansıtılabilen görüntüler - üretme yolundaki kullanımıysa fotoğraf makinesi tarihinde daha da gerilere gider, çünkü bu, fotoğraf makinesinin camera obscura'nın işini ya-pacakbiçimde kullanılması demektir.</p>
<p class="calibre1">"Tarih bizi gerçekçi bir çağın eşiğine sürüklüyor," diyen Abbott, fotoğrafçılardan bu sıçrayışı kendilerinin yapmasını ister. Oysa fotoğrafçılar durmamacasına birbirlerini daha yürekli olmaya yöneltirken, hâlâ onları eşitlikle ironi, kontrol sağlamada ısrar etmeyle beklenmeyeni özendirme, ortamın karmaşık evriminden yararlanmaya kalkma heve^yle, fotoğrafı yoktan var etme arasında salınım yaptırıp duran, gerçekçiliğin değerinden duyulan bir kuşku var. Sahki fotoğrafçılar belli aralıklarla kendi şeytanlıklarına direnme ve yaptıkları işin anlaşılmasını güçleştirme gereksinmesi duyuyorlar.</p>
<p class="calibre1">Bilgi hakkında sorulan sorular, tarihsel bakımdan fotoğrafın ilk savunma hattını oluşturmazlar. Hk tartışmalar, fotoğrafın görünüşlere olan bağlılığının ve bir makineye olan bağımlılığının onu yalnızca uygulamalı olan - bir sanattan, bir bilim dalından ve bir ticaretten ayrı olarak - bir güzel sanat olmaktan alıkoyup koymadığı sorusu üzerinde odaklanmıştır. (Fotoğrafın yararlı ve sıklıkla da şaşırtıcı bilgiler verdiği ta baştan belliydi. Fotoğrafçılar ne bildikleri ve bir fotoğrafın daha derin anlamda ne tür bir bilgi sunduğu hakkında ancak fotoğrafın bir sanat olarak kabulünden sonra kaygı duymaya başladılar.) Yaklaşık bir yüzyıl boyunca fotoğrafın savunması onu bir güzel sanat olarak oturtma çabalarıyla özdeşti. Fotoğrafçılar fotoğrafın gerçekliğin ruhsuz, mekanik bir kopyası olduğu suçlamasına karşılık, onun sıradan görme standartlarına karşı öncü bir başkaldırı ve resimden hiç de daha az değerli olmayan bir sanat olduğunu kuvvetle dile getirdiler.</p>
<p class="calibre1">Bugün fotoğrafçılar iddiada bulunurken daha seçici davranıyorlar. Fotoğraf güzel sanatların bir dalı olarak öylesine saygınlık kazandı ki, fotoğrafçılar artık o sanat kavramının zaman zaman fotografik girişime sağladığı korumayı aramıyorlar bile. <sup class="calibre9">İ</sup>şlerini sanat amaçlarıyla özdeşleştiren tüm önemli Amerikalı fotoğrafçılara karşılık (Stieglitz, White, Siskind, Callahan, Lan-ge, Laughlin), bu sorunun sorulmasını bile reddeden çok daha fazlası bulunur. Strand, 1920'lerde fotoğraf makinesinin "sonuçlarının Sanat kategorisine girip girmediği önemsizdir" diye yazmıştır; Moholy-Nagy de "fotoğrafın 'sanat' üretip üretmediğinin pek bir önemi yoktur" diye açıklamada bulunmuştur. 1940'larda ya da daha sonra olgunluğa erişen fotoğrafçılar daha da yürekli davranıp açıkça sanatı küçük görür, sanatı sanat-sılıkla bir tutarlar. Onlar genellikle kendilerini bulduklarını, kaydettiklerini, tarafsızlıkla gözlemlediklerini, kendilerine tanıklık ettiklerini ve kendilerini keşfettiklerini - sanat eseri yapmaktan başka ne ararsanız yaptıklarını - iddia ederler. Fotoğrafın gerçekliğe olan vaadi başlangıçta onu sanatla kalıcı olarak kararsız bir ilişkiye sokarken, bugün onun modernist mirası olmuştur. <sup class="calibre9">Ö</sup>nemli fotoğrafçıların işlerinin sanatla ilişkili <span class="calibre3">olmadığını</span> açıklamak dışında artık fotoğrafın bir güzel sanat olup olmadığını tartışmaya hevesli olmamaları gerçeği, onların moder-nizmin zaferiyle kabul ettirilen sanat kavramını ne denli doğru kabul ettiklerini gösterir: sanat ne kadar iyiyse geleneksel sanat amaçlarını o kadar altüst eder. Ve modernist zevk, bu tüketile-bilen ve gösterişçi olmayan etkinliği neredeyse kendine rağmen, yüce bir sanat olarak karşılamıştır.</p>
<p class="calibre1">Fotoğrafın bir güzel sanat olarak savunulmaya çok fazla gereksinme duyduğuna inanılan ondokuzuncu yüzyılda bile, savunma hattı kararlı olmaktan çok uzaktı. Julia Margaret Ca-meron'un savunduğu ve fotoğrafın bir güzel sanat olmaya hak kazandığı, çünkü onun da resim gibi güzeli aradığı düşüncesini, Henry Peach Robinson'ın "fotoğraf sanattır, çünkü yalan söyleyebilir" biçimindeki Wilde'cı iddiası izlemişti. Yirminci yüzyılın başında Alvin Langdon Coburn'ün, fotoğrafı hızlı ve kişisel olmayan bir görme biçimi olduğu için "sanatların en moderni" olarak övmesi, Weston'ın fotoğrafı bireysel görsel yaratının yeni bir yolu olarak övmesiyle yarışmıştır. Son yıllardaysa sanat düşüncesi bir tartışma aracı olarak tüketildi: gerçekten de fotoğrafın bir sanat biçimi olarak edindiği büyük saygınlığın azımsanmayacak bir bölümü, onun bir sanat olma yönünde ilan edilmiş olan kararsızlığından gelir. Fotoğrafçıların bugün sanat eseri yaptıklarını yadsımalarının nedeni, onların bundan çok daha iyi bir şey yaptıklarını düşünüyor olmalarıdır. Onların inkârları bize yağmalanmış olan herhangi bir sanat kavramının durumu hakkında, fotoğrafın bir sanat olup olmadığından çok daha fazlasını söylüyor.</p>
<p class="calibre1"><a id="bookmark0"><sup class="calibre9"><a href="#footnote1">1</a></sup></a></p>
<p class="calibre1"> Fotoğrafın kişisel olmayan görmeyle sınırlandırılması düşüncesi kuşkusuz taraftar toplamaya devam etti. Gerçeküstücüler fotoğrafın saf kişisel anlatıma üstün gelecek kadar özgürleştirici olduğunu düşünüyordu: Breton, 1920'de</p>
<p class="calibre1"><a id="bookmark1"><sup class="calibre9"><a href="#footnote2">2</a></sup></a></p>
<p class="calibre1"> Fotoğrafın <sup class="calibre9">İ</sup>zlenimciler üzerindeki büyük etkisi sanat tarihinin beylik laflarından biridir. Gerçekten de Stieglitz'in dediği gibi <span class="calibre3">"İzlenimcilerin fotografik bir kompozisyon iislubuna kesinlikle bağlı kaldıklarım"</span> iddia etmek fazla abartma olmaz. Fotoğraf makinesinin gerçekliği ileri derecede kutuplaşmış açık ve koyu alanlara dönüştürmesi, fotoğraflardaki görüntünün özgürce ya da keyfi olarak kırpılması, fotoğrafçıların mekanı, özellikle de geri planı anlaşılır kılmaya karşı olan aldırmazlıkları, <sup class="calibre9">İ</sup>zlenimci ressamların ışığın özelliklerine karşı duydukları bilimsel ilgi iddiaları için ve onların düzleştirilmiş perspektif, alışılmadık açılar, ve resmin kenan tarafından kesilen merkezden kaçık biçimler üzerinde yaptıkları deneyler için başlıca ilham kaynağı olmuştu. (Stieglitz'in 1909'da gözlemlediği gibi, <span class="calibre3">"Onlar yaşanıl kırpıntılar ve parçalar halinde resmediyorlardı.")</span> Tarihsel bir ayrıntı: Hk <sup class="calibre9">İ</sup>zlenimci sergi, Nisan 1874'de Nadar'ın Paris'te Boulevard des Capucines'de bulunan fotoğraf stüdyosunda açılmıştır.</p>
</body>
</html>
