<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">ALTIKIRKBEŞ YAYIN 7-2 Fotoğraf Dizisi - 2 Susan Sontag - On Photography, 1977 Türkçesi: Reha Akçakaya</p>
<p class="calibre1">1. baskı: Mayıs - 1993</p>
<p class="calibre1">2. baskı: Şubat 1999</p>
<p class="calibre1">Yayın Yönetmenleri Kaan Çaydamlı / Çetin Şan</p>
<p class="calibre1">Yayma Hazırlayan Çetin Şan</p>
<p class="calibre1">Kapak Tasarımı 2 Tasarım Mehmet Ulusel /Erol Egemen</p>
<p class="calibre1">Dizgi</p>
<p class="calibre1">R.A.</p>
<p class="calibre1">Baskı</p>
<p class="calibre1">Umut Matbaacılık (0-212) 637 09 34</p>
<p class="calibre1">© Akcalı Telif Haklan aracılığıyla ALTlKlRKBEŞ YAYlN</p>
<p class="calibre1">Bu çevirinin tüm yayın haklarını sahiplendik. Tanıtım alıntıları dışında - makul boyutlarda- izinsiz çoğaltılması ahlak kurallarına ve yasalarımıza göre suç sayılmaktadır. Böyle bir h^kete kalkışmak istediğinizde önce bize sorarsanız uygar dünya adına seviniriz.</p>
<p class="calibre1">P.S.: Tüm fotokopi fanzinler, yukardaki açıklamadan bağırnsızdırlar. Onlar istedikleri ALTlKIRKBEŞ kitabını veya metnini çoğaltabilir, bozup yeniden yaratabilirler. Okurla^mızı yasal dergileri değil "fotokopi faıızinleri" izlemeye çağırıyoruz.</p>
<p class="calibre1">Onlar sizi uçurumdan aşağı itecek güce sahiptirler ve uçmayı öğrenenin zamanı geldi. Yaşasın FOTOKOPi, Yaşasın ^AOS.</p>
<p class="calibre1">ALTlKIRKBEŞ YAYlN bir Kaybedenler Klübü tribidir. Yazışma Adresi: P.K. 114 Acıbadem, İstanbul Konuşma Adresi:: (0-222) 221 88 02</p>
<p class="calibre1">Chicago Üniversitesi ve Harvard'da felfese eğitimi gördü. Çeşitli kolej ve üniversitelerde felsefe dersleri verdi. Eleştiri yazıları ve romanlarının yanı sıra senaryolar yazıp sinema yönetmenliği de yapan Sontag, daha çok çağdaş kültürü ele alan denemeleriyle tanınır.</p>
<p class="calibre1"><a id="bookmark0"></a><span class="calibre2">mm</span></p>
<p class="calibre1">Susan Sontag ve oğlu David, 1965. Fotoğraf: Diane Arbus</p>
<p class="calibre1">kişisel toplantı notları ...</p>
<p class="calibre1">I. /    "b.t. bir gün pendik'le karısı a.l. w karısının dostu m.d.'yi öldürür.</p>
<p class="calibre1">m.d.'nrn karısı rd. ise kartal l. ağır ceza mahkemesinde, yargıca, 'h.t., kocamı parça/aı/ıAfaıı <span class="calibre3">soıırtı kemiklerini sobada yakmış, etleri de bilinmeyen bir yere </span>«tıııif. <span class="calibre3">cesedi ortadan kaldırdığı için kocamın öldüğünü ispatlayamıyonım. bu yüzden eşimin iş yerine ge/eıı vergileri ödüyorum' dedi. duruşma ertelendi.</span></p>
<p class="calibre1"><span class="calibre3">tiirkiye bastnı'ndan. kişisel koleksiyoıı.</span></p>
<p class="calibre1">— Hep soğukta olmak garip bir duygu.</p>
<p class="calibre1">— Mumları söndürürsen içeri girmezler.</p>
<p class="calibre1">Ay ışığında fazla uyumuş olabilir miyim?</p>
<p class="calibre1">— Boğa kanından tadın, sahip.</p>
<p class="calibre1">— Eteğini kaldırmıyorsa, saygısındandır.</p>
<p class="calibre1">— Bu sabah, yataktan çıkmayacağım.</p>
<p class="calibre1">— Her seferin, son sefer olduğuna inanırlarmış?</p>
<p class="calibre1">— Başka soru sormayacağım?</p>
<p class="calibre1">— Doğrusunu istersen, bütün kâbuslar aynı şehirden çıkıyor.</p>
<p class="calibre1">— Mutluluğa alışkın değil, korkuyorum.</p>
<p class="calibre1">— Ayın ışığını söndür, karanlıkta seviş.</p>
<p class="calibre1">— Axe, Africa. Gerisi size kalmış.</p>
<p class="calibre1">Cumartesi gecesi O.l:OO'dan sonra başlayan otantik bir filmden duyulan rastgele parçalar. buluntu metin (found writing!)</p>
<p class="calibre1"><a id="bookmark1"></a>Ç.</p>
<p class="calibre1">kentte yaşıyorum ve izimi buldular.</p>
<p class="calibre1">II. <span class="calibre3">1</span></p>
<p class="calibre1"><span class="calibre3">"peki sen hiç yağmur yağsın diye dua ettin mi, börek yedin mi?"</span></p>
<p class="calibre1">Ön sevişme öncesi sık sorulan sorular antolojisinden</p>
<p class="calibre1">Bir Kadıköy sözü: Eğer birini ertesi gün güneşin doğup doğmayacağı konusunda endişelenmemesi için uyarırsanız, elde edeceğiniz tek şey en iyi ihtimalle sizin için endişelenen biri olur.</p>
<p class="calibre1">"En iyi ilıtimalle iki saat sonra ordayız" dedi. Kadın hafifçe başını sallayıp arkaya uzandı. Pakete ulaşamayınca emniyet kemerini çözdü. Sarı elmalardan birini alıp tekrar koltuğa yerleşti. Büyük bir dikkatle ve rahatsız edecek kadar yavaş soymaya başladı. Çok iyi elma soyardı. Kabuğu hiç kopartmadan tek parça halinde soyar, elmayı tam ortadan olmasına dikkat ederek ikiye ayırır ve çekirdek yuvalarını elmaya hiç zarar vermeden çıkartırdı. Bir parça ısırıp adamın ağzına doğru uzattı, adam gözlerini yoldan ayırmadan alışkın bir hareketle elmayı tutan parmaklara küçük bir öpücük kondurup iri bir parça koparttı. İki gündür bu şekilde besleniyorlardı. Kadın zayıf, uzun boylu, kumral ve iri göğüslüydü. Adamın birlikte olmayı isteme sebebi en azından başlangıçta bu son nitelikti. Daha sonraki yıllarda bunu unutup 'nerdeyse tüm yüzünü kaplayan gülümsemesi' olduğunu iddia etti. Kadın bu konuda hiç konuşmadı. Bu esnada sağ ön tekerlekleri patladı.</p>
<p class="calibre1">K.</p>
<p class="calibre1">tablo,table,tabela</p>
<p class="calibre1"><span class="calibre4">susan sontag</span></p>
<p class="calibre1"><span class="calibre4">fotoğraf üzerine</span></p>
<p class="calibre1"><span class="calibre4">türkçesi: reha akçakaya</span></p>
<p class="calibre1">altıkırkbeş <span class="calibre3">yayın </span>İstanbul, <span class="calibre3">1999</span></p>
<p class="calibre1"><a id="bookmark2"></a>içindekiler</p>
<p class="calibre1"><a id="bookmark3"></a>çevirenin notu</p>
<p class="calibre1">Fotoğraf Üzerine (On <span class="calibre3">Photography)</span> yayımlanalı tam on altı yıl oluyor. Dolaylı olarak üzerinde konuştuğumuz, başka kitaplarda aktarmalarını okuduğumuz, ve fotoğraf tarihinin önemli basamaklarından biri olduğunu bildiğimiz bu kitabı dilimize kazandırmış olmanın gururunu Altıkırkbeş Yayın ile paylaşıyorum.</p>
<p class="calibre1">Daha önce yine aynı yayınevi tarafından yayımlanan Roland Barthes'ın <span class="calibre3">Camera</span> Lucida'sı gibi, <span class="calibre3">Fotoğraf Üzerine</span> de fotoğrafın anlamı üzerinde alabildiğine derinlemesine düşünülerek ortaya çıkmış bir eser. Barthes'ın aşırı öznel yaklaşımı Sontag'ın daha tarihsel-toplum-sal bakışından ayrılıyorsa da, bu iki kitabın ortak yönlerinin okuyucunun dikkatinden kaçmayacağını sanıyorum.</p>
<p class="calibre1">Kitaptan alınan iki bölüm daha önce de dilimize çevrilmişti. ("Platon'un Mağarasında", <span class="calibre3">Eleştiri Dergisi,</span> Ekim 1984, Çev: Fatih Özgüven; ve "Melankolik Nesneler", <span class="calibre3">BÜFOK</span> (Boğaziçi Üniversitesi Fotoğraf Kulübü) <span class="calibre3">Bülteni,</span> Sayı 6, Kasım 1984, Çev: Alper Oysal.) Bunların dışında, kitaptan yapılan bazı aktarmalar da çeşitli dergilerimizde yayımlanmıştı.</p>
<p class="calibre1">Elinizdeki çevirinin tamamlanmasında emeği geçenleri de burada anmadan geçmeyelim. Eserin benim için karanlıkta kalan yerlerine titizlikle ışık tutan Terry Dybvig ve Reşit Akçakaya'ya, Fransızca sözcüklerde yardımcı olan H. Ateş Parlaı'a, sinemayla ilgili yardımları için Baha Kuban'a, bir düzeltiden çok daha fazlasını yapan Esra Çay-damlı'ya, bilgisayara el koymama sabırla katlanan eşim Mutlu'ya, çeviri sürecini ilgiyle izleyerek bana destek olan dostlarıma ve beni bu işe "kışkırtan" yayımcılanm Kaan Çaydamlı ve Çetin Şan'a şükran borcum var.</p>
<p class="calibre1">Güncelliğini koruduğuna inandığım bu eserin yalnızca fotoğrafı kuramsal boyutuyla ele almak isteyenlerin değil, aynı zamanda resim, yazın, sinema, mimari ya da özellikle Susan Sontag ile ilgilenen okuyucular için doyurucu olmasını diliyorum.</p>
<p class="calibre1">Reha Akçakaya Nisan 1993, İstanbul</p>
<p class="calibre1"><a id="bookmark4"></a>susan sontag fotoğraf üzerine</p><div class="calibre5"><img src="main-1.png" alt="" class="calibre6"/></div>
<p class="calibre1">"Optimus", Taşınabilir Çadır Karanlıkoda, 1890 British Journal Almanac.</p>
<p class="calibre1"><span class="calibre3">Nicole Stephane için</span></p>
<p class="calibre1">Her şey tek bir denemeyle başladı - fotoğraf-lanmış nesnelerle sarılı almamızın ortaya çıkardığı bazı estetik ve ahlaki sorunlara değinen bir makaleydi bu; ancak fotoğrafların ne olduklarını ne kadar çok düşündüysem, onlar o kadar karmaşık ve imalı olmaya başladılar. Böylece denemeler birbirini kavaladı (buna ben de şaşırdım) - fotoğrafların anlam ve gelişimi üzerine ilerleyen denemeler ve bu, ilk denememde taslağı çizilen ve daha sonra gelen denemelerde belgelenen ve dışına çıkılan tartışma daha kuramsal bir biçimde özetlenebilecek ve genişletilebilecek hale gelinceye kadar sürdü; ve o zaman durabildim.</p>
<p class="calibre1">Dostlarım Robert Silvers ve Barbara Epstein'ın aklımdan çıkaramadığım bu fotoğraf düşüncesini yüreklendirmeleri olmasa belki de hiçbir zaman yazılmayacak olan bu denemeler ilk olarak (çok az farklı biçimde) editörleri oldukları The <span class="calibre3">New York Review of Books</span>'ta yayımlanmıştı. Onlara, ve sabırlı tavsiye ve cömert yardımlarından dolayı dostum Don Eric Levine'a şükran borçluyum.</p>
<p class="calibre1">S.S., Mayıs 1977</p><div class="calibre5"><img src="main-2.png" alt="" class="calibre7"/></div>
<p class="calibre1">Tarım Güvenlik İdaresi için çekilen bir fotoğraf. Fotoğraf: Dorothea Lange.</p>
<p class="calibre1"><span class="calibre4">platon'un mağarasında</span></p><div class="calibre5"><img src="main-3.png" alt="" class="calibre8"/></div>
<p class="calibre1">"Yaz Günleri", 1865 civarı. Fotoğraf: Julia Margaret Cameron</p>
<p class="calibre1">Platon'un mağarasında hâlâ iflah olmaz biçimde oturan insanoğlu, o eski alışkanlığını sürdürüp kendini gerçeklikle değil, gerçekliğin görüntüleriyle oyalıyor. <a id="footnote1"></a><sup class="calibre9"><a href="#bookmark5">1</a></sup><span class="calibre3"><sup class="calibre9"></sup></span> Ne var ki fotoğraflarla eğitilmek, daha eski, daha zanaatlı görüntülerle eğitilmeye benzemez. Bir kere, arhk çevremizde dikkatimizi çekmeye çalışan çok daha fazla görüntü var. Bu envanter 1839'da başladı ve o zamandan bu yana hemen her şey fotoğraflandı, ya da bize öyle geliyor. İşte fotoğraflayan gözün bu açgözlülüğü, mağaradaki yani dünyamızdaki tutsaklığımızın koşullarını değiştiriyor. Bize yeni bir görsel şifre öğreten fotoğraflar, neyin bakmaya değer olduğu ve neyi gözlemlemeye hakkımız olduğu konusundaki görüşlerimizi değiştiriyor, genişletiyor. Bunlar bir dilbilgisi, ve daha da önemlisi bir görme töresi oluştururlar. Son olarak, fotografik girişimin en görkemli sonucu, bize tüm dünyayı kafalarımızın içinde - bir görüntüler seçkisi olarak - tutabileceğimiz duygusunu uyandırmasıdır.</p>
<p class="calibre1">Fotoğraf biriktirmek, dünyayı biriktirmektir. Filmler ve televizyon programları duvarları aydınlatır, ışıkları titreşir, ve yok olup giderler; oysa durağan fotoğraftaki görüntü aynı zamanda hafif, üretimi ucuz, taşınması, toplanması ve saklanması kolay bir nesnedir. Gadard'ın <span class="calibre3">Les Carabiniers'inde</span> [Jandarmalar, 1963] iki tembel lümpen köylü yağma yapabilecekleri, ırza geçebilecekleri, öldürebilecekleri, ve düşmana istedikleri her şeyi yapabilecekleri vaadiyle Kral Ordusu'na katılmaya inandırılırlar. Oysa Michel Ange ve Ulysse'in yıllar sonra zaferle eşlerine getirdikleri ganimet dolu bavuldan Anıtlar, Mağazalar, Memeli Hayvanlar, Doğa Harikaları, Ulaşım Araçları, Sanat Eserleri ve dünyanın dört bir yanındaki diğer sınıflandırılmış hazinelere ait yüzlerce kartpostaldan başka bir şey çıkmaz. Go-dard'ın esprisi fotografik görüntünün anlaşılması zor büyüsü-ı.ıi canlılıkla parodileştirir. Fotoğraflar modern olarak algıladığımız çevreyi oluşturan ve kıvamlaştıran nesneler içinde belki de en gizemlileridir. Fotoğraflar gerçekten de yakalanan deneyim, fotoğraf makinesiyse açgözlü halindeki bilincin en güçlü koludur.</p>
<p class="calibre1">Bir şeyi fotoğraflamak, ona sahip olmak demektir. Bu da insanın kendisiyle dünya arasında bilgi, dolayısıyla güç, olarak hissedilen belli bir ilişki kurması anlamına gelir. Artık herkesin pek iyi bildiği, ve insanları dünyayı basılı sözcükler halinde soyutlamaya alıştıran o yabancılaşmaya ilk adımın, modem ve inorganik toplumlar kurmak için gereken Faust'vari enerji fazlasını ve ruhsal yıkımı doğurmuş olduğu düşünülür. Oysa bugün öyle görünüyor ki, basım, insanların geçmişin neye benzediği ve bugünün nerelere uzandığı konusunda sahip oldukları bilginin çoğunu sağlayan fotografik görüntülere oranla dünyayı süzmenin, onu zihinsel bir nesne haline getirmenin çok daha az tehlikeli bir biçimidir. Açıkçası, bir kişi ya da olay hakkında yazılanlar, tıpkı el yapımı görsel anlatımlar, örneğin resimler ve çizimler gibi birer yorumdur. Fotoğraf üzerindeki görüntülerse dünya hakkındaki anlatımlardan çok, sanki onun parçaları, herkesin yapabileceği ya da sahip olabileceği gerçeklik minyatürleridir.</p>
<p class="calibre1">Dünyanın ölçeğiyle oynayan fotoğrafların kendileri de küçültülür, büyütülür, yanlarından kırpılır, rötuşlanır, tahrif edilir ve süslenirler. Kâğıttan yapılmış nesnelerin her zamanki hasta-lıklanna kapılır, eskirler; değerlenir, alınıp satılırlar; çoğaltılırlar. Dünyayı paketleyen fotoğraflar, sanki paketlenmeye davetiye çıkarırlar. Albümlere yapıştırılır, çerçevelenip masaların üstüne konur, duvarlara asılır, saydam olarak perdelere yansıtılırlar. Gazete ve dergiler onlara yer ayırır, polisler onları arşivler, müzeler sergiler, yayımcılar derler.</p>
<p class="calibre1">Uzun bir süre için kitap, fotoğrafları düzenleyerek (ve genellikle minyatürleştirerek) onlara ölümsüzlük değilse bile - fotoğraflar kolaylıkla yırtılan ya da kaybedilen narin nesnelerdir - kalıcılık ve daha geniş bir halk kitlesi garanti etmenin en etkili yolu olmuştur. Kitaba konan bir fotoğraf, açıktır ki, bir görüntünün görüntüsüdür. Bununla beraber, başlangıçta da basılmış ve düzgün yüzeyli bir nesne olan fotoğraf kitapta çoğaltıldığında öz niteliğini bir resme oranla çok daha az yitirir. Yine de kitap, fotoğraf kümelerini genel anlamıyla dolaşıma sokmak için tümüyle doyurucu bir yol değildir. Her ne kadar fotoğrafların izleneceği sıra, sayfa sırası tarafından belirlenirse de, hiçbir şey okuyucuyu önerilen bu sıraya uymaya zorlamaz, ya da her bir fotoğraf üzerinde ne kadar zaman harcanacağını belirtmez. Chris Marker'ın çeşitli konuları işleyen fotoğraflar üzerine akıllıca yapılmış olan filmi <span class="calibre3">Si j'avais quatre dromadaires</span> [Dört Devem Olsaydı, 1966] durağan fotoğrafları paketlemenin (ve büyütmenin) daha incelikli, daha sert bir yolunu önerir. Fotoğraflara bakmanın hem sırası, hem de kesin süresi zorla kabul ettirilir; görsel okunurluk ve duygusal çarpıcılıkta da artış görülür. Ancak bir filmle kopyalanan fotoğraflar, kitaplarda olduğu gibi biriktirilebilir nesneler olmaktan çıkarlar.</p>
<p class="calibre1">Fotoğraflar kanıt oluşturur. Duyduğumuz ancak kuşkuyla karşıladığımız bir şey, bize onun bir fotoğrafı gösterildiğinde kanıtlanmış sayılır. Kullanımının bir biçimiyle, fotoğraf makinesiyle yapılan kayıt, suçlayıcıdır. Paris polisi tarafından Haziran 1871'de Komüncülere karşı girişilen kanlı harekette kullanımından başlayarak, fotoğraflar günümüz devletleri için hareketliliği giderek artan toplulukları kontrol altında tutmanın kullanışlı bir aracı haline gelmiştir. Bir başka kullanım biçimindeyse fotoğraf makinesinin kaydı doğrulayıcıdır. Bir fotoğraf, belli bir şeyin meydana geldiğinin değiştirilemez kanıtıdır. Resim de çarpıtabilir; ancak her zaman resimdekine benzeyen bir şeyin var olduğu, ya da var olmuş olduğu varsayılır. Bir fotoğrafçının sınırlamaları (amatörlük) ve öykünmeleri (sanatçılık) ne olursa olsun, bir fotoğrafın - herhangi bir fotoğrafın - gözle görülür gerçeklikle öteki mimetik nesnelere oranla daha masum ve bu yüzden de daha doğru bir ilişkisi vardır sanki. Yıllar boyunca güçlü, unutulmaz fotoğraflar yapan Alfred Stieglitz ve Paul Strand gibi kutsal görüntü ustaları da, tıpkı fotoğrafları kullanışlı, hızlı birer not alma olarak gören Polaroid sahibi ya da günlük yaşantının anı eşyaları olarak şipşak fotoğraf çeken Brownie marka fotoğraf makinesi sahibi birisi gibi, öncelikle “oradaki" bir şeyi göstermek isterler.</p>
<p class="calibre1">Bir resim ya da düzyazı biçimindeki bir betimleme, asla dar anlamda seçici bir yorumun ötesine geçemezken, bir fotoğraf dar anlamda seçici bir saydamlık olarak ele alınabilir. Oysa tüm fotoğraflara yetke, ilginçlik ve baştan çıkarıcılık veren doğruluk varsayımına rağmen fotoğrafların yaptığı iş, sanat ve hakikat arasındaki çoğunlukla kuşkulu alışverişe genel anlamda bir ayrıcalık oluşturmaz. Fotoğrafçıların gerçeği en çok yansıtmaya çalıştıkları zamanlarda bile, sözsüz anlatılan zevk ve vicdan zorunlulukları onların peşini bırakmaz. 1930'lardaki Tarım</p>
<p class="calibre1">Güvenlik Maresi [Farm Security Administration] fotoğraf projesinin son derece yetenekli elemanları (ki, aralarında Walker Evans, Dorothea Lange, Ben Shahn, Russel Lee de vardı) tümüyle doğru olduğuna inandıkları bakışı film üzerine alıncaya kadar tek bir çiftçinin düzinelerce portresini çekerlerdi - konunun yüzündeki anlatım tam olarak istedikleri yoksulluk, ışık, asalet, doku, sömürü ve geometri kavramlarını destekler oluncaya kadar. Bir fotoğrafın nasıl olması gerektiğine karar verirken, bir kareyi diğerine yeğlerken, fotoğrafçılar hep konular üzerine standartlar koyarlar. Fotoğraf makinesinin gerçekliği yalnızca yorumlamakla kalmayıp onu gerçekten de yakaladığı duygusu yaygınsa da, fotoğraflar bir bakıma dünyanın en az resimler ve çizimler kadar birer yorumudur. Fotoğraf çekmenin görece olarak daha az ayrım gözetir olduğu, daha rastgele ya da kendini geri planda tuttuğu durumlar da, tüm fotoğraf girişiminin didaktikliğini azaltmaz. <sup class="calibre9">İ</sup>şte fotografik kaydın bu pasifliği (ve her yerde bulunur olması) fotoğrafın "mesajı" ve onun sahip olduğu saldırganlıktır.</p>
<p class="calibre1"><sup class="calibre9">İ</sup>dealize eden görüntüler (çoğu hayvan ve moda fotoğrafı gibi), sadeliği baştacı eden işlerden (sınıf fotoğrafları, kasvetli türden natürmortlar ve yükümlü fotoğrafları gibi) hiç de az saldırgan değildir. Fotoğraf makinesinin her türlü kullanımında saklı olan bir saldırganlık vardır. Bu, fotoğrafın en şanlı yılları olan 1840 ve 1850'lerde olduğu kadar, teknoloji sayesinde dünyaya bir dizi potansiyel fotoğraf olarak bakan anlayışın gittikçe daha yaygın hale geldiği daha sonraki yıllarda da açıkça görülebilir. Fotoğraf makinesini resimsel görüntüler elde etmek için kullanan David Octavius Hill ve Julia Margaret Cameron gibi ilk ustalar için bile, fotoğraf çekmekteki amaç, ressamların amaçlarından dağlar kadar farklıydı. Fotoğraf, başlangıcından bu yana mümkün olan en çok sayıda konuyu yakalamak anlamına geliyordu. Resminse hiçbir zaman böylesine büyük bir kapsamı olmamıştır. Fotoğraf makinesi teknolojisinin daha sonra gelen endüstrileşmesi yalnızca ta başından beri fotoğrafın doğasında var olan bir sözü, tüm deneyimleri görüntüye aktararak demokratikleştirme sözünü yerine getirmiştir.</p>
<p class="calibre1">Fotoğraf çekmenin zahmetli ve masraflı bir düzenek gerektirdiği çağ - akıllının, zenginin ve tutkulunun oyuncağı - herkesi fotoğraf çekmeye çağıran parlak cep makineleri çağından gerçekten de çok uzakmış gibi geliyor insana. <sup class="calibre9">İ</sup>ngiltere ve Fransa'da 1840'larda yapılan ilk fotoğraf makinelerinin yalnızca mucitleri ve meraklı kullanıcıları vardı. O zamanlar ortada henüz profesyonel fotoğrafçılar olmadığından amatörler de olamazdı ve fotoğraf çekmenin hiçbir belirgin toplumsal kullanımı yoktu; fotoğraf belirli bir amacı olmayan, yani sanatsal bir etkinlikti, ancak sanat olma yönünde de pek az iddiası vardı. Fotoğraf ancak endüstrileşmesinden sonra bir sanat olarak layık olduğu yere oturdu. Endüstrileşme fotoğrafçının çalışmalarına toplumsal kullanımlar sağladıkça, bu çalışmalara karşı olan tepki de sanat olarak fotoğrafın kendine olan güvensizliğini pekiştirdi.</p>
<p class="calibre1">Son zamanlarda fotoğraf neredeyse seks ve dans kadar yaygın bir eğlence halini aldı - bu da, her kitle sanatı gibi fotoğrafın da birçok kişi tarafından bir sanat olarak icra edilmediğini gösterir. Fotoğraf özünde toplumsal bir ayin, korkuya karşı bir savunma ve bir güç aracıdır.</p>
<p class="calibre1">Aileden sayılan bireylerin (ve öteki insan topluluklarının) başarılarını anmak, fotoğrafın ilk popüler kullanımıdır. En azından evlilik fotoğrafı, evlilik töreninin en azından, yinelenen sözler kadar bir parçası haline gelmiştir. Fotoğraf makineleri aile yaşamının ayrılmaz parçalarıdır. Fransa'da yapılan toplumbilimsel bir çalışmaya göre, çoğu evde bir fotoğraf makinesi bulunmakla birlikte, çocuklu bir evde en azından bir fotoğraf makinesi bulunması olasılığı, çocuksuz bir eve göre iki kat daha fazladır. Bir insanın özellikle küçüklerken çocuklarının fotoğrafını çekmemesi, tıpkı bir ergenlik başkaldırısı olan mezuniyet törenine katılmama davranışı gibi, anne ve babanın ilgisizliğinin bir göstergesidir.</p>
<p class="calibre1">Her aile fotoğraflar yoluyla kendinin, portrelerden oluşan tarihsel bir kaydını - ailenin bütünlüğüne tanıklık eden taşınabilir bir görüntüler takımı - yapar. Fotoğraflar çekildikleri ve bağra basıldıkları sürece, hangi etkinliklerin fotoğraflandığı pek önemli değildir. Aile kurumu Avrupa ve Amerika'nın endüstrileşmekte olan ülkelerinde tam kapsamlı bir ameliyata alındığı sırada fotoğraf aile yaşamında bir ayin olarak yerini alır. Çekirdek aile denen o klostrofobik birim çok daha geniş olan aile topluluğundan kesilip çıkarılırken, fotoğraf gelip aile yaşamının tehlikeye düşen sürekliliğini ve yok olmaya yüz tutmuş olan genişliğini anılaştırmış, simgesel olarak yeniden oluşturmuştur. Dağılmış akrabaların simgesel varlığı o hayalet gibi izlerde, yani fotoğraflarda yaşar. Bir ailenin fotoğraf albümü genellikle büyük aileyle ilgilidir - çoğu kez de ondan arta kalan tek şeydir.</p>
<p class="calibre1">Fotoğraflar bir yandan insanlara gerçekdışı bir geçmişin hayali sahipliğini verirken, diğer yandan da insanların içinde güvensiz oldukları boşluğa sahip olmalarına yardım eder. Böy-lece fotoğraf, modern etkinliklerin en tanımlayıcılarından biriyle, turizmle ardarda yürür. Çok sayıda insan tarihte ilk kez düzenli olarak alışık oldukları çevrenin dışına kısa süreler için geziye çıkıyorlar. Yanına bir fotoğraf makinesi almadan zevk için gezmekse kesinlikle çok garip bir davranış sayılır. Fotoğraflar gezinin yapıldığının, programın yürütüldüğünün, eğlenildiğinin su götürmez kanıtlarını sağlar. Fotoğraflar aile, dostlar ve komşuların bulunmadığı yerlerde yürütülen tüketim dizilerini belgeler. Ancak insanlar daha çok gezdikçe, ya:?amakta oldukları şeyi gerçek kılan araç olarak fotoğraf makinesine olan bağımlılıkları hiç azalmaz. Fotoğraf çekmek Eyfel Kulesi ya da Niagara Şelalesi'nin şipşaklarını çeken tatilciler için hangi gereksinmeyi karşılıyorsa, Nil boyunca yaptıkları tekne gezilerinin ya da Çin'de geçirdikleri iki haftanın fotografik anılarını biriktiren kozmopolitler için de aynı gereksinmeyi karşılar.</p>
<p class="calibre1">Deneyimi doğrulamanın bir yolu olan fotoğraf çekme, aynı zamanda - deneyimi fotojenik olanı aramayla sınırlayarak, onu bir görüntüye, bir anı eşyasına çevirerek - deneyimi reddetmenin bir yoludur. Gezmek, fotoğraf biriktirmek için bir strateji haline gelir. Fotoğraf çekme etkinliğinin kendisi rahatlatıcıdır ve gezi sırasında şiddetlenebilecek olası genel yön kaybetme duygularını yatıştırır. Turistlerin çoğu, karşılaştıkları her dikkate değer şeyle kendileri arasına fotoğraf makinesini koyma zo-runluğunu hissederler. Başka bir tepki göstermekten emin olamadıkları için bir fotoğraf çekerler. Bu hareket deneyime bir biçim verir: dur, fotoğraf çek ve yoluna devam et. Bu yöntem özellikle amansız bir iş ahlağıyla kötürüm olmuş insanlar - Almanlar, Japonlar ve Amerikalılar - için çekicidir. Bir fotoğraf makinesi kullanmak, iş hastasının tatildeyken çalışmamasından ve eğleniyor olma gerekliliğinden kaynaklanan huzursuzluğunu yatıştırır. Bu insanlar, işin dostça taklidi olan bir şeyi yapabilir, fotoğraf çekebilirler.</p>
<p class="calibre1">Geçmişlerinden yoksun bırakılan insanlar hem kendi ülkelerinde, hem de ülkeleri dışında sanki en şevkli fotoğrafçılar olup çıkarlar. Endüstrileşmiş bir toplumda yaşayan herkes yavaş yavaş geçmişten vazgeçmeye zorlanırsa da, ABD ve Japonya gibi bazı ülkelerde geçmişten kopuş özellikle travmatik olmuştur. 1950 ve 1960'ların zengin, kültürsüz ve küstah Amerikan turistinin efsanesi, 1970'lerde aşırı derecede değerlenen Yen sayesinde ada hapishanesinden daha şimdilerde salıverilen, iki yanında taşıdığı birer fotoğraf makinesiyle silahlanmış olan topluluk zihniyetli Japon turistinin gizemiyle yer değiştirmiştir.</p>
<p class="calibre1">Fotoğraf bugün bir şeyi yaşamanın, katılım görüntüsü vermenin en temel araçlarından biri haline gelmiştir. Tam sayfa bir reklamda, biri dışında hepsi şaşkın, heyecanlı ve huzursuz görünen küçük bir insan topluluğu bize doğru bakıyor. Anlatımı farklı olan kişi gözünde bir fotoğraf makinesi tutuyor; kendine hakim görünüyor, neredeyse gülümsüyor. <sup class="calibre9">Ö</sup>tekiler pasif ve açıkça korkmuş izleyicilerken, bir fotoğraf makinesine sahip olmak onu etkin bir şeye, bir röntgenciye dönüştürmüş: duruma bir tek o hakim. Bu insanlar neye bakıyorlar? Bilmiyoruz. Bunun bir önemi de yok. Bu bir olay: görmeye - ve o halde fotoğ-raflamaya - değer bir şey. Teleksten çıkan haberler gibi, fotoğrafın koyu tonlu alt üçte birine beyaz harflerle konmuş reklam yalnızca altı sözcükten oluşuyor: "Prag Woodstack . Vietnam . Sapporo Londonderry LEICA." Yıkılmış umutlar, gençlik maskaralıkları, sömürge savaşları ve kış sporları hep birbiriyle aynı - fotoğraf makinesi bunların hepsini eşit kılmıştır. Fotoğraf çekmek, dünyayla kurulan ve tüm olayların anlamını aynı düzeye çeken kronik röntgenci bir ilişki getirmiştir.</p>
<p class="calibre1">Bir fotoğraf yalnızca bir olayla bir fotoğrafçının karşılaşmasının doğurduğu bir sonuç değildir; fotoğraf çekmek kendi içinde bir olay, üstelik her zamankinden daha diktatörce haklara (olup bitene müdahale etmek, saldırmak ya da küçümsemek) sahip bir olaydır. Bizim bir durum hakkındaki duygularımız, artık fotoğraf makinesinin müdahalesiyle belirtiliyor. Fotoğraf makinelerinin her yerde bulunması, zamanın ilginç olaylardan, fotoğraflanmaya değer olaylardan oluştuğunu akla getiriyor. Bu da karşılık olarak ahlaki karakteri ne olursa olsun, bir kez başladıktan sonra her olayın tamamlanmasına izin verilmesi gerektiğini hissetmemizi kolaylaştırır. Böylece dünyaya yeni bir şey, yani bir fotoğraf getirilebilecektir. Gerçek insanlar orada Vadilerini ya da birbirlerini öldürürken, fotoğrafçı makinesinin arkasında kalır, bir başka dünyanın, hepimizden daha uzun yaşamaya kalkışan görüntü dünyasının minik parçalarını yaratır.</p>
<p class="calibre1">Fotoğraf çekmek esas olarak bir müdahale etmeme edimidir. Benzin tenekesine uzanan Vietnamlı rahip ve bağlanmış bir işbirlikçiyi süngüleyen Bengalli gerillanınki gibi çağdaş haber fotoğrafçılığının anılardan silinmeyen darbelerindeki dehşetin bir bölümü de, fotoğrafçının bir fotoğrafla bir yaşam arasında seçme şansı olduğunda fotoğraflamayı seçmesinin ne denli akla yakın hale geldiğini fark etmemizden kaynaklanır. Müdahale eden insan fotoğraflayamaz; fotoğraflamakta olansa müdahale edemez. Dziga Vertav'un büyük filmi <span class="calibre3">Man With A Movie Came-ra</span> [Kameralı Adam, 1929] bir fotoğrafçının ideal görüntüsünü; sürekli hareket içinde olan, birbirinden çok farklı olaylar panoraması içinden herhangi bir müdahaleye olanak bırakmayacak bir çeviklik ve hızla geçen birisi olarak sunar. Hitchcock'un eseri <span class="calibre3">Rear Window</span> [Arka Pencere, 1954] ise bunu tamamlayıcı bir görüntü sunar: James Steward'ın oynadığı fotoğrafçı, makinesi aracılığıyla bir olayla giderek sıkılaşan bir ilişkiye girer. Bunun tek nedeniyse fotoğrafçının kırık bir ayak yüzünden tekerlekli sandalyeye bağlı olmasıdır; geçici olarak hareketsiz kılınmış olmak onu gördüğüne müdahale etmekten alıkoyar, fotoğraf çekmeyi daha da önemli hale getirir. Müdahale etmeyle fiziksel olarak uyumlu olmasa da, fotoğraf makinesi kullanmak yine de bir katılım biçimidir. Fotoğraf makinesi bir gözlem istasyonu da olsa, fotoğraflama edimi pasif gözlemin ötesinde bir şeydir. Tıpkı cinsel röntgencilik gibi üstü kapalı olarak, sıklıkla da açık açık, meydana gelmekte olanı devam etmeye özendirmenin bir yoludur. Bir fotoğraf çekmek demek, olduğu gibi her şeyle, değişmeden kalan (en azından iyi bir fotoğrafı çekilene kadar) <span class="calibre3">sta-tus</span> quo'yla ilgilenmek, bir konuyu - bu ilgi bir başka insanın acısı ya da talihsizliği de olsa - ilginç ve fotoğrafını çekmeye değer kılan her şeyle suç ortaklığı içinde olmak demektir.</p>
<p class="calibre1">Diane Arbus "Hep, fotoğrafın yaramazca bir şey olduğunu düşünmüşümdür - onun beğendiğim yanlarından biri de buydu," diye yazar, "Ve onu ilk yaptığımda kendimi çok sapkın hissetmiştim." Fotoğrafçı eğer adı kötüye çıkmış, tabu olan ve kıyıda kalmış konular arıyorsa, profesyonel bir fotoğrafçı olmak - Arbus'un pop deyimini kullanırsak - yaramazca sayılabilir. Ancak bugünlerde yaramaz konular bulmak eskiye göre daha zor. Zaten fotoğraf çekmenin sapkın yanı tam olarak nedir ki? Eğer profesyonel fotoğrafçılar makine arkasında sık sık cinsel fanteziler kuruyarlarsa belki de asıl sapkınlık bu fantezilerin hem akla yakın, hem de bu yüzden uygunsuz olmalarında yatıyordur. <span class="calibre3">Blow</span> Up'ta [Cinayeti Gördüm, 1966] Antonioni'nin moda fotoğrafçısı, şakırdayan fotoğraf makinesiyle Verusch-ka'nın bedeni çevresinde çırpınırcasına dolaşır durur. Gerçekten de yaramazlıktır bu! Aslına bakarsanız fotoğraf makinesi kullanmak birisine cinsel olarak ulaşmanın pek de iyi bir yolu değildir. Fotoğrafçıyla konu arasında uzaklık bulunmak zorundadır. Fotoğraf makinesi ırza geçmez, hatta sahip de olmaz, ancak kötüye kullanabilir, zorlayabilir, sınırlara tecavüz edebilir, çarpıtabilir, sömürebilir, ve metaforun uzanabildiği en uç noktada öldürebilir; cinsel itip kakmanın aksine, belli bir uzaklıktan ve biraz kopuklukla yürütülebilen etkinliklerde bulunabilir.</p>
<p class="calibre1">Michael Powell'ın bir röntgenci üzerine değilse bile, makinesine gizlediği bir silahla fotoğrafını çektiği kadınları öldüren bir psikopat üzerine yaptığı filmi <span class="calibre3">Peeping Tom'da</span> [Röntgenci, 1960] bundan çok daha güçlü bir cinsel fantezi yer alır. Filmin kahramanı konularına elini bile sürmez. Onların bedenlerine sahip olmak istemez; onların varlıklarını film üzerine alınmış halleriyle - onları kendi ölümlerini yaşarken gösteren görüntüler - ister, bunları da evinde, kendi zevki için izler. Film iktidarsızlıkla şiddet, profesyonelleşmiş bakışla zulüm arasında bulunan ve fotoğraf makinesine bağlı olan ana fanteziye işaret eden bağlantılar bulunduğunu varsayar. Erkeklik organı olarak fotoğraf makinesi, herkesin doğallıkla kullandığı o kaçınılmaz metaforun olsa olsa çelimsiz bir çeşitlemesidir. Bu fantezinin farkında oluşumuz ne kadar belirsiz de olsa, filmi "takmak," makineyi "doğrultmak," filmi "çekmek" <span class="calibre3">1</span> derken bu fanteziyi açıkça dile getirmiş oluruz.</p>
<p class="calibre1">Eski model fotoğraf makineleri şimdikilerden çok daha hantaldı ve bunlara bir Bess tüfeğinden daha zor film takılırdı.<sup class="calibre9">2</sup> Bugünün fotoğraf makinesiyse bir ışın tabancası olmaya çabalıyor. Bir reklam diyor ki:</p>
<p class="calibre1">Yashica Elektro-35 GT. Ailenizin bayılacağı uzay çağı fotoğraf makinesi. Gündüz ya da gece nefis fotoğraflar çekin. Otomatik olarak. Hiçbir saçmalıkla uğraşmadan. Yalnızca nişan alın, görüntüyü netleyin ve çekin. Gerisini GT'nin bilgisayar beyni ve elektronik perdesi halledecektir.</p>
<p class="calibre1">Fotoğraf makinesi de tıpkı araba gibi, yırtıcı bir silah olarak satılır - mümkün olduğunca otomatik, fırlamaya hazır bir silah. Popüler zevk, kolay ve göze görünmeyen bir teknoloji ister. <sup class="calibre9">Ü</sup>reticiler fotoğraf çekmenin ne yetenek, ne de uzman bilgisi gerektirmediği, makinenin her şeyi bildiği ve iradenin en hafif bir dokunuşuna tepki vereceği konusunda müşterilerine güvence verirler. Bu, kontakt anahtarını çevirmek ya da tetiği çekmek kadar kolaydır.</p>
<p class="calibre1">Silahlar ve arabalar gibi fotoğraf makineleri de kullanımları bağımlılık yapan fantezi makineleridir. Ancak sıradan konuşma dili ve reklamların aşırılıklarına rağmen, öldürücü değildirler. Arabaları silah gibi pazarlayan abartmada en azından şu kadar gerçek payı vardır: savaş zamanları dışında arabalar silahlardan çok daha fazla insan öldürmüştür. Silah olan fotoğraf makinesi öldürmediğine göre, bu uğursuz metafor sanki yalnızca bir blöftür - tıpkı bir erkeğin bacakları arasında bir silah, bıçak ya da alet taşıdığı fantezisi gibi. Ancak yine de fotoğraf çekme ediminde yırtıcı bir şeyler var. Asanları fotoğraflamak, onları hiçbir zaman kendi gözleriyle göremeyecekleri biçimde görerek ve kendi haklarında asla edinemeyecekleri bilgileri elde ederek onlara saygısızlık etmek demektir; fotoğraflamak insanları simgesel olarak sahip olunabilen nesnelere dönüştürür. Nasıl fotoğraf makinesi silahın toplum tarafından zararsız hale getirilmiş haliyse, bir insanı fotoğraflamak da zararsız hale getirilmiş bir cinayettir - hüzünlü, korkulu bir zamana uygun düşen yumuşak bir cinayet.</p>
<p class="calibre1">Sonuçta insanlar, daha da fazla görüntüye boğulmuş bir dünyada yaşama pahasına şiddetlerini silahtan çok fotoğraf makineleriyle dışa vurmayı öğrenebilirler. Asanların kurşunları bırakıp film kullanmaya başladığı yerlerden biri, silahlı safarinin yerini fotografik safariye bırakmakta olduğu Doğu Afrika'dır. Bu avcıların Winchester'leri değil, Hasselblad'ları var; onlar çifteyi nişanlamak için teleskopik nişangâhtan bakmak yerine, fotoğrafı çerçevelemek için vizörden bakıyorlar. Yüzyıl sonu Londra'sında Samuel Butter "Gövdeye kimi indiriversem diye kükreyen aslanlar gibi, her çalının içinden bir fotoğrafçı çıkıyor" diye yakınmıştır. Bugünse fotoğrafçı, çevresi kuşatılmış ve öldürülemeyecek kadar ender rastlanan hayvanları kovalıyor. Ekoloji safarisi denen bu ciddi komedide silahlar başkalaşmış, birer fotoğraf makinesi olmuş. Çünkü doğa artık o eski doğa - insanların zararlarından korunma gereksinmesi duydukları doğa - değil. Bugün doğanın - ehlileştirilmiş, tehlikeye sokulmuş ve ölümlü olan doğanın - insanlardan korunması gerekiyor. Biz korktuğumuz zaman ateş ederiz. Nostalji duyduğumuzdaysa fotoğraf çekeriz.</p>
<p class="calibre1">Şu anda nostaljik bir dönemde yaşıyoruz, fotoğraflar da bu nostaljiyi etkin bir biçimde destekliyor. Fotoğraf yaslı bir sanat, bir alacakaranlık sanatıdır. Fotoğraflanan konuların çoğu, yalnızca fotoğraflanmış oldukları için bir pathos'a bürünürler. Çirkin ya da grotesk bir konu, fotoğrafçının ilgisiyle onurlandırıl-dığında duygulandırıcı hale gelebilir. Güzel bir konu, eğer eskimiş, bozulmuş ya da artık yok olmuşsa acıklı duyguların nesnesi olabilir. Tüm fotoğraflar birer <span class="calibre3">memento</span> mori'dir.<sup class="calibre9">1</sup> Bir fotoğraf çekmek demek, bir başka kişinin (ya da şeyin) ölümlülüğüne, incinebilirliğine ve değişebilirliğine katılmak demektir. Bu anı, sözcüğün tam anlamıyla dilimleyip donduran fotoğraflar, zamanın o amansız eritişine tanıklık eder.</p>
<p class="calibre1"><sup class="calibre9">İ</sup>nsanoğlunun yarattığı manzara tam baş döndürücü bir değişim yaşamaya başlamışken, fotoğraflar da dünyayı kopyalamaya başlamışlardır: sayısız biyolojik ve toplumsal yaşam kısa bir zaman aralığı içinde yok edilirken, yok olanın kaydını tutacak bir araç bulunmaktadır. Atget ve Brassal'nin duygulu, incelikle dokunmuş Paris'inin büyük bölümü yok olup gitti. Tıpkı aile albümünde saklanan, ve fotoğraflardaki varlıklarıyla ortadan kaybolmalarının getirdiği korku ve vicdan azabının birazını savan ölmüş yakınlar ve dostlar gibi, bugün harap durumdaki mahallelerin, çirkinleştirilip kısırlaştırılmış kırsal alanların fotoğrafları da geçmişle aramızda cepte taşınabilen bir ilişki kurar.</p>
<p class="calibre1">Fotoğraf hem yalancı bir hazır bulunma, hem de orada olmamanın bir göstergesidir. Bir odada yanan odun ateşi gibi, fotoğraflar - özellikle insanların, uzaklardaki manzaraların ve kentlerin, yok olup gitmiş geçmişin fotoğrafları - hayal kurmaya kışkırtırlar insanı. Fotoğraflar tarafından uyandırılan elde edilmezlik duygusu, tutkuları uzaklıkla birlikte artan insanların ero’ik duygularını doğrudan destekler. Evli bir kadının çantasında taşınan sevgili fotoğrafı, bir gencin yatağının üzerine astığı rock yıldızı posteri, seçmenin yakasına iğnelenmiş olan rozetteki politikacı portresi, taksi şoförünün çocuklarının güneşliğe iliştirilmiş şipşakları - fotoğrafların tüm bu tılsımlı kullanımları hem içli, hem de gizliden gizliye büyülü bir duygu anlatır: bunlar bir başka gerçeklikle ilişki kurma ya da ona sahip çıkma girişimleridir.</p>
<p class="calibre1">Fotoğraflar en dolaysız ve en yararcı biçimiyle tutkuyu yü-reklendirebilirler - tıpkı bir insanın mastürbasyona yardımcı olması için, istek uyandıran insanların anonim örneklerinin fotoğraflarını biriktirmesi gibi. Fotoğraflar ahlaki dürtüyü uyarmak için kullanıldıklarında iş daha da karmaşıklaşır. Tutkunun tarihi yoktur - en azından her keresinde tümüyle ön planda olan ve acil bir şey olarak yaşanır. Orijinal örnekler tarafından uyarılır, bu anlamda da soyuttur. Oysa ahlaki duygular, karakterleri somut ve durumları her zaman kendine özgü olan tarihe gömülüdür. Bu yüzden fotoğrafın tutku ve vicdan uyandırmak amacıyla kullanımlarında neredeyse birbirine taban tabana zıt kurallar geçerlidir. Vicdanı harekete geçiren görüntüler her zaman belli bir tarihi durumla ilintilidir. Bunlar ne kadar genel olurlarsa, etkili olma olasılıkları o kadar azalır.</p>
<p class="calibre1">Umulmadık bir sefalet bölgesinden haberler getiren bir fotoğrafın, uygun bir duygu ve tavır bağlaını var olmadığı sürece kamuoyunda bir iz bırakması mümkün değildir. Mathew Brady ve arkadaşlarının çektikleri, ve savaş alanlarının dehşetini yansıtan fotoğraflar, insanları <sup class="calibre9">İ</sup>ç Savaş'a girmeye daha az hevesli yapmamıştı. Andersonville'de yatan, üstü başı dökülen, iskeleti çıkmış yükümlülerin fotoğrafları Kuzey'de kamuoyunu ateşlemişti - Güney'e karşı. (Andersonville fotoğraflarının etkisi biraz da o zamanlar fotoğrafa bakmanın yepyeni bir şey olmasından kaynaklanıyordu.) Pek çok Amerikalının 1960'larda ulaşmış olduğu siyasi anlayış, onların Dorothea Lange'ın 1942'de toplama kamplarına taşınan Batı kıyısındaki Nissei'de çektiği fotoğraflara bakarken bu fotoğrafların konusunun ne olduğunu (hükümet tarafından büyük bir Amerikalı topluluğu üzerinde işlenen bir suç) fark etmelerine izin veriyordu. Bu fotoğrafları 1940'larda gören pek az insan böylesine kararlı bir tepki gösterebilirdi; böyle bir yargının tüm nedenlerinin üzeri savaş yanlısı bir konsensusla örtülmüştü. Fotoğraflar ahlaki değer oluşturmazlar, ancak bir görüşü güçlendirebilirler - ve yeni oluşmaya başlayan bir tanesini de inşa etmeye yardımcı olabilirler.</p>
<p class="calibre1">Fotoğraflar bir akış değil, ancak gerçek birer zaman dilimi oldukları için hareketli görüntülerden daha fazla akılda kalırlar. Televizyon, her biri bir öncekini silen rastgele görüntülerin bir akışıdır. Her bir durağan fotoğraf saklanıp tekrar tekrar ba-kılabilecek ince bir nesneye dönüşmüş olan ayrıcalıklı bir andır. 1972'de dünyanın pek çok gazetesinin baş sayfasında çıkana benzer (üzerine az önce bir Amerikan napalmı serpilmiş olan çıplak bir Güney Vietnam'lı çocuk yol boyunca fotoğraf makinesine doğru koşuyor, kolları açık, acıyla haykırıyor) fotoğraflar herhalde kamuoyunda savaşa karşı duyulan tiksintiyi arttırmada televizyondan aktarılan yüzlerce saatlik barbarlıktan çok daha etkili olmuştur.</p>
<p class="calibre1">Amerikan halkı eğer, bir bakıma on yıl sonra Vietnam'da yapılacaklardan çok daha büyük bir çevre yıkımı ve soykırım olan Kore savaşının fotografik kanıtlarıyla karşılaşmış olsaydı, Kore Savaşı'na karşı suskunlukta bu denli uyuşma içinde ol-rnazdı diye düşünülebilir. Ancak bu varsayım anlamsızdır. Halk bu fotoğrafları görmedi, çünkü onlara ideolojik olarak yer yoktu. Hiç kimse Felix Greene ve Marc Riboud'nun Hanoi fotoğraflarını getirmesi gibi, Pyongyang' daki günlük yaşamın fotoğraflarını getirip göstererek aslında düşmanın da insan yüzlü olduğunu göstermemişti ki. Amerikalılar gerçekten de Vietnam'da acı çeken insanların fotoğraflarına ulaşabiliyordu (bunların çoğu askeri kaynaklardan geliyordu ve oldukça farklı bir kullanım için çekilmişlerdi), çünkü bu olay hiç de azırnsanma-yacak sayıda insan tarafından vahşi bir sömürge savaşı olarak tanımlanmış, fotoğrafçılar da bu fotoğrafları elde etme çabalarında arkalarında destek hissetmişlerdi. Kore savaşıysa bundan daha farklı anlaşılmıştı - <sup class="calibre9">Ö</sup>zgür Dünya'nın Sovyetler Birliği ve Çin'e karşı verdiği mücadelenin bir parçası olarak - ve bu nitelendirme verildiğinde, Amerikan ateş gücünün sınırsız zulmünü gösteren fotoğraflar biraz anlamsız kaçacaktı.</p>
<p class="calibre1">Bugün bir olay kesinlikle fotoğraflanmaya değer bir şey anlamına gelse de, hâlâ o olayın nelerden oluştuğunu belirleyen tek şey (en geniş anlamıyla) ideolojidir. Bir olayın kendisi isimlendirilip tanırnlanıncaya kadar, o olaya ait fotografik ya da başka tür bir kanıt bulunamaz. Ve olayları oluşturabilen - daha doğrusu tanımlayan - şey hiçbir zaman fotografik kanıt değildir; fotoğrafın katkısı her zaman olayın isimlendirilmesinden sonra gelir. Fotoğrafların ahlaki olarak etkili olup olamayacağı, ilgili bir siyasi görüşün var oluşuna bağlıdır. Ardında bir siyaset olmadan, tarihin kıyım fotoğraflarına herhalde yalnızca gerçekdışı ya da moral bozucu duygusallıklar olarak bakılacaktır.</p>
<p class="calibre1">Ahlaki saldırı dahil olmak üzere insanların, baskı altında tutulan, sömürülen, açlık çeken ve kılıçtan geçirilen başka insanların fotoğraflarına tepki olarak oluşturabilecekleri duyguların niteliği de, onların bu tür görüntülere ne derece aşina olduklarına bağlıdır. Don McCullin'in 1970' lerin başında çektiği ve bir deri bir kemik kalmış Biafra'lıları gösteren fotoğrafları, Werner Bischofun 1950'lerin başında çektiği ve Hintli açlık kurbanlarını gösteren fotoğraflarına oranla birçok kişi için daha az etkili olurken, Sahra'da açlıktan ölen Tuareg ailelerinin 1973'te her yerde yayınlanan fotoğrafları herhalde pek çok insana artık iyice tanıdık hale gelen bir gaddarlık gösterisinin dayanılmaz yinelenişi gibi görünmüştür.</p>
<p class="calibre1">Fotoğraflar yeni bir şey gösterdikleri sürece şok yaratabilirler. Ancak ne yazık ki ortadaki para giderek arttırılıyor - biraz da bu tür dehşet veren görüntülerin çoğalması yoluyla. Bir insanın en üst düzeydeki dehşetin fotografik envanteriyle ilk karşılaşması gizli bir şeyin açığa çıkarılması, prototip olarak modern olan bir açığa çıkarmadır: olumsuz bir gerçekle birdenbire yüz yüze gelmektir. Benim için bu, Bergen-Belsen ve Dac-hau'nun Temmuz 1945'te bir rastlantı eseri Santa Monika'daki bir kitapçıda karşılaştığım fotoğraflarıydı. Gördüğüm hiçbir şey - fotoğraf olaraf ya da gerçek yaşamda - beni böylesine keskin, derinden ve bir anda yaralamamıştı. Gerçekten de, ne hakkında olduklarını tam olarak anlamamdan yıllar önce meydana gelmesine rağmen, yaşamımı bu fotoğraflara bakmamdan öncesi (ki o zaman on iki yaşındaydım) ve sonrası diye ikiye ayırmak bana çok akla yakın geliyor. Peki bunlara bakmanın ne gibi bir yararı olmuştu? Bunlar yalnızca birer fotoğraftı - sözünün edildiğini pek sık duymadığım ve değiştirmek için hiçbir şey yapamayacağım bir olayın, tahmin edemeyeceğim ve din-diremeyeceğim bir acının fotoğrafları. Bu fotoğraflara baktığımda bir şey kopuvermişti. Bir sınıra gelmiştim ve bu sınır yalnızca dehşetin sınırı da değildi; kendimi değiştirilemez biçimde üzgün ve yaralanmış hissetmiştim. Ancak duygularımın bir parçası gerginleşmeye başlamıştı; içimde bir şey ölmüştü; bir şeyse hâlâ ağlıyor.</p>
<p class="calibre1">Acı çekmek, acının ne vicdanı ne de acıma yeteneğini güçlendirmesi gerekmeyen görüntüleriyle birlikte yaşamaktan farklı bir şeydir. Bu, o yetenekleri bozabilir bile. <sup class="calibre9">İ</sup>nsan bu tür görüntüleri bir kez gördü mü, daha fazlasını da görme yolunda ilerlemeye başlamış demektir. Görüntüler insanı mıhlayıverir. Görüntüler insanı uyuşturur. Fotoğraflar aracılığıyla bilinen bir olay, o olayın fotoğraflarının hiç görülmemesi durumundan daha gerçek hale gelir - Vietnam savaşını düşünün. (Karşı bir örnek olarak da, hiç fotoğrafına sahip almadığımız Gulag Takım adaları'nı düşünün.) Ancak görüntülerle tekrar tekrar karşılaştıktan sonra o olay da giderek daha az gerçek hale gelir.</p>
<p class="calibre1">Aynı kural, pornografi için olduğu gibi kötülük için de ge-çerlidir. Nasıl insanın ilk kez bir pornografik film seyrettiği zamanki şaşkınlığı birkaç film daha izledikten sonra yavaş yavaş yok olursa, fotoğraflanmış gaddarlıkların yarattığı şok da tekrarlanan izlemelerle hafifler. Bizi kızdıran ve üzen tabu duygusu, neyin uygunsuz olduğunu belirleyen tabu duygusundan daha güçlü değildir. Ve bunların her ikisi de son yıllarda fazlasıyla zorlanmışlardır. Dünyayı saran uçsuz bucaksız sefalet ve adaletsizliğin fotografik kataloğu herkesi gaddarlıkla tanıştırdı, dehşet verici olanı sıradan bir şey haline getirdi - onu daha bir tanıdık, uzak ("bu yalnızca bir fotoğraf") ve kaçınılmaz kıldı. Nazi kamplarının ilk fotoğrafları çıktığında bunların hiçbir bayağı yanı yoktu. Otuz yıl sonraysa bfelki de bir doyum noktasına ulaşıldı. Sorumluluk sahibi fotoğraf şu son yıllarda vicdanı uyandırdığı kadar öldürmüştür de.</p>
<p class="calibre1">Fotoğrafların ahlaki içeriği kırılgandır. Nazi kampları gibi ahlaki referans noktası statüsü kazanmış olan bazı dehşet fotoğrafları dışındaki pek çok fotoğraf duygusal yükünü koruya-mamıştır. Çekildiği zaman konusundan dolayı etkileyici olan bir 1900 yılı fotoğrafı, bugün bizi daha çok 1900 yılında çekilmiş bir fotoğraf olduğu için duygulandırır. Fotoğrafın özel nitelikleri ve niyetleri geçmiş zamanın genelleşmiş pathos'u içinde kaybolup gitme eğilimindedir. Estetik uzaklık, ilk anda değilse bile zamanın akışıyla fotoğraflara bakma deneyimi içine yerleşiyor sanki. Zaman, fotoğrafların çoğunu, hatta en amatörce olanları bile eninde sonunda sanat düzeyine çıkarıyor.</p>
<p class="calibre1">Fotoğrafın endüstrileşmesi, onun toplumun ussal - yani bürokratik - gelenekleri içine emilmesine izin verdi. Artık oyuncak görüntüler olmaktan çıkan fotoğraflar, çevremizi saran genel eşyanın birer parçası haline geldiler - gerçekçi sayılan o indirgeyici gerçeklik yaklaşımının mihenk taşları ve doğrulamaları oldular. Fotoğraflar simgesel nesneler ve bilgi parçaları olarak özellikle aile ve polis gibi önemli kurumların hizmetine girdi. <sup class="calibre9">İ</sup>şte bu yüzden dünyanın fotografik olarak katalog-lanmasında kullanılan pek çok belge, üzerlerinde vatandaşın bir fotoğraf-simgesi bulunmadığı sürece geçerli sayılmaz.</p>
<p class="calibre1">Bürokrasiyle uyumlu olan "gerçekçi" dünya görüşü bilgiyi yeniden tanımlar - teknikler ve bilgilendirme [information] olarak. Fotoğraflar değerlidir, çünkü bizi bilgilendirirler. Neyin bulunduğunu söyler ve bir envanter yaparlar. Casuslar, mete-orologlar, kuşkulu ölümleri araştıran bilirkişiler ve diğer bilgilendirme profesyonelleri için fotoğrafların değerine paha biçilmez. Ancak hemen herkesin fotoğraf kullandığı durumlarda, fotoğrafların bilgilendirme araçları olarak değeri kurmacayla aynı düzeydedir. Kültür tarihinin akışı içinde herkesin bilgi denen şeye sahip olma hakkı bulunduğunu düşündüğümüz anda fotoğrafların verebileceği bilgi çok önemliymiş gibi görünmeye başlar. Fotoğraflar, okumaya kolay kolay alışmayan insanları bilgilendirmenin bir yolu olarak görülmüştür. <span class="calibre3">Daily News</span> hâlâ kendine "New York'un resimli gazetesi" der. Bu onun popülist kimlik iddiasıdır. Yelpazenin öteki ucundaysa, yetenekli ve bilgili okuyucu için tasarlanmış bir gazete olan <span class="calibre3">Le Monde,</span> hiç fotoğraf kullanmaz. Bu tür ızleyici için varsayılan, bir fotoğrafın</p>
<p class="calibre1">bir makaledeki çözümlemeyi ancak görüntülendirebileceğidir.</p>
<p class="calibre1">Bilgilendirme kavramının yeni bir anlamı fotografik görüntü çevresinde yapılanmıştır. Fotoğraf, zamanın olduğu kadar boşluğun da bir dilimidir. Fotografik görüntülerle yönetilen bir dünyada tüm sınırlar ("çerçeveleme") keyfidir sanki. Herhangi bir şey, herhangi bir başka şeyden ayrılabilir, kesintili hale getirilebilir: bunun için gerekli olan tek şey, konuyu farklı biçimde çerçevelemektir. (Bunun tersine, herhangi bir şey (her şey) bir başka şeyin yanına da getirilebilir.) Fotoğraf - herhangi bir şeyin sonsuz sayıda fotoğrafı çekilebileceği için - toplumsal gerçekliği görünüşte sınırsız sayıda küçük birimden oluşmuş kabul eden naminalist bakışı güçlendirir. Dünya fotoğraf yoluyla birbiriyle ilişkisiz, bağımsız parçacıklardan oluşan bir dizi haline gelir; geçmiş ve bugünüyle tarihse bir anekdotlar ve <span class="calibre3">faits divers</span> [kısa haberler] dizisi oluverir. Fotoğraf makinesi gerçekliği atomik, başa çıkılabilir ve opak hale getirir. Birbirine bağlı olmayı ve sürekliliği yadsıyan bir dünya görüşü olmakla birlikte, her bir ana bir gizem karakteri aşılar. Her fotoğrafın birden çok anlamı vardır; gerçekten de bir şeyi fotoğraf haliyle görmek, potansiyel bir hayranlık nesnesiyle karşılaşmak demektir. Fo-tografik görüntünün en üst düzeydeki bilgeliği şöyle der: "<sup class="calibre9">İ</sup>şte yüzey. Şimdi bunun ardında ne olduğunu, eğer görüntüsü buysa gerçekliğin ne olması gerektiğini düşün - ya da daha iyisi, hisset, sezinle." Kendi başlarına hiçbir şeyi açıklayamayan fotoğraflar, çıkarıma, spekülasyona ve fanteziye bitmez tükenmez birer çağrıdırlar.</p>
<p class="calibre1">Fotoğraf, eğer fotoğraf makinesinin kaydettiği gibi kabul edersek dünyayı tanıyabileceğimizi ima eder. Oysa bu, dünyayı göründüğü gibi kabul etmeyerek işe başlayan anlayışın tam tersidir. Anlamanın tüm olabilirliği hayır diyebilmekten kaynaklanır. Kesin konuşmak gerekirse kimse bir fotoğraftan bir şey anlayamaz. Kuşkusuz fotoğraflar bugünün ve geçmişin hayalimizdeki resimlerinin boşluklarını doldurur; örneğin Jacob Ri-is'in 1880'lerde görüntülediği New York sefaleti, ondokuzuncu yüzyıl sonu Amerika'sındaki kentsel yoksulluğun bu denli Dickens'vari olduğunun farkında olmayanlar için şiddetle öğreticidir. Yine de fotoğraf makinesinin gerçekliği verişi, açığa vurduğundan daha fazlasını gizlemek durumundadır. Brecht'in vurguladığı gibi, Krupp fabrikasının bir fotoğrafı, bu kuruluş hakkında sözcüğün tam anlamıyla hiçbir şey açıklamaz. Bir şeyin nasıl göründüğü temeline dayanan sevgisel ilişkinin tam tersine anlamak, o şeyin nasıl işlediği temeline dayanır. <sup class="calibre9">İ</sup>şlev görmeyse zaman içinde oluşur, zaman içinde açıklanmalıdır. Yalnızca anlatan bir şey, bizim anlamamızı sağlayabilir.</p>
<p class="calibre1">Dünyanın fotografik bilgisinin sınırı, onun bir yandan vicdanı harekete geçirirken diğer yandan asla ahlaki ya da siyasi bilgi haline gelememesidir. Durağan fotoğraflardan edinilen bilgi ister alaycı, ister insancı olsun, her zaman bir tür aşırı duygusallık olarak kalacaktır. Ucuza kapatılmış bir bilgi olacaktır bu - bir bilgi benzerliği, bir bilgelik benzerliği; tıpkı fotoğraf çekme ediminin bir sahiplenme benzerliği, bir ırza geçme benzerliği olması gibi. Fotoğrafların çekicilik ve kışkırtıcılıklarını meydana getiren, onlarda kavramlabilir olduğu varsayılan şeyin suskunluğudur. Fotoğrafların her yerde bulunmalarının bizim ahlaki duyarlığımız üzerinde tahmin edilemeyecek kadar büyük bir etkisi vardır. Zaten kalabalık olan bu dünyaya görüntülerden oluşan bir diğerini getiren fotoğraf, dünyanın gerçekte olduğundan daha kolay bulunur olduğuna inanmamıza neden olur.</p>
<p class="calibre1">Fotoğraflar yoluyla gerçekliği onaylama ve deneyimi arttırma gereksinmesi, bugün herkesin bağımlısı olduğu estetik bir tüketiciliktir. Endüstrileşmiş toplumlar vatandaşlarını görüntü bağımlılarına çevirirler; zihinsel kirlenmenin en karşı konulmaz biçimidir bu. Güzellik için, yüzeyin altını yoklamanın bir sonunun gelmesi için, ve dünya bedeninin kurtarılıp kutlanması için acılı özlemler - erotik duyguların bütün bu ögele-ri, fotoğraftan aldığımız zevkte dile gelirler. Ancak başka, daha az özgürleştirici duygular da açığa vurulur. Asanların fotoğraf-lamak için karşı konulmaz bir zorunlulukları olduğunu söylemek yanlış olmaz: bu, deneyimin kendisini bir görme biçimine çevirmektir. Sonuçta bir deneyime sahip olmak bir fotoğraf çekmekle aynı şey haline gelirken, toplu bir olaya katılmak da giderek onun fotoğraflanmış biçimine bakmakla eşitlenir. On-dokuzuncu yüzyılın en mantıklı <span class="calibre3">aesthete'i</span> olan Mallarme, dünyadaki her şeyin bir kitapta son bulmak için var olduğunu söylemişti. Bugünse her şey bir fotoğrafta son bulmak için var oluyor.</p><div class="calibre5"><img src="main-4.png" alt="" class="calibre10"/></div>
<p class="calibre1">Üst kattaki oda, Walpole, Maine, <span class="calibre3">1962 </span>Fotoğraf: Walker Evans</p>
<p class="calibre1"><span class="calibre4">fotoğraflardan amerika'ya puslu bir bakış</span></p><div class="calibre5"><img src="main-5.png" alt="" class="calibre11"/></div>
<p class="calibre1">William Mack, kırların bilgesi. Fotoğraf: Diane Arbus</p>
<p class="calibre1">Walt Whitman kültürün uzanıp giden demokratik görünümlerine bakarken güzellik ve çirkinlik, önem ve önemsizlik arasındaki farkın ötesini görmeye çalışmıştı. Ona göre en cömert olanlar dışındaki değer yargıları düzeysizlik ya da züppelikti. En cesur, en çılgın kültür devrimi peygamberimiz, içtenliğe çok umut bağlamıştı. Gerçeğin ve gerçek Amerikan deneyiminin yeterince geniş bir kapsamı ve canlılığı bulunduğunu düşünen hiç kimsenin güzellik ve çirkinlik üzerinde fazla durmayacağını söylüyordu. Tüm gerçekler, hatta en bayağı olanlar bile Whitman'ın Amerika'sında, yani "gerçeklerin kendilerini dışarı vurdukça ışıkla yıkandıkları," tarihin gerçek kıldığı o ideal yerde, bir kor gibi ışıldar.</p>
<p class="calibre1"><span class="calibre3">Çimen</span> Yapraklarının (1855) ilk baskısının önsözünde ilan edilen Büyük Amerikan Kültür Devrimi patlak vermemiş ve bu durum birçoklarını hayal kırıklığına uğratsa da kimseyi şaşırtmamıştı. Zaten büyük bir şair tek başına ahlaki havayı değiştiremez ki; şairin emrinde milyonlarca Kızıl Muhafız olsa bile bu iş kolay değildir. Kültür devriminin her kâhini gibi Whitman da gerçeklik tarafından zaten yakalanmış ve gizemi aralanmış olan bir sanatı önceden sezinlediğini düşünmüştü. "Birleşik Devletler'in kendisi en büyük şairdir." Oysa kültürel devrim gerçekleşmeyip şiirlerin en büyüğü <sup class="calibre9">i</sup>mparatorluk günlerinde Cumhuriyet zamanındakinden daha az büyük görününce, Whitman'ın halkçı ilerleme programını - güzellik ve çirkinliğin, önemle önemsizliğin demokratik olarak farklı biçimde yeniden değerlendirilmesi programını - başka sanatçılar ciddiye aldı. Kendi gizemlilikleri gerçeklik tarafından bozulmayan Amerikan sanatları (özellikle de fotoğraf) gizemi ortadan kaldırma işine talip olmuşlardı.</p>
<p class="calibre1">Fotoğrafın ilk dönemlerinde fotoğrafların idealize edilmiş görüntüler olmaları bekleniyordu. Bu, hâlâ pek çok amatör fotoğrafçının hedefidir. Bunlar için güzel fotoğraf, bir kadın ya da bir günbatımı gibi güzel bir şeyin fotoğrafıdır. 1915'te Edward Steichen bir apartmanın yangın merdiveninde duran süt şişesini fotoğraflayarak "güzel fotoğraf" anlayışının oldukça farklı örneklerinden birini vermişti. 1920'lerden bu yana eserleri müzelere alınan iddialı profesyoneller de yavaş yavaş lirik konulardan uzaklaşmış, bilinçli olarak düz, zevksiz ve hatta yavan malzeme kullanmaya başlamışlardır. Son yıllarda fotoğraf, herkes için güzel ve çirkin tanımlarını biraz olsun yeniden düzenlemeyi başarmıştır - Whitman'ın önerdiği çizgi doğrultusunda. Eğer (Whitman'ın deyişiyle) "Her bir nesne, durum, kombinasyon ya da süreç bir güzellik sergiliyorsa," bazı şeyleri güzel, bazılarını da çirkin diye ayırmak çok yüzeysel bir yaklaşım olacaktır. Eğer ''bir kişinin yaptığı ya da düşündüğü her şeyin bir önemi varsa," yaşamdaki bazı anlara önemli, bazılarına da önemsiz diye davranmak biraz keyfi olur.</p>
<p class="calibre1">Fotoğraflamak önem bağışlamaktır. Herhalde dünyada güzelleştirilemeyecek bir konu yoktur; üstelik tüm fotoğrafların yapısında olan, onların konularına değer kazandırma eğilimini bastırmanın da yolu yoktur. Ancak, değerin anlamının kendisi değiştirilebilir - tıpkı, Whitman'ın getirdiği müjdenin bir paradisi olan çağdaş fotografik görüntü kültüründe olduğu gibi. Demokrasi öncesi kültürün köşklerinde fotoğraflanan kişi, ünlü bir kişidir. Amerikan deneyiminin açık alanlarındaysa Whit-man'ın tutkuyla kataloğunu tuttuğu ve Warhol'un omuz silkerek değer biçtiği gibi, herkes ünlüdür. Hiçbir an, bir başkasından daha önemli değildir; hiçbir insan, başka bir insandan daha ilginç değildir.</p>
<p class="calibre1">Walker Evans'ın fotoğraflarından oluşan ve Modern Sanat Müzesi tarafından yayımlanan bir kitabın özeti, Whitman'dan alınan, Amerikan fotoğrafının en prestijli soruşturmasının temasını dile getiren bir bölümdür:</p>
<p class="calibre1">Dünyanın tüm ululuğunun ve güzelliğinin onun en küçük parçalarında saklı olduğundan hiç kuşkum yok Önemsiz şeylerde, böceklerde, sıradan insanlarda, kölelerde, cücelerde, bir kenara atılmış süprüntüde tahmin ettiğimden çok daha fazlasının bulunduğuna eminim .</p>
<p class="calibre1">Whitman güzelliği feshetmediğini, ancak onu genelleştirdiğini düşünüyordu. En yetenekli Amerikan fotoğrafçıları da önemsiz ve sıradanın peşinde nesiller boyu süren tartışmalı arayışlarında hep bunu yapmışlardı. Ancak Whitman'ın gerçek Amerikan deneyiminin abartılı açıkyürekliliklerini bütünüyle kaydetme buyruğu, <sup class="calibre9">İ</sup>kinci Dünya Savaşı'ndan sonra olgunluğa erişen Amerikan fotoğrafçıları arasında değerini yitirdi. Cüceleri fotoğraflarsanız ululuk ve güzellik elde etmezsiniz. Cüce elde edersiniz.</p>
<p class="calibre1">Alfred Stieglitz'in 1903-1917 yılları arasında yayımladığı zengin dergi <span class="calibre3">Camera Work</span>'te çoğaltılıp kutsanan ve 1905-1917 yılları arasında New York'ta S.Cadde 291 Numarada işlettiği galeride (adı önceleri <span class="calibre3">Little Gallery ofthe Photo-Secession 1,</span> sonra yalnızca "291" idi) sergilenen görüntülerden başlayarak - bu dergi ve galeri Whitman'cı yargının en ateşli forumunu oluşturur - Amerikan fotoğrafı olumlamadan yıpranmaya doğru kaymış, sonunda da Whitman programının bir parodisine yönelmiştir. Bu tarih içinde örnek alınması gereken kişilik Walker Evans'tır. Ciddiyetle, ve mutlaka Whitman'ın öforik inançlılığından gelen bir ruh hali içinde çalışan büyük fotoğrafçıların en sonuncusu olan Evans, daha önce yapılanları bir araya getirmiş (örneğin Lewis Hine'ın nefis göçmen ve işçi fotoğrafları),</p>
<p class="calibre1">1-[Photo-Secession'ın Küçük Galerisi]. "Photo-Secession,” egemen fotoğraf anlayışından ayrılış anlamındadır. (ç.n.) kendinden sonra yapılacak daha soğuk, daha kaba, daha kasvetli fotoğrafların çoğunu da önceden sezinlerniştir. - Evans'ın 1939-1941 yılları arasında "gizli" bir fotoğraf makinesiyle çektiği anonim New York metrosu yolcularının fotoğraflarından oluşan, ve geleceği haber veren dizilerde olduğu gibi. Ancak Evans, Whitrnan'cı görüşün Hine'ı küçümseyen Stieglitz ve müritleri tarafından propagandası yapılan kahramanca tarzla ilgisini kesmişti. Evans, Stieglitz'in işlerini fazla sanatsı buluyordu.</p>
<p class="calibre1">Whitrnan gibi Stieglitz de sanatı, kendini toplulukla aynı şey saymanın bir aracı yapmak ile, sanatçıyı kahraman, romantik ve kendini anlatan bir ego olarak yüceltmek arasında hiçbir çelişki görmemişti. Paul Rosenfeld süslü ve gözalıcı deneme kitabı <span class="calibre3">Port ofNew</span> York'ta [New York Limanı, 1924] Stieglitz'i "yaşamın en büyük savunucularından biri" diye selamlıyordu. "Dünyada hiçbir yalın, basmakalıp ve alçakgönüllü nesne yoktur ki, bu kara kutu ve ecza banyosu adamı, onun aracılığıyla kendini bir bütün olarak anlatarnasın." Fotoğraflarna, dolayısıyla da yalın, basmakalıp ve alçakgönüllüyü kurtarma, bireysel anlatımın usta işi bir yoludur. "Fotoğrafçı," der Rosenfeld Stieglitz hakkında, "sanatçının ağını maddi dünyanın üzerine kendinden önceki ya da yanında bulunan herkesten daha geniş atmıştır." Fotoğraf bir tür abartma, maddi dünyayla kahramanca bir birleşmedir. Hine gibi Evans da daha az kişisel olan bir olumlama, soylu bir suskunluk ve berrak bir alçakgönüllülüğün arayışı içindeydi. Evans ne Amerikan bina yüzlerinin kişisel olmayan natürmortlarında ve pek sevdiği oda envanterlerinde, ne de 1930'ların sonunda çektiği Güneyli rençberlerin titiz portrelerinde (ki bunlar James Agee ile birlikte yaptığı kitap olan <span class="calibre3">Let Us Now Praise Famous Men</span>'de [Şimdi <sup class="calibre9">Ü</sup>nlüleri <sup class="calibre9">Ö</sup>velirn] yayımlanmıştı) kendini anlatmaya çalışmıyordu.</p>
<p class="calibre1">Kahramanca iniş çıkışları olmasa da, Evans'ın projesi</p>
<p class="calibre1">Whitman'ınkinin soyundan gelir: güzel ve çirkin, önemli ve önemsiz arasındaki farkların ortadan kaldırılmasıdır bu. Fotoğ-raflanan her şey ya da herkes bir fotoğraf oluşturur; ve o halde onun herhangi başka bir fotoğrafına ahlak bakımından eşitlenir. Evans'ın makinesinin açığa çıkardığı o biçimsel güzellik, 1930'ların başında Bostan'daki Viktorya evlerinin dış cephelerinde ne idiyse, 1936'da Alabama'nın ana caddeleri üzerindeki binalarda da oydu. Ancak bu aşağı düzeyde değil, yukarı düzeyde bir sıfırlamaydı. Evans fotoğraflarının "bilgili, yetke sahibi ve üstün" olmasını istedi. Bugün 1930'ların ahlaki evrenine sahip olmadığımıza göre, bu sıfatlar artık güvenilir olamaz. Bugün kimse fotoğrafın bilgili olmasını istemez. Kimse bir fotoğrafın nasıl yetke sahibi olabileceğini hayal edemez. Kimse, fotoğraf bir yana, herhangi bir şeyin nasıl üstün olabileceğini anlayamaz.</p>
<p class="calibre1">Whitman her zaman başkalarının duygularını anlamayı, uyuşmazlıktaki uyumu, çeşitlilik içindeki tekliği öğütlemiştir. <sup class="calibre9">Ö</sup>nsözlerde ve şiirlerde açıkça tekrar tekrar önerilen o baş döndürücü yolculuk, herkesle ve her şeyle olan ruhsal ilişki - ve (bulabildiği zaman) şehvetli bir birlik - idi. Tüm dünyaya öneri getirmeye duyulan bu özlem aynı zamanda şiirlerinin biçim ve tonunu da belirledi. Whitman'ın şiirleri okuyucuyu yeni bir var oluş biçimine (yönetim için hayal edilen "yeni düzen"i temsil eden bir minyatür) çekmeye yarayan ruhsal bir teknolojidir; mantralar - enerji yüklerini iletmenin yolları - gibi işlevseldirler. Yinelemeler, abartılmış bir ritm, aşağıda devam eden dizeler ve zorlanmış anlatım hep okuyucuyu ruhsal olarak uçurmak, onu, kendini geçmişle ve Amerikan tutkusu topluluğuyla özdeşleştirebileceği bir yüksekliğe çıkarmak isteyen dünyevi birer ilham hamlesidirler. Ancak diğer Amerikalılarla özdeşleşmeyi bildiren bu mesaj, bugün bizim doğamıza yabancıdır.</p>
<p class="calibre1">Whitman'cı erotizmle ulusun kucaklaşmasının en son, ancak tümelleşerek tüm taleplerinden arınmış olan iç çekişi, 1955 yılında Stieglitz'in çağdaşı ve <span class="calibre3">Plıoto-Secessioıı'ın</span> ortak kurucusu olan Edward Steichen tarafından düzenlenen <span class="calibre3">The Family of Man </span>[<sup class="calibre9">İ</sup>nsan Ailesi) sergisinde duyulmuştu. Altmış sekiz ülkeden gelen iki yüz yetmiş üç fotoğrafçının çektiği beş yüz üç fotoğraf -insanlığın "tek" olduğu, bütün hata ve alçaklıklarına rağmen insanların çekici yaratıklar olduklarını kanıtlamak üzere bu sergi için buluşacaktı. Fotoğraflardaki insanlar tüm ırklardan, yaşlardan, sınıflardan, fiziksel tiplerden geliyordu. Bazılarının olağanüstü derecede güzel vücutları vardı; bazılarının güzel yüzleri vardı. Aynı Whitman'ın şiirlerinin, okuyucularını kendiyle ve Amerika'yla özdeşleştirmeye özendirmesi gibi, Steichen de bu sergiyi düzenlerken her izleyicinin gösterilen çok sayıdaki insanla, ve potansiyel olarak da her bir fotoğrafın konusuyla, yani Dünya Fotoğrafının vatandaşlarıyla kendilerini özdeşleştirmelerini amaçlamıştı.</p>
<p class="calibre1">Fotoğrafın böyle büyük kalabalıkları tekrar Modern Sanat Müzesi'ne çekmesi için aradan on yedi yıl geçmesi gerekecekti. Bu bekleyiş, Diane Arbus'un 1972'de açılan retrospektif sergisi içindi. Arbus'un sergisinde yer alan, hepsi aynı kişi tarafından çekilmiş olan ve birbirine benzeyen - yani bu fotoğraflardaki herkes (bir anlamda) birbirine benzer - yüz on iki fotoğraf, Ste-ichen'in fotoğraflarındaki güven verici sıcaklığın tam tersi bir duygu uyandırıyordu. Hoş görünüşlü ve insanca işlerini yapan temsili insanlar yerine, Arbus sergisi poz vermek, çoğu kez de içtenlikle ve güvenle izleyicisine bakmak için bir an duralamış olan çeşitli ucubeleri ve uç vakaları birbiri ardına sıralıyordu -bunların çoğu çirkindi; grotesk, gurur okşayıcı olmayan giysileri vardı; iç karartıcı ya da yavan bir ortamda bulunuyorlardı. Arbus'un işleri, izleyenleri bu paryalarla ve sefil görünüşlü insanlarla kendilerini özdeşleştirmeye çağırmaz. Arbus için insanlık "tek" değildir.</p>
<p class="calibre1">Arbus'un fotoğrafları, 1950'lerde duygusal bir insancıllıkla avunmayı ve şaşkına dönmeyi dileyen o iyi niyetli insanlara, 1970'lerde tedirgin olmaya heves edecekleri insancıllık karşıtı bir mesaj aktarır. Bu mesajlar arasında sanıldığı kadar büyük bir fark da yoktur. Her ne kadar Steichen sergisi bir yükseliş ve Arbus sergisi bir düşüş idiyse de, her iki deneyim de tarihsel bir gerçeklik anlayışını ortadan kaldırmaya aynı derecede hizmet eder.</p>
<p class="calibre1">Steichen'in seçtiği fotoğraflar herkes tarafından paylaşılan bir insan durumu ya da insan doğası bulunduğunu varsayar. Bireylerin her yerde ve aynı biçimde doğduğunu, çalıştığını, öldüğünü gösteren <span class="calibre3">The Family of Man,</span> tarihin - gerçek olan, tarihsel olarak hiç çıkmamacasına kazınmış olan farkların, adaletsizliklerin ve çelişkilerin - belirleyici ağırlığını yadsır. Arbus'un fotoğrafları da her insanın umutsuzca yalıtılmış, mekanik ve kötürüm bırakılmış özdeşliklerde ve ilişkilerde mıhlanıp kalmış birer yabancı olduğu bir dünya önererek siyaseti en az Ste-ichen kadar kararlılıkla baltalamıştır. Hem Steichen'in fotoğraf seçkisinin dindarca yükselişi, hem de Arbus retrospektifinin soğuk hüznü, tarihi ve siyaseti önemsiz hale getirir. <sup class="calibre9">İ</sup>lki bunu insan durumunu neşeye tümelleştirerek, ikincisiyse dehşete ufalayarak yapar.</p>
<p class="calibre1">Arbus'un fotoğraflarının en çarpıcı yanı onun - kurbanlar, talihsizler üzerinde yoğunlaşarak - sanki sanat fotoğrafının en etkin girişimlerinden birine dahil olması, ancak bunu yaparken böyle bir projenin hizmet etmesi beklenen merhamet uyandırma amacını gütmemesidir. Onun işleri itici olduğu kadar dokunaklı ve acınacak halde olan insanları göstermesine rağmen onlara karşı hiçbir merhamet duygusu uyandırmaz. Daha doğru biçimde çözülmüş bir bakış açısına sahip olan bu fotoğraflar, açık yüreklilikleri ve konularının duygularını duygusallığa</p>
<p class="calibre1"><a id="bookmark6"></a>sı</p>
<p class="calibre1">kaçmadan anladıkları için övülmüşlerdi. Aslında onların halka karşı takındıkları saldırganca tavır, yani fotoğrafların izleyenin konudan uzak durmasına izin vermemesi, ahlaki bir başarı olarak görülmüştü. Daha akla yakını Arbus'un fotoğrafları - korkunç olanı kabul edişleriyle - uzaklık üzerine, ayrıcalık üzerine, izleyicinin bakması istenen şeyin gerçekten de <span class="calibre3">öteki</span> olduğu duygusu üzerine kurulu olduğu için hem utangaç, hem de fesat olan bir nahiflik önerirler. Bir keresinde niçin film yaptığı sorulan Bunuel, "Bu dünyanın tüm olası dünyalar içinde en iyisi olmadığını göstermek için," diye yanıt vermişti. Arbus ise bundan daha da basit bir şeyi, bir başka dünya bulunduğunu gi:' ,termek için fotoğraf çekmişti.</p>
<p class="calibre1">Bu öteki dünya da, her zamanki gibi bu dünyanın içinde bulunacaktır. Yalnızca "garip görünüşlü" olan insanları fotoğ-raflamaya açıkça ilgi duyan Arbus, evinin yakınında epeyce malzeme bulmuştu. Kadın kılığındaki erkeklerin geldiği partileri ve evsiz barınaklarıyla New York, hilkat garibesi kaynıyordu. Bir de Maryland'de bir karnaval vardı ki, Arbus burada bir insan iğnedenliği, köpekli bir çiftcinsiyetli, dövmeli bir adam ve albino bir kılıç yutucu bulmuştu. New Jersey ve Pennsylva-nia'daki çıplak kampları; insansız, ölü ya da sahte manzaraları için Disneyland ve bir Hollywood seti; ve en son, en rahatsız edici fotoğraflarını çektiği, yerini bilmediğimiz bir akıl hastanesi. Bir de, her zaman için sonsuz acayiplikler kaynağı olan -kuşkusuz bunları görecek göz bulunursa - günlük yaşam vardı. Fotoğraf makinesinin sözüm ona normal insanları anormal görünecek biçimde yakalama gücü vardır. Fotoğrafçı acayipliği kovalar, çerçeveler, geliştirir ve adını koyar.</p>
<p class="calibre1">"Yolda birisini görürsünüz," diye yazar Arbus, "onda asıl dikkatinizi çeken şey hatadır." Prototip konularından ne kadar uzaklaşırsa uzaklaşsın, Arbus'un işlerinin ısrarcı aynılığı onun bir fotoğraf makinesiyle donatılmış duyarlığının, akla gelebilecek her konuyla kederi, acayipliği ve akıl hastalığını üstü kapalı anlatabileceğini gösterir. <sup class="calibre9">İ</sup>ki fotoğraf ağlayan bebekleri gösteriyor; bebekler huzursuz ve çılgın gibiler. Bir başkasına benzemek ya da onunla ortak bir şeyi olmak, Arbus'un farklı görme biçiminin tanımlayıcı ölçütlerine göre uğursuzların durmaksızın yinelenen özüdür. Bu, Arbus'un <span class="calibre3">Central</span> Park'ta fotoğrafladı-ğı ve tıpatıp aynı yağmurluktan giymiş iki kız (kız kardeş değil) olabilir; ya da pek çok fotoğrafta görülen ikiz ve üçüzler olabilir. Birçok fotoğraf iki kişinin bir çift oluşturduğu gerçeğine ezici bir şaşırtıcılıkla işaret eder; ve her çift, acayip bir çifttir: düz ya da eşcinsel, beyaz ya da zenci, eski bir evde ya da bir ortaokulda. <sup class="calibre9">İ</sup>nsanlar çıplak kamplarında olduğu gibi giyinik olmadıkları için, garip görünürler, ya da çıplak kampındaki önlüklü garson kız gibi, giyinik oldukları için. Arbus'un fotoğraf-ladığı herkes bir hilkat garibesiydi - hasır şapkasını giymiş, "Hanoi'yi bombalayın!" rozetiyle savaş yanlısı gösteride yürümeyi bekleyen çocuk; Yaşlılar Balosu'nun Kral ve Kraliçe'si; çayır sandalyelerine sere serpe uzanmış otuzunda bir çift; karmakarışık yatak odasında yalnız başına oturan dul bir kadın. Bronx, New York'ta anne ve babasıyla bir Yahudi devini gösteren fotoğraftaki (1970) anne ve baba da en az oturma odasının alçak tavanından bakan kocaman oğulları kadar yanlış boyuttaymış gibi görünüyor.</p>
<p class="calibre1">Arbus'un fotoğraflarının yetkesi, iç paralayıcı konularıyla, bu konulara gösterdikleri sakin ve doğal bir dikkat arasındaki zıtlıktan kaynaklanır. Bu dikkat niteliği - fotoğrafçının gösterdiği dikkat, konunun fotoğraflanmaya karşı olan dikkati - Ar-bus'un yüz yüze, konunun gözünün içine bakarcasına çektiği portrelerinin manevi sahnesini oluşturur. Hilkat garibeleri ve paryaları gözetlemekten, onları farkına vardırmadan yakalamaktan çok uzak olan fotoğrafçı, onları tanımış, güvenlerini kazanmıştı - öyle ki, onların Arbus için verdiği poz, Julia Marga-ret Cameron'un bir stüdyo portresi için yerini alan bir Viktorya ileri geleninin pozu kadar sakin ve dimdikti.</p>
<p class="calibre1">Arbus'un fotoğraflarındaki gizemin büyük bölümü, onun konularının fotoğraflanmaya razı edildikten sonra kendilerini nasıl hissettikleri hakkında bu fotoğrafların önerdikleri şeyde yatar. "Acaba onlar kendilerini <span class="calibre3">böyle</span> görüyor mu?" diye düşünür izleyici. "Acaba ne kadar grotesk olduklarını biliyorlar mı?" Görünüşe bakılırsa hayır.</p>
<p class="calibre1">Arbus'un fotoğraflarının konusu, eğer şu heybetli Hegelci etiketi ödünç almak gerekirse, "mutsuz bilinç"tir. Oysa Arbus'un Grand Guignol'undaki karakterlerin çoğu, çirkin olduklarını bilmiyor gibidirler. Arbus'un fotoğrafladığı insanlar acılarıyla, çirkinlikleriyle farklı düzeylerde, bilinçsiz ya da farkında olunmayan ilişkiler içindedirler. Bu da zorunlu olarak onun fo-toğraflamak amacıyla yönelebileceği dehşet türlerine bir sınırlama getirir: kaza, savaş, açlık ve siyasi zulüm kurbanları gibi acı çektiğini bilme olasılığı olanlar dışarıda kalırlar. Arbus asla kazaların, yaşama zorla giren olayların fotoğraflarını çekmedi; o, çoğu konusunun doğumundan bu yana süregelen, ağır çekim özel çarpışmalarda uzmanlaşmıştı.</p>
<p class="calibre1">Birçok izleyici bu insanların, dünyanın cinsel yüzünün vatandaşlarının ve hilkat garibelerinin mutsuz olduklarını düşünmeye hazırsa da, bu fotoğrafların pek azı duygusal acı sergiler. Sapkınların ve hilkat garibelerinin fotoğrafları, onların acılarından çok onların kopukluklarını ve özerkliklerini vurgular. Soyunma odalarındaki kadın oyuncular, Manhattan'daki otel odasında fotoğraflanan Meksikah cüce, 100. Cadde'deki bir oturma odasında poz veren Rus cüceler ve benzerleri çoğunlukla neşeli, kendileriyle barışık ve doğal biçimde gösterilmişlerdir. Acı, normal olanların portrelerinde daha bir kolaylıkla okunilbilen bir şeydir: park bankında tartışan yaşlı çift, anı eşyası bir köpekle poz veren New Orleans'h kadın barmen, <span class="calibre3">Cent-ral</span> Park'ta oyuncak bir el bombasını elinde sıkan çocuk.</p>
<p class="calibre1">Brassal, "belki konunun gizli bir yanını açığa çıkarırım" gibi yanlış bir inançla hareket edip konularını savunmasız yakalamaya çalışan fotoğrafçıları suçlamıştır. <a id="footnote2"></a><sup class="calibre9"><a href="#bookmark7">2</a></sup><span class="calibre3"><sup class="calibre9"></sup></span> Arbus tarafından sömürgeleştirilen dünyada konular her zaman kendilerini açığa vururlar. Karar anı diye bir şey yoktur. Arbus'un kendini açığa çıkarmanın sürekli ve düzgün dağıtılmış bir işlem olduğu yolundaki şu görüşü Whitrnan kuralını sürdürmenin bir başka yoludur: her ana eşit öneme sahipmiş gibi davran. Brassal gibi Arbus da konularının mümkün olduğunca bilinçli olmalarını, katıldıkları edimin farkına varmalarını istemiştir. Konularına dil döküp onların doğal ya da tipik pozisyonlar almalarını sağlamaya çalışmak yerine, onları acayip olmaya - yani poz vermeye - yüreklendirrniştir. (Böylelikle benin açığa çıkışı garip, acayip ve çarpık olanla özdeşleşmiştir.) Ayakta durmak ya da dimdik oturmak bu insanların kendi görüntüleri gibi olmalarını sağlar.</p>
<p class="calibre1">Arbus fotoğraflarının çoğunda konu dosdoğru fotoğraf makinesine bakar. Bu çoğunlukla onların daha da acayip, neredeyse çıldırmış gibi görünmelerine neden olur. Lartigue'in 1912'de Nice'de çektiği tüylü şapkalı ve peçeli kadın fotoğrafını ("Racecourse at Nice [Nice'deki Koşualanı]") Arbus'un "Beşinci Caddedeki Peçeli Kadın, New York, 1968"iyle karşılaştırın. Arbus'un konusunun karakteristik çirkinliği bir yana (Larti-gue'in konusuysa en az onun kadar tanımlayıcı bir güzelliğe sahiptir), Arbus'un fotoğrafındaki kadını garip kılan şey onun pozundaki yürekli rahatlıktır. Eğer Lartigue'in kadını dönüp makineye baksaydı herhalde öteki kadar garip görünürdü.</p>
<p class="calibre1">Fotografik portrenin normal retoriğinde yüzünü makineye dönmüş olmak ağırbaşlılığı, içtenliği, konunun esasının ortaya konuşunu simgeler. Yüzün önden görünüşünün törensel fotoğraf (evlenmeler, mezuniyetler) için uygun olup siyaset adaylarını tanıtan panolarda kullanılan fotoğraflar için daha az uygun sayılması da işte bu yüzdendir. (Siyasetçiler için üç çeyrek bakış daha yaygındır: karşı karşıya gelmek yerine süzülerek yükselen, izleyenle ya da şimdiki zamanla kurulan bir ilişki yerine gelecekle kurulan daha yüce ve soyut bir ilişkiyi akla getiren bir bakış.) Arbus'un cepheden pazunu böylesine çarpıcı kılan şey, onun konularının aslında kendilerini fotoğraf makinesine böylesine sevimlilik ve ustalıkla pek öyle kolay teslim edecek insanlara benzememeleridir. Bu yüzden Arbus'un fotoğraflarında cepheden görünüş aynı zamanda en canlı biçimiyle konuyla kurulan bir işbirliğini akla getirir. Bu insanlara poz ver-dirrnek için fotoğrafçının onların güvenini kazanması, onlarla "dost" olması gerekmiştir.</p>
<p class="calibre1">Tod Browning'in <span class="calibre3">Freaks</span> [Hilkat Garibeleri, 1932] adlı filminin belki de en korkunç sahnesi, aptalların, bıyıklı kadınların, Siyam ikizlerinin ve yaşayan bedenlerin, saf ve cüce olan kahramanla henüz evlenmiş bulunan günahkâr ve normal boyutlu Cleopatra'yı kabullerinde dans edip şarkı söyledikleri sahnedir. "Bizden biri! Bizden biri!" diye şarkı söylerken bir kase de ağızdan ağıza masayı dolaşır, en sonunda da taşkın bir cüce tarafından tiksinti içindeki geline sunulur. Arbus hilkat garibeleriyle kardeş gibi olmanın çekicilik, ikiyüzlülük ve huzursuzluğu hakkında belki de biraz fazla basit kalan bir bakışa sahipti. Keşfetmenin mutluluğunun ardından, onların güvenini kazanmış olmanın, onlardan korkınuyar olmanın, kendi tiksinmesiyle başa çıkmış olmanın heyecanı geliyordu. Hilkat garibelerini fotoğraflamak "beni aşırı derecede heyecanlandırıyor/' diye açıklamıştır Arbus, "onlara tapıyorum."</p>
<p class="calibre1">Diane Arbus, 197l'de kendini öldürdüğünde fotoğrafı izleyen insanlar onun fotoğraflarını çoktan tanımışlardı. Ancak Sylvia Plath'da olduğu gibi, onun fotoğraflarının ölümünden sonra çektiği ilgi bambaşka bir boyuttaydı - bir tür tanrılaştırmaydı. Onun intihar etmiş olması fotoğraflarının röntgenci değil içten, soğuk değil sevecen olduğunu garanti eder gibidir. Onun intiharı, fotoğrafların ona zarar verdiğini kanıtlamak istercesine, bu fotoğrafları daha da yıkıcı hale getirmiştir.</p>
<p class="calibre1">Bu olasılığı Arbus'un kendisi önermiştir. "Her şey öylesine kusursuz ve nefes kesici ki. Savaş filmlerinde olduğu gibi kendi kanımın üstünde sürünüyorum." Fotoğraf normal olarak uzaktan her şeye gücü yeten bir izlerneyse de, insanların fotoğraf çekerken gerçekten öldürüldükleri bir durum vardır: bu, insanların birbirini öldürüşünü fotoğraflamaktır. Röntgencilikle tehlikeyi yalnızca savaş fotoğrafı bir araya getirebilir. Savaş fotoğrafçıları kaydettikleri ölümcül etkinliğe katılmaktan kaçamazlar. Rütbe işaretleri olmasa bile, askeri üniforma giyerler. Yaşamın "gerçekten bir melodram" olduğunu fotoğraflayarak keşfetmek, fotoğraf makinesini bir saldırı silahı olarak almak, ölenler ve yaralananlar olacağını ima eder. "Eminim bazı sınırlar vardır," diye yazmıştı Arbus, "Tanrı bilir, askerler üzerinize yürümeye başladığında pekâlâ öldürülebileceğiniz duygusuna yaklaşırsınız." Geriye dönüp baktığımızda Arbus'un bu sözlerinin savaşta ölümün bir türünü betimlediğini görürüz: O, belli sınırları ihlal ettiği için ruhsal bir tuzağa düşürülmüş, kendi açık yüreklilik ve merakının kurbanı olmuştu.</p>
<p class="calibre1">Sanatçının eski idealinde her kim cehennemde bir mevsim geçirecek kadar yürekliyse o kişinin canlı çıkmama ya da ruhsal hasara uğramış olarak dönme tehlikesi vardır. Ondokuzun-cu yüzyıl sonu ve yirminci yüzyıl başı öncü Fransız yazınının kahramanlığı, cehenneme yolculuklarından sağ dönemeyen anılmaya değer bir sanatçılar <span class="calibre3">panteon'u</span> sunar. Yine de bir fotoğrafçının her zaman istekli olan etkinliğiyle, bir yazarın istekli olması gerekmeyen etkinliği arasında büyük fark vardır. Herkesin kendi acısı üzerinde hakkı vardır, kendini bu acıya zorlanmış hissedebilir, onu dile getirebilir - bu, her durumda kişinin kendi malıdır. <sup class="calibre9">İ</sup>nsan başkalarının acılarını arayıp bulmaya. gönüllü olur.</p>
<p class="calibre1">O halde Arbus'un fotoğraflarında sonuçta en tedirgin edici olan şey onların konuları değil, sanatçının bilincinin toplam izlenimidir: sunulmuş olanın kesin olarak kişisel bir görüş, gönüllü bir şey olduğu duygusudur bu. Arbus kendi acısının öyküsünü anlatmak için kendi derinliklerini araştıran bir şair değil, acı verici görüntüler toplamak için yüreklilikle işe girişen bir fotoğrafçıydı. Ve yalnızca hissedilmeyen, ancak aynı zamanda aranan acının o kadar da açık olmayan bir açıklaması bulunabilir. Reich'a göre mazoşistin acıdan aldığı zevk acıyı sevmesinden değil, acı yoluyla kuvvetli bir duyguyu elde etme umudundan kaynaklanır; duygusal ya da duyusal analjeziyle engellenmiş olanlar hiçbir şey hissetmemektense acı çekmeyi yeğlerler. Oysa insanların acıyı niçin aradığının Reich'ınkinin tam tersi olan ve en az onun kadar uygun bir başka açıklaması daha vardır: insanlar acıyı daha çok değil, daha az hissetmek için ararlar.</p>
<p class="calibre1">Arbus'un fotoğraflarına bakmak yadsınamaz biçimde bir ateşten gömlek olduğu sürece, tam şu sıralarda seçkin kentliler arasında yaygın olan sanat türünün, kabullenilen bir sertlik sınavı olan sanatın tipik örnekleridirler. Arbus'un fotoğrafları yaşamdaki dehşetin tiksinti duymadan göğüslenebileceğini gösterme fırsatı sunar. Fotoğrafçı bir kez kendine "Tamam, bunu kabul ediyorum" dernek zorunda kalmıştır; izleyici de aynı şeyi ilan etmeye çağrılır.</p>
<p class="calibre1">Arbus'un işleri yüksek sanatın kapitalist ülkelerde göze çarpan eğilimine iyi bir örnektir: ahlaki ve duyusal mide bulantısını bastırmak, ya da en azından hafifletmek. Modern sanatın büyük bölümü korkunçluğun sınırını aşağı çekmeye adanmış durumdadır. Çok fazla acı verici, şok edici ya da utanç verici olduğu için eskiden görmeye ya da duymaya bile dayanarnadı-ğırnız şeylere bizi alıştıran sanat, ahlakı - kendiliğinden ve duygusal olarak dayanılmaz ve dayanılabilir olan şeyler arasına belli belirsiz bir sınır çeken ruhsal alışkanlık ve toplumsal kuralların bütününü - değiştirir. Mide bulantısının aşamalı olarak azaltılması gerçekten de bizi daha çok resmi olan bir hakikate, sanat ve ahlak tarafından yaratılan tabuların keyfi olduğu gerçeğine yaklaştırır. Oysa görüntülerdeki (hareketli ya da durağan) ve basındaki bu yükselen groteskliğe midemizin dayanma yeteneğinin ağır bir bedeli vardır. Bu, uzun vadede ben'in bağırnsızlığı değil, ancak ondan bir eksilme olarak kendini gösterir: dehşet verici olanla yalancı bir tanışıklık, yabancılaşmayı güçlendirir, gerçek yaşamda tepki gösterıneyi zorlaştırır. Bugün mahallede gösterilen porno filmini ya da bu akşam televizyonda gösterilecek gaddarlığı ilk gördüklerinde insanların duygularına ne oluyorsa, Arbus'un fotoğraflarını ilk gördüklerinde de aynısı olur.</p>
<p class="calibre1">Bu fotoğraflar sevecen bir tepkiyi anlamsız kılarlar. Sorun keyfini kaçırmamak, dehşeti ılımlılıkla karşılamaktır. Ancak özünde sevecen olmayan bu bakış, özel ve modern bir ahlaki yapı oluşturur: katı yürekli olmayan, hele hele alaycı hiç olmayan, ancak yalnızca (ya da yanlış olarak) nahif olan bir yapı. Arbus oradaki acı veren, bir karabasanı andıran gerçeğe "müthiş," "ilginç," "inanılmaz," "fantastik," "heyecan verici" gibi (popüler anlayışın çocuksu şaşkınlığı) sıfatlar takmıştı. Fotoğraf makinesi - fotoğrafçının arayışının bilerek nahif kılınmış bulunan görüntüsü - bunların hepsini yakalayan, konuları gizlerini açığa çıkarmaya kışkırtan, deneyimi genişleten bir aygıttır. Arbus'a göre insanları fotoğraflamak, mutlaka "zalim" ve hatta "kötü" dür. <sup class="calibre9">Ö</sup>nemli olan bundan korkmamaktır.</p>
<p class="calibre1">Arbus, "Fotoğraf, istediğim yere gitmek ve istediğim şeyi yapmak için bir izin belgesiydi" diye yazmıştır. Fotoğraf makinesi ahlaki sınırları ve toplumsal engelleri yok ederek fotoğrafçıyı fotoğrafı çekilen insanlara karşı her tür sorumluluktan kurtaran bir pasaporttu. insanları fotoğraflamaktaki asıl amaç, onların yaşamlarına müdahale etmemeniz, yalnızca onlara konuk olmanızdır. Fotoğrafçı bir "süperturist," yerlileri ziyaret edip onların egzotik uğraşları ve garip giysileri hakkında haberlerle geri dönen antropoloğun bir uzantısıdır. Fotoğrafçı her an yeni deneyimleri sömürgeleştirmeye ya da tanıdık konulara bakmanın yeni yollarını bulmaya çabalar - sıkılmaya karşı savaşır. Çünkü sıkılma, hayranlığın öteki yüzünden başka bir şey değildir: her ikisi de bir durumun içinden çok dışında olmaya bağlıdır ve biri ötekine yol açar. "Çinlilerin bir teorisine göre hayranlığa sıkılma içinden geçersiniz," demişti Arbus. Dünyanın korkunç olan öteki yüzünü (ve ıssız, plastik olan bu yüzünü) fotoğraflarken, onun bu dünyaların vatandaşlarınca yaşanan dehşetin içine girmeye hiç niyeti yoktu. Onlar egzotik ve böylece de "dehşet verici" kalacaktı. Arbus'un bakışı her zaman dışarıdan olmuştur.</p>
<p class="calibre1">Arbus, "Tanınmış insanları ve hatta tanınmış konuları fo-toğraflamak beni hiç çekmiyor" diye yazmıştır. "<sup class="calibre9">i</sup>nsanlar ancak haklarında bir şey duymadığım zaman beni hayran bırakırlar." o her ne kadar sakat bırakılmış olan insanları ve çirkinleri fo-toğraflamaya yöneldiyse de, Thalidamide bebeklerini<sup class="calibre9">1</sup> ya da</p>
<p class="calibre1">1- Anneleri, Thalidomide adlı bir uyuşturucu kullandığı için sakat doğan bebekler (ç.n.)</p>
<p class="calibre1">napalm kurbanlarını - halka malolmuş dehşet verici olaylar, duygusal ya da ahlaki tepki dağurabilecek sakatlıklar - fotoğraflamak asla aklına gelmezdi. Arbus ahlaki habercilikle ilgilenmiyordu. Orada üzerine hiçbir değer iliştirilmeden öylece yatarken bulunduğuna inanabileceği konuları seçti. Bunlar zorunlu olarak tarih dışı, genel değil kişisel pataloji, açık değil gizli yaşamlar olmalıydı.</p>
<p class="calibre1">Arbus için fotoğraf makinesi bilinmeyeni fotoğraflar. Peki ama kimin için bilinmeyeni? Korunan, ahlakçı ve aklı başında tepkilere alıştırılmış olan biri için bilinmeyeni. Sakatlara ve kötürümlere hayran bir başka sanatçı olan Nathanel West gibi Ar-bus da sözel bakımdan yetenekli, içeriden hastalık hastası olmaya zorlanan, öfkelenmeye eğilimli, azınlığa ait cinsel zevklerini bilinç sınırının çok altında yaşatan ve risk almanın Yahudi olmayanlara özgü bir başka çılgınlık olarak küçümsendiği varlıklı bir Yahudi ailesinden geliyordu. "Çocukken sıkıntısını çektiğim şeylerden biri de," diye yazmıştı Arbus, "hiçbir zaman zorluk çekmemiş olmamdı. Bir gerçekdışılık duygusuna kapılmıştım Ve bağışıklı olma duygusu da gülünç olduğu kadar acı vericiydi." Aynı hoşnutsuzluğu hisseden West de 1927'de kötü bir Manhattan otelinde gece tezgâhtan olarak işe girmişti. Arbus'un deneyim kazanma ve böylece bir gerçeklik duygusu elde etme yolu fotoğraf makinesiydi. Burada deneyimden kasıt, maddi güçlük değilse bile en azından ruhsal güçlüktü - güzelleştirilemeyen deneyimlere batırılmanın şoku, tabu, sapkın ve kötü olanla karşılaşma.</p>
<p class="calibre1">Arbus'un hilkat garibelerine karşı duyduğu ilgi, onun kendi suçsuzluğunu bozma, ayrıcalıklı olma duygusunu zayıflatma, güvenlikte olmaya karşı duyduğu öfkeyi açığa vurma tutkusunu gösterir. Bu daha çok eğitimli, ve 1945-1955 yılları arasında ergenliğe ulaşmış olan orta sınıf insanlarına özgü bir duyarlıktır - tam olarak 1960'larda gelişecek olan bir duyarlık.</p>
<p class="calibre1">Arbus'un en ciddi çalışmalarını içeren dönem, hilkat garibelerinin halk içine çıktığı ve güvenli, onaylanmış sanat konuları haline geldikleri 1960'larla çakışır. 1930'larda acıyla karşılanan şeyler - Miss <span class="calibre3">Lonelyheart</span> ve <span class="calibre3">The Day of the</span> Locusf'daki [Çekirgenin Günü] gibi - 1960'larda tümüyle boş bir yüz anlatımıyla ya da zevkle karşılanacaktı (Fellini, Arrabal, Jodorow-ski'nin filmlerinde, uçtaki mizah dergilerinde, rock gösterilerinde). 60'ların başında, Coney Adası'ndaki başarılı bir Hilkat Caribesi gösterisi yasaklanıyordu. Bugün Times Meydanı'nın kurtarılmış bölgesini travestilerden ve fahişelerden temizleyip üstünü gökdelenlerle kaplamak için bir baskı var. Topluma aykırı olan yeraltı sakinleri kısıtlı çevrelerinden çıkarıldıkça - uygunsuz, halkın başına bela, edepsiz diye ya da en azından kazanç sağlamadıkları için yasaklanarak - birer sanat konusu olarak giderek daha fazla bilince yerleşiyor, daha da fazla uzaklık yaratan yaygın bir yasallık ve metaforik bir yakınlık kazanıyorlar.</p>
<p class="calibre1">Hilkat garibeleri hakikatinin değerini kim, meslek olarak bir moda fotoğrafçısı - başa çıkılmaz soy, sınıf ve fiziksel görüntü eşitsizliklerini örten kozmetik yalanların üreticisi - olan Arbus'dan daha iyi bilebilirdi? Ancak ticari bir sanatçı olarak uzun yıllar çalışan Warhol'un aksine, Arbus ciddi çalışmalarını çıraklık etmiş olduğu estetik göz kamaştırıcılıktan, tanıtım ve kandırmacılıktan çıkarmamış, bunlara tümüyle sırt çevirmiştir. Arbus'un işleri tepkiseldir - nezakete, onaylanmış olana karşı Mr tepki. O bu yolla <span class="calibre3">“Vogue'un</span> da, modanın da, güzel olanın da Tanrı belasını versin!" diyordu. Bu kafa tuhış, birbiriyle uyumlu olmayan iki farklı biçime girer. Bunlardan biri, Yahudi-lerin aşırı gelişmiş ahlaki duyarlığına karşı bir başkaldırıydı. Kendisi şiddetle ahlaki olan ikinci başkaldırıysa başarı dünyasına yöneliktir. Ahlakçının yıkımı, ''başarı olarak alınan ya-şam"ın panzehiri olarak "yenilgi olarak alınan yaşam"ı ileri sürer. Altmışlı yılların garip biçimde kendine mal ettiği <span class="calibre3">aesthete'in </span>yıkımıysa, "can sıkıntısı olarak alınan yaşam"ın panzehiri olarak "dehşet gösterisi olarak alınan yaşam"ı ileri sürer.</p>
<p class="calibre1">Arbus'un eserlerinin büyük bir bölümü Warhol estetiği içinde yer alır, yani kendini sıkıcılık ve acayipliğin iki kutbuyla da ilişki içinde tanımlar; ancak Arbus'un eserleri Warhol üslubuna sahip değildir. Arbus'ta ne Warhol'un narsisizmi ve kendini tanıtma dehası, ne kendini hilkat garibelerinden yalıtmakta kullandığı koruyucu yumuşaklığı, ne de ondaki duygusallık vardı. Bir çalışan sınıf ailesinden gelen Warhol'un 1960'larda üst-orta sınıf Yahudi ailelerinin çocuklarının başına bela olan başarının yarattığı kararsız duyguların birazına bile sahip olması mümkün değildi. Warhol gibi, bir Katalik olarak yetiştirilen birisi için (ve onun çevresindeki hemen herkes için) kötüye duyulan hayranlık, Yahudi kökenli birisi için olandan çok daha gerçektir. Warhol ile karşılaştırıldığında Arbus çarpıcı biçimde daha kolay incinebilir, daha masum - ve kuşkusuz daha kötümser - gelir insana. Arbus'un kente (ve banliyölere) karşı olan Danteci bakışında ironi saklı değildir. Her ne kadar Ar-bus'a ait malzemenin büyük bölümü örneğin Warhol'un <span class="calibre3">Chel-sea</span> Girls'ünde [Chelsea Kızları, 1966] anlatılanlarla aynıysa da, Arbus'un fotoğrafları asla dehşetle oynamaz, onu kahkahalara alet etmez; bu fotoğraflarda alaya yer yoktur. Warhol ile Paul Morrisey'in filmlerinin yaptığı gibi hilkat garibelerini sevimli bulma olasılığı sunmazlar. Arbus için hilkat garibeleri ve ortalama Amerika'nın dünyası aynı derecede egzotikti: savaş yanlısı gösteride yürüyen bir çocuk ya da Levitton'lu bir ev kadını, bize bir cüce ya da bir travesti kadar yabancıydı; bir aşağı-orta sınıf kenar mahalle yaşantısı da bize Times Meydanı, akıl hastaneleri ve eşcinsel barları kadar uzaktı. Arbus'un işleri hep onun özel, gizli, çirkin, tehlikeli ve hayranlık verici olan uğruna genel (onun yaşadığı biçimiyle), geleneksel, güvenli, güven tazeleyici - ve sıkıcı - olana sırt çevirişini anlatmıştır. Bugün bu zıtlıklar bize neredeyse garip geliyor. Artık halkın hayalleri güvenilir olanın tekeli altında değil. Acayip insanlar artık ulaşılması güç, özel bir bölgede değiller. Garip, cinsel rezaletlere yol açan ve duygusal boşluk içinde bulunan insanlar her gün gazete bayilerinde, televizyonda, metroda karşımıza çıkabiliyor. Hobbes'çu adam saçındaki parıltıyla ulu orta sokaklarda dolaşabiliyor.</p>
<p class="calibre1">Bildiğimiz modernist yolda gelişen - acayipliği, nahifliği, içtenliği yüksek sanat ve yüksek ticaretin parlaklık ve yapaylığına yeğleyen - Arbus, kendini en yakın hissettiği fotoğrafçının, suç ve kaza kurbanlarını konu alan fotoğrafları 1940'larda-ki gazetelerin aranan malzemesi haline gelen Weegee olduğunu söylemiştir. Weegee'nin fotoğrafları gerçekten de rahatsız edici, duyarlığıysa kentseldir; ancak onun işleriyle Arbus'unkiler arasındaki benzerlik burada biter. Fotografik ilerlemenin kompozisyon gibi standart ögelerini reddetmeye ne kadar hevesli de olsa, Arbus geri değildi. Hem onun fotoğraf çekme dürtülerinin haberci bir yanı da yoktur. Arbus'un fotoğraflarında haberci, hatta sansasyonel gibi görünen şeyler bu fotoğrafları daha çok gerçeküstücü sanatın ana geleneği içinde bir yere koyar -grotesk zevkleri, konularına karşı ilgisizlikleri, tüm konuların yalnızca <span class="calibre3">objects</span> tro<span class="calibre3">uves</span> [Bulunmuş nesneler] olduğu iddiaları.</p>
<p class="calibre1">Gerçeküstücü blöfün o yılmaz savunucusuArbus, "Ben bir konuyu seçerken asla onu düşündüğümde bana ne anlatacağına bakmam," demiştir. Eleyenlerin onun fotoğrafladığı insanları yargılamaları herhalde beklenmiyordur. Ancak biz tabii ki yargılarız. Zaten Arbus'un konu yelpazesinin kendisi bir yargı oluşturur. Arbus'un ilgilendiği türden insanları fotoğraflayan Brassal (onun 1932 tarihli <span class="calibre3">La Möme</span> Bjou'suna [Pırlanta Çocuk] bakın) aynı zamanda yumuşak kent manzaralarıyla ünlü oyuncuların portrelerini çekmiştir. Lewis Hine'in <span class="calibre3">"Mental Institution, New jersey,</span> 1924" [Akıl Hastanesi] adlı fotoğrafı pekâlâ bir geç dönem Arbus fotoğrafı olabilirdi (yalnız burada çimler üzerinde fotoğraflanmış olan iki mongoloid çocuk cepheden değil, yand; n fotoğratlanmışlardır): Walker Evans'ın 1946'da çektiği Chicago sokak portreleri ve bazı Robert Frank fotoğrafları da Arbus'a özgü malzemelerdir. Aradaki fark, Hine, Brassal, Evans ve Frar,k'ın fotoğrafladığı başka konular, başka duygular göz önüne alındığında ortaya çıkar. Yarım yüzyıl boyunca şişelerin natürmortlarını yapan Giorgio Morandi modern Avrupa resminde ne denli özel bir yere sahipse, Arbus da fotoğraf tarihinde öylesine özel bir yere sahiptir, sözcüğün en sınırlayıcı anlamıyla bir <span class="calibre3">auteur'</span> dür. O, pek çok iddialı fotoğrafçının yaptığı gibi konu malzemesiyle oynamamıştır. Tam tersine, onun tüm konuları birbirine denktir. Ve insanın hilkat garibeleri, deliler, kenar mahalle çiftleri ve nudistlerle kendisi arasında eşitlik kurması, pek çok eğitimli sosyal demokrat Amerikalının paylaştığı belirgin siyasi bir ruh haliyle işbirliği içinde olan çok güçlü bir yargıdır. Arbus'un fotoğraflarının tüm konuları tek bir ailenin üyeleri, tek bir köyün sakinleridir. Yalnız, şu işe bakın ki bu aptallar köyü Amerika olup çıkıvermiştir. Farklı olan şeyler arasında özdeşlik kurmak yerine (Whitman'ın demokratik görüşü) herkes aynı görünecek biçimde gösterilmiştir.</p>
<p class="calibre1">Amerika'nın mutluluk beklentilerinin ardından buruk ve hüzün dolu bir deneyimle kucaklaşma geldi. Amerikan fotog-rafik projesinin kendine özgü bir melankolisi vardır. Ancak bu melankoli Stieglitz ve <span class="calibre3">Photo-Secession</span> çevresinin temsil ettiği gibi, Whitmancı olumlamanın altın çağına gelindiğinde çoktan gözden kaybolmuştu. Dünyayı makinesiyle kurtarmaya ant içen Stieglitz, modern maddiyat dünyasının yarattığı şaşkınlıktan bir türlü kurtulamamıştı. Stieglitz 1910'larda New York'u neredeyse Don Kişot'ça bir ruhla fotoğrafladı - gökdelen/yel-değirmenine karşı fotoğraf makinesi/mızrak. Paul Rosenfeld, Stieglitz'in çabalarını "sonsuza dek süregelen bir olumlama" olarak betimlemişti. Whitmancı istekler giderek zorba bir tutuculuğa büründü: bugün fotoğrafçı gerçekliği himaye ediyor. "Birleşik Amerika denen [bu] donuk ve olağanüstü opaklık" içindeki kalıpları gösterebilmek için bir fotoğraf makinesi gerekli.</p>
<p class="calibre1">Açıktır ki, (en iyimser halinde bile) Amerika hakkında bu kadar çok kuşku içeren bir görev, Birinci Dünya Savaşı sonrası Amerika'sının kendini daha bir cesaretle büyük iş dünyası ve tüketiciliğe vermesiyle birlikte değer yitirmeye mahkûmdu. Egosu ve çekiciliği Stieglitz'inkinden daha zayıf olan fotoğrafçılar yavaş yavaş mücadeleyi bıraktılar. Onlar belki Whit-man'ın telkin ettiği atamistik görsel stenografiyi uygulamaya devam edeceklerdi. Ancak Whitman'daki çılgın sentezlerne gücüne sahip olmadıkları için süreksizlik, moloz yığınları, yalnızlık, açgözlülük ve kısırlıktan başka bir şey belgeleyemediler. Fotoğrafı maddiyatçı dünyaya kafa tutmak için kullanan Stieg-litz, Rosenfeld'in deyişiyle "Tinsel Amerika'nın bir yerlerde olduğuna ve Amerika'nın Batı'nın mezarı olmadığına inanan bir adamdı." Frank ve Arbus'un olduğu kadar, onların pek çok çağdaşının ve onlardan sonra gelenlerin açıkça söylenmeyen amaçlarıysa Amerika'nın gerçekten de Batı'nın mezarı olduğunu göstermekti.</p>
<p class="calibre1">Fotoğraf, Whitmancı olumlamadan koptuğu için - fotoğrafların okur yazar, yetke sahibi ve üstün olmayı nasıl hedefle-yebileceğini artık anlamadığı için - Amerikan fotoğrafının en seçkin bölümü (ve Amerikan kültürünün pek çok başka yönü) kendini gerçeküstücülüğün tesellisine bıraktı, Amerika da özü gerçeküstücü olan ülke olarak keşfedildi. Kuşkusuz Amerika'nın yalnızca bir hilkat garibesi gösterisi ve çorak bir toprak parçası olduğunu söylemek - gerçeğin gerçeküstüne indirgenmesine özgü ucuzlatılmış bir kötümserlik - biraz fazla kolaya kaçmak olur. Ancak kurtarma ve lanetleme mitlerine karşı duyulan Amerikan beğenisi ulusal kültürümüzün hâlâ en güç verici, en kışkırtıcı yanlarından biridir. Whitman'ın iyice gözden düşmüş bulunan kültür devrimi düşünden geriye yalnızca kâğıttan hayaletler ve keskin görüşlü, küçücük bir üzüntü programı kaldı.</p><div class="calibre5"><img src="main-6.png" alt="" class="calibre12"/></div>
<p class="calibre1">Dul adam ve oğulları, Cologne, 1925 Fotoğraf: August Sander</p>
<p class="calibre1"><span class="calibre4">melankoli nesneleri</span></p><div class="calibre5"><img src="main-7.png" alt="" class="calibre13"/></div>
<p class="calibre1"><span class="calibre4">Fotoğraf: Eugene Atget</span></p>
<p class="calibre1">Fotoğrafın rnirnetik sanatlar içinde en gerçekçi, dolayısıyla da en kolayı olma gibi pek de hoş olmayan bir ünü vardır. Aslına bakılırsa, gözde adayların pek çoğu yarış dışı kalırken, modern duyarlığın gerçeküstücü bir biçimde ele geçirilmesi yolunda yüz yıldır yinelenip duran gösterişli tehditleri sürdürmeyi beceren tek sanat fotoğraftır.</p>
<p class="calibre1">Her nesnesi tek ve elişi birer orijinal olan resim, bir güzel sanat olduğu için daha işin başında engellenmişti. Bir başka engelse, tuvali hemen hiçbir zaman figüratiften başka türlü hayal etmeyen ve genellikle gerçeküstücü düzene ait oldukları kabul edilen ressamların olağanüstü teknik ustalıklarıydı. Bunların resimleri incelikle hesaplanmış, rahatlıkla iyi yapılmış, ve sanki diyalektik değilmiş gibi görünüyordu. Bu ressamlar gerçeküstücülüğün sanat ve sözüm ona yaşam, nesneler ve olaylar, kasıtlı olan ve istemeden olan, profesyoneller ve amatörler, soylu ve bayağı, el yeteneği ve şanslı hata arasındaki çizgileri bulanıklaştıran çekişmeli düşüncesiyle aralarında geniş ve ihtiyatlı bir uzaklık bulunduruyorlardı. Sonuçta resimdeki gerçeküstücülük, zayıf içerikli bir düş dünyasının içeriğinden pek öteye gidemedi: birkaç nükteli fantezi, çoğu ıslak olan düşler ve ago-rafobik karabasanlar. (Resimdeki gerçeküstücü buyruğun geniş ve yaratıcı bir anlam kazanması, ancak özgürlük yanlısı retari-ğiyle Jackson Pollock ve arkadaşlarının yeni bir tür anlamsız soyutlamaya itelenmelerine yardım ettikten sonra mümkün olabilmiştir.) <sup class="calibre9">Ö</sup>zellikle ilk gerçeküstücülerin kendilerini adadıkları öteki sanat olan şiir de, neredeyse resim kadar hayal kırıcı sonuçlar vermiştir. Gerçeküstücülüğün kendini gösterdiği sanatlar kurmaca düzyazı (daha çok içerik bakımından, ancak resmin iddia ettiğinden çok daha bereketli ve konu bakımından daha karmaşık biçimde), tiyatro, birleştirme sanatları, ve - hepsinden üstün olarak da - fotoğraftır.</p>
<p class="calibre1">Ancak fotoğrafın doğuştan gerçeküstü olan tek sanat olması, onun resmî gerçeküstücü hareketle aynı kaderi paylaştığı anlamına gelmez. Tam tersine, bilinçli olarak gerçeküstücülüğün etkisi altında olan fotoğrafçıların (birçoğu eski ressamdır) sayısı bugün neredeyse Güzel Sanat resminin havasını taklit eden on-dokuzuncu yüzyıl "resimsel" fotoğrafçıları kadar azdır. 1920'le-rin en sevimli traıvailles'leri [şanslı buluş] bile - Man Ray'in so-larize fotoğrafları ve Rayografları, Lâszlö Moholy-Nagy'nin fo-togramları, Bragaglia'nin üst üste çekimleri, John Heartfield ve Alexander Rodchenko'nun fotomontajları - fotoğraf tarihinin en uç noktadaki örnekleri olarak kabul edilirler. Dikkatlerini fotoğrafın yüzeysel olduğu varsayılan gerçekçiliğine müdahale etmeye yoğunlaştıran fotoğrafçılar aynı zamanda fotoğrafın gerçeküstü özelliklerini en dar biçimiyle aktaranlardı. Gerçeküstücü fanteziler ve dekor malzemeleri, 1930'ların lüks giyim modası içine hızla yayıldıkça, gerçeküstücü miras fotoğrafa sıradan gelmeye başladı, gerçeküstücü fotoğraf da gerçeküstücülük tarafından öteki sanatlara, özellikle de resim, tiyatro ve reklamcılığa sokulan aynı dekoratif geleneklerle tanınabilen, yapmacık bir portre üslubu ortaya koydu. Fotografik etkinliğe egemen olan ana görüş, gerçeğin gerçeküstücü bir manipülasyonunun ya da tiyatro haline getirilmesinin, gerçekten fazlalık değilse bile gereksiz olduğunu göstermiştir. Gerçeküstücülük, fotoğraf girişiminin tam ortasında, bir kopya dünyanın, daha dar, ancak doğal görüşle algılanandan daha dramatik olan ikinci dereceden bir gerçekliğin yaratılışında yatar. <sup class="calibre9">Ü</sup>zerinde ne kadar az oynanır, ne kadar az açıklıkla işlenir, ne kadar nahif olursa, fotoğraf o kadar fazla saygınlık kazanabilecekti.</p>
<p class="calibre1">Gerçeküstücülük her zaman kazaların peşinden koşmuş, çağrılı olmayanları buyur etmiş, başıboş var oluşları övmüştür.</p>
<p class="calibre1">Kendini, hem de sözcüğün gerçek anlamıyla en az çabayla çoğaltan bir nesneden daha gerçeküstü ne olabilir? Başına gelebilecek herhangi bir kazayla güzelliği, fantastik anlatımı ve duygusal ağırlığı daha da güçlenebilecek olan bir nesneden? Bir dikiş makinesiyle bir şemsiyenin nasıl yan yana getirilebileceğini en iyi gösteren şey fotoğraf olmuş, bu rastlantısal karşılaşma büyük bir gerçeküstücü şair tarafından güzelin özü olarak se-lamlanmıştı.</p>
<p class="calibre1">Demokrasi öncesi dönemlere ait güzel sanat nesnelerinin aksine, fotoğraflar bir sanatçının iradesine derinden minnettar değildirler sanki. Onlar varlıklarını daha çok fotoğrafçıyla konu arasındaki gevşek (gizemli, rastlantı gibi) bir işbirliğine borçludurlar - zahmetsiz ve havai olduğu zaman bile ilginç ve asla tümüyle yanlış olamayan bir sonuç verebilen, gittikçe basitleşen ve otomatikleşen bir makineyle aktarılabilen bir işbirliği. (1888'deki ilk Kodak fotoğraf makinesinin satış sloganı "Siz düğmeye basın, gerisini biz hallederiz" idi. Müşteriye fotoğrafın hatasız çıkacağı garantisi veriliyordu.) Fotoğraf masalındaki büyülü kutu doğruluğu garantileyip hatayı kovar, deneyimsizliği telafi eder, masumiyeti ödüllendirir. 1928 tarihli bir sessiz filmde, beceriksiz bir Buster Keaton'ın kırık dökük aygıtıyla boş yere boğuşup durduğu, sehpasını her eline alışında kapıyı bacayı devirip doğru dürüst tek bir kare çekemediği <span class="calibre3">The Came-raman'</span> da, bu mitin sevecen bir parodisi sunulur. Ancak en sonunda kameraman müthiş bir bölüm çekecektir (New York'un Çin mahallesinde çıkan bir çete savaşının bir foto muhabiri ağzından anlatımı) - ancak istemeden. Filmi takan ve kamerayı ara sıra çalıştıran kişi, kameramanın maymunudur.</p>
<p class="calibre1">Gerçeküstücü militanların içine düştükleri yanlış, gerçeküstünün tümel, yani ruhbilimsel bir sorun olduğunu düşünmeleriydi. Oysa gerçeküstünün yerel ve etnik, sınıfa ve döneme bağlı olduğu anlaşılmaktadır. <sup class="calibre9">İ</sup>şte bu yüzden ilk gerçeküstü fotoğraflar, fotoğrafçıların Londra, Paris ve New York sokaklarını sinsi sinsi dolaşmaya çıkıp pozlanmamış yaşam dilimleri aradıkları 1850'lerde çekilmiştir. Somut, özel, anekdot biçiminde olan (yalnız bu anekdot bozulmuştu) bu fotoğraflar - kayıp zamandan, yitik geleneklerden anlar - bize üst üste çekim, açık baskı, solarizasyon ve benzeri yöntemlerle soyut ve şiirsel kılınmış bir fotoğraftan çok daha gerçeküstücü geliyor. Aradıkları görüntülerin, tıpkı sadık Freudcular gibi, içerik bakımından dönemsiz ve tümel olduğunu varsaydıkları bilinçaltından geldiğine inanan gerçeküstücüler, en zalimce, duygulandırıcı, akıl almaz, özümsenemez ve gizemli olan şeyin ne olduğunu bir türlü anlayamadılar - zamanın ta kendisiydi bu. Bir fotoğrafı gerçeküstü yapan şey onun geçmiş zamandan bir mesaj olarak getirdiği kuşku götürmez pat/zos'u ve onun toplumsal sınıf hakkında verdiği ipuçlarının somutluğudur.</p>
<p class="calibre1">Gerçeküstücülük bir kentsoylu duygusuzluğudur; militanları tarafından tümel olduğunun düşünülmesi, onun kentsoyluya özgü olduğunun göstergelerinden yalnızca biridir. Bir siyaset olmaya can atan bir estetik olarak gerçeküstü, haksızlığa uğrayanları, resmi olmaktan çıkmış ya da resmi olmayan bir gerçekliği seçer. Oysa gerçeküstücü estetik tarafından övülen skandalların, aslında kentsoylu toplumsal düzenin gözlerden sakladığı günlük gizemler olan seks ve yoksulluk oldukları anlaşılmıştır. <sup class="calibre9">İ</sup>lk Gerçeküstücülerin rehabilite etmek üzere aradıkları tabu halindeki gerçekliğin en tepesine yerleştirdikleri Eros'un kendisi, toplumsal duruma ait gizemin bir parçasıydı. Hem aşağı sınıflar hem de soylular doğal olarak hovarda sayıldıkları için, cinsel devrim aşırı uçlarda bereketle gelişiyor, orta sınıfınsa kendi cinsel devrimini yapabilmek için çok uğraşması gerekiyordu. Sınıf, en derin gizemdi: zengin ve güçlünün bitmez tükenmez gözalıcılığı, yoksul ve toplumdışı bırakılmış</p>
<p class="calibre1">olanların üstü kapalı bir biçimde aşağılanrnasıydı.</p>
<p class="calibre1">Gerçekliğin fotoğraf makineli, gayretli avcı tarafından izlenip yakalanacak egzotik bir ödül olduğu görüşü, daha başından fotoğrafı biçimlendirmiştir. Ve bu görüş, gerçeküstücü kar-şıkültürle orta sınıf toplumsal maceracılığının kavşak noktasını belirler. Fotoğraf her zaman toplumsal tepelere ve çukurlara hayranlık beslemiştir. Belgeciler (eli fotoğraf makineli saraylılardan farklı olarak) bunlardan ikincisini yeğlerler. Fotoğrafçılar bir yüzyıldan uzun bir süredir ezilenlerin çevresinde fır dönmüş, şiddet sahnelerine katılmıştır - hem de şaşılacak derecede iyi bir vicdan ile. Hali vakti yerinde olanlar toplumsal sefalet tarafından gizli bir gerçekliği, yani onlardan gizlenen bir gerçekliği belgelemek için yırtıcılıkların en nazik olanına, yani fotoğraf çekmeye özendirilrnişti.</p>
<p class="calibre1">Başka insanların gerçekliğine uzaktan, merakla ve profesyonellikle bakan, her zaman ve her yerde bulunan fotoğrafçı, sanki o etkinlik sınıf çıkarlarını aşan, tümel bakış açısına sahip bir etkinlikmiş gibi çalışır. Aslında fotoğraf, ilk olarak duyarlığı Baudelaire tarafından pek doğru bir biçimde çizilen orta sınıf aylağının gözünün bir uzantısı olarak kendi kişiliğini bulur. Fotoğrafçı kent cehennemini inceleyen, sezdirmeden ona yaklaşan, devriye gezen yalnız bir yayanın silahlanmış hali, kenti bir şehvetli aşırılıklar sahnesi olarak keşfeden röntgenci gezgindir. Seyretme zevklerinin ve başkalarının duygularını anlamanın ustası olan aylak, dünyayı "resim gibi" bulur. Baudelaire'in aylağının bulguları, 1840'larda Paul Martin'in Londra sokaklarında ve deniz kıyısında, Arthur Gentle'ınsa San Fransisco'daki Çin Mahallesi'nde (her ikisi de gizli fotoğraf makinesi kullanarak) çektiği yakalama şipşaklarda, Atget'nin bakımsız sokakları ve yok olan zanaatlarıyla görüntülediği alacakaranlık Paris'inde, ve Brassal'nin kitabı <span class="calibre3">Paris de</span> Nuit'de [Gece Paris'i, 1933] anlatılan seks ve yalnızlık dramlarında, Weegee'nin <span class="calibre3">Naked</span></p>
<p class="calibre1">City'sinde [Çıplak Kent, 1945] bir felaket tiyatrosu olarak gösterilen kentte hep farklı biçimde örneklendirilmişlerdir. Aylak, kentin resmi gerçekleriyle değil, onun karanlık ve biçimsiz köşeleriyle, ihmal edilmiş topluluklarıyla ilgilenir - tıpkı bir dedektifin bir suçluyu yakalaması gibi, fotoğrafçının kentsoylu yaşamının yalancı yüzünün altında "yakaladığı," resmi olmayan bir gerçekliktir bu.</p>
<p class="calibre1"><span class="calibre3">The Cameramaıı'a</span> dönersek: Yoksul Çinliler arasındaki çete savaşı ideal bir konu oluşturur. Bu tümüyle egzotik, ve o halde fotoğraflanmaya değer bir şeydir. Kahramanın filminin başarısını garantileyen şey, biraz da onun konuyu hiç mi hiç anlamıyor oluşudur. (Buster Keaton'ın canlandırdığı karakter, yaşamının tehlikede olduğunun bile fakında değildir.) Bitmek bilmeyen gerçeküstü konu, Jacob Riis'in 1890'da çıkardığı ve New York yoksullarının fotoğraflarını içeren kitabına verdiği masumca isim gibi, <span class="calibre3">How The Other Half Lives</span>'dır. [<sup class="calibre9">Ö</sup>teki Yarı Nasıl Yaşıyor] Toplumsal belgeleme olarak anlaşılan fotoğraf, özünde orta sınıf tavrının insancı denen o hem şevkli, hem hoşgörülü; hem meraklı, hem de kayıtsız davranışının bir aracıydı - ki, insancılık gecekondu mahallelerini dekorların en büyüleyicisi buluyordu. Çağdaş fotoğrafçılar kuşkusuz iyice derinleşip konularını sınırlamayı öğrendiler. Artık o küstah "öteki yarı" cüreti yerine, örneğin <span class="calibre3">East ıooth Street'i</span> [Doğu 100. Cadde] görüyoruz (Bruce Davidson'ın 1970'te yayımlanan Harlem fotoğrafları kitabı). Fotoğraf çekmenin yüce bir amaca hizmet ettiği mazeretiyse hâlâ aynı: gizli bir hakikati ortaya çıkarmak, yitmekte olan bir geçmişi korumak. (Dahası, gizli hakikat yiten geçmişle bir tutulur. Zengin Londra'lılar 1874'le 1886 yılları arasında Eski Londra'nın Kalıntılarını Fotoğraflama Derneği'ne üye olabiliyorlardı.)</p>
<p class="calibre1">Kent duyarlığının sanatçıları olarak işe başlayan fotoğrafçılar, çok geçmeden doğanın da kent kadar egzotik, köylülerin de en az kentteki gecekondulular kadar resimsel olduğunu fark ettiler. Birmingham'lı zengin sanayici ve muhafazakâr milletvekili Sir Benjamin Stone, ölmekte olan geleneksel <sup class="calibre9">İ</sup>ngiliz törenlerini ve kırsal kesim festivallerini belgelemek amacıyla 1897'de Ulusal Fotografik Kayıt Birliği'ni kurmuştu. "Her köy," diye yazıyordu Stone, "fotoğraf makinesiyle koruma altına alınabilecek bir tarihe sahiptir." Yaşamı kitaplardan öğrenmiş olan Kont Giuseppe Primoli gibi ondokuzuncu yüzyılın sonunda yaşamış iyi aile evladı bir fotoğrafçı için, olanaksızlıklar içindeki insanların sokak yaşamı da en az aristokrat arkadaşlarının eğlenceleri kadar ilgi çekiciydi: Primali'nin Kral Victor Emma-nuel'in düğününde çektiği fotoğraflarla Napoli yoksullarının fotoğraflarını karşılaştırın. Konunun fotoğrafçının kendi aile ve sınıfının acayip alışkanlıklarıyla sınırlandırılması için küçük bir dahi fotoğrafçı olan Jacques-Henri Lartigue'nin toplumsal sınıf bakımından hareketsiz kalması gerekmişti. Ancak fotoğraf makinesi herkesi başka insanların, sonunda da kendi gerçekliğinin içinde bir turist haline getirir.</p>
<p class="calibre1">Sürekli aşağıya doğru olan bakışın belki de ilk modeli, <sup class="calibre9">İ</sup>ngiliz gezgin ve fotoğrafçı John Thomson'ın <span class="calibre3">Street Life m Lon-</span>don'ındaki [Londra'nın Sokak Yaşamı, 1877-78] otuz altı fotoğraftır. Ancak yoksullar üzerinde özelleşen her fotoğrafın ardından daha geniş bir egzotik gerçekliğin peşinde koşan' birçok başka fotoğraf gelecektir. Thomson'ın kendisi böyle bir meslek yaşamı sergilemiştir. Daha kendi ülkesinin yoksullarına yönelmeden önce putperestleri görmeye gitmiş, bu ziyaret dört ciltlik <span class="calibre3">Illustration of Chiııa and Its People'ı</span> [Çin ve Asanından Görüntüler, 1873-74] ortaya çıkarmıştı. Ve Londra yoksullarının sokak yaşamı üzerine yaptığı kitabının ardından, Thomson Londra zenginlerinin ev yaşantısına yöneldi. 1880'lerdeki ev içi fotografik portre modasına öncülük eden kişi Thomson'dır.</p>
<p class="calibre1">Profesyonel fotoğraf başlangıcından bu yana tipik olarak çoğu fotoğrafçının toplumsal sefalet gözlemleriyle, ünlülerin ya da ürünlerin (yüksek moda, reklamcılık) portrelerini ya da çıplak çalışmalarını bir araya getirdiği geniş bir sınıf turizmi anlamına gelmiştir. Bu yüzyılın örnek alınacak mesleki başarılarının çoğu (Edward Steichen, Bill Brandt, Henri Cartier-Bresson, Richard Avedon'ınkiler gibi) konunun toplumsal düzey ve ahlaki önemindeki ani değişikliklerle ilerlemiştir. Kopuklukların en dramatik olanıysa, herhalde Bill Brandt'ın savaş öncesi ve sonrasında ortaya koyduğu işler arasındakidir. Kuzey <sup class="calibre9">İ</sup>ngiltere'de Durgunluk döneminde yaşanan sefaletin katı fotoğraflarından son yılların modaya uygun ünlü kişi portrelerine ve ya-rı-soyut çıplaklarına geçmek gerçekten de uzun bir yolculuk gibi gelir insana. Oysa bu zıtlıkların özellikle bu duruma özgü ya da belki tutarsız hiçbir yanı yoktur. Yitmiş ve göz kamaştıran gerçeklikler arasında gidip gelmek, eğer fotoğrafçı aşırı derecede özel bir tutkuya kilitlenmemişse (Lewis Carrol'ın küçük kızlara ya da Diane Arbus'un Halloween kalabalıklarına olan tutkusu gibi), tam olarak fotoğraf girişiminin momentumunun bir parçasıdır.</p>
<p class="calibre1">Yoksulluk zenginlikten daha gerçeküstü değildir: Pis paçavralarla örtülmüş bir beden, bir prensesin balo giysisinden ya da saf bir çıplaktan daha gerçeküstü değildir. Asıl gerçeküstü olan şey, fotoğrafın kabul ettirdiği ve üzerinde köprü kurduğu iki tür uzaklıktır: toplumsal uzaklık ve zaman içindeki uzaklık. Fotoğrafın orta sınıf perspektifinden bakıldığında ünlüler de paryalar kadar merak uyandırıcıdırlar. Fotoğrafçıların basmakalıp olan malzemelerine karşı ironik ve zekice bir tutum takınmaları gerekmez. Dindarca, saygılı bir hayranlık da, özellikle en geleneksel konularda pekâlâ iş görebilir.</p>
<p class="calibre1">Hiçbir şey, örneğin Avedon'ın incelikli işlerinden, Mussoli-ni dönemi ünlülerinin Macar asıllı fotoğrafçısı Ghitta Carell'in çalışmaları kadar uzak düşemez. Oysa bugün Carell'in portreleri bize Avedon'ınkiler kadar alışılagelmişin dışında, ve Cecil Beaton'ın gerçeküstücülük etkisindeki aynı dönem fotoğraflarından çok daha gerçeküstü geliyor. Beaton konularını -1927'de çektiği Edith Sitwel ve 1936'da çektiği Cocteau fotoğraflarına bakın - hayal ürünü lüks dekorlar içine yerleştirerek onları biraz fazla açık, inandırıcı olmayan resimlere çevirir. Ancak Carell'in halyan generallerinin, aristokratlarının ve oyuncularının statik ve dengeli görünme ve göz kamaştırma istekleriyle olan masum işbirliği, onlar hakkında sert ve dosdoğru bir hakikat ortaya koyar. Onlar fotoğrafçının gösterdiği saygıyla ilginç kılınmışlardır; zaman onları zararsız ve pek bir insanca hale getirmiştir.</p>
<p class="calibre1">Bazı fotoğrafçılar bilim adamı, bazılarıysa ahlakçı olarak işe koyulurlar. Bilim adamları dünyanın bir envanterini yaparlar; ahlakçılarsa ağır vakalara yoğunlaşırlar. Bilim olarak fotoğrafa bir örnek, August Sander'in 1911'de başladığı, Alman insanının fotografik bir kataloğunu çıkarma projesidir. George Grosz'un Weimer Almanya'sındaki toplumsal tiplerin ruh ve çeşitliliğini karikatürle özetleyen çizimlerinin tersine, Sander'in (onun deyimiyle) "asıl örnek fotoğrafları" frenoloji, kriminoloji, psikiyatri ve sayaçekimle ıslah gibi ondokuzuncu yüzyılda ortaya çıkıveren ve üstü örtülü biçimde partizanca olan topolajik bilimlerin iddia ettiğine benzer sözde bilimsel bir tarafsızlık ima eder. Sander, bireyleri temsili karakterleri için seçmemiş, pek doğru bir biçimde fotoğraf makinesinin yüzleri birer toplumsal maske olarak açığa çıkardığını varsaymıştır. Fotoğrafla-nan herkes belli bir ticaretin, sınıfın ya da mesleğin göstergesiydi. Onun tüm konuları belli bir toplumsal gerçekliği, kendi gerçekliklerini hep aynı düzeyde temsil ediyorlardı.</p>
<p class="calibre1">Sander'in bakışı küstahça bir bakış değildir; sıkmaz, yargılamaz. Onun 1930 tarihli <span class="calibre3">Circus People</span> [Sirk Asanları] adlı fotoğrafını Diane Arbus'un sirk insanları üzerinde yaptığı çalışmalarla ya da Lisette Model'ın lekelenmiş kadın karakter portreleriyle karşılaştırın. <sup class="calibre9">İ</sup>nsanların yüzleri Model'ın ve Arbus'un fotoğraflarında olduğu gibi, Sanderde de makineye dönükse de, bakışları içten, her şeyi açığa vuran bakışlar değildir. San-der sır aramıyordu; tipik olanı gözlemliyordu. Konunun hareketlerini kesin ve yeterince uzun bir çekimler dizisine böldüğü için 1880'lerdeki fotoğraf çalışmalarıyla herkesin her zaman gördükleri hakkındaki yanlış anlamaları (atların nasıl koştuğu, insanların nasıl hareket ettiği) ortadan kaldırmayı başaran Ead-weard Muybridge gibi Sander de toplumsal düzeni sayısız toplumsal tip halinde ufalayarak ona ışık tutmayı amaçlamıştı. Yayımlanmasından beş yıl sonra, 1934'te Sanderin kitabı <span class="calibre3">Antlitz der Zeit'ın</span> [Zamanımızın Yüzü] satılmayan kopyalarının Nazi-ler tarafından toplatılması, böylece de Sanderin ulusal portreler projesinin birdenbire sona ermesi hiç de şaşırtıcı değildir. (Nazi dönemi boyunca Almanya'da kalan Sander, manzara fotoğrafına geçmiştir.) Sanderin başlattığı projeye yöneltilen suçlama, bu projenin toplum karşıtı olmasıydı. Nazilere toplumdı-şı gibi gelen, Sanderin fotoğrafçıya kaydının bütünlüğüyle her türlü yorumu ve hatta yargıyı gereksiz kılan duygusuz bir sayım memuru olarak bakmasıydı.</p>
<p class="calibre1">En uygun biçimde fotoğraflanabilir konular olarak ya yoksulların, tanıdık olmayanların ya da ünlülerin etkisinde kalan belge niyetli çoğu fotoğrafın aksine, Sanderin toplumsal örneği alışılmadık biçimde ve bilerek geniş tutulmuştur. O, bürokratları ve köylüleri, uşakları ve sosyete hanımlarını, fabrika işçileri ve sanayicileri, askerleri ve çingeneleri, oyuncuları ve tezgâhtarları konuları arasına katar. Ancak bu çeşitlilik, sınıfı küçüm-serneyi ortadan kaldırmaz. Sanderin eklektik üslubu onu ele verir. Bazı fotoğraflar rahat tavırlı, akıcı ve doğalken, bazıları nahif ve acayiptir. Düz ve beyaz bir fon önünde çekilmiş olan pek çok fotoğraf, kusursuz yükümlü portreleriyle eski moda stüdyo portreleri arasında bir geçiş oluşturur. Sander fotoğraf-lamakta olduğu kişinin toplumsal düzeyini göz önüne alarak üslubunu rahatlıkla ayarlamıştır. Profesyoneller ve zenginler daha çok iç mekânda ve dekorsuz fotoğraflanmışlardır. Onlar zaten kendileri adına konuşurlar. <sup class="calibre9">İ</sup>şçiler ve terk edilmişlerse genellikle onları bir yere yerleştiren, onlar adına konuşan - sanki onların genellikle orta ve yüksek sınıflarda kazanılmış olan ayrı ayrı kimliklere sahip olmaları varsayılamazmış gibi - bir ortam içinde (sıklıkla dış mekânda) fotoğraflanırlar.</p>
<p class="calibre1">Sander'in fotoğraflarında herkes yerli yerindedir, kimse kaybolmuş, kısıtlanmış ya da kenara itilmiş değildir. Bir kretenle bir duvarcı ustası, bacağı olmayan bir Birinci Dünya Savaşı gazisiyle sağlıklı ve üniformalı bir genç asker, çatık kaşlı komünist öğrencilerle gülümseyen Naziler, bir sanayiciyle bir opera şarkıcısı birbirleriyle tümüyle aynı tarafsızlıkla fotoğraflanır. Sander "Niyetim bu insanları ne değiştirmek, ne de betimlemek," demiştir. Onun konularını eleştirmediğini iddia etmesi. beklenmekle birlikte, onları hem fotoğrafiayıp hem de betimlemediğini düşünmesi çok ilginçtir. Sander'in herkesle olan işbirliği, aynı zamanda onun herkesle arasına koyduğu uzaklık anlamına gelir. Onun konularıyla olan işbirliği - Carell'ınki gibi -nahif değil, nihilisttir. Sınıf gerçekliğine rağmen bunlar fotoğraf tarihinin gerçek anlamıyla en soyut çalışmalarından birini meydana getirir.</p>
<p class="calibre1">Bir Amerikalı'nın Sander'in kapsamlı taksonomisinin eşdeğeri bir işe girişmesini düşünmek bile zordur. Amerika'nın büyük fotografik portreleri - Walker Evans'ın <span class="calibre3">American Photo-</span>grapJzs'ı (1938) ve Robert Frank'ın <span class="calibre3">The Americans'ı</span> (1959) geleneksel belgesel fotoğrafın yoksullara, var yoğu elinden alınmış olanlara ve ulusun unutulmuş vatandaşlarına olan eğilimini yansıtmayı sürdürürken, özellikle rastgele çalışılmışlardı. Ve</p>
<p class="calibre1">Tarım Güvenlik Maresi tarafından 1935'te Roy Emerson Stryker yönetiminde başlatılan ve bu ülkenin en iddialısı olan toplu fotoğraf projesi hemen tümüyle "düşük gelir düzeyli gruplarla" ilgileniyordu.<sup class="calibre9">1</sup> "Kırsal bölgelerimizin ve kırsal problemlerimizin resimsel olarak belgelenmesi" (Stryker'ın sözleri) olarak bellenen Tarım Güvenlik <sup class="calibre9">İ</sup>daresi projesi Stryker'ın takımına problemli konuları karşısında takınacakları tavır konusunda ders vermesi nedeniyle açıkça propagandacıydı. Projenin amacı fotoğraflanan insanların değerini gözler önüne sermekti. Böylelikle bakış açısını da üstü kapalı biçimde tanımlamış oluyordu: yoksulun gerçekten de yoksul ve onurlu olduğuna inandırılması gereken orta sınıf insanının bakış açısı. Tarım Güvenlik <sup class="calibre9">İ</sup>daresi fotoğraflarını Sander'in çektikleriyle kaşılaştırmak çok öğretici olacaktır. Sander'in fotoğraflarındaki yoksulların onurdan yoksun olmamaları herhangi bir sevecen niyetten kaynaklanmaz. Onlar, yan yana dizildiğinde diğerleriyle aynı serinkanlılıkla izlendikleri için onur sahibi olurlar.</p>
<p class="calibre1">Amerikan fotoğrafı hemen hiçbir zaman konusundan duygusal olarak böylesine kopuk olmamıştır. Sander'inkini anımsatan bir yaklaşım, Amerika'nın ölmekte ya da yerini başka şeylere bırakmakta olan bir bölümünü belgeleyen insanlara yönelmelidir - tıpkı Arizona ve New Mexico'daki Kızılderilileri 1895-1904 yılları arasında fotoğraflayan Adam Clark Vroman gibi. Vroman'ın yakışıklı fotoğrafları ifadesiz, tepeden bakma-</p>
<p class="calibre1">1- Ancak bu durum, Stryker'ın 1942'de elemanlarına gönderdiği bir notunda da belirttiği gibi, ikinci Dünya Savaşı'nın ahlaki gereksinmelerinin, yoksulları çok kötümser bir konu haline getirmesiyle değişivermişti: <span class="calibre3">"Derhal şuııa gereksinmemiz var: Gerçekten Birleşik Amerika'ya inanıyormıtş gibi görünen erkek, kadın ve çocukların fotoğrafları. Biraz ruha sahip insanları buluıı. Şu anda arşivlerimizdekilerin çoğu Birleşik Amerika'yı yaşlı insanların yıırdıı ve neredeyse herkesi çalışamayacak kadar yaşlı ve olup biteııi pek fazla dert etmeyecek kadar kötü beslenen iıısaıılar olarak resmediyor Özellikle fabrikalarımızda çalışan geııç erkek ve kadınlara gereksinmemiz var Mutfaklarında ya da çiçek toplarken bahçelerinde fotoğraflanmış ev kadınları. Daha bir halinden memnun yaşlı çiftler." </span>yan, duygusal olmayan fotoğraflardır. Bunların yansıttığı ruh hali, Tarım Güvenlik Maresi fotoğraflarının verdiğinin tam tersidir: etkileyici ya da kendine özgü bir dile sahip değildirler, sempati uyandırmazlar. Kızılderililerin propagandasını yapmazlar Sander yok olmakta olan bir dünyayı fotoğrafladığı-nı bilmiyordu. Vroman ise bunun farkındaydı. O, kaydettiği dünyayı kurtarmanın olanaksız olduğunu da biliyordu.</p>
<ul class="calibre14"><li class="calibre15"><a href="main-1.xhtml">Avrupa fotoğrafı önemli ölçüde resimsel (yani yoks</a></li><li class="calibre15"><a href="main-2.xhtml">Çağdaş fotoğrafçıların sanat hortlağını defetme ça</a></li><li class="calibre15"><a href="main-3.xhtml">Charis Weston (Ben Maddow'un, Edward Weston: Fifty</a></li></ul>
<p class="calibre1"><a id="bookmark5"><sup class="calibre9"><a href="#footnote1">1</a></sup></a></p>
<p class="calibre1"> Platon, <span class="calibre3">Politeia</span> adlı yapıhnın VII. kitabında şöyle der: <span class="calibre3">"Şimdi bilgimizi ve bilgisizliğimizi şu anlatacaklarımla ölç Glaukon. Yeraltında bir mağara tasarla. Mağaranın kapısı bol ışıklı bir yola açılıyor. Anm mağarada oturan insanlann kollan, boyunlan ve bacaklan zincirlerle bağlanmış, sırtlan da ışığa çevrilmiş. Öyle ki sadece karşılarındaki mağara duvannı görebiliyorlar, başlarını arkaya çeviremiyorlar, kendilerini bildikleri andan beri de burada böylece otunnaktalar. Düşün ki sırtlannııı arkasındaki ışıklı yoldan bir sürü nesneler geçiyor, ışık bu nesneleri mağaranın duvanna yansıtıyor. Şimdi bu adamlar sadece mağaranın duvarına yansıyan hayalleri görebilirler, o hayalleri meydana getiren nesneleri göremezler, değil mi? Bıı adamların gözünde gerçeklik, asıl gerçeklerin duvarda yansıyan hayallerinden ya da gölgelerinden başka bir şey değildir</span>    ."</p>
<p class="calibre1">(Orhan Hançerlioğlu, <span class="calibre3">Felsefe Sözlüğü,</span> 7. Basım, Re^i 'l&lt;itabevi) (ç.n.)</p>
<p class="calibre1"> "Film çekmek" için kullanılan "shoot" sözcüğü aynı zamanda "ateş etmek," "vurmak" anlamına gelir. (ç.n.)</p>
<p class="calibre1"> Ölümü anımsa (ç.n.)</p>
<p class="calibre1"><a id="bookmark7"><sup class="calibre9"><a href="#footnote2">2</a></sup></a></p>
<p class="calibre1"> Aslında bu pek de yanlış değildir. ilendiklerini bilmedikleri zaman insanların yüzlerinde var olan, ancak izlendiklerini bildiklerinde asla görülmeyen bir-şey vardır. Walker Evans'ın metro fotoğraflarını nasıl çektiğini bilmeseydik bile (makinesinin objektifi paltosunun iki düğmesi arasından bakarken New York metrosunda yüzlerce saat ayakta yolculuk etmiştir), yakından ve cepheden fo-toğraflanmış olmalarına rağmen, oturmakta olan bu yolcuların fotoğraflandık-larının farkında olmadıkları apaçık görüldü; onların buradaki anlatımları özeldi ve fotoğraf makinesine sunacakları anlatımdan farklıydı.</p>
</body>
</html>
