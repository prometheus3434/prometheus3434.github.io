<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fikir</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_12">9. Birleşmeyi Öğrenin</h1>

  <p class="normal">Kendi gücüyle sizi yenebilir, kendi gücünü de sizinkiyle yenebilir.</p>

  <p class="normal">Futbol Koçu Bum Phillips’in Koç Don Shula Hakkındaki Sözleri</p>

  <p class="normal">Sigara içmedikçe ve köpeklere yaklaşmadıkça, astım artık beni rahatsız etmiyor. Beni asıl rahatsız eden, sigara içen bir köpek olmak.</p>

  <p class="sagnormal">Steve Allen</p>

  <p class="normal">Dr. Livingston I Presume (Dr. Presume’un tam adı)</p>

  <p class="sagnormal">Anonim</p>

  <p class="normal">Olmak, yapmaktır (To Be is to Do)</p>

  <p class="sagnormal">Rousseau</p>

  <p class="normal">Yapmak, olmaktır (To Do is to Be)</p>

  <p class="sagnormal">Sartre</p>

  <p class="normal">Do Be Do Be Do</p>

  <p class="sagnormal">Sinatra</p>

  <p class="normal">Eğer “yeni bir fikir, eski unsurların farklı birleşiminden başka bir şey değilse” bunun anlamı, eski unsurları nasıl birleştireceğini bilen birinin yeni fikirler yakalama şansının, eski unsurları birleştirmesini bilmeyen birinden fazla olduğudur.</p>

  <p class="normal">İşte size birleştirme konusunda bazı öneriler:</p>

  <p class="normal">BENZERLİKLER ARAYIN</p>

  <p class="normal">Sorununuz, diğer sorunlara benziyor mu? Peki, benzemeyen yanı nedir?</p>

  <p class="normal">Eğer ürün ya da hizmetinizin sağladığı en büyük yarar hız ise, dünyanın en hızlı şeyi nedir? Yararlarınızı o şeyle kıyaslayabilir misiniz? Dünyanın en yavaş şeyi nedir? Bununla bir kıyaslama yapabilir misiniz?</p>

  <p class="normal">Eğer en büyük yarar güç ise, düşünebildiğiniz en güçlü ve en zayıf şeyler nedir? Bunlarla bir kıyaslama yapabilir misiniz?</p>

  <p class="normal">Ya da uygunluk mu, ekonomi mi, bağımlılık yaratması mı, yalınlığı mı, kalıcılığı mı? Düşünebildiğiniz en uygun, en ekonomik, en çok bağımlılık yaratan, en yalın, en kalıcı ya da herhangi bir başka şey ya da insan ya da fikir nedir? Ya da tersine; en uygunsuz, en ekonomik olmayan, en bağımlılık yaratmayacak, en karmaşık, en kırılgan ya da en olmayacak şey, insan ya da fikirler nedir?</p>

  <p class="normal">KURALLARI YIKIN</p>

  <p class="normal">Her eylemin, kendi kuralları, kendi yöntemleri ve yapılma yolları vardır. Belki taşa kazınmamışlardır, ama insanın beynine kazındıkları kesindir. Her şey bunlara bağlıdır.</p>

  <p class="normal">Bilim ve sanattaki -aslında her alandaki- en çarpıcı ilerlemeler birinin çıkıp bütün kuralları yıkmış olmasının sonucunda gerçekleşmiştir.</p>

  <p class="normal">Van Gogh, bir çiçeğin zihnimizdeki yerleşik şekline dair kuralları yıktı.</p>

  <p class="normal">Picasso, bir kadının yüzünün zihnimizdeki yerleşik şekline dair kuralları yıktı.</p>

  <p class="normal">Freud, hastalıkların tedavilerine yönelik yerleşik kuralları yıktı.</p>

  <p class="normal">Pasteur, salgınların geleneksel tedavi yöntemlerini yıktı.</p>

  <p class="normal">Lobatchewsky, Öklit geometrisinin kurallarını yıktı.</p>

  <p class="normal">Dick Fosbury, yüksek atlamanın kurallarını yıktı.</p>

  <p class="normal">Hank Lusetti, basket topunun nasıl atılması gerektiği kuralını yıktı.</p>

  <p class="normal">Pete Gogolak, Amerikan futbolunda topa nasıl vurulacağının kurallarını yıktı.</p>

  <p class="normal">Stravinsky, bale müziğinin nasıl olması gerektiği kuralını yıktı.</p>

  <p class="normal">Beethoven, senfoni müziğinin kurallarını yıktı.</p>

  <p class="normal">David Ogilvy, reklam metni yazım kuralını yıktı.</p>

  <p class="normal">Gerard Manley Hopkins, şiirlerin kulağa nasıl gelmeleri gerektiği kuralını yıktı.</p>

  <p class="normal">E. E. Cummings, şiirin yazım kurallarını yıktı.</p>

  <p class="normal">Charles Eames, sandalyenin neye benzemesi gerektiği kuralını yıktı.</p>

  <p class="normal">Eero Saarinen, masanın neye benzemesi gerektiği kuralını yıktı.</p>

  <p class="normal">Gaudi, binaların nasıl olması gerektiği kuralını yıktı.</p>

  <p class="normal">Henry Ford, işçilere ne kadar ücret ödenmesi gerektiği kuralını yıktı.</p>

  <p class="normal">Carême, tatlıların nasıl olması gerektiği kuralını yıktı.</p>

  <p class="normal">Fanny Farmer, yemek kitaplarının nasıl yazılması gerektiği kuralını yıktı.</p>

  <p class="normal">Bütün günü böyle sıralamakla geçirebiliriz; hatta belki de bütün bir haftayı. Şunu söylemek yeter: Kurallar fikir yakalamak için mükemmel birer yoldur.</p>

  <p class="normal">Yapacağınız tek şey; onları yıkmak.</p>

  <p class="normal">“YA ÖYLE OLSAYDI?” OYNAYIN</p>

  <p class="normal">“Ya öyle olsaydı?” reklam ajanslarındaki yaratıcı çalışanların bir ürün ya da hizmetin yararlarını belirtmek için farklı bir yol aradıklarında sık sık başvurdukları bir oyundur.</p>

  <p class="normal">Eğer ürün ya da hizmetimizi bir insana dönüştürseydik, bu nasıl biri olurdu? Bir erkek? Bir kadın? Bir kamyon şoförü? Bir sanatçı?</p>

  <p class="normal">Bir basketçi? Bu insan neler söylerdi? Nasıl davranırdı?</p>

  <p class="normal">Kendisi neye benzerdi?</p>

  <p class="normal">Ya tutup bir hayvana dönüştürseydik, hangi cins olurdu?</p>

  <p class="normal">Ya ürünümüzü daha küçük yapsaydık? Ya da daha büyük? Ya da farklı şekil vererek? Farklı renkte? Daha hafif? Daha ağır?</p>

  <p class="normal">Farklı ambalajda? İki kat daha güçlü? Yarı güvenilirlikte? Daha insancıl?</p>

  <p class="normal">Ya da daha az insancıl? Ya da daha verimli?</p>

  <p class="normal">Ya hizmetimizi daha hızlı yapsaydık? Daha ucuz? Daha uygun?</p>

  <p class="normal">Daha insancıl? Daha az insancıl? Daha verimli?</p>

  <p class="normal">Ya da daha yavaş? Daha pahalı? Ya da daha az uygun? Daha az verimli?</p>

  <p class="normal">Eğer ürün ya da hizmete, istediğimiz bir şey ekleyebilecek olsaydık, bu ne olurdu?</p>

  <p class="normal">Eğer bir şey çıkartacak olsak, o ne olurdu?</p>

  <p class="normal">Eğer bunu bugün ansızın icat etmiş ya da keşfetmiş olsaydık, nasıl sunardık?</p>

  <p class="normal">Ya Marslı bir kadın bu ürün ya da hizmeti görse, ne derdi? Onu kendisine nasıl betimlerdiniz? Ne düşünürdü? Her şeye rağmen gene de ister miydi?</p>

  <p class="normal">Bu ürün ya da hizmetin en büyük yararı, birdenbire yasadışı kabul edilseydi ne yapardınız? Ya hiç kimse o yararı istemeseydi ya da herkes onu isteseydi?</p>

  <p class="normal">Ya söz konusu yararı iki kat güçlendirebilseydik? Ya da gücünü yarıya indirseydik? Ya da insanlar için önemini ikiye katlasaydık? Daha fazla erişilebilir kılsaydık ya da daha az erişilir?</p>

  <p class="normal">Ya o yararı sağlayabilen tek ürün ya da hizmet bu olsaydı ya da bütün rakip ürün ya da hizmetler aynı yararı sunsalardı?</p>

  <p class="normal">Bir sorunu çözmeye çalışırken, aynı oyunu siz de oynayın.</p>

  <p class="normal">Ya sorun, şimdikinden iki kat zor olsaydı, ne yapardınız? Ya da 10 kat zor olsaydı? Ya da yarısı kadar?</p>

  <p class="normal">Ya herkes aynı sorunla karşı karşıya olsaydı?</p>

  <p class="normal">Ya herkes çözmüş, bir siz çözememiş olsaydınız?</p>

  <p class="normal">Ya da en büyük rakibiniz bu sorunla yüz yüze olsaydı?</p>

  <p class="normal">Eğer bu sorunu tersyüz etseydiniz, neye benzerdi?</p>

  <p class="normal">Geçmişe yönelik olsa neye benzerdi?</p>

  <p class="normal">Ya aynı sorun gelecek yıl da varlığını sürdürse, ne yaparsınız?</p>

  <p class="normal">Ya da 10 yıl boyunca?</p>

  <p class="normal">Ya ansızın sorun artık kimseyi dertlendirmeyecek konuma inse, o zaman ne yapardınız?</p>

  <p class="normal">Eğer bugünkünün tam tersi bir sorunla karşı karşıya kalsaydınız, onu nasıl çözerdiniz?</p>

  <p class="normal">Ya başka alandaki birileri -örneğin müzik işindeki ya da kullanılmış otomobil satışlarında ya da havayolu işletmeciliğinde- aynı sorunla yüzleşse, onlar nasıl çözerlerdi? Bir mimar nasıl çözerdi? Bir muslukçu? Bir cerrah? Bir ozan?</p>

  <p class="normal">Bu sorunu çözmeniz için, biri size bir milyon dolar verseydi, parayı nasıl harcardınız?</p>

  <p class="normal">Sorunların yüzde 99’unu yaratanın insanlar olduğunu aklınızdan çıkartmadan, dilediğiniz birini kovma olanağınız olsa?</p>

  <p class="normal">Ya da istediğiniz birini işe alabilseydiniz?</p>

  <p class="normal">Ya sorun sizseniz, o zaman nasıl değişirdiniz?</p>

  <p class="normal">Eğer sorun en yakın dostunuz olsaydı, ne derdiniz?</p>

  <p class="normal">Ya eğer çocuk olsaydınız, aynı sorunu nasıl çözerdiniz?</p>

  <p class="normal">YARDIM İÇİN DİĞER ALANLARA BAKIN</p>

  <p class="normal">Dr. Roger von Oech, Whack on the Side of the Head’de şöyle bir yaklaşımı dile getirir:</p>

  <p class="normal">“Sinema ve televizyon endüstrisine, reklamcılık endüstrisine, ileri teknoloji araştırma gruplarına, pazarlama gruplarına, sanat bölümlerine danıştım. Bulduğum bir ortak payda, her kültürün kendisini en yaratıcı gördüğü ve bireylerinin de yeni fikirler için sihirli sopaları olduğunu düşündüğü. Bunun güzel olduğunu düşünüyorum; esprit de corps (takım ruhu) iyi bir çalışma ortamı yaratılmasına yardımcı oluyor. Ama aynı zamanda, televizyonun yazılımcılardan öğrenecek çok şeyleri olduğunu, Ar-Ge’cilerin de reklamcılardan birkaç fikir edinebileceklerini gördüm. Her kültür, endüstri, disiplin, departman ve kurumun, sorunlarla baş etmek için kendilerine özgü yolları, metaforları, modelleri ve metodolojileri var. Fakat çoğu kez en mükemmel fikirler disiplinlerin kesişip de yeni fikirler ve sorular için kendi sınırlarının ötesine bakmaya başladıkları noktalarda doğuyor. Sanat, iş dünyası, teknoloji ve bilimdeki bir çok önemli ilerleme fikirlerin çapraz döllenmesi sayesinde gerçekleşiyor. Bir çıkarsama yaparsak, hiçbir şey bir alanı, dışarıdan gelecek fikirlere kapalı olmaktan daha hızlı darboğaza sokamaz.”</p>

  <p class="normal">Metal para presi ve şarap presi her tarafta var ve yüzyıllar önce, bunlar arasındaki bağlantıyı görüp de matbaayı bulan Gutenberg olmuştu.</p>

  <p class="normal">James J. Ritty, restoranındaki nakit ödemelerin kayıtlarını tutmayı akıl edince, kasiyerlerinin bir sürü parayı ceplerine indirmelerini önledi. Kıtalararası bir yolculuğa çıktığı gemide, kasiyerin yerleştirdiği paraları sayıp kayıtlarını çıkartan bir araç kullanıldığını gördü. Aynı prensibi, dünyanın ilk kasa kayıtları için kullandı.</p>

  <p class="normal">Darwin, Malthus’un Essay on Population (Nüfus Üzerine Bir Yazı) adlı eserini, doğal seçilim yoluyla evrimin gizemini açacak anahtar olarak görmüştü.</p>

  <p class="normal">Malthus, nüfusun hastalıklar, salgınlar, kazalar ve savaşlardan “olumlu etkilendiğini” gösteriyordu. Darwin, “var olma savaşının” kaderlerini belirlediği varsayımından yola çıkarak, aynı olguların bitki ve hayvanların çoğalmasını da önleyip önlemediğini merak etti.</p>

  <p class="normal">“İlk bakışta çarptı beni” diye yazar, “bu koşullar altında, dayanıklı/güçlü türler varlıklarını sürdürürken, dayanıksız/güçsüz türler yok olup giderler. Bunun sonucu da yeni türlerin oluşumudur.”</p>

  <p class="normal">Benjamin Huntsman bir saat yapımcısıydı, saat zembereğinin yapıldığı çeliği güçlendirmeye çalışıyordu. Yerel camcıların fırınlarının kömürle yakıldığı ve Stourbridge çamuruyla sıvandıkları dikkatini çekti. Aynı şeyi denedi ve sonuçta “dayanıklı çelik”i yarattı.</p>

  <p class="normal">George Westinghouse, Alpler’i delmek için kullanılan hava basınçlı delgi hakkında bir yazı okurken, hava frenini buluverdi.</p>

  <p class="normal">Descartes’tan önce, analitik geometri diye bir şey yoktu; aritmetik ve geometri ayrı ayrı alanlardı.</p>

  <p class="normal">Aynı şey Oersted Richardson, Faraday ve benzerlerinin elektromanyetik alanı bulmalarından önce elektrik ve manyetik için de geçerliydi.</p>

  <p class="normal">Kepler öncesi astronomi ve fizik için de söyleyebiliriz, modern astronomi ikisinin birleşmesiyle doğdu. Sizin sorununuzu çözmenizi, yepyeni bir sezgiye kapılarak yeni bir yöne yönelebileceğinizi düşünmenizi, zaten bildiğiniz bir şeyleri birleştirmenizi ve onu da gizeminizi açığa çıkartmak amacıyla kullanmanızı sağlayacak bir şeyler şu sırada olup bitiyordur.</p>

  <p class="normal">Gözlerinizi dört açın, kulak kesilin ve bulun onu.</p>

  <p class="normal">RİSK ALIN</p>

  <p class="normal">Bir fikri yakalamak, genellikle, daha önce asla birleştirilmemiş bir şeyleri birleştirmek anlamına gelir, bir fikir peşindeyseniz, risk alın.</p>

  <p class="normal">Şunu asla unutmayın, eğer risk almazsanız, aradığınız fikri yakalayamazsınız.</p>

  <p class="normal">Düşünür ve piyanist Thelonious Monk, “Bir değeri hak eden insanlar sadece riski göze alabilenlerdir. Gün oluyor, asla duymadığım şeyler çalıyorum” der.</p>

  <p class="normal">Siz de daha önce hiç duymadığınız bir şeyler çalın.</p>

  <div class="calibre1" id="calibre_pb_24"></div>
</body>
</html>
