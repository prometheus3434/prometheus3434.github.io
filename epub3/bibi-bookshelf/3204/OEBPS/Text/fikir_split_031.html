<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fikir</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_16">13. Fikri Unutun</h1>

  <p class="normal">Bazen, kim olduğumuzu unutmak işe yarar.</p>

  <p class="sagnormal">Publilius Syrus</p>

  <p class="normal">Eric: Eşimin çok kötü bir hafızası var.</p>

  <p class="normal">Ernie: Öyle mi?</p>

  <p class="normal">Eric: Evet, hiçbir şeyi unutmaz.</p>

  <p class="sagnormal">Eric Morecambe ve Ernie Wise</p>

  <p class="normal">Hep unuttuğum üç şey var: İsimler, yüzler, üçüncüsünü hatırlayamıyorum.</p>

  <p class="sagnormal">Italo Svevo</p>

  <p class="calibre6"></p>

  <p class="normal"> </p>

  <p class="normal">Şimdi okuyacaklarınızı yapabilmeniz için, önceki bölümde verdiğim  öğütlere uymanız gerek.</p>

  <p class="normal">Ne yazık ki bütün bunlar, reklam ajanslarında asla hayata geçirme olanağı yakalayamadığım şeyler. Çünkü, genellikle ajanslarda sorunları unutup gidecek zaman yoktu. Fikirleri hemen şimdi üretmek zorundaydınız. Yarın değil, şimdi.</p>

  <p class="normal">Aynı sorun, gazeteciliğin de başındaki derttir.</p>

  <p class="normal">Andy Rooney’e kulak verelim:</p>

  <p class="normal">“En mükemmel yaratıcı fikirlerin hepsi de bir sütun dolusu rakamı oluşturacak aynı ağır, seçici ve sezgisel sürecin sonucudur.</p>

  <p class="normal">Bir fikrin gelip de kendisine çarpacağı umuduyla beklemeye kalkan, çok bekleyecek demektir. Eğer bir makale ya da televizyon metni için zaman sınırlamam varsa, daktilomun başına oturur ve kahrolası fikri yakalamaya karar veririm. Bu sürecin, büyülü bir tarafı yoktur.”</p>

  <p class="normal">Fakat sanırım Rooney, gereklilikten bir kanun çıkartmakta.</p>

  <p class="normal">Rooney’in şampiyonu olduğu sıkı çalışmayı küçümsemeye kalkışacak değilim. Önceki bölümde de vurguladığım gibi, işin temeli budur.</p>

  <p class="normal">Ama kanıtların çoğu, bir sorunu çözmekte sıkıntıya düştüğünüzde ya da bir fikir çıkmazına girdiğinizde, onu unutup gitmenin de işin temellerinden biri olduğunu gösteriyor.</p>

  <p class="normal">Dinleyin:</p>

  <p class="normal">Helmholtz der ki: “Ne kadar yoğunlaşırsam yoğunlaşayım fikirler, kafam doluyken ya da çalışma masamın başına çakılıp kaldığımda asla aklıma gelmezler.”</p>

  <p class="normal">Albert Einstein, en mükemmel fikirlerinin tıraş olduğu sırada aklına geldiğini söyler.</p>

  <p class="normal">Grant Wood’a göre: “Gerçekten de kusursuz olan bütün fikirlerim, ineği sağarken aklıma gelenlerdir.”</p>

  <p class="normal">Henri Poincaré, bir matematik problemini çözmek için var gücüyle çalıştığını anlatır. Başaramaz ve her şeyi bırakıp tatile çıkar.</p>

  <p class="normal">Daha otobüse adımını atar atmaz, problemin çözümü kafasında parlayıverir.</p>

  <p class="normal">“Şunu fark ettim” der Bertrand Russel, “Zorlu bir makale yazacağım zaman, en iyi plan konu üzerinde son derece yoğun düşünmektir -başarabileceğim en büyük yoğunlukta- bu, birkaç saat de olabilir birkaç gün de. O sürenin sonunda kendi kendime emirler verir ve deyim yerindeyse, o konuyu yeraltına indiririm. Aradan birkaç ay geçtikten sonra, kendi isteğimle konuya yeniden döner ve işin zaten tamamlanmış olduğunu görürüm.”</p>

  <p class="normal">C. G. Suits, General Electric’in efsanevi araştırma şefi, araştırma laboratuvarlarındaki bütün buluşların, yoğun bir düşünme ve veri toplamayı izleyen gevşeme dönemlerinde gerçekleştirildiğini söyler.</p>

  <p class="normal">Rollo May, ilham perisinin bilinçli bir “yoğun çalışma” tarafından tetiklenen ve onu izleyen dinlenmenin özgür bıraktığı bilinçaltı kaynaklarından doğduğuna inanır.</p>

  <p class="normal">Lloyd Morgan’ın öğüdü: “Kendinizi konunuzla tıka basa doyurun. Sonra bekleyin.”</p>

  <p class="normal">Gerçekten de Philip Goldberg’in The Babinski Reflex’de (Babinski Refleksi) belirttiği gibi, bu fenomen (ki bunu Arşimet’in “Evreka Etkisi” ve banyodaki buluşundan esinlenerek söylemektedir) çoğunlukla “bilimsel buluşun, sanatsal yaratıcılığın, sorun çözücülüğün ve karar vericiliğin ortak bir unsuru olarak tanımlanması” ile oluşur.</p>

  <p class="normal">Bu nedenle, bir fikre ya da projeye ya da bir probleme takılıp kaldığınızda ya da küçük fikirler eskisi kadar kolay gelmedikleri halde hâlâ büyük bir fikre sahip olamadığınıza ya da kafanızı sert kayaya çarptığınıza inanmaya başladığınızda ya da işler karmaşık ve zorlu duruma gelmeye başladıklarında ya da içinizden gelen bir ses size; “bu yürümüyor” demeye başladığında, unutun gitsin, başka bir şey üzerinde çalışmaya koyulun.</p>

  <p class="normal">Dikkat edin; size, unutup da gevşeyin ya da unutun ne olursa olsun ya da unutun sonra da oturup bir hafta boyunca televizyonunuzdaki sit-com’ları izleyin demiyorum.</p>

  <p class="normal">Söylediğim; onu unutup da başka bir işle uğraşmaya başlamanız.</p>

  <p class="normal">Kendi deneyimime göre, beyin gevşetme (meditasyon dışında) fazla büyütülüyor. Hatta tersine üretkenliğe zarar verdiği bile söylenebilir; çünkü, devinimi durduruyor, ilgilerinizi bastırıyor, nesnelere aralarındaki benzerlikleri, ilintileri ve ilişkileri kavrayacak kadar yoğun dikkatle bakmanızı önlüyor.</p>

  <p class="normal">Ah, elbette biliyorum, herkes işlerin dibine tekmeyi vurup da dünyayı olduğu gibi dönmeye bırakmayı ister.</p>

  <p class="normal">Ne var ki dünyayı olduğu gibi dönmeye bırakanlar genellikle dünyayı da bırakanlardır. Ne bir şey bulurlar. Ne bir farklılık yaratırlar. Ne de fikir üretirler.</p>

  <p class="normal">Oysa, bizim yapmak istediğimiz fikirlerle dolup taşmak değil mi?</p>

  <p class="normal">Tamam, şimdi beni dinleyin; bir şeyi unutunca, başka bir şey üzerinde çalışmaya başlayın.</p>

  <p class="normal">Reklamcılıkta, yazarlar ve sanat yönetmenleri her fırsat bulduklarında böyle yaparlar. Örneğin gelecek haftaya yetişmesi gereken motosiklet konusunda bir televizyon reklamında işler sarpa sarmaya başladığında, onu bir kanara koyar, ya gazetede yayınlanacak bir peynir reklamına ya da bir bankanın bilboard reklamlarına yoğunlaşırlar. Aradan birkaç gün geçip de yeniden motosiklet reklamına döndüklerinde, sanki sihirli değnek değmişçesine fikirler birbirini kovalamaya başlar.</p>

  <p class="normal">Fakat, ya üzerinde çalışacak başka bir projeniz yoksa?</p>

  <p class="normal">O zaman da bir proje bulun.</p>

  <p class="normal">İşin sırrı, gazı kilitlemekte; bilinçaltınızı sorunla uğraşmaya bırakıp, bilinçli beyninizi başka işlere yoğunlaştırmakta; bir başkasına başlarken, diğer sorunu “uyumaya bırakmak”ta.</p>

  <p class="normal">Carl Sagan böyle yapar. Ne zaman bir konuda tıkansa, hemen onu bilinçaltına teslim edip başka bir konuya eğilir. “Geri döndüğünüzde, inanmayacaksınız ama on kerenin dokuzunda, sorunu çözmüş olduğunuzu görürsünüz -ya da bilinçaltınız bunu başarmıştır- oysa bunun farkında bile olmamışsınızdır.”</p>

  <p class="normal">Aynı şey Isaac Asimov için de geçerli: “Zorluğun baş göstermekte olduğunu hisseder hissetmez” diye yazar, “Hemen yazmakta olduğum bir başka kitaba yoğunlaşırım. Geri döndüğümde, bilinçaltımın bütün sorunu çözmüş olduğunu görürüm.”</p>

  <p class="normal">Ama yineliyorum: Başka bir işle uğraşmayı sürdürün. Başka bir proje bulup onun üzerinde çalışmaya başlayın. Sakın, beyninize izin verdiğinizi düşünmeyin. Sakın yapmayın. Çünkü beyin, gevşemesi gereken bir kas değildir.</p>

  <p class="normal">Zaten bilinçaltınız da uğraştığınız sorunun dünyayı değiştirecek bir iş ya da zırvalıklardan biri olup olmadığına aldırış etmez. Hepsini aynı şekilde ciddiye alıp çalışır.</p>

  <p class="normal">Yoğun insanların bir çok işin üstesinden gelmeleri ve her zaman için yeni projelere hazır olmalarının sebeplerinden biri de budur; anlamlı projelere odaklanmayı öğrenmişlerdir.</p>

  <p class="normal">Ayrıca, işlerinin çoğunu “yeraltına indirmeyi” de öğrenmişlerdir.</p>

  <p class="normal">İşte size süper bir gerçek:</p>

  <p class="normal">Ne kadar çok yaparsanız, o kadar çok yaparsınız; ne kadar az yaparsanız, gitgide daha da azını yaparsınız.</p>

  <p class="normal">Bunun doğru olduğunu hepimiz biliyoruz. Bilirsiniz, bir hafta sonu oturup evde yapılması gereken işlerin listesini çıkartmaya başlar ve ansızın ne kadar çok iş biriktiğini fark edip kolları sıvarsınız. Bir başka hafta sonu ise yayılıp oturur, elinizi hiçbir işe sürmeksizin dünyayı oluruna bırakırsınız.</p>

  <p class="normal">İş işi yaratır. Çaba çabayı.</p>

  <p class="normal">Ve fikirler de fikirleri yaratır.</p>

  <p class="normal">Eninde sonunda, nasıl olsa bir şeyler düşüneceksiniz, o zaman neden başka bir fikir ya da sorun ya da proje üzerinde düşünmeyesiniz?</p>

  <p class="normal">Eğer asıl sorunun çözümü ne tıraş olurken ne ineği sağarken ne otobüse binerken daha hâlâ aklınıza gelmemişse, o zaman diğer projeye dönüp yeniden çalışmaya başlarsınız. Bunu yaptığınızda, büyük ihtimalle daha önce görünmeyen yollar olduğunu göreceksiniz; kapalı kapılar açılmış olacak, engeller yıkılacak; yeni sezgileriniz, yeni umutlarınız olacak ve yepyeni ilişkiler, bağlantılar, yapılanmalar ve olasılıklar görmeye başlayacaksınız.</p>

  <p class="normal">İşte o zaman fikir kafanıza gelip yerleşecektir.</p>

  <p class="normal">Ya işte böyle!</p>

  <p class="normal"><span class="idebold">“Ah” diyeceksiniz kendi kendinize. “Bunu daha önce neden düşünmedim ki?”</span></p>

  <div class="calibre1" id="calibre_pb_32"></div>
</body>
</html>
