<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fikir</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_7">4. Hedeflere Kilitlenin</h1>

  <p class="normal">Beyin, harika bir organdır. Sabah uyandığınız anda çalışmaya başlar ve işe adımınızı atıncaya kadar sürekli çalışır.</p>

  <p class="sagnormal">Robert Frost</p>

  <p class="normal">Labirentteki farelerin sorunu, yarışı kazansalar bile hâlâ fare olarak kalmalarıdır.</p>

  <p class="sagnormal">Lily Tomlin</p>

  <p class="normal">Sizlerden, bir ayak genişliğinde ve yüz ayak uzunluğunda çelik bir çubuk hayal etmenizi istiyorum.</p>

  <p class="normal">Diyelim ki bu çelik çubuk 40 katlı bir iş hanının damından caddenin karşı tarafındaki 40 katlı bir başka iş hanının damına uzatılmıştır.</p>

  <p class="normal">Gelelim bahsimize: Eğer bu çubuğun üzerinden yürüyerek öteki binaya geçebilirseniz, size 100 dolar vereceğim.</p>

  <p class="normal">Eğer çoğu insan gibiyseniz, unut gitsin dersiniz. “Daracık bir çubuk üzerinden yürümek, hem de 40 kat yükseklikte? Olur mu hiç.</p>

  <p class="normal">Dengemi yitirip düşerim.” Kim bilir, belki gerçekten de düşersiniz.</p>

  <p class="normal">Fakat ya caddeyi geçip öteki binanın damına çıkar ve 12 haftalık bebeğinizi kaldırıp, hemen çubukta yürümeye başlamazsanız onu aşağı atacağımı söylersem?</p>

  <p class="normal">Eğer siz de herkes gibiyseniz, hemen yürümeye başlarsınız.</p>

  <p class="normal">Sadece bununla kalmayacak, belki de büyük bir rahatlıkla yürüyecek ve incecik köprüyü hiç zorlanmadan, kolayca geçeceksiniz.</p>

  <p class="normal">Neden bu kadar farklı davrandınız, görev -çubuk üzerinde yürümek- değişmedi ki!</p>

  <p class="normal">Farklı davrandınız, çünkü hedefiniz değişti.</p>

  <p class="normal">İlkinde, hedefiniz düşmemekti.</p>

  <p class="normal">İkincisinde ise, hedefiniz artık bebeğinizi kurtarmak oldu.</p>

  <p class="normal">İlkinde, oraya ulaşmakla ilgileniyordunuz; ayağınızı nasıl yerleştirecektiniz, denge için kollarınızı nasıl tutacaktınız, adımlarınız ne uzunlukta olmalıydı, düşmemeyi nasıl becerecektiniz.</p>

  <p class="normal">İkincisinde ise, bunlardan hiçbirini aklınıza bile getirmediniz.</p>

  <p class="normal">Bütün düşündüğünüz, bütün aklınızdan geçen bebeğinizi kurtarmaktı.</p>

  <p class="normal">Bu yüzden de beyniniz otomatik olarak, oraya erişmek için bedeninizin nasıl hareket etmesi gerektiğini buldu.</p>

  <p class="normal">Aynı şekilde, eğer beyninizi hedeflere kilitlerseniz -örneğin fikir bulmaya- beyniniz de onlara nasıl erişeceğinizi bulup çıkartır.</p>

  <p class="normal">Ya da başka bir olayı alalım, delikanlı orta alandaki koşucunun, havadaki beyzbol topunu Willie Mays gibi yakalaması için nereye doğru, ne zaman ve ne kadar hızlı koşması gerektiğini saptayacak bir bilgisayar programı üzerinde çalışıyor.</p>

  <p class="normal">Top sahasındaki rüzgârı ve nemi düşünmek zorunda, topa vuran sopanın sesini, atıcının topu fırlatış tarzını, daha önceki vuruşlarda o vurucunun alanda aynı atıcı karşısında neler yaptığını ve ondan sonra da topa nasıl vurduğunu da düşünmesi gerek.</p>

  <p class="normal">Ayrıca, sopaya çarpmasından sonra topun hızını ve o hızın yol boyunca ne kadar azaldığını da hesaba katmalı.</p>

  <p class="normal">Dahası, topun yönünü ve dönüşünü, yükseliş ve düşüş açılarını da gözden kaçırmamalı.</p>

  <p class="normal">Sonra, yakalayıcının ne kadar hızlı koşabileceğini, hangi yönde ve hangi açıyla koşarak topu yere ya da duvara çarpmadan yakalayabileceğini de hesaplamalı.</p>

  <p class="normal">Böyle bir program geliştirebilir mi, doğrusu ben de bilmiyorum.</p>

  <p class="normal">Ama kesinlikle bildiğim bir şey var, o da Wille Mays’ın bütün bu kuşkuları bilinçli olarak düşünmeden bu işi becerdiği.</p>

  <p class="normal">Topa vurulduğunu görür görmez, topun düşeceği noktaya olanca hızıyla koşuyordu. Gözünde sadece hedefe ulaşmak vardı.</p>

  <p class="normal">Topu yakalamak. Beyni, gözlerinin, kulaklarının ve belleğinin topladığı bütün enformasyonu alıyor ve onun için bilgisayar gibi hesaplıyordu: Bedenine nereye yöneleceğini, bacaklarına ne kadar hızlı olmaları gerektiğini, kollarına yakalamak için ne yüksekliğe kalkacaklarını ve ellerine de hangi açıyla uzanmaları gerektiğini söylüyordu.</p>

  <p class="normal">Bir başka örnek vereyim: Research Quarterly, beyinde yapılacak basketbol faul atışı çalışmalarının başarınızı nasıl etkileyebileceğine ilişkin bir rapor yayınladı.</p>

  <p class="normal">Bir grup öğrenci, 20 gün boyunca alanda gerçek faul atışı çalışmaları yapıyor ve her öğrenci ilk ve son gün sayı yapıyor.</p>

  <p class="normal">İkinci gruptaki her öğrenci de ilk ve sonuncu gün sayı yapıyorlar, ama bu arada hiç çalışma yapmıyorlar.</p>

  <p class="normal">Üçüncü gruptaki öğrenciler ise, 20 gün boyunca her gün zihinsel faul atışı çalışması yapıyor, top yerini bulmayınca da hatalarını akıl yoluyla düzeltiyorlar; onlar da tıpkı diğerleri gibi ilk ve son gün sayı yapıyorlar. Birinci gruptaki öğrenciler -gerçekten çalışma yapanlar- vuruşlarını % 20 oranında geliştiriyorlar.</p>

  <p class="normal">İkinci gruptaki öğrenciler -hiçbir şey yapmayanlar- vuruşlarında hiç gelişme kaydedemiyorlar.</p>

  <p class="normal">Üçüncü gruptaki öğrenciler ise -hayal güçleriyle çalışanlar- vuruşlarını % 23 oranında geliştiriyorlar.</p>

  <p class="normal">Dartla yapılan deneyler de aynı sonucu veriyor; yani zihinsel olarak okları tahtaya atmakla yapılan çalışma ile fiziksel olarak dart atarak yapılan çalışma aynı sonucu veriyor.</p>

  <p class="normal">Olay kapanmıştır.</p>

  <p class="normal">Görmüyor musunuz? Karşımıza yine bu küçük sıçramalara karşı kuantum sıçramasının başarısı çıktı.</p>

  <p class="normal">Eğer beyniniz, bedeninizin hareketlerini ve 40 kat yüksekteki 12 inçlik bir çelik çubuk üzerinde yürümenizi kontrol edebiliyorsa ya da beyzbol alanında topa vurulduğunda ya da dart tahtası önünde beyniniz bedeninizin işleyişini o derecede kontrol edebiliyorsa, kendisinin çalışmasını ne ölçüde kontrol edebileceğini bir düşünün.</p>

  <p class="normal">İşte böyle, eğer fikirlere erişmek istiyorsanız, onlara erişmiş olduğunuzu hayal edin.</p>

  <p class="normal">Tıpkı öğrencilerin, topun yükselişini ya da okların darttaki hedefleri buluşunu gözlerinin önünde canlandırdıkları gibi, siz de bu sahneyi canlandırın.</p>

  <p class="normal">Sürücülerin araba kullanmayı, tenisçilerin smaç yapmayı, golfçülerin de topa verdikleri kavisi gözlerinin önünde canlandırdığını unutmayın.</p>

  <p class="normal">Fikre erişeceğinizi hayal etmeyin. Sadece alkışlandığınızı, kutlandığınızı ve ödüllendirildiğinizi hayal edin. Başaracaksınız.</p>

  <div class="calibre1" id="calibre_pb_14"></div>
</body>
</html>
