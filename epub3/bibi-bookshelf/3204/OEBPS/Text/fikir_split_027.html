<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fikir</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_14">11. Bilgi Toplayın</h1>

  <p class="normal">Aristo, her şeyi bilmesiyle ünlüydü. Beynin, sadece kanı soğutmak için var olduğunu, düşünce süreciyle ilgisi bulunmadığını düşünürdü.</p>

  <p class="normal">Bu hâlâ bazıları için doğru.</p>

  <p class="sagnormal">Will Cuppy</p>

  <p class="normal">Bir kedinin derisini yüzmenin başka bir yolu varsa da, asla bilmek istemem.</p>

  <p class="sagnormal">Steve Kravitz</p>

  <p class="normal">Bildiklerimiz bilmediklerimizin milyonda biri bile değil.</p>

  <p class="sagnormal">Thomas Edison</p>

  <p class="normal">Size bir hikâye anlatayım: Reklamcılıktaki ilk yılımdı. Ajansımızın yeni bir müşterisi vardı; bir et ambalajcısı. Patronu, bizden domuz pastırmasının reklamını yapmamızı istiyordu.</p>

  <p class="normal">Çok iyi hatırlıyorum, ilk şefim Bud Boyd, işe başlamadan önce müşteriye birkaç soru sormak istediğini söylemişti.</p>

  <p class="normal">“Tam olarak nedir domuz pastırması?”</p>

  <p class="normal">“Ne tür domuzlar?”</p>

  <p class="normal">“Bazı domuzlardan, diğerlerinden daha mı iyi pastırma çıkar?”</p>

  <p class="normal">“Neden?”</p>

  <p class="normal">“Pazarınızda ne tür domuzlar kullanılır?”</p>

  <p class="normal">“Domuzlar ne yer?”</p>

  <p class="normal">“Neden mısır, süt kesiği lapası, yer fıstığı ve yemek artığıyla beslenirler?”</p>

  <p class="normal">“Mısır, süt kesiği lapası, yer fıstığı ve yemek artıkları nereden getirilir?”</p>

  <p class="normal">“Ne tür mısır?”</p>

  <p class="normal">“Ne tür süt kesiği lapası?”</p>

  <p class="normal">“Ne tür yer fıstığı?”</p>

  <p class="normal">“Ne tür artıklar?”</p>

  <p class="normal">“Her biri ne kadar yer?”</p>

  <p class="normal">“Neden?”</p>

  <p class="normal">“Rakipleriniz de domuzlarını aynı şeylerle ve aynı biçimde mi beslerler?”</p>

  <p class="normal">“Bunu öğrenebilir misiniz?”</p>

  <p class="normal">“Sizin alanınızdaki domuzların fiyatları daha mı yüksektir?”</p>

  <p class="normal">“Sadece bir eyaletten mi getirtiyorsunuz?”</p>

  <p class="normal">“Neden?”</p>

  <p class="normal">“Domuzlar nasıl ahırlarda yaşarlar?”</p>

  <p class="normal">“Nem, ısı ve ışık kontrol edilir mi?”</p>

  <p class="normal">“Pazara nasıl nakledilirler?”</p>

  <p class="normal">“Pazara yollandıklarında ağırlıkları ne kadardır?”</p>

  <p class="normal">“Bu ağırlık, rakiplerinizinkilerle aynı mıdır?”</p>

  <p class="normal">“Sizin domuzlarınızın, rakiplerinizin domuzlarından farklı herhangi bir şeyleri var mı?”</p>

  <p class="normal">“Birkaç domuz yetiştiricisiyle telefon görüşmesi yapmamı ayarlayabilir misiniz?”</p>

  <p class="normal">“Domuz pastırması nasıl yapılır?”</p>

  <p class="normal">“Onları ne ile kesersiniz?”</p>

  <p class="normal">“Kesicinizin boyu ne kadardır?”</p>

  <p class="normal">“Kalınlığı nedir?”</p>

  <p class="normal">“Yağ ve nem neden söylediğiniz orandadır?”</p>

  <p class="normal">“Neden daha düşük olmazlar?”</p>

  <p class="normal">“Bu konuda, rakiplerinizden bir farkınız var mı?”</p>

  <p class="normal">“Pastırmayı neden kurutursunuz?”</p>

  <p class="normal">“Nasıl kurutursunuz?”</p>

  <p class="normal">“Kurutma süresi nedir?”</p>

  <p class="normal">“Neden tütsülersiniz?”</p>

  <p class="normal">“Tütsüleme için ne tür odun kullanırsınız?”</p>

  <p class="normal">“Neden?”</p>

  <p class="normal">“Ne kadar süreyle tütsülersiniz?”</p>

  <p class="normal">“Tütsüleme yönteminiz rakiplerinizinkinden farklı mıdır?”</p>

  <p class="normal">“Neden pastırma bu şekilde ambalajlanır?”</p>

  <p class="normal">“Pastırmanın taze olup olmadığını nasıl anlarsınız?”</p>

  <p class="normal">“Neden eski pastırma, yenisinden iki kat değerlidir?”</p>

  <p class="normal">“Eski pastırmayı diğerlerinden iyi yapan özellik nedir?”</p>

  <p class="normal">“Pastırmadaki ideal yağ ve et oranı kaçtır?”</p>

  <p class="normal">“Neden?”</p>

  <p class="normal">“Bu oran, sizin pastırmalarınızda kaça kaçtır?”</p>

  <p class="normal">“Pastırmanızı herhangi bir lezzet testinden geçiriyor musunuz?”</p>

  <p class="normal">“Domuz pastırması pişirmenin en iyi yolu nedir?”</p>

  <p class="normal">“Neden kızartma haşlamadan daha iyi olur?”</p>

  <p class="normal">“Neden kızartmaya soğuk tavada başlanır?”</p>

  <p class="normal">“Neden sık sık çevrilir?”</p>

  <p class="normal">“Domuz pastırması hakkında okuyabileceğim kitaplarınız var mı?”</p>

  <p class="normal">Bütün sabah ve bütün öğlen yemeği boyunca Bud sorup durdu. Yemekten kalktığımızda, patron katılması gereken bir toplantı olduğunu söyledi. Bud, ertesi gün de gelip gelemeyeceğimizi sordu.</p>

  <p class="normal">“Ne için?” dedi yeni müşterimiz. “İnanın, size domuz pastırması hakkında bütün bildiklerimi anlattım.”</p>

  <p class="normal">“Sadece birkaç soru sormak istiyordum” dedi Bud, “pastırmayı hazırlayan, ambalajlayan, teslimatı yapan ve satanlar hakkında sorular. Ayrıca, tabii ki alıp pişiren ve sonra da servis yapıp yiyenler hakkında.”</p>

  <p class="normal">Açıkça belliydi ki Bud, reklam konusunda yeni fikirler yakalama işine başlamadan önce, elde edebildiği kadar çok bilgi toplamak istiyordu.</p>

  <p class="normal">Ben de öyle yaparım. Fikir yakalama konusunda yazan bütün tanıdıklarım da öyle yapıyorlar.</p>

  <p class="normal">Reklamcılıkta, bilgi toplamak hiç de zor değildir. Müşterinize sorular sormanız yeter.</p>

  <p class="normal">Ama sormalısınız. Sormalı, sormalı ve gene sormalısınız.</p>

  <p class="normal">Başka bir Bud -Bud Robbins, bir reklam ajansının patronu- şu hikâyeyi anlatmıştı:</p>

  <p class="normal">Altmışlı yıllarda, bir reklam ajansına Aeolian Piano Company hesabına reklam metni yazmak için görevlendirilmiştim. İlk işim, büyük piyanoları için New York Times’ta bir reklam çıkartmak olacaktı.</p>

  <p class="normal">Elde edebildiğim bütün bilgi, bazı geçmiş ilanlar ve reklam filminden öte değildi.</p>

  <p class="normal">Piyano çalmayı bilmediğimi de düşünürsek, aynı fiyata bir Baldwin ya da Steinway almak yerine, 5.000 doları bir Aeolian’a ödemeyi göze alanlara yönelik bir reklam yazamayacağımı söyledim.</p>

  <p class="normal">Bir süre tartıştıktan sonra, New York’taki modern piyano fabrikalarını dolaşmam için bir tur ayarlayacaklarını söylediler.</p>

  <p class="normal">Tur, iki gün boyunca sürdü, ama nasıl ve ne kadar özenle yapıldıklarını görmüş olsam bile, gene de 5.000 dolar bana çok yüksek bir fiyat geliyordu. Dışarı çıkmadan, son olarak Ulusal Satış Yöneticisi’nin görkemli teşhir salonuna uğradık. Orada, Steinway ile Baldwin’den daha pahalı son derece seçkin bir piyano duruyordu.</p>

  <p class="normal">“Onlar da tıpkı buna benziyor” diye yorum yaptım.</p>

  <p class="normal">“Elbette öyle. Aralarında tek fark var, o da taşıma ağırlığı -bizimki daha ağırdır.”</p>

  <p class="normal">“Ağır mı?” diye sormaktan kendimi alamadım. “Sizinkini ağırlaştıran nedir?”</p>

  <p class="normal">“Capo d’astro paneli.”</p>

  <p class="normal">“Capo d’astro paneli de nedir?”</p>

  <p class="normal">“İşte, göstereyim. Dizlerinizin üstüne çömelin.”</p>

  <p class="normal">Piyanonun altına eğildiğimde, adam bana arptan en yüksek oktava kadar sabitlenmiş bir paneli gösterdi. “Piyanonun içindeki arpın yamulması elli yıl alır. Capo d’astro paneli bu noktada devreye girer ve yamulmayı önler.”</p>

  <p class="normal">Ulusal Satış Yöneticisi’ni öylece piyanosunun altında bırakıp doğruca Baldwin’in altına girdim ve bulabildiğim sadece bir Tinkertoy Capo d’astro paneli oldu. Aynı şeyi Stainway’in altında da gördüm.</p>

  <p class="normal">“Yani Capo d’astro panelinin elli yıl boyunca hiçbir işe yaramadan öylece durduğunu mu söylemek istiyorsunuz?” diye sordum.</p>

  <p class="normal">“Met’in bunu kullanmış olmasının bir sebebi olmalı” diye sıradan bir cevap verdi.</p>

  <p class="normal">Donup kaldım. “Yani, siz şimdi New York Metropolitan Operası’nda bu piyanonun kullanıldığını mı söylüyorsunuz?”</p>

  <p class="normal">“Elbette. Üstelik, Capo d’asrto panelleri de şu sırada devreye girmiş olmalı.”</p>

  <p class="normal">“Şu ünlü New York’ta hiç bir yer benim efsanevi Carmen’i, Risë Stevens’ı dinlediğim Metropolitan Opera Salonu’na benzemez.</p>

  <p class="normal">Bayan Stevens şimdilerde, Met’i Lincoln Center’a taşımakla görevli.”</p>

  <p class="normal">“Bayan Stevens’ın da dediği gibi Met’in Lincoln Center’a götüreceği tek şey, gördüğünüz piyanodur.”</p>

  <p class="normal">“İşte ilk reklamımızın başlığı!”</p>

  <p class="normal">“Ismarlama ile teslimat arasında altı yıl beklemenin sonucu.”</p>

  <p class="normal">“Görüşüm şu. Müşteri kim olursa olsun, Capo d’astro oradadır.”</p>

  <p class="normal">İşte bu kadar.</p>

  <p class="normal">Şu anda üzerinde uğraştığınız sorunun da bir nedeni vardır, başka bir şeyle olan gözden kaçmış bir bağlantı, bir bilgi kırıntısı olabilir ve bu, sizin çözüme giden kapıları ardına kadar açmanıza ve esrarı çözmenize yardımcı olur.</p>

  <p class="normal">Bu yüzden, ihtiyacınız olan bilgiyi toplamanız kolay olmasa bile, asla vazgeçmeyin. Çünkü, bilgi olmazsa olmazlardandır.</p>

  <p class="normal">James Webb Young’ın sözünü ettiği, “özgün bilgi” de budur.</p>

  <p class="normal">Hayat ve olaylar hakkındaki “genel bilginiz” ile birleştirmeniz gereken özgün bilgi.</p>

  <p class="normal">“Yaratıcı bir insan, hiç yoktan büyük bir fikir yakalayamaz” der bir reklam ajansının patronu olan Bill Bernbach. “Sıçrayabilmek için, bilgi yaylarına ihtiyaç vardır.”</p>

  <p class="normal">Aradığınız kırıntının orda olduğunu bildikten sonra, bulacağınızı da bilin, tıpkı size yardımcı olacak o fikrin varlığını, tıpkı o fikri yakalayacağınızı bildiğiniz gibi bunu da bilin.</p>

  <p class="normal">Bıkmadan, yorulmadan araştırın. Kitaplar okuyun. Dergilerdeki makaleleri okuyun. Gazete makalelerini okuyun. Ansiklopedilere başvurun. İnternete girip sörf yapın. İlintili başlıklara girin.</p>

  <p class="normal">Bir kere daha çocukluğunuza dönün, sorular sorun. Nedenleri sorun.</p>

  <p class="normal">Neden olmadıklarını sorun. Fabrikaya gidin. Depoya gidin.</p>

  <p class="normal">İşçilerle konuşun. Tedarikçilerle konuşun. Müşterileri arayıp onlarla konuşun. Müşteri olmayanlarla da konuşun. Rakiplerinizin müşterilerini bulup onlarla da konuşun. Rakiplerinizin yıllık faaliyet raporlarını okuyun. Mühendislerle, tasarımcılarla, kamyon sürücüleriyle konuşun. Alana çıkıp çalışın. Ürünü örnekleyin. Rakibin ürününü örnekleyin. Konferanslara katılın. Kütüphanelere gidin. Kitapçılara dadanın. Dostlarınıza sorun.</p>

  <p class="normal">Çocuklarınıza sorun. Annenize sorun.</p>

  <p class="normal">Ama, her şeyden önce, belki de en önemlisi: bulmayı aklınıza koyun.</p>

  <p class="normal">Bir şeyi zihninize yerleştirdiğinizde, olup bitecekleri görmek şaşırtıcıdır.</p>

  <p class="normal">Hatırlıyor musunuz, biri (sanırım Linus’tu) Peanuts’ta Charlie Brown’a dilini düşünmemesi gerektiğini anlatıyordu. Sonuç, Charlie Brown’un ondan sonraki üç gün boyunca dilinden başka bir şey düşünemez olmasıydı.</p>

  <p class="normal">Doğrudur. Bir kere bir şeyi düşünmeye başlayın sadece onu görecek, onu işitecek, çevrenizde onu hissedeceksiniz. Gelecek defa yürüyüşe çıktığınızda aklınıza sokak kapılarını ya da çatı süslemelerini takın, bakın daha önce dikkat etmediğiniz ne kadar da farklı kapılar ve çatı süsleri olduğunu göreceksiniz. Eğer bu beyaz atlar, yoldan geçen otomobiller, kapılar ve çatı süslemeleri için doğruysa, fikirler için de doğrudur.</p>

  <p class="normal">Bir keresinde, liman işçisi ve düşünür Eric Hoffler ile bir televizyon söyleşisi izlemiştim, aynı şeyleri söylüyordu.</p>

  <p class="normal">Sunucu, kitaplarının konularını nasıl araştırdığını, entelektüel değirmeninde öğüteceği bilgiyi (ya da tercih ederseniz, bir sorun hakkındaki özgün bilgileri diyelim) nasıl topladığını sordu.</p>

  <p class="normal">Hoffer’ın cevabını kelimesi kelimesine hatırlamıyorum, ama temel olarak konu hakkında sürekli ve kendini zorlayarak düşündüğünü ve bu çabasının sonucu olarak da ihtiyacı olan bilginin kendiliğinden ayağına geldiğini anlatmıştı.</p>

  <p class="normal">“Ne demek istiyorsunuz? Ayağınıza mı geliyor?”</p>

  <p class="normal">Hoffer, koruma konusunda, örneğin farklı kültürlerin varlıklarını nasıl ve neden korudukları üzerinde düşünmeye başladığında, sonra ansızın kütüphanenin raflarından aldığı her kitapta bu konuya ilişkin bir şeyler bulmaya başladığını, açtığı her gazetede konuya ilişkin bir yazıya rastladığını ve işin böyle akıp gittiğini söyledi; kısacası, ihtiyacı olan bilgiyi bir yerlerde aramasına gerek kalmadan, bilgiyi elde ediyordu.</p>

  <p class="normal">Thomas Mann da aynı şeyi söylemiş: “Eğer bir fikre daldıysanız, her yerde yansımalarını görürsünüz, hatta kokusunu alırsınız.”</p>

  <p class="normal">İşte böyle, kafanızı fikre takın; kendinizi ona kaptırın; sorun, sorun ve sorun; kazın, kazın, gene kazın. İşe başlamadan önce, bilgiye erişmek için her şeyi yapın.</p>

  <div class="calibre1" id="calibre_pb_28"></div>
</body>
</html>
