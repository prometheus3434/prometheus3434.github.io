<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fikir</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_15">12. Fikri Arayın</h1>

  <p class="normal">Rüzgâr esmiyorsa, kürek çekin.</p>

  <p class="sagnormal">Latin Atasözü</p>

  <p class="normal">En büyük günah, kıçını yayıp oturmaktır.</p>

  <p class="sagnormal">Florynce Kennedy</p>

  <p class="normal">Yazmak kolay. Bütün yapacağınız, beyninizden kan damlayıncaya kadar boş bir kâğıda bakmaktan ibaret.</p>

  <p class="sagnormal">Gene Fowler</p>

  <p class="normal">Bir reklam ajansının başkanı olan Cliff Einstein şöyle der:</p>

  <p class="normal">“Bir fikri yakalamanın en iyi yolu, bir fikir yakalamaktır.”</p>

  <p class="normal">Demek istediği şu; bir kere bir fikriniz oldu mu, fikir üretiminiz üzerindeki baskı da kalkmış demektir.</p>

  <p class="normal">Demek istediği başka bir şey de fikirlerin çığ gibi büyüme sürecini başlatabilmeniz için bir fikir, herhangi bir fikir yakalamanız yeterli.</p>

  <p class="normal">İlk fikrinizin anlamlı olması, soruna çözüm getirmesi ya da konuyla ilgili olup olmaması da önemli değildir, sadece yeni ve farklı bir şey olsun yeter. Çılgınca geldiğini biliyorum, ama bir ara mutlaka denemelisiniz. Gerçekten işe yarar. Örneğin, deyin ki; “Neden şunu yeşile boyamıyoruz?” ya da “Eğer şöyle yapsak...”</p>

  <p class="normal">Başka bir reklam ajansının başkanı Hal Riney de şöyle der:</p>

  <p class="normal">“Bana göre yaratıcı süreç; veriler, deneyimler ve lezzet kanalıyla yönlendirilen bir deneme yanılma uygulamasından başka bir şey değildir.”</p>

  <p class="normal">Ralph Price da şöyle der: “Başarısızlığa uğradığınız ana kadar, başarıp başaramadığınızı bilemezsiniz.”</p>

  <p class="normal">Bununla söylemek istediği, çoğu kere yakaladığınız fikri, başkalarıyla kıyaslamadığınız sürece işe yarayıp yaramayacağını bilemezsiniz.</p>

  <p class="normal">Bir de Linus Pauling’e kulak verelim: “İyi bir fikir yakalamanın en iyi yolu, bir çok fikre sahip olmaktır.”</p>

  <p class="normal">Chicago’dayken Swiss Army çakıları işini veren dostumla aynı şeyleri söylüyor: “Bir sürü fikir yakalamak, olanaksız doğruyu yakalamaktan çok daha kolaydır.”</p>

  <p class="normal">Aynı şekilde, çoğu kere fikirlerin gerçek dünya ile örtüşmediklerini söyleyen de oydu. Bu yüzden de en iyisi, kendinizi “bir çok fikir yakalamaya” alıştırmalısınız.</p>

  <p class="normal">Ama bir şeyi aklınızdan çıkartmayın: Bütün bu insanların söyledikleri, “Tanrı aşkına bir şeyler yapın. Sadece oturup, fikirlerin ayağınıza gelmesini beklemeyin. Peşlerinden koşun. Yakalamaya çalışın.</p>

  <p class="normal">Arayın. Yapın.”</p>

  <p class="normal">Size, öğrencilerime vermiş olduğum alıştırmalardan birkaç örnek sunayım:</p>

  <p class="normal">“On dakika içinde bana 2 x 2 x 2’lik bir tahta blokun 50 kullanılış biçimini bulmanızı istiyorum.”</p>

  <p class="normal">Yıllar boyunca “katlayıp da üvey anneme hediye olarak yollarım”dan tutun, “onu 64 kare oluşturacak şekilde keser ve birleştirerek bir satranç tahtasının üzerine yapıştırırım”a ve “bana 2 x 2 x 2’lik bir tahta blokun 50 kullanımını soracak hocanın kafasına geçiririm”e kadar türlü türlü cevaplar aldım.</p>

  <p class="normal">Dikkat ettiğim bir şey vardı, öğrencilerin fikirleri başlangıçta çekingenlikle geliyor, giderek hızlanıyor ve sonunda da karatahtaya anahtar kelimelerini bile yazmakta zorlanacağım bir hıza erişiyordu.</p>

  <p class="normal">Birçok sorun, tıpkı bu tahta blok sorusuna benzer.</p>

  <p class="normal">Başlangıçta, fikirlerin bulunması, bir Doğu halısı üzerindeki ekmek kırıntılarını bulmak kadar zor görünür. Sonra çatallanmaya başlar. Böyle olduktan sonra, analiz etmeyi bırakmayın; eğer bırakırsanız akışı, ritmi ve büyüyü bozarsınız. Hepsini alt alta yazın, sonra diğerine geçin.</p>

  <p class="normal">Sonra analize geçin.</p>

  <p class="normal">İşte size öğrencilerime sorduğum bir başka soru:</p>

  <p class="normal">“13’ün yarısı nedir?”</p>

  <p class="normal">Biri “altı buçuk” derdi, ben de karatahtaya yazardım.</p>

  <p class="normal">“Başka?”</p>

  <p class="normal">Bir başkası çekine çekine, “altı nokta beş” derdi.</p>

  <p class="normal">“Tastamam. Ya daha başka?”</p>

  <p class="normal">Burada durup, öküzün trene baktığı gibi yüzüme bakmaya koyulurlardı.</p>

  <p class="normal">“Tamam,” derdim o zaman, “Şu anda neler düşünüp hissettiğinizi unutmamanızı istiyorum; deli olduğumu, başka cevap olmadığını, 13’ün yarısının ya altı buçuk ya da altı nokta beşten başka bir şey olamayacağını düşünüyorsunuz.”</p>

  <p class="normal">“Şimdi, bir daha düşünün, düşünün: 13’ün yarısı başka ne olabilir?”</p>

  <p class="normal">“Bir ve üç” derdi sonunda biri sırıtarak. Patlama başlamış olurdu.</p>

  <p class="normal">“Tastamam. Ya başka 13’ün yarısı?”</p>

  <p class="normal">“İki. Kelime dört harfli Yarısı iki eder.”</p>

  <p class="normal">İş artık eğlenceli bir yola dökülmüş olurdu.</p>

  <p class="normal">“ON ve ÜÇ”</p>

  <p class="normal">“Harika. Ya daha başka?”</p>

  <p class="normal">Öğrencinin biri kalkıp tahtanın önüne gelir, önce ON ÜÇ yazıp sonra da alt tarafını silip bana dönerek muzaffer bir tavırla:</p>

  <p class="normal">“İşte on üçün yarısı” derdi.</p>

  <p class="normal">“Kusursuz. Ya daha başka?”</p>

  <p class="normal">Bir başkası kalkıp karatahtaya gelir ve önceki öğrencinin yaptığının tersine, kelimenin üst yarısını silerdi. Yuppiii!</p>

  <p class="normal">“Muhteşem, başka?”</p>

  <p class="normal">Başka bir öğrenci karatahtaya koşup, kelime yerine rakamla 13 yazıp alt yarısını silerdi.</p>

  <p class="normal">“Bu da tamam. Ya daha başka?”</p>

  <p class="normal">Bu kere karatahtaya gelen, öncekinin tersini yapacaktı.</p>

  <p class="normal">“Çok iyi gidiyor. Daha daha başka?”</p>

  <p class="normal">“Sekiz. ON ÜÇ Romen rakamlarıyla XIII. Altını silerseniz, üst tarafı sekiz (VIII) eder.” Bu da bir başka patlama noktası.</p>

  <p class="normal">“Müthiş. Daha?”</p>

  <p class="normal">Bu defa kalkan, XIII’ün üst yarısını silip otururdu.</p>

  <p class="normal">Nefis. Daha başka?”</p>

  <p class="normal">On bir ve iki. Romen rakamlarıyla yazılışının sağ ve sol yarıları.</p>

  <p class="normal">“Tastamam. Başka?”</p>

  <p class="normal">“Bir-bir ve sıfır-bir. İkili taban sistemi. Tabii ya yarısı bir-bir diğer yarısı sıfır-bir. Aynı şekilde on bir ve bir.</p>

  <p class="normal">“Mükemmel. Başka 13’ün yarısı?”</p>

  <p class="normal">Biri kalkıp 1101 yazar ve üst kısmını siler, sonra yeniden yazıp bu kere de alt yarısını silerdi.”</p>

  <p class="normal">“Kusursuz. Daha başka?”</p>

  <p class="normal">İki. Bir artı üç, dört eder. Yarısı da ikidir.” İşte yeni bir patlama noktası.</p>

  <p class="normal">Biri fırlayıp tahtaya I I I I I I I yazar, sonra da en sondaki I’in yarısını siliverirdi.</p>

  <p class="normal">“Enfes. Başka?”</p>

  <p class="normal">Biri daha kalkıp tahtaya I I I I I I I I I I I I I yazar, sonra alt yarısını siler, bir daha yazıp bu kere de üst yarısını silerdi.</p>

  <p class="normal">“Tamamen doğru. Ya daha başka?”</p>

  <p class="normal">“Üç. ON ÜÇ, Fransızcada altı harfli treize’dir.” Alın bakalım, bir başka patlama noktası. Bu kere de yabancı dillere daldılar.</p>

  <p class="normal">“Aynı şekilde tre ve ize, çünkü treize’in yarısı. Aynı şekilde üst kısmı...”</p>

  <p class="normal">“Tamam, yeter!” diye haykırırdım. “Şimdi nasıl başladığımızı hatırlıyor musunuz? Nasıl da tek bir cevap olduğunu düşündüğünüzü?</p>

  <p class="normal">Artık öğrendiniz: Daima başka bir cevap vardır. Sadece aramanız gerekir.”</p>

  <p class="normal">Siz de arayın.</p>

  <p class="normal">Soruna bakmak, fikri aramak... Hal Silverman’ın beni sandalyesine bakmam, bakmam, bakmam için zorladığı gibi zorlamalısınız.</p>

  <p class="normal">Sözel olarak düşünün. Görsel olarak düşünün. “Ya öyle olsaydı” oynayın. Benzerlikleri araştırın. Birleştirilecek şeyleri araştırın.</p>

  <p class="normal">Ne çıkarsamalar yaptığınızı, hangi kuralları izlediğinizi sorun kendi kendinize. Cesaretinizi toplayın ve saldırın.</p>

  <p class="normal">Eğer fikir bulmak için fazladan bir dürtüye ihtiyacınız varsa, bu kitabın çizerinin zaman zaman yaptığını yapın; aradığı fikrin, 100 dolarlık bir çeke bedel olduğunu hayal ediyor. “Eğer aradığınızı bulmayı gerçekten istiyorsanız, mutlaka bulursunuz” der.</p>

  <p class="normal">“100 doları da elbette ki her zaman istersiniz.”</p>

  <p class="normal">Ama bir noktaya geldiğinizde, aramayı da düşünmeyi de bırakmalısınız.</p>

  <p class="normal">Sürekli, aralıksız çabaların, sık sık dramatik sonuçlar getirdiğini benim kadar iyi bilemezsiniz.</p>

  <p class="normal">Andrew Wiles, Fermat’ın Son Teorem’ini -yüzyıllar boyunca binlerce matematikçiyi çileden çıkaran problemi- kanıtlayıncaya kadar tam yedi yıl uğraşmıştı.</p>

  <p class="normal">Gatling, başarıya ulaşmak için makineli tüfeğe dört yıl harcadı.</p>

  <p class="normal">Alternatif akımı (diğer pek çok şeyle birlikte) bulan Nicola Tesla, başarı uğruna haftanın yedi günü, her sabahın onundan, ertesi sabahın beşine kadar çaba harcadı.</p>

  <p class="normal">Edison’un sabrı efsanevidir. Kepler’inki de öyle. Einstein’ın, Newton’un, Pauling’inkiler de. Bu liste sonsuza kadar uzayıp gidebilir.</p>

  <p class="normal">Ama gene de bir an gelir -bu, her insan ve her sorun için değişiktir- ve oraya kadardır (Koestler’den alıntı yaparak söylüyorum).</p>

  <p class="normal">Var olan bütün verileri, fikirleri, bilimsel yöntemleri ve becerilerinizi deneyebileceğiniz yere kadar denemiş; hepsini bulmuş, seçmiş, yeniden biçimlendirmiş ve sentezlerini yapmış olursunuz.</p>

  <p class="normal">Ama hâlâ fikir sizden kaçıp durmaktadır.</p>

  <p class="normal">O an geldiğinde, bundan sonraki bölümde okuyacağınız tavsiyeleri uygulamayı deneyin.</p>

  <div class="calibre1" id="calibre_pb_30"></div>
</body>
</html>
