<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fikir</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_10">7. Cesaretinizi Toplayın</h1>

  <p class="normal">Dürüst eleştirinin hazmı zordur, hele de bir akraba, bir dost, bir iş arkadaşı ya da bir yabancıdan geliyorsa.</p>

  <p class="sagnormal">Franklin P. Jones</p>

  <p class="normal">Ölmekten korkmuyorum. Sadece, başıma geldiği anda orada olmak istemiyorum.</p>

  <p class="sagnormal">Woody Allen</p>

  <p class="normal">Yanından uzaklaşıncaya kadar, sakın bir timsahla “uzun ağız” diyerek alay etmeyin.</p>

  <p class="sagnormal">Jamaika Atasözü</p>

  <p class="normal">Dediğim gibi, cesaret ve merak yaratıcı insanların iki temel özelliği gibidir.</p>

  <p class="normal">Ama neden bazı insanlarda bu vardır da diğerlerinde yoktur?</p>

  <p class="normal">Dahası, sizde yoksa, ne yapabilirsiniz?</p>

  <p class="normal">Önceki bölümde, meraktan söz etmiş ve meraklı olan insanların işleri nasıl yürüttüklerini söylemiştik.</p>

  <p class="normal">Fakat, nasıl daha cesur olabiliriz?</p>

  <p class="normal">“Fikir, narindir” der bir reklam ajansının başkanı olan Charles Brower. “Bir azar ya da hor görmeyle öldürülebilir; doğru adamın ağzından çıkacak bir alay ya da suratında belirecek bir kaş çatışla ölüp gidebilir.”</p>

  <p class="normal">Sanırım birçok kişinin fikir yoksunu gözükme nedeni de bu.</p>

  <p class="normal">O kadar çok alay ve azarla karşılaşıyorlar ve o kadar fazla çatık kaş görüyorlar ki. Üstelik bir de işe yaramadıkları söylenip duruyor, onlar da bir daha fikir üretmeyi denemiyorlar bile.</p>

  <p class="normal">Reddedilme korkusu, fikir fabrikalarını atıllaştırıyor.</p>

  <p class="normal">Size, ileriye atılmak için yeterli cesareti nasıl bulacağınızı anlatamam, sadece şunu söyleyebilirim; bir fikriniz olduğunu söylediğinizde kuşku ve çatılan kaşlara da pohpohlamalara da aldırış etmeyin.</p>

  <p class="normal">Bütün bildiğim bunu yapmanız gerektiği.</p>

  <p class="normal">Beş noktayı hatırlamanızda yarar var:</p>

  <p class="normal">1. HERKES KORKAR, HERKES</p>

  <p class="normal">Ne kadar doğuştan yaratıcı olursanız, belki o kadar da korku hissedersiniz, çünkü antenleriniz insanların neler düşündüklerine daha duyarlıdır, onların duygularına karşı daha hassastır ve davranışlarından da daha fazla etkilenir. Bu yüzden de kendinizi tedirgin ve rahatsız hissetmeniz ve korkmanız son derece doğal bir olgudur.</p>

  <p class="normal">Böyle bir korku duyduğunuzda, konuşmak cesaret ister.</p>

  <p class="normal">Cesarete gelince -Kierkegaard, Hemingway, Nietzsche, Sartre, Camus ve diğerlerinin de belirttikleri gibi- bu, korkusuzluk demek değildir.</p>

  <p class="normal">Cesaret, tehlikeye, korkmuş olmaya ve kendini tükenmiş hissetmeye karşın ileri atılmak demektir.</p>

  <p class="normal">Robert Grudin, The Grace of Great Things’te (Büyük İşlerin Çekiciliği) “Yaratıcılık tehlikelidir” diye yazar. “Kendimizi, temel varsayımlarımızın güvenliğini tehlikeye atmadan yeni sezgilere açamayız. Karşı çıkılma ve reddedilme tehlikelerini göze almadan, yeni fikirler ortaya atamayız.”</p>

  <p class="normal">Unutmayın, alaycı ya da azarlayan insanlar da korkuyorlardır.</p>

  <p class="normal">Sizin fikirlerinizden korkuyorlardır.</p>

  <p class="normal">Sizi sık sık küçümsemeleri ya da alaya almaları bu yüzdendir.</p>

  <p class="normal">Ne de olsa, doğalarının derinliklerindeki fikirler potansiyel olarak yıkıcıdır. Akışı değiştirebilirler. Dahası, fikirler ne kadar özgün olurlarsa, değişim de o kadar köktenci olur. Değişiklikler ne kadar kökten olursa, insanları o kadar tehdit eder ve onları kendi inanç ve davranışlarını sorgulamaya da bir o kadar zorlar. Bu da onların işleri ve gelecekleri hakkında daha fazla huzursuzluk duymalarına yol açar.</p>

  <p class="normal">Bu nedenle, bir dahaki sefere korkunuzla savaşın ve fikirlerinizi ortaya dökün. Tabii karşınızdakini korkutacak başka nedeniniz yoksa.</p>

  <p class="normal">2. KÖTÜ FİKİR YOKTUR</p>

  <p class="normal">Madam Curie’nin “kötü” bir fikri vardı, radyuma dönüştü.</p>

  <p class="normal">Richerd Drew’in “kötü” bir fikri vardı yapışkan bant ortaya çıktı.</p>

  <p class="normal">Joseph Priestley, havanın kimyasını araştırırken maden sodasını buldu.</p>

  <p class="normal">Blaise Pascal, sürekli devinim konusunda deneyler yaparken ruleti icat etti.</p>

  <p class="normal">Sertleştirilmiş lastik, Goodyear tarafından şans eseri bulundu. Kettering’in motoru sessiz çalıştıracak benzini bulması da öyleydi, Galvani’nin elektrik akımını buluşu da. Saratoga Springs Oteli’nin adsız bir aşçısı da aynı şekilde patates cipsini bulmuştu. Pasteur’ün bağışıklığı bulması da, Röntgen’in X-ışınlarını bulması da hep böyle olmuştur.</p>

  <p class="normal">Lippershey de teleskopu öyle icat etti. Radyoaktivitenin Becquerel tarafından bulunuşu da, Walker’ın sürtünmeyle yanan kibritleri buluşu da böyleydi, penisilinin Fleming tarafından bulunuşu da.</p>

  <p class="normal">Bu arada, Columbus’un Amerika’yı keşfinin de diğerlerinden farkı yoktu.</p>

  <p class="normal">Sonuç mu? Dökülen süt için asla ağlamayın. Kullanılabileceği bir yol bulun. Ya da daha iyi bir süt kutusu icat edin!</p>

  <p class="normal">3. DAİMA BAŞKA BİR FİKİR YAKALAYABİLİRSİNİZ; KİMBİLİR, BELKİ DAHA İYİSİNİ BİLE YAKALAYABİLİRSİNİZ</p>

  <p class="normal">Reklamcılıkta, fikirleriniz her zaman geri çevrilir. İşin doğası böyledir. Geri çevrildiklerinde, siz de homurdanıp durursunuz. Mızıldanır, yakınır, küfreder, boş tehditler savurur, öğlen yemeğinde kafayı bulup eve erken döner, evde de çocuklarınızı azarlamaya başlarsınız.</p>

  <p class="normal">Bir zamanlar birlikte çalıştığım bir ajansın sanat yönetmeni olan Ralph Price, bu duruma, yıllardır özümsemeye çalıştığım farklı bir tepki göstermişti.</p>

  <p class="normal">Müşterimizin yanından ayrılınca, “Alçaklar” diye homurdanmıştım.</p>

  <p class="normal">“Müthiş bir kampanyayı geri çevirdiler.”</p>

  <p class="normal">“Üfff, bu süper oldu!” demişti Ralph. “Şimdi artık gerçekten müthiş bir kampanya hazırlayabiliriz.”</p>

  <p class="normal">Gördüğünüz gibi Ralph, sadece her zaman başka bir fikir olacağını bilmekle kalmıyor, ayrıca daha iyisinin olacağını da biliyordu.</p>

  <p class="normal">Zaten öyle olmasaydı, reklamcılık işinde ne yapardık bizler?</p>

  <p class="normal">Fikirleri bulmak, bizim işimizdi. Son fikrimizi kafamızdan atamasak -hatta son fikrimiz o güne kadarkilerin en mükemmeli bile olsa- bomboş oturmaya başlar, işimizde inişe geçer ve sonunda da patron yeni fikirler bulacak başka birini bizim yerimize alırdı.</p>

  <p class="normal">Bu nedenle Ralph, hiçbir reddedilişi yenilgi olarak görmüyordu.</p>

  <p class="normal">Daha iyisini yaratma fırsatıydı, o kadar.</p>

  <p class="normal">Fakat, fikriniz bir şekilde işlemediğinde Ralph’a öykünmeseniz bile, en azından neyin işlemediğini bulmuş oluyordunuz ve bu da sizin işe yarayacak yeni bir fikir bulmanıza yardımcı oluyordu.</p>

  <p class="normal">Bu olgu, Edison’a gerçekten de yardımcı olmuştu. Ampul yapmak için işe yarayan fikri bulmadan önce binlerce fikri denemişti.</p>

  <p class="normal">Ray Bradbury, sonunda ensesindeki saçları diken diken edecek bir tanesini yazıncaya kadar, on yıl boyunca her hafta en azından bir küçük öykü yazıp durmuştu. Kepler de, gezegenlerin yörüngelerinin daire değil, elips şeklinde olduğunu kavrayıncaya kadar, dokuz yıl boyunca o küçücük el yazısıyla Mars’ın yörüngesini bulmak uğruna 9.000 folyo kâğıdı tıka basa doldurmuştu.</p>

  <p class="normal">Bu nedenle, fikrinizin yolun sonu olduğunu düşünmeyin.</p>

  <p class="normal">Başka bir yolun başlangıcıdır.</p>

  <p class="normal">4. HİÇ KİMSE ÇOK FİKİR ÜRETTİĞİ İÇİN ELEŞTİRİLMEZ</p>

  <p class="normal">Belki de sizi tutan şey, saygınlığınızın, hatta geleceğinizin önermek üzere olduğunuz fikre bağlı olduğu korkusudur.</p>

  <p class="normal">Belki öyle olur, belki gökler başınıza yıkılır, belki size gülerler ya da belki de fikriniz işlemez ve çalıştığınız şirketi batırtır, siz ve aileniz perişan olursunuz; hatta siz bu alay ve başarısızlığa dayanamayıp ölebilirsiniz.</p>

  <p class="normal">Tamam o zaman, siz de bütün düşlerinizi tek bir fikre bağlamayın.</p>

  <p class="normal">Bir sürü fikirle ortaya atılın. Böyle yaparsanız o zaman “saçma sapan fikirleri olan deli” olarak değil, “o müthiş fikirleri üreten dâhi” olarak tanımlanırsınız.</p>

  <p class="normal">5. BİR FİKİR YAKALAMAYA DEĞER</p>

  <p class="normal">Harika bir duygudur tellerle boğuşup çit yapmak.</p>

  <p class="normal">Bunun gibisine kolay rastlanmaz. Bir odada oturuyor ve bir fikir, bir çözüm, bir çıkar yol bulmaya çabalıyorsunuz ve hiçbir şey bulamıyorsunuz; bulup görebildiğiniz duvarlardan, engellerden, kapalı kapılardan, “dur” işaretlerinden ve çıkmaz sokaklardan başka bir şey olmuyor; siz de endişelere, korkulara kapılarak umarsızca</p>

  <p class="normal">bu karmaşadan, bu kutudan, bu tuzaktan kurtulmanın yolunu arıyorsunuz ki, ansızın kafanızda bir kıvılcım çakıyor; her şeyi bir bakışta apaçık görüyor, çözüyorsunuz ve her şey yerli yerine oturup çalışmaya başlıyor. Yuppiiiii!</p>

  <p class="normal">“Yaratıcı başarı, beynin en kusursuz etkinliğidir” diyor Robert Grudin, “kahramanını anında bilginin doruğuna ve mülkiyetin sınırlarına götüren bir maceradır.”</p>

  <p class="normal">“Zevki, güvenli bir limana sığınmanın rahatlığı değil, yelkenleri şişirmenin coşkusudur.”</p>

  <p class="normal">Tellerle boğuşun. Parçalayın onları.</p>

  <p class="normal">Yelkenleri açmakla kıyaslandığında, güvenli limana ulaşmış olmak hiç kalır.</p>

  <div class="calibre1" id="calibre_pb_20"></div>
</body>
</html>
