<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p19"><span class="t17">- 4 -</span><span class="t18"><br /></span><span class="t18">Mor Bir</span> <span class="t18">İ</span><span class="t18">pucu</span></h3>

  <p class="p57"><span class="t19">K</span>itiara ve Sturm körfeze yukarıdan bakan kum tepelerine doğru yol alıyordu. Buradan Yüksek Zirve uzaktan bir oyuncakmış gibi gözüküyordu. Elfin gemisine son kez baktıktan sonra atlarının başını ülkenin içine çevirdiler.</p>

  <p class="p57">Bir müddet sonra Caergoth'un duvarlarının dışındaki yola ulaşmışlardı. Yolun üzerine yayılmış marketlerden ve tüccarlardan ekmek, et, kuru meyve ve peynir satın aldılar.</p>

  <p class="p57">Yol doğuya dönmüş bir ok gibi dümdüz ilerliyordu. Kubbeli ve taşlarla döşenmiş olan yol, Afet dönemi öncesinden kalan birkaç umumi yapıdan biriydi. Kitiara ve Sturm yolun ortasında yanyana ilerliyordu. Yolun en azından ilk on mili yürüyen yolcularla doluydu. Ama öğle vaktinde yolun ortasında yapayalnızdılar.</p>

  <p class="p57">Çok az konuşmuşlardı. Kitiara sonunda. "Caergoth yolunda neden hiçbir yolcunun olmadığını merak ediyorum," diyerek sessizliği bozdu.</p>

  <p class="p57">"Ben de aynı nedenden ötürü kendi kendime hayrete düştüm," dedi Sturm. "Boş bir yol, kötü bir işarettir."</p>

  <p class="p57">"Savaş ya da hırsızlar boş yollara dört bir yönden saldırır."</p>

  <p class="p57">"Savaş hakkında hiçbir söylenti duymadım, bu yüzden diğeri olmalı."</p>

  <p class="p57">Zırhlarını ve miğferlerini giymek için yolun kenarında durdular. Gerçi Solamniya'ya bu kadar yakınken herhangi bir tehlikeyle karşılaşacaklarını hiç zannetmiyorlardı.</p>

  <p class="p57">Ürkütücü yalnızlık günün sonuna kadar devam etti. Arada sırada bir yük arabasının yanmış kalıntıları ya da öldürülmüş at ve sığırların beyazlaşmış kemikleri arasından geçiyorlardı. Kitiara kılıcını eyerinin yanında tutuyordu.</p>

  <p class="p57">Günün sabahki curcunasından yorulmuşlardı ve erkenden kamp yapmaya karar verdiler. Yoldan yaklaşık yüz metre ötede, meşelerle çevrili güzel bir açıklık buldular. Tallfox'la Pira ot ve saman yemeleri için bir kazığa bağlanmıştı. Sturm bir pınar bularak su getirdi, bu sırada Kitiara da ateşi yaktı. Yemekte domuz pastırması ve ateşte pişirilmiş sert bisküvi vardı. Karanlık bastığında ateşe daha çok yaklaştılar.</p>

  <p class="p57">Duman yıldızlara doğru döne döne yükseliyordu. Aylar gökyüzündeydi. Solinari ve Lunitari. Ruhlar duman gibi göklere yükseliyor, diye düşündü Sturm.</p>

  <p class="p57">"Sturm."</p>

  <p class="p57">Kitiara'nın sesi onu düşünden uyandırmıştı. "Evet?"</p>

  <p class="p57">"Dönüşümlü olarak uyumamız gerek."</p>

  <p class="p57">"Haklısın. Ah, ilk nöbeti ben tutacağım, tamam mı?"</p>

  <p class="p57">"Bana uyar." Kitiara uyku tulumuyla kamp ateşinin etrafında dolandı. Tulumu Sturm'ün yanına serdi ve yattı. "Gümüş ay battığında beni uyandır," dedi.</p>

  <p class="p17">Sturm dizinin yanındaki koyu buklelere baktı. Deneyimli asker Kitiara bir süre sonra uykuya dalmıştı. Sturm ateşi besledi ve bacak bacak üstüne atarak kılıcı kucağında oturdu. Kitiara o ara bir kez kımıldanarak yavaş iniltiler çıkarttı. Sturm çekinerek onun saçlarına dokunduğunda, Kitiara da ona daha çok yaklaşarak karşılık verdi. Ve kafası Sturm'ün ayak bilekleri üzerine gelene kadar ona sokuldu.</p>

  <p class="p18">*&nbsp; *&nbsp; *&nbsp; *&nbsp; *</p>

  <p class="p57">Sturm bezginliğin üzerine çöktüğünü hiç hissetmemişti. O an uyanıktı ve kamp ateşiyle önünde yatan Kitiara'yı izliyordu, ancak bir sonraki an bildiği tek şey yerin üzerinde yüzüstü uzandığıydı. Ağzının içinde çamur vardı, ama bir nedenden dolayı onu tüküremiyordu. Daha da kötüsü, görünüşe göre hareket de edemiyordu. Bir gözü toprağın içine gömülmüştü. Diğer gözünü muazzam bir güç sarf ederek açabildi.</p>

  <p class="p57">Ateşin hâlâ yanmakta olduğunu gördü. Ateşin etrafında birkaç çift bacak vardı, bu bacaklar bezlerle bağlanmış güderi tozluklar giyiyordu. Garip, rahatsız edici bir koku duyuluyordu, sanki yanmış deri ya da saç kokusuna benziyordu. Kitiara yanındaydı, sırtüstü yatıyordu ve gözleri kapalıydı.</p>

  <p class="p57">"Yemek dışında '<span class="t20">hiçbir</span> <span class="t20">ş</span><span class="t20">ey</span>'," dedi cızırtılı bir ses. "Bu çantanın içinde gereksiz yiyecekten başka hiçbir şey yok!"</p>

  <p class="p57">"Ben! Ben!" dedi daha tiz bir ses. "Parayı ben buldu!"</p>

  <p class="p57">Bir çift ayak Sturm'ün gözünün önünde yavaşça yürümeye başladı. "Paralar nerede?" Bir metal sesi duydu. Kitiara'nın son Silvanesti paralarından biri yere düştü. Tiz sesli, "Ai!" dedi ve elleriyle ayakları üzerine çömeldi. Sonra Sturm onların kim, daha doğrusu ne olduklarını gördü.</p>

  <p class="p57">Hiç şüphe yoktu. Sivri kafalar, köşeli hatlar, gri cilt, kırmızı gözler– bunlar goblin'lerdi. Koku da onların kokusuydu. Sturm ayağa kalkmak için bütün gücüyle çabaladı, ama sanki sırtına kurşun çubuklar yerleştirilmişti. Bağlı olmadığını görüyor ve hissedebiliyordu. O an kendisine ve Kitiara'ya büyü yapılmış olduğunu anladı. Ama büyüyü yapan kimdi? Goblinler yarım akıllılıklarıyla tanınırdı. Büyü yapmak için gerekli olan konsantreden yoksundular.</p>

  <p class="p57">"Atışmayı bırakın ve aramaya devam edin," dedi düzgün bir insan sesi.</p>

  <p class="p57">İşte! Goblinler yalnız değildi!</p>

  <p class="p57">Katı, sıska eller Sturm'ün sol kolunu yakalayıp onu sırt üstü çevirdi. Tek gözü açık olan Sturm iki haydudun yüzüne bakıyordu. Biri siğilliydi, diğeri ise ön dişlerini kaybetmişti. Diğeri başarısız bir asılma girişiminden dolayı boynunda yara izleri taşıyordu.</p>

  <p class="p57">"Ai! Gözü açık o!" diye cıyakladı siğilli olan. "O görüyo!"</p>

  <p class="p57">Yaralı yüzü olan çirkin, çatallı bir hançer çıkarttı. "Ben ilgilenirim," dedi. Çaresizce yerde yatan Sturm'e vurmadan önce, başka bir haydut kesik kesik uludu. Diğerleri hızla onun yanında seğirtti.</p>

  <p class="p57">"Buldum! Buldum!" Goblin coşku içindeydi. Bulduğu şey Tirolan'ın Kitiara'ya vermiş olduğu ok başı şeklindeki ametistti. Kitiara taşın oyulmuş noktalarına bir ip geçirerek boynuna takmıştı. Taşı bulan onu yukarı kaldırdı ve arkadaşlarından uzağa zıpladı. Diğerleri soluk mor taş için onu tokatlayıp, pençelediler.</p>

  <p class="p57">"Onu görmeme izin verin," dedi adam. Dans eden goblin, durdu ve pişmanlık içinde ametisti ateşin ötesindeki gölgelere götürdü.</p>

  <p class="p57">"Döküntü," dedi adam. "Defolu bir kristal parçası."</p>

  <p class="p57">Ok başı havanın içinden bir kavis yaptı. Sturm ve Kitiara'nın arasındaki toprağa düştükten sonra Kitiara'nın miskin ve açık avucuna sekti. Goblinler onu geri almak için koşuşturdu.</p>

  <p class="p57">"Bırakın onu!" diye emretti adam. "Değersiz."</p>

  <p class="p57">"Güzel, güzel!" diye itiraz etti siğilli. "Ben saklayacak."</p>

  <p class="p57">"Bırak dedim! Ya da değneğimi mi elime almalıyım?"</p>

  <p class="p57">Sturm'ün dört adet olduğunu tahmin ettiği goblinler büzüşerek geri çekilirken, çok hızlı ve anlaşılmaz bir biçimde konuşmaya başladılar.</p>

  <p class="p57">"Paraları ve atları alacağız. Gerisini bırakın," dedi haydutların insan elebaşı.</p>

  <p class="p57">"Peki ya kılıçlar?" dedi yaralı yüzü olan. "Bu iyi kalite bir demir." Sturm'ün kılıcını görmesi için liderine uzattı.</p>

  <p class="p57">"Evet, senin için fazla iyi. Onu al. Tüccar Lovo'da iyi para eder. Kadınınkini de al."</p>

  <p class="p57">Siğilli, Kitiara'ya doğru sıçradı. Kitiara'nın kolunu yana doğru tekmeledi ve onun altında duran kılıcı almak için eğildi. Bunu yaptığında Kitiara onun ayak bileğini yakaladı.</p>

  <p class="p57">"Ne?" dedi siğilli goblin.</p>

  <p class="p57">Kitiara goblinin ayağını birden çekti ve goblin gürültüyle yere düştü. Bir sonraki an Kitiara elinde kılıcıyla ayaktaydı. Siğilli hançerini yokladı, ama hiçbir zaman yerinden çıkartmadı. Tek bir vuruşla Kitiara onun çirkin yüzünü uzağa fırlattı.</p>

  <p class="p57">"Yakalayın onu! Yakalayın onu, sizi sefil yaratıklar! Üçe karşı bir!" diye bağırdı adam gölgelerin içinden.</p>

  <p class="p57">Yaralı yüzlü omuzundan kanca uçlu bir silah çıkartarak saldırdı. Kitiara kullanışsız silahı bir vuruşla anında savuşturdu.</p>

  <p class="p57">Diğer iki goblin onun arkasında dolanmayı denediler. Kitiara da geri döndü, bu şekilde ateşi de arkasına almıştı. Sturm kendisini çaresiz bırakan büyüye lanetler okuyordu.</p>

  <p class="p57">Bir goblinin ayağı sağ kolunun çok rahat uzanabileceği bir noktaya geldi, ancak o Kitiara'ya yardım etmek için tek parmağını bile oynatamıyordu.</p>

  <p class="p57">Aslında Kitiara'nın yardıma ihtiyacı var gibi de gözükmüyordu. Yaralı yüzlü kancasıyla saldırdığında, Kitiara kancayı kopartmıştı. Goblin kısalmış silahına aptallıkla bakarken Kitiara kılıcını ona sapladı. "Şimdi ikiye bir!" dedi. Kamp ateşinin üzerinden zıplayarak kalan iki haydudun arasına girdi. Goblinler korku içinde feryat ederken hançerlerini düşürdüler. Kitiara bir tanesine darbe indirdi. Son goblin ise açık alanın ucuna doğru koşturdu. Ancak Sturm onun da meşelerin arasında öldüğünü duydu. Ortalıkta hâlâ bir takım sesler mevcuttu– koşan ayaklar, yüksek sesle nefes alma, ve acı feryadı.</p>

  <p class="p57">"Kaçabileceğini sandın, ha?" dedi Kitiara. Saklanan büyücüyü yakalamış ve kamp ateşinin yanına geri getirmişti. Büyücü, Sturm'ün yaşının iki katında, zayıf ve eski püskü gri bir pelerin giyen bir adamdı. Sanatının gereçleri belinin üzerine giydiği kemerinden sarkıyordu: bir değnek, bir ot torbası, kurşun ve bakır nazarlıklar. Kitiara büyücünün bacaklarına vurduğunda, adam Sturm'ün yanına çökmek zorunda kalmıştı.</p>

  <p class="p57">"Arkadaşımdaki büyüyü boz," dedi Kitiara.</p>

  <p class="p57">"Ben– Ben yapamam."</p>

  <p class="p57">"Demek yapmayacaksın!" Kitiara adamı kılıcıyla dürttü.</p>

  <p class="p57">"Hayır, hayır! Nasıl yapacağımı bilmiyorum! Büyüyü nasıl bozacağımı bilmiyorum." Adam utanmış gibi gözüküyordu. "Daha önce hiç felce uğratan bir büyüyü bozmamıştım. Goblinler sonunda her zaman onların boğazlarını keserdi."</p>

  <p class="p57">"Çünkü sen öyle yapmalarını emrederdin!"</p>

  <p class="p57">"Hayır! Hayır!"</p>

  <p class="p57">Kitiara konuşmaya devam etti. "Bir hayduttan daha kötü olan tek şey aptal, zayıf bir hayduttur."</p>

  <p class="p57">Kitiara kılıcını omuzuna kaldırdı. "Benim bildiğim, büyüyü bozacak tek bir yol var."</p>

  <p class="p57">Kitiara haklıydı. Büyüyü kullanan öldüğünde, Sturm'ün üzerindeki uyuşukluk da ortadan kaybolmuştu. Sturm doğrularak oturdu, sertleşmiş olan sırtını ovuşturuyordu.</p>

  <p class="p57">"Tanrılar aşkına, Kitiara, çok acımasızsın!" dedi Sturm. Kampın etrafına bakındı, alan şimdi kanlı bir savaş meydanını andırıyordu. "Hepsini öldürmek zorunda mıydın?"</p>

  <p class="p57">"Minnettar olman lazım," dedi Kitiara. Kılıcını ölü büyücünün pelerinine sildi. "Neşe içinde boğazlarımızı keseceklerdi. Bazen seni anlamıyorum, Sturm."</p>

  <p class="p57">Sturm goblinin çatallı hançerini hatırladı ve şöyle dedi, "Bu noktada haklısın. Ama bu pis büyücüyü öldürmek de pek onurlu bir davranış değildi."</p>

  <p class="p57">Kitiara kılıcını kılıfına koydu. "Bunu onur için yapmadım," dedi. "Sadece gerekeni yaptım."</p>

  <p class="p57">Eşyalarını haydutların dağıttığı yerlerden topladılar. Sturm, Kitiara'nın ametist kolyeyi aldığını gördü. "Bak," dedi Kitiara. "Berrak."</p>

  <p class="p57">Sturm ateşin ışığında, bir zamanlar mor olan taşın şimdi sıradan, şeffaf bir kuvars olduğunu gördü. "Bu her şeyi açıklıyor," dedi Sturm. "Ametist elinin içine düştüğünde kımıldayabildin, değil mi?"</p>

  <p class="p57">Işık Kitiara'nın yüzüne vurdu. "Bu doğru. Onu giysimin üzerinde ve zırhımın altında taşıyordum–"</p>

  <p class="p57">"Tenine dokunduğunda, felce uğratan büyü bozuldu. Büyünün yok olması taşın üzerindeki bütün rengi aldı. Taş şimdi sadece ok başı şeklinde bir kuvars parçası."</p>

  <p class="p57">Kitiara ipi başından geçirdi. "Onu eskisi gibi saklayacağım. Tirolan muhtemelen taşı bana verirken hayatlarımızı kurtarabileceğinin farkında değildi."</p>

  <p class="p57">Eşyalarını toparladılar, Sturm meşelerin etrafındaki ölü odun parçalarını topladı ve ateşin üzerine yığdı. Alevler yükseldi. "Bunu neden yapıyorsun?" diye sordu Kitiara.</p>

  <p class="p57">"Ölüleri yakmak için odun yığını hazırlıyorum," dedi Sturm. Bu cesetleri bu şekilde bırakamayız."</p>

  <p class="p57">"Onları akbabalara bırak."</p>

  <p class="p57">"Bu yaptığım saygının dışında bir şey. Kötü büyücüler, bunun kadar alçakları bile, yaşayanları avlamak için zombi olarak geri dönme gibi kötü bir alışkanlığa sahiptirler. Onları ateşin üzerine koymama yardım et ve tehditlerini bütünüyle ortadan kaldıralım."</p>

  <p class="p57">Kitiara bu fikri onayladı ve goblinlerle elebaşlarını alevlere teslim ettiler. Sturm korların üzerine toprak fırlattıktan sonra o ve Kit atlarına bindiler.</p>

  <p class="p57">"Büyü hakkında bu kadar şeyi nereden biliyorsun?" diye sordu Kitiara. "Onu her şekliyle hor gördüğünü sanıyordum."</p>

  <p class="p57">"Görüyorum," diye karşılık verdi Sturm. "Büyü dünyadaki düzenin altını kazan en büyük şeydir. Sihirli güçlerin cazibesi olmadan erdem ve onurla yaşamak yeterince zor. Ama büyü var ve hepimiz onunla başetmeyi öğrenmeliyiz. Ben kendi adıma, kardeşinle birçok konuşma yaptım ve kendimi korumak için gerekli olan bazı şeyleri öğrendim."</p>

  <p class="p57">"Raistlin'den mi bahsediyorsun?" diye sordu Kitiara.</p>

  <p class="p57">Sturm başını salladı.</p>

  <p class="p57">"Onun büyü hakkındaki konferansları hep uykumu getirir," dedi kadın.</p>

  <p class="p57">"Biliyorum," dedi Sturm. "Uykuya korkunç bir hızla dalıyorsun."</p>

  <p class="p57">Atlarını yeni doğan güneşe doğru çevirdiler ve yollarına devam ettiler.</p>
</body>
</html>
