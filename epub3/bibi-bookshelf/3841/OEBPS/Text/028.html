<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p24"><span class="t17">- 13 -</span><span class="t18"><br /></span><span class="t18">Yürüyen A</span><span class="t18">ğ</span><span class="t18">açlar</span></h3>

  <p class="p57"><span class="t19">G</span>üneş, Bulutların Efendisi'nin Lunitari'ye ilk ayak bastığı yer olan kayalı alanın üzerinde parlıyordu. Keşif grubu çevreyi dolaşmış, çaresizce yerdeki izlere bakmıştı. Wingover'ın on üç kilometre öteden gördüğü gibi, uçan gemi ve geminin içindeki üç kişi gitmişti. Aya çarptıklarında kırılan iniş tekerlekleri gemiden geriye kalan tek şeydi. Tekerleklerin dışında iki boş sandık, birkaç fasulye çuvalı ve kamp ateşinin kalıntıları vardı.</p>

  <p class="p57">"Bunu kim yapmış olabilir?" diye sordu Bellcrank.</p>

  <p class="p57">Cutwood elindeki mercekle yerde emekleyerek izleri inceliyordu.</p>

  <p class="p57">Sturm kamp ateşinin kalıntılarını tekmelemiş ve, "En azından kan döküldüğüne dair hiçbir iz yok," dedi.</p>

  <p class="p57">"Altmış," diye duyurdu Cutwood. Burnunun ve sakalının üzerinde toz vardı. "Burada en azından altmış kişi varmış. Bulutların Efendisi'ni sırtlarının üzerinde taşımış olmalılar, çünkü gövdenin sürüklendiğine dair hiçbir iz yok."</p>

  <p class="p57">"Buna inanmıyorum," dedi Sighter. "Altmış kişi Bulutların Efendisi'ni omuzlarının üzerinde taşıyamaz."</p>

  <p class="p57">"Bayan Kitiara kadar güçlü olsalar bile mi?" diye sordu Roperig. Roperig'in bu sözleri herkesi duraklatmıştı.</p>

  <p class="p57">Kitiara ayak izlerinin yanına çömeldi. "Bunları insan ayakları yapmamış," dedi. "İzler yuvarlak, tıpkı nalsız atların toynakları gibi." İzlerin birbirlerine ne kadar yakın durduğunu da göstermişti.</p>

  <p class="p57">"Beceriksiz aptallar, birbirlerinin topukları üzerine basmış olmalılar! Onların arkalarından gitmeliyiz. Onları bulup, gemiyi geri almalıyız."</p>

  <p class="p57">"Buna hiç şüphe yok," dedi Sturm. Kitiara kemerindeki kesede duran biley taşını çıkartıp, kılıcının ucunu bilemek için yere oturdu. Sturm da gnom'ları bir araya toplamıştı.</p>

  <p class="p57">"Arkadaşlarınızın ardından gidiyoruz," dedi. Gnom'lar neşe içinde bağırdılar. Sturm sessiz olmalarını işaret etti. "Ne kadar uzağa gittiklerini bilmediğimiz için, olabildiğince hızlı hareket etmeliyiz. Bu da," Sturm, gnom'ların yüzlerindeki beklentiyi görmüştü, "hepiniz yanınıza taşıyabileceğiniz kadar eşya alacaksınız demek oluyor."</p>

  <p class="p57">Sturm'ün bu sözleri gnom'ları kargaşayla dolu bir hazırlığa itmişti. Sturm'ün gözleri önünde Dört-Gnom-Gücü Araştırma El Arabası'nı parçalara ayırdılar ve Gnom Araştırma Paketleri oluşturmaya başladılar. Bu paketler ince çıtalar, çadır bezinden bağlar ve battaniye kumaşından yapılmıştı. Torbalar sırt çantaları gibi omuzlara asıldı, ama bu paketler gnom'lardan iki kat daha büyüktü. Bu durum da her türlü destekleyici ipi, kordonu ve dengeleyiciyi gerektirmişti. Bir süre sonra her gnom bir tahta ve giysi karmaşası altında sendeliyordu, ama en sonunda sevgili aletlerinden hiçbirini geride bırakmamışlardı.</p>

  <p class="p57">Sturm onlara yukarıdan baktı ve derin bir <span class="t20">of</span> çekti. Bu şekilde hiçbir zaman Bulutların Efendisi'ni yakalayamayacak, hiçbir zaman Krynn'e geri dönemeyecek ve Sturm de babasını maalesef hiç bulamayacaktı. Küçük adamların üzerine yürümek istedi, ama bunun iyi bir fikir olmadığını biliyordu. Gnom'lar beceriksizce ve gelişigüzel yürüyorlardı, ama ilerliyorlardı.</p>

  <p class="p57">Sighter badi badi yürürken, aynı anda da çadır bezi üzerine bir şeyler karalıyordu. "Yeni bir seyir defterine başlıyorum," dedi bir tarafından diğerine salınarak. Keşif çantasının ucu Sturm'ün burnunu sıyırıp geçti. "Bu artık Lunitari Keşif Yolculuğu değil."</p>

  <p class="p57">Yürümeye devam etti. Wingover onun arkasından söz almıştı.</p>

  <p class="p57">"Şimdi Lunitari Uçan Gemiyi Kurtarma Görevindeyiz," dedi Wingover.</p>

  <p class="p57">İz geniş ve düzdü, hiçkimsenin söyleyemeyeceği kadar da uzak. Uçan gemiyi kaçıranlar ya çok akıllı değillerdi ya da gemideki mürettebatın Stutts, Birdcall ve Flash'dan ibaret olduğunu düşünmüşlerdi.</p>

  <p class="p57">Kitiara ve Wingover diğerlerinden önde yürüyorlardı. Kitiara gnom'un görme gücünü altı mil ilerideki kayaların şekillerini tasvir ettirerek ölçmüştü. Zavallı Wingover'ın başı korkunç derecede ağıyordu ve kısa bacakları Kitiara'nın uzun, güçlü adımlarıyla başedecek türden değildi. Kitiara, gnom'un keşif torbasını sırtlayıp gnom'u da yakasından kaldırdı. Wingover'ı kolunun arasına aldı ve kaybolmamaları konusunda cücenin görme gücüne güvenerek, ileri doğru koşmaya başladı. İz değişmeyen bir çizgiyle batıya doğru devam ediyordu.</p>

  <p class="p57">Sturm fazla yüklenmiş gnom'larla hantal hantal yürümeye devam etti. Gnom'lar yolun her yerine serpilmiş bir şekilde Wingover'a verilen uzağı görme yeteneği hakkında tartışıyorlardı.</p>

  <p class="p57">Sturm gözlerini güneşten koruyarak ayak izlerine baktı. İzler beş ayrı sütun halinde düzenli yuvarlak çukurlar olarak dikkat çekiciydi. Sturm, Bellcrank'a, "Bu izler sana garip gelmiyor mu?" diye sordu.</p>

  <p class="p57">"Hiç şüphesiz, Usta Brightblade, kırmızı aya gelişimizden beri hiçbir hayvan izine rastlamadığımıza göre," diye karşılık verdi gnom.</p>

  <p class="p57">"Kesinlikle! Ayak izlerinin ne kadar net olduklarını farkettin mi? Hepsi de mükemmel bir şekilde sıralanmış."</p>

  <p class="p57">"Takip etmiyorum."</p>

  <p class="p57">"Yürüyen bir at bile biraz tırıs gider, arada bir yana doğru hareket yapar ve bu onun izini ayırt eder."</p>

  <p class="p57">"Bir makine!" diye bağırdı Bellcrank. "Usta Brightblade buldunuz!" Bellcrank, Roperig'in üst giysisinin klapasından tutmuştu. "Anlamıyor musun, bir makineden başka ne Bulutların Efendisi'ni kaldırıp götürebilir?"</p>

  <p class="p57">"Reorx adına, bunu düşünmemiştim," dedi Roperig.</p>

  <p class="p57">Fitter, Rainspot'un yanına gidip ona Bellcrank'ın teorisini anlattı. Sonra fikir Cutwood ve Sighter'ın yürüdükleri yere ulaştı. Sighter bu fikir karşısında oflayıp pufladı.</p>

  <p class="p57">"Bu bir şeyi çözmüyor!" dedi. "Bir makinenin olduğu yerde, onu yapan da vardır, değil mi?"</p>

  <p class="p57">Bellcrank bu fikri tartışmak için ağzını açtı, ama tam o anda Kitiara ve Wingover'ın koşarak onlara doğru geldiğini gördüler.</p>

  <p class="p57">Savaşçı kadın, gnom'u kolunun altında bir ekmek gibi taşıyordu. Wingover'ın kafası Kitiara'nın topukları yere her vuruşunda hopluyor ve sallanıyordu. Başka bir koşulda bu manzara komik olabilirdi.</p>

  <p class="p57">Kitiara, Sturm'ün önünde durmuştu. "Yukarıda bir köy var," dedi. Nefes nefese bile değildi.</p>

  <p class="p57">"Köy mü? Nasıl bir köy?" diye sordu Roperig.</p>

  <p class="p57">"Köy gibi bir köy," dedi Wingover, Kitiara'nın kolu altından. "Ortasında bir tür kale var."</p>

  <p class="p57">"İz bu köye mi gidiyor?" diye sordu Sturm.</p>

  <p class="p57">Kitiara başını salladı. "Kuzeye doğru yön değiştiriyor, köyden tamamen uzaklaşıyor."</p>

  <p class="p57">"Bu köyü araştırmalıyız," diye bağırdı Cutwood otuz metre kadar geriden. Sturm ve diğer gnom'lar birbirlerine sonra da Cutwood'a baktılar.</p>

  <p class="p57">"Ne söylediğimizi duyabiliyor musun?" dedi Wingover fısıltıyla.</p>

  <p class="p57">"Tabii ki duyuyorum! Sağır olduğumu mu sanıyorsun?" diye geri bağırdı Cutwood. Sighter onun omuzuna vurdu.</p>

  <p class="p57">"Ben onları duyamıyorum," dedi. Cutwood'un kulaklarını tuttu ve kafasını bir taraftan diğerine çevirdi, marangozun kulaklarına dikkatle baktı. "Her şey normal gözüküyor," dedi. "Sesim sana yüksek geliyor mu?"</p>

  <p class="p57">"İki santim öteden bağırırsan evet!"</p>

  <p class="p57">Sighter, Cutwood'u elinden tutup diğerlerinin olduğu yere götürdü. "Tekrar oldu," dedi. "Cutwood bir konuşmayı otuz metre uzaktan duyabiliyor, belki de daha fazla."</p>

  <p class="p57">"Gerçekten mi? Bir test yapmamız gerek," dedi Rainspot.</p>

  <p class="p57">Torbasını yere indirdi ve kendini kordonlardan ve kayışlardan kurtarmaya çalıştı.</p>

  <p class="p57">"Boş ver!" dedi Kitiara. "Köy konusunda ne yapacağız?"</p>

  <p class="p57">"Eğer izi takip edersek köyün ne kadar yakınından geçeceğiz?" dedi Sturm.</p>

  <p class="p57">"Mesafe de kahrolsun."</p>

  <p class="p57">Gökyüzüne baktı. "Günün yarısı sona erdi. Eğer şimdi yürümeye başlarsak gece çökmeden köyü geçeriz ve izi de kaybetmemiş oluruz." Sighter insanın bilimsel merakının azlığı karşısında homurdanmıştı, ancak hiçbir gnom Sturm'un planına karşı çıkmayı düşünmedi.</p>

  <p class="p57">Sturm grubu bir düzene soktu ve sert bir biçimde gnom'ları sessiz kalmaları konusunda uyardı. "Tehlikenin geldiğini hissediyorum," dedi. "Bir kale bir lorda ve muhtemelen silahlı uşaklara işarettir. Eğer," diyerek ekledi, "eğer bu dünya da Krynn'e benziyorsa..."</p>

  <p class="p57">Dümdüz ileriye bakan Kit, "Korkuyor musun?" dedi.</p>

  <p class="p57">"Korkmak mı, hayır. Ama endişeleniyorum, evet. Buradakim varlığımız hiç bu kadar güvenliksiz olmamıştı. Bir savaş kazansak bile bizi yok edebilirler."</p>

  <p class="p57">"Aramızdaki fark bu, Sturm. Sen asayişi ve onuru korumak için savaşıyorsun, bense kendim için. Eğer tehlike büyüyorsa, yapılacak tek şey zafer kazanmaktır."</p>

  <p class="p57">"Bize ne olacağı hiç önemli değil mi?"</p>

  <p class="p57">Sturm, Kitiara'ya dokunduğunda kadının gözleri parlamıştı.</p>

  <p class="p57">"Savaşta hiçbir zaman taraf değiştirmedim ve de herhangi bir dostuma ihanet etmedim! Küçük adamların bizim korumamıza ihtiyaçları var ve ben gerekirse kanımın son damlasını onları korurken dökeceğim. Bunun tersini ima etmeye hiçbir hakkın yok!"</p>

  <p class="p57">Sturm bir süre sessizce yürüdü sonra, "Üzgünüm, Kit. Senin zihninden geçenleri bilmek benim için gittikçe daha zor oluyor. Sanırım kazanmış olduğun bu sihirli güç senin görünümünü etkiledi."</p>

  <p class="p57">"Zihnimi, demek istiyorsun."</p>

  <p class="p57">"Bunu en vahşi yolla söylemen konusunda sana hep güveniyorum."</p>

  <p class="p57">"Hayat vahşi ve gerçekler de öyle."</p>

  <p class="p57">Grubun arkasında duran Cutwood, aralarında geçen her şeyi duyabiliyordu ve, "Birbirleri için deli olduklarını düşünüyorum," dedi.</p>

  <p class="p57">"Bu senin ne kadar şey bildiğine bağlı," diye karşılık verdi Sighter. "Erkek ve kadın insanlar birbirlerine karşı her zaman garip davranırlar. Hiçbir zaman gerçek duygularını göstermek istemezler."</p>

  <p class="p57">"Bunun sebebi ne?"</p>

  <p class="p57">"Çünkü incinebilir gözükmek istemezler. İnsanlarda '<span class="t20">gurur</span>' denen tavırdan oldukça fazla vardır, bu senin makinenin mükemmel bir şekilde çalıştığında hissettiğin memnuniyete benzer. Gurur onları hissettikleri yönün tam tersinde davranmaya iter."</p>

  <p class="p57">"Bu aptalca!"</p>

  <p class="p57">Sighter kuleyi andıran torbası altında sendelemişti ve neredeyse yere yığılacaktı. "Uff! Reorx aşkına! Tabii ki aptalca ve bu iki insanın gururla ilgili kötü anıları var. Bu da ne kadar vahşi davranırlar ve ne kadar yüksek sesle bağırırlarsa, birbirlerinden o kadar çok hoşlandıkları anlamına gelir."</p>

  <p class="p57">Cutwood arkadaşının insan davranışlarını algılayışı konusunda sersemlemişti. "İnsanlar hakkında bu kadar çok şeyi nerede öğrendin?" dedi.</p>

  <p class="p17">"Dinledim ve öğrendim," dedi Sighter, hiç gnom'lara benzemeyen bir edayla. Henüz farkına varamasa da, Sighter'ın içinde Lunitari büyüsünden kaynaklanan bir değişim vardı. Sezgili, aceleci bir gnom'dan, mantıklı, düşünceli bir gnom'a, yani daha önce hiç varolmamış bir yaratığa dönüşmüştü.</p>

  <p class="p18">*&nbsp; *&nbsp; *&nbsp; *&nbsp; *</p>

  <p class="p57">Taşlı alan bitki açısından bereketsizdi, vakit gündüz olmuş olsa bile, bu yüzden kaşiflerin köye yakın olduklarını gösteren ilk belirti yaklaşık iki metre uzunluğundaki kırmızı başlıklı mantarların ortaya çıkması ve iki alçak taş duvar arasında düzenli bir şekilde dizilmeleri olmuştu. Roperig incelemek için duvardan bir parça koparttı. Birbirleri üzerine istiflenmiş gevşek taşlardan yapılmıştı.</p>

  <p class="p57">"Çok ilkel," dedi hor gören bir tavırla.</p>

  <p class="p57">Mantar meyveliği onları köyden saklıyordu. Sturm, Kitiara, Wingover ve Cutwood mantarların arasından sürünerek yerleşim yerinin ucuna dek geldiler.</p>

  <p class="p57">Krynn standartlarına göre burası bir köy sayılmazdı. Hiç ev yoktu, göğüs hizasında eşmerkezli taş duvarlar bulunuyordu ve ayrıca birkaç ambar da harmanlanmış yiyecekle doldurulmuştu.</p>

  <p class="p57">Orijinal boyuttaki tek yapı kaleydi: kare, tek katlı ve penceresiz olan yapı köyün merkezinde duruyordu. Kalenin üzerinde duran tek direğe, kirli gri bir bayrak gevşekçe asılmıştı.</p>

  <p class="p57">"Silvanost'un altın salonlarına benzemiyor, değil mi?" dedi Kitiara gnom'lara dönerek. "Burada kımıldayan bir şeyler görüyor ya da duyuyor musunuz?" diye de ekledi.</p>

  <p class="p57">Wingover hareket eden hiçbir şey göremiyordu. Cutwood ise bir gözünü yana kaydırmış ve dikkatle çevreyi dinliyordu.</p>

  <p class="p57">"Ayak sesleri duyuyorum," dedi emin olamadan, "çok belirsiz. Biri kalenin içinde yürüyor."</p>

  <p class="p57">"Güzel. Haydi buraya uğramadan gidelim," dedi Sturm.</p>

  <p class="p57">Diğer gnom'lar sabırla bekleşirken aralarında kısık sesle fısıldaşıyorlardı. Wingover'la Cutwood ve insanlar geri döndüğünde büyük torbalarını sırtlamış ve tekrar düz bir sıra oluşturmuşlardı.</p>

  <p class="p57">"Köy terk edilmişe benziyor," dedi Sturm. "Bu yüzden uğramadan gideceğiz. Ne olursa olsun sessiz olun."</p>

  <p class="p57">Bulutların Efendisi'nin izi tam mantar meyveliğinin duvarları ötesinde köyden dışarı dönüyordu. Uzun kırmızı sapları dolandıktan sonra önde giden Kitiara patikanın diğer tarafının uzun, yapraksız ağaçlarla kaplı olduğunu görmüştü.</p>

  <p class="p57">"Garip," dedi. "Bunlar daha önce burada yoktu."</p>

  <p class="p57">"Tıpkı diğer bitkiler gibi birdenbire mi büyüdüler?" diye sordu Roperig. Kitiara anlamsızca başını sallarken kılıcını çekmişti.</p>

  <p class="p57">Ağaçlar yaklaşık iki metre uzunluğundaydı. Gövdeleri renkli şeritlerle doluydu, aşağıda koyu bordo olan renkleri, ağaçlar yuvarlak olan üst kısımlarında çok açık pembeye dönüşüyordu. Hepsinin aşağı eğilmiş dalları vardı.</p>

  <p class="p57">"Gördüğüm en çirkin ağaçlar," dedi Cutwood. Ayrıca sırayı bozarak Yirmi Aletli Cep Donatısı'yla ağaçtan bir parça koparttı. Cutwood tam etli, gri bir tahta parçasını inceliyordu ki, ağacın sol dalı esneyip örneği gnom'un elinden alıverdi.</p>

  <p class="p57">"Hey," dedi gnom. "Ağaç bana vurdu!"</p>

  <p class="p57">İki ağaç sırası da hareket etmeye başlamıştı. Köklerini topraktan çıkartıp, diğer organlarını serbest bıraktılar. Çanağa benzeyen siyah gözleri açılmış ve şekilsiz ağızları aralanmıştı.</p>

  <p class="p57">Sturm kılıcının kabzasına davrandığında, gnom'lar şövalyeyle Kitiara arasına toplanmıştı.</p>

  <p class="p57">"Çile çeken kan lekeli tanrılar! Bu şeyler de ne?" diye bağırdı Kitiara.</p>

  <p class="p57">"Eğer fazla yanılmıyorsam, bunlar bizim köylülerimiz. Bizi bekliyorlarmış," diye karşılık verdi Sturm kılıcını sımsıkı tutup, ağaçları yıldırmak için ileri geri hareket ederek.</p>

  <p class="p57">Ağaç halkı tıpkı koç boynuzundan çıkan sese benzeyen derin bir ses çıkarttı. Vücutlarındaki girintilerden kılıç ve mızraklar çıkarmışlardı, hepsi de kırmızı camdan yapılmıştı. Ağaç halkı kuşatılmış grubu bir daire içine almıştı.</p>

  <p class="p57">İçlerinden en uzun boylu olan ağaç-adam yandaşlarıyla birlikte sırayı bozdu. Bu şey aslında yürümüyordu. Birbirine dolaşık kökleri ayaklarını gevşetmiş ve yaratığı öne taşımıştı. Ağaç-adam ham, kabzasız cam kılıcını kabuklu elinde kaldırmış ve yüksek sesle ötmüştü.</p>

  <p class="p57">"Yah!"</p>

  <p class="p57">Kitiara öne sıçrayarak yaratığın cam kılıcını kesmişti. Kılıcını diğer tarafa çevirip tekrar hareketlendiğinde, ağaç-adam bu sefer de kadına sol kolundan saldırmıştı. Kılıcını yumuşak ağaç gövdesinin o kadar derinine saplamıştı ki, kılıç kolay kolay dışarı çıkmamıştı. Kitiara ağaç yaratığın kılıcından gelen darbeyi geri püskürtüp kendi kılıcını elinden bıraktı. Böylece kılıcını düşmanının içinde bırakarak birkaç adım geri çekilmişti. Ağaç-adam içindeki çelikten fazla rahatsız olmuşa benzemiyordu.</p>

  <p class="p57">"Sturm, bana kılıcını ver," dedi Kitiara aceleyle.</p>

  <p class="p57">"Vermeyeceğim," diye karşılık verdi Sturm. "Sakin ol, tamam mı? Bu yaratık saldırmıyordu, konuşmaya çalışıyordu."</p>

  <p class="p57">Kılıçla delinmiş ağaç-adam onlara kocaman, kırpılmayan gözleriyle bakıyordu. Törpülü bas sesiyle, "İnsanlar. Demir. İnsan mısınız?"</p>

  <p class="p57">"Evet," dedi Sturm. "Biz insanız."</p>

  <p class="p57">"Ve bizler de gnom'uz," dedi Bellcrank. "Tanıştığımıza çok memnun–"</p>

  <p class="p57">"Demir?" Ağaç-adam, Kitiara'nın kılıcını böğründen çıkarttı, onu kesici tarafından tutuyordu. Kabzayı Kitiara'ya uzattı. "Demir, insanlar–" Kitiara sapı dikkatle aldı ve ucunun yere düşmesine izin verdi.</p>

  <p class="p57">"İnsanlar, gelin," dedi ağaç-adam. Gözleri ve ağzı ortadan kaybolmuş ve aksi tarafta belirmişti. "İnsanlar, gelin, demir kral."</p>

  <p class="p57">Ağaç-adam etrafında dönmeden yönünü tersine çevirmişti. Diğer ağaç halkı da onun gibi yapmış; gözleri gövdelerinin bir tarafında yok olup, diğer tarafında belirmişti.</p>

  <p class="p57">"Büyüleyici," dedi Cutwood. "Onlar etraflarında dönme derdinden tamamıyla kurtulmuş."</p>

  <p class="p57">"Onlarla gidiyor muyuz?" diye sordu Rainspot.</p>

  <p class="p57">Sturm çalınan uçan gemilerinin izlerine baktı. "Şimdilik," dedi. "Bu demir krala karşı olan saygımızı göstermeliyiz. Belki o gemimizi neyin almış olabileceğini biliyordur."</p>

  <p class="p57">Ağaç halkı dosdoğru köyün kalesine doğru ilerlemişti.</p>

  <p class="p57">Sturm, Kitiara ve gnom'lar ise arkalarındaydı. Köye yaklaştıklarında duvarlara ve bahçelere zarar verildiğine dair izler gördüler. Bir şey duvarın uzun bir bölümünü yumruklamış ve burgu şeklindeki sarı meyvelerin bulunduğu ağaçlık etrafa saçılmıştı.</p>

  <p class="p57">Kitiara'nın delmiş olduğu ağaç halkının lideri, kalenin kapısının önünde durdu. Üst üste binen kalın kırmızı camlardan ibaret olan geçit, aynı malzemeden yapılmış menteşeden sarkıyordu.</p>

  <p class="p57">Ağaç-adam uğuldayarak, "Kral! İnsanlar, demir gel," dedikten sonra bir cevap beklemeden geçidin üzerine dayandı ve geçit içeriye doğru açıldı. Ağaç-adam içeri girmemiş, geride durmuş ve bir daldan oluşan elinin bir hareketiyle ziyaretçilerin içeri girmesi gerektiğini işaret etmişti.</p>

  <p class="p57">Kitiara içeri kayarak sırtını sert taş duvara dayadı. Herhangi bir tehlikeye karşı her tarafı dikkatlice inceledi. İçerisi iyi aydınlatılmıştı, zira bir çatısı yoktu. Duvarlar üç metre yüksekliğindeydi ve yana yatmıştı, ancak ne samandan bir dam örtüsü, ne de tahta kiremitler içeriyi güneşten koruyordu. İçine girdiği oda aslında bir koridordu, az ileride sol ve sağ olmak üzere iki kola ayrılıyordu. Duvarın dış yüzeyi açıktı, fakat kumlu harçla beyaza boyanmıştı.</p>

  <p class="p57">"Temiz," diye belirtti Kitiara. Sesi gergin ve alçaktı. Sturm gnom'ların girmesine izin verdi.</p>

  <p class="p57">"İnsan." Sturm ağaç yaratığın duygusuz gözlerine baktı.</p>

  <p class="p57">"Demir kral. Onu." Sol tarafı işaret etmişti.</p>

  <p class="p57">"Anlıyorum. Teşekkür ederim." Ağaç-adam uzun, eklemli daldan parmağını geçidin üzerine hafifçe vurduktan sonra Sturm onu tekrar kapattı.</p>

  <p class="p57">"Ev sahibimiz sol koridorun altında bulunacak," dedi.</p>

  <p class="p57">"Herkes tetikte olsun!" Kitiara sıranın sonuna doğru yürüdü, hainlik belirtileri arıyordu. Hol sağa dönerek genişlemişti. Yüksek duvarlar ve tavanın olmaması Sturm'e sanki bir labirentin içindeymişler hissi veriyordu.</p>

  <p class="p57">Hiç beklenmedik derecede tanıdık olan bir eşyanın yanına geldiler. Meşeden yapılmış ve demir menteşelerle tutturulmuş alçak, kalın bir kapıydı.</p>

  <p class="p57">Fitter kapının arkasına göz attı. "Hiçbir yere açılmıyor," dedi.</p>

  <p class="p57">"Bunda tanıdık bir şeyler var," diye derin derin düşündü Cutwood.</p>

  <p class="p57">"Seni işe yaramaz aptal, tabii ki tanıdık. Daha önce de kapı görmüştün!" dedi Bellcrank.</p>

  <p class="p57">"Hayır, tanıdık olan kapının stili. Buldum! Bu bir gemi kapısı!" dedi.</p>

  <p class="p57">"Bulutların Efendisi'ne ait değil, değil mi?" derken Sturm'ün elleri tetikteydi.</p>

  <p class="p57">"Hayır, bu kapı meşe. Bulutların Efendisi'ninkiler çamdı."</p>

  <p class="p57">"Peki, bir gemi kapısı kırmızı aya nasıl gelebilir?" diye sordu Wingover bilgiççe. Cutwood tam bir cevap verecekti ki Kitiara onu tekmeledi.</p>

  <p class="p57">Dünyalarına ait daha birçok yıkıntının yanından geçmişlerdi: boş variller, kil kavanozlar, fincanlar, çadır bezi paçavraları ve deri parçaları, paslı, kırık bir pala görebildiklerinden sadece bazılarıydı. Roperig birkaç ip parçasını gemiler için halat takımı olarak Güney Ergoth'da yapılmış olarak tanımlamıştı. Heyecanları boşu boşuna kendilerine ümit veren sayısız eşyayla giderek artmıştı.</p>

  <p class="p57">Koridor tekrar sağa dönerek bu kez geniş bir odaya açılmıştı. Orada devrilmiş tahta bir sandalyenin yanında duransa bir insandı. Gerçek bir insan, kısa boylu ve sıska. Üzerinde kirli kahverengi bir yelek, kesilmiş bir pantolon, ip sandaletler ve sivri, çadır bezinden yapılmış bir şapka vardı. Yüzü kirliydi ve gri çizgili sakalı neredeyse karnının üzerine kadar inmişti.</p>

  <p class="p57">"Heh, heh, heh," diye soludu adam. "Ziyaretçiler, en sonunda. Çok uzun zamandır ziyaretçileri beliyordum, çok uzun zamandır!"</p>

  <p class="p57">"Siz kimsiniz?" diye sordu Sturm.</p>

  <p class="p57">"Ben mi? Ben mi? Bak sen, ben Lunitari'nin Kralı'yım," diye duyurdu yırtık pırtık giysili, korkuluk kılıklı adam.</p>
</body>
</html>
