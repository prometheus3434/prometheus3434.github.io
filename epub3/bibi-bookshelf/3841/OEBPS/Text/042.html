<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p24"><span class="t17">- 26 -</span><span class="t18"><br /></span><span class="t18">Mercek</span></h3>

  <p class="p57"><span class="t19">K</span>umu arıtmak ve her türlü kirliliği elemek için, gnom'lar kumu yıkamayı kararlaştırmışlardı. Zavallı Rainspot, Cupelix'in en alçak tüneğine sürüklenmiş ve birkaç saatlik yağmur yağdırma talimatı almıştı. Obeliskin zemini ıslak kum ve sırılsıklam olmuş pisliklerle oldukça kirlenmişti. Ejderha bulutların yukarıda da oluştuğu haberiyle, kutsal yerinden aşağı indi. Nazik bir yağmur Rainspot'un yüz elli metre üzerinden aşağı dökülüyordu. Küçük şimşekler oyuğun içinde parıldıyor, derenin içinde hızla yüzen balıkları andırıyordu. Bunlardan rahatsız olmayan Cupelix'in keyfi oldukça yerindeydi. '<span class="t20">Hava durumu</span>' olarak adlandırılan esrarengiz şey hakkında birçok şey okumuş, fakat daha önce onunla hiç karşılaşmamıştı.</p>

  <p class="p57">"Doğal olarak kapalı yerlerin içinde oluşmaz," dedi Sturm yüzünü ekşiterek. Gnom'lar muşamba yağmurluğunun temiz kum toplayacak uygun bir kova olduğuna karar verdiğinden beri Sturm tepeden tırnağa sırılsıklam olmuş vaziyetteydi.</p>

  <p class="p57">Micone'ler küresel göğüslerinin iki yanında heybe gibi tuttukları büyük kovalarla bekliyorlardı. Yükleriyle Sighter, Birdcall ve Flash kumun eritileceği tekneyi hazırladıkları mağaraya indiler. Tıpkı merceğin içinde oluşturulacağı bu kalıp çamur gibi, basit ve kaba bir şekilde çamurdan yapılmıştı. Kırmızı ayın bütününü kaplayan parçalanmış bitki topağı, kuru toprakla karıştırılarak çok güzel bir kil oluşturulmuştu. Gnom'lar geniş bir çamur küveti hazırlayarak onu Bulutların Efendisi'nden '<span class="t20">ödünç al</span><span class="t20">ı</span><span class="t20">nm</span><span class="t20">ı</span><span class="t20">ş</span>' birkaç sıva çıtasıyla güçlendirmişlerdi. Güneşin doğmasına yakın bir saatte tekne hazırdı. Bir Micone'nin yardımıyla, gnom'lar tekneyi volkanik deliklerden birinin içine yerleştirdiler. Sonra arkalarına yaslanarak kilin sertleşmesini beklediler.</p>

  <p class="p57">Flash'ın başı deliklerin birinden çıkmış, "Kum için hazırız!" diye bağırmıştı.</p>

  <p class="p57">Roperig deliğe yaklaştı ve, "Seni yukarıda tutan şey ne?" dedi.</p>

  <p class="p57">"Hiçbir şey," dedi yüzü çamurla kaplanmış gnom. "Kum için hazırız dedim."</p>

  <p class="p57">"Demek istiyor ki, seni delikten yukarı kaldıran şey nedir?" dedi Sturm.</p>

  <p class="p57">"Oh! Bir Micone'nin üzerinde duruyorum." Dev karınca açıklığın altında baş aşağı asılıydı, Flash da onun karnının üzerinde duruyordu.</p>

  <p class="p57">Kitiara ve Rainspot hariç bütün mürettebat büyük mağaraya inmişti. Mağarada bir grup Micone, doldurma hunileriyle eyerlenmiş, bir geçitteki süvari alayına benzer bir şekilde tek sırada duruyordu. Ne zaman Birdcall başını kayadaki dişli geçide sokup ıslık çalsa bir karınca onu takip ediyordu.</p>

  <p class="p57">Micone'lerin doğum odasının biraz uzağındaki gnom'lar cam teknenin üzerinde çalışıyorlardı. Sturm onların kovaları art arda pişirilmiş çamur çanağının içine boşaltmalarını, kumu dibe yaymalarını ve uçan gemiden getirdikleri çeşitli tozları içine serpmelerini seyrediyordu. Odadaki sıcaklık korkunçtu. Cupelix'in emirleriyle micone'ler magma bacalarından birini açarak, daha fazla kayanın zeminden akmasını sağladılar. Dev karıncılar ısıdan etkilenmemişe benziyordu. Tekne, taşlardan oluşan iskelenin üzerindeki magma havuzunun üzerine konuldu. Küçük adamlar ateşli çukurun kenarında kayıtsızca yürüdüler, eğer kayarlarsa karşılaşacakları ölümün korkunçluğunu farkedememiş gibiydiler. Sturm bir kez daha gnom'lara karşı hayranlık duymuştu. Gnom'lar zaman zaman budala ve insanı canından bezdiren tipler olarak kabul edilebilirdi, ama asla yılmıyorlardı.</p>

  <p class="p57">Kum daha da ısındı ve tütmeye başladı. Görünmesi oldukça zor ve güç algılanan bir sürede sert taneler yumuşak kütlelere dönüştü, ilk önce parlak turuncu ve sonra neredeyse beyaz oldu. Sıcak parıltı Sturm ve gnom'lar için çok fazlaydı, bu yüzden odanın daha soğuk tarafına çekildiler.</p>

  <p class="p57">"Eritilmiş camı nasıl mercek kalıbı haline getireceksiniz?" diye sordu Sturm.</p>

  <p class="p57">"Hemen," dedi Stutts, gösterişli pembe alnını bezle kurulayarak, "Kaba merceği burada oluşturuyoruz."</p>

  <p class="p57">Stutts bunları söylerken, taze çamurla yüklü Micone'ler odaya girdi. Karıncalarla bir iletişim halinde olduğu gözüken Birdcall, onları yüklerini mağara zeminindeki çukurun içine dökmeye yöneltmişti. Birdcall ve Sighter malalarla kırmızı çamuru yumuşak daireler şeklinde süpürerek yuvarlak bir çanak oluşturmuşlardı.</p>

  <p class="p57">Çamur tamamıyla kuru olmasa da, hazır sayıldığında Stutts ve Sighter birbirlerine akıl danışmaya başladı. Herkes– gnom'lar, Sturm, Micone'ler, hatta yukarıda duran Kitiara ve Cupelix bile iki gnom'un ağzından çıkacak kelimeyi bekliyordu. Stutts parmaklarını hafifçe birbirine vurdu ve Sturm'ün takip edemeyeceği kadar hızla konuştu. Sighter başını salladı.</p>

  <p class="p57">Dört Micone cam tekne etrafındaki yerlerini almıştı. Birdcall bacaklarını iki yana ayırarak bir karıncanın üzerinde oturuyor, devlerin gayretlerini yönlendirmek için şakıyor ve ellerini sallıyordu.</p>

  <p class="p57">Micone'ler kıskaç şeklindeki çenelerini iri başlı çivilere kenetleyerek tekneyi kolaylıkla magma fırınından kaldırdılar. Yirmi dört ayakla birden desteklenen tekne taş zeminin üzerine, kalıbın yanına getirildi.</p>

  <p class="p57">"Hazır mısın?" diye seslendi Stutts, Birdcall'a. Birdcall yüksek sesle öttü ve Stutts bağırdı. "Şimdi dökebilirsin!"</p>

  <p class="p57">İki karınca tekneyi kaldırdı. Beyaz-sıcak erimiş cam teknenin ağzından kaydı ve kalıbın içine döküldü. Hâlâ nemli olan çamurdan çıkan buhar kümeleri dalgalanıyordu.</p>

  <p class="p57">"Daha yükseğe!" diye bağırdı Stutts. "Ucu daha yüksekten eğin!"</p>

  <p class="p57">Teknenin dışı çatlamaya ve yer yer kırılmaya başlamıştı. Erimiş cam zayıflayan duvarlara karşı dalgalandı. Çatlaklar uçta yoğunlaştı.</p>

  <p class="p57">"Onları geride tut!" diye tembihledi Sturm, Stutts'a. Her şeyi görmek isteyen gnom'lar mercek kalıbının etrafına üşüşmüştü. Eğer tekne kırılırsa erimiş camın içine batacaklardı. Stutts da arkadaşlarını daha güvenli bir mesafeye kaydırdı.</p>

  <p class="p57">Tekne şimdi dikeydi ve son damlalar kalıbın içine düşüyordu. Kalıbın içinde alabileceğinden çok erimiş cam vardı, bu yüzden erimiş cam kenarlardan taşıyordu. Micone'ler tekneyi yatay duruma getirdiğindeyse çatlamış yerler parçalanarak yere düştü.</p>

  <p class="p57">"Öff!" dedi Stutts. Alnı sürekli silinmekten acımıştı.</p>

  <p class="p57">Kaya tarafından desteklenen kalıp oldukça iyi durumdaydı. Merceğin kenarları şimdiden kırmızıya dönüyor, akkor beyaz soğuyordu. Merkezden sıcaklığın etkisiyle balonlar çıkıyordu.</p>

  <p class="p57">Sighter manzara karşısında kaşlarını çatmıştı. "Bunu planlamamıştık," dedi. "Balonlar camı çarpıtacak."</p>

  <p class="p57">"Bunun ilk suda olması gerekmiyordu," dedi Stutts.</p>

  <p class="p57">"Soğuması ne kadar sürer?" diye sordu Sturm. Dökülen camdan çıkan parıltılı sıcaklık şaşırtıcıydı.</p>

  <p class="p57">"Tan olarak soğuması için on iki saat ya da biraz daha fazla zaman gerekir," dedi Sighter. "Çok daha sonra sertleşir, ama çekirdeğin soğuduğundan emin olana kadar kalıbı kıramayız."</p>

  <p class="p57">"Belki de Rainspot onun üzerine yağmur çiseletebilir," diye önerdi Cutwood.</p>

  <p class="p57">"Hayır! Bu onu milyonlarca parçaya böler!"</p>

  <p class="p57">Beklemekten başka yapacak bir şey olmadığı için Sturm ve Sighter hariç bütün gnom'lar mağarayı terk etti. Hâlâ biraz güneş ışığı vardı ve gnom'lar Bulutların Efendisi'ni tekrar uçan gemi konumuna getirmek için çalışamaya karar verdiler.</p>

  <p class="p57">Uçan gemi gururla vadi zeminine yerleştirildi, kanatlar gövdeye takılınca gemi heybetli bir havaya bürünmüştü. Obeliskin uzun gölgesi hızla batan güneşle birlikte genişliyordu.</p>

  <p class="p57">"Kanat testi için hazır mısınız?" diye seslendi Wingover konuşma borusundan. Makine dairesinden gelen bir cıyaklama, '<span class="t20">Evet</span>'i ifade ediyordu. "Makineyi çalıştır!"</p>

  <p class="p57">Kitiara ayakları altında büyük bir titreşim hissetmişti. Kanatların uçları kalktı, esnedi ve tekrar aşağı inerken direndi. Acı veren bir ürperti gemiyi boylu boyunca dolaştı. Kanatlar oldukları yere indi ve titredi.</p>

  <p class="p57">"Hayır, hayır! Kapat!" diye bağırdı Wingover. Yemek odasının kapısı büyük bir sesle açılmış ve içeriden öksürerek Flash çıkmıştı.</p>

  <p class="p57">Wingover başını dişli haznesinin camından çıkartarak. "Ne oldu?" diye sordu.</p>

  <p class="p57">"O aptal Birdcall armatür düğmeyi baş aşağı yerleştirmiş. Ben şimşeği makineye verdiğimde kablodan geri sıçradı ve depolama kavanozunu yaktı! Hiç gücümüz yok!" diye bağırdı Flash ve hıçkırıklara boğuldu.</p>

  <p class="p57">Kitiara gnom'u omuzundan yakaladı ve çevirdi. "Hiç güç yok mu?" dedi. "Bu ne demek oluyor?"</p>

  <p class="p57">"Demek oluyor ki, eve uçamıyoruz!"</p>
</body>
</html>
