<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p24"><span class="t17">- 11 -</span><span class="t18"><br /></span><span class="t18">Gevrek Puding</span></h3>

  <p class="p57"><span class="t19">T</span>epelerin arasında dolaşan yol belirgin olarak hiçbir yöne gitmiyordu. Hızla büyüyen bitkilerin arasında maceraperestler için ne sınır taşları, ne de nerede olduklarını hatırlayacak bir işaret vardı. Sturm keserek açtıkları patikadaki bitkilerin onlar geçtikten sonra tekrar büyüdüklerini farketmişti. Kaşifler canlı ormanın dışarıyla olan irtibatlarını hemen hemen yitirmişti.</p>

  <p class="p57">Sturm en sonunda grubu durdurdu ve kaybolduklarını bildirdi. Sighter çabucak usturlabıyla güneşe bakarak bulundukları enlemi bulmaya çalıştı. Gnom, Sturm'un omuzları üzerinde çıksa da,&nbsp; güneş iyi bir gözlem yapması için çok alçaktaydı ve bunu yapmaya çalışırken sırtüstü yere düşmüştü. Fitter ve Rainspot. Sighter'ı ayağa kaldırıp üzerini temizlediler, çünkü gnom bir toz yığınının içine düşmüş ve üzeri pembe tanelerle kaplanmıştı.</p>

  <p class="p57">"Faydasız!" dedi Sighter. Taneler burnuna ve ağzına kaçtığından öksürüyordu, sonra toparlandı. "Size söyleyebileceğim tek şey, güneşin battığı."</p>

  <p class="p57">"Dört ya da beş saatten fazla gün ışığımız yok," diye itiraz etti Wingover.</p>

  <p class="p57">"Lunitari'nin gökyüzündeki konumu garip," diye açıkladı gökbilimci gnom. Rainspot. Sighter'ın yüzündeki toza nemli bezle dokunmaya çalıştı, ama Sighter arkadaşının elini itti. "Geceler çok uzun, gündüzlerse çok kısa."</p>

  <p class="p57">"Henüz bir maden cevheri bulamadık," dedi Bellcrank.</p>

  <p class="p57">"Doğru," dedi Wingover, "ama aynı zamanda kazmayı da denemedik."</p>

  <p class="p57">"Kazmak mı?" dedi Roperig.</p>

  <p class="p57">"Kazmak," dedi Sturm ciddiyetle. "Wingover haklı. Bir nokta seç, Bellcrank, biz de bir şey bulabilecek miyiz diye kazalım."</p>

  <p class="p57">"İlk önce akşam yemeğini hazırlayabilir miyiz?" diye sordu bıdık gnom. "Karnım çok boş!"</p>

  <p class="p57">"Bir saatin fazla büyük bir sorun yaratacağını sanmıyorum," dedi Sturm. "Tamam, burada kamp kuracağız, yemek yiyeceğiz, sonra da kazacağız."</p>

  <p class="p57">Gnom'lar neşeyle dalgın mizaçlarına daldılar. Roperig ve Fitter el arabasını çok basit bir yöntemle boşaltmıştı– arabayı baş aşağı ederek. Fitter hurda yığınının altına gömülmüş ve gözde kil güğümüyle geri gelmişti.</p>

  <p class="p57">"Akşam yemeği saniyeler içinde hazır olacak!" dedi gözleri Parlayarak. Diğer gnom'lar alaylı bir şekilde bağırdılar.</p>

  <p class="p57">"Fasulye! Fasulye! Fasulye! Fasulyelerden bıktım," dedi Cutwood. "Fasulyeden, fasulyeden, fasulyeden bıktım, bıktım, bıktım."</p>

  <p class="p57">"Kapa çeneni, seni budala marangoz," dedi Sighter.</p>

  <p class="p57">"Ah– ah– ah," diye ikaz etti Kitiara, Cutwood eline bir tokmak alıp, Sighter'ın arkasına parmak uçlarına basarak yürürken. "Böyle şeyler yok."</p>

  <p class="p57">Fitter ufak bir balta aldı ve el arabasından bir kalas parçası kopardı. Sturm bunu görerek. "Bu kadar zamandır el arabasının tahtalarını mı yakıyordun?" dedi.</p>

  <p class="p57">"Tabii ki," dedi gnom. "Başka ne var ki?"</p>

  <p class="p57">"Neden şu bitkilerden birkaçını yakmayı denemiyorsun?" dedi Bellcrank.</p>

  <p class="p57">"Çok yeşiller," dedi Wingover. "Hiçbir zaman yanmazlar."</p>

  <p class="p57">"Elindeki tutuşturucularla bir ateş yak ve yeşil bitkileri en üste koy. Ateş onları kuruttuğunda, yanarlar," dedi Kitiara.</p>

  <p class="p57">Fitter ve Cutwood yolun üzerini karıştırdılar ve iki kucak dolusu kesilmiş Lunitari bitkisiyle geri geldiler. Bunları arabanın yanındaki yere bıraktılar. Fitter dumanlı ateşin üzerine pembe mızrak bitkilerini koydu. Birkaç dakika sonra boşu boşuna ümit veren bir koku havayı kaplamış, aç grup Fitter'ın etrafını kuşatmıştı.</p>

  <p class="p57">"Fitter, uğlum, belki inanılmaz, ama bu fasulye tenceresi tıpkı sülün kızartması gibi kokuyor!" dedi Wingover.</p>

  <p class="p57">"Senin çarkların kayıyor," dedi Roperig. "Bu yeni pişmiş ekmek gibi kokuyor."</p>

  <p class="p57">"Geyik kızartması," dedi Sturm, burnunu buruşturarak.</p>

  <p class="p57">"Sosis ve et suyu," dedi Bellcrank, dudaklarını yalayarak.</p>

  <p class="p57">"Henüz fasulyeleri bile koymadım," dedi Fitter. "ve bana göre de kuru üzümlü kek kokuyor."</p>

  <p class="p57">"Bunun nedeni onlar," dedi Rainspot, pembe mızrakları göstererek. Bitkilerin alevlere yakın olan bölümleri koyu kahverengi olmuştu. Özsuyu dışarı sızmış ve sapı yol yol sertleştirmişti.</p>

  <p class="p57">Sighter mızraklardan birini kuru tarafından kaldırdı. Yanmış ucu kokladı ve çok dikkatle ısırdı. Çiğnedikçe, kuşkulu kaş çatışı düzeldi. "Puding," dedi sesinde bir neşeyle. "Gevrek puding, tıpkı annemin her zaman yaptığı gibi."</p>

  <p class="p57">Gnom'lar diğer mızrakları denemek için birbirlerini ezerek atıldılar. Sturm ilk gruptan bir tane alabilmeyi başardı. Hançeriyle kızarmış bitkiyi ikiye böldü, bir tanesini Kitiara'ya uzattı.</p>

  <p class="p57">"Ete benziyor," dedi Kitiara, sonra bir ısırık aldı.</p>

  <p class="p57">"Otik'in kızarmış patatesleri," dedi, şaşırmıştı. "Çok tuzlu."</p>

  <p class="p57">"Çok eşsiz bir deney," diye bir yorumda bulundu Sighter.</p>

  <p class="p57">"Bu bitki her birimiz için, en sevdiğimiz yemek tadını veriyor."</p>

  <p class="p57">"Eğer bu aynı bitkiyse, bu nasıl olabilir," diye sordu Kitiara, coşkuyla elindeki parçayı yerken.</p>

  <p class="p57">"Benim teorim, sana gücünü, Rainspot'a da yağmur yağdırabilme yeteneğini veren şeyle ilgili olduğu yolunda."</p>

  <p class="p57">"Büyü mü?" diye sordu Sturm.</p>

  <p class="p57">"Herhalde, bu mümkün. Herhalde." Bu kelime Sighter'ı huzursuz etmişe benziyordu. "Biz gnom'lar genelde '<span class="t20">büyü</span>' olarak adlandırılan şeyin sadece evcilleştirilecek başka bir doğal güç olduğuna inanırız."</p>

  <p class="p57">Geride kalan pembe mızrakların da tümü hızla tüketilmişti.</p>

  <p class="p57">Gnom'lar cüsselerine göre iyi yiyicilerdi ve yemeği elleri karınları üzerinde, kampın çevresinde yerde yatarak bitirdiler.</p>

  <p class="p57">"Ne ziyafet!" diye haykırdı Bellcrank.</p>

  <p class="p57">"En iyilerinden biri," dedi Roperig.</p>

  <p class="p57">Sturm onların üzerlerinde durdu, yumrukları kalçalarının üzerindeydi. "Siz de yeterince iyisiniz! Şimdi kazmaya kim yardım edecek?"</p>

  <p class="p57">"Önce şekerleme," diye mırıldandı Cutwood ve rahat bir pozisyon bulmak için kıpırdandı.</p>

  <p class="p57">"Evet, dinlenmeliyiz," dedi Rainspot. "Yediklerimizi hazmetmek için. Ve kaslarımızı rahatlatmak için."</p>

  <p class="p17">Kısa bir süre sonra kamp alanı yedi ciğerden gelen çok tiz horlama sesleriyle çınlıyordu.</p>

  <p class="p18">*&nbsp; *&nbsp; *&nbsp; *&nbsp; *</p>

  <p class="p57">Güneş tepenin altında hızla batmıştı. Işık azalmaya başlayıp, koyu bir kehribar parıltısına dönüştüğünde bitkiler solmaya başladı. Şimdi sabah güneşinde ortaya çıktıkları kadar büyük bir hızla buruştular. Mızrak uçları kurudu ve düştü. Örümcek çiçekleri kıvrıldı ve toprağın içine battı, toz taşları söndü. Zehirli mantarlar pudra gibi ufalandılar. Yıldızlar gökyüzünde belirdiğinde altlarında bulunan toprakta kırmızı bir tabakadan başka bir şey yoktu.</p>

  <p class="p57">Kitiara, "Bir süre nöbet tutmayı düşünüyorum. Neden sen gidip, biraz uyumuyorsun. Sonra da sen benim yerime geçersin," dedi.</p>

  <p class="p57">"İyi fikir," dedi Sturm. Şövalye bir anda ne kadar yorgun olduğunun farkına varmıştı. Sürekli mucizeler olması hislerini sıkmış ve gün boyu ormanı biçmek onu güçten düşürmüştü. Uyku tulumunu baş aşağı çevrilmiş el arabasının yanına sererek yattı.</p>

  <p class="p57">Bir Krynn günü boyunca ilerlemişlerdi ve hâlâ maden cevherinden hiçbir iz yoktu. Tepelerden birini kazıp, hâlâ bir maden cevheri bulamazlarsa neler olacağını merak ettiler. Çaresizce tutunabilecekleri bir tek umut vardı: O ve Kitiara hâlâ kılıç ve zırhlarını taşıyorlardı. Gnom'lar bunlardan doğal olarak istedikleri çelik ve demiri elde edebilirlerdi. Ama Sturm bunun en son şansları olmasını diliyordu.</p>

  <p class="p57">Lunitari'nin havası hiç ısınmamış, hatta giderek daha da soğumuştu. Sturm titreyerek kürklü pelerinini çenesine kadar çekti. Astar kurt kürküydü. O ve Tanis geçen kış bu kurdu Qualinost dağlarında avlamışlardı, üstelik avda çok da iyi iş çıkarmışlardı.</p>

  <p class="p57">Tanis elindeki yayıyla asla ıskalamayan bir atıcıydı. Sturm okun uğultusunu duydu. Birdenbire kendini Krynn'de buldu, hava soğuk ve bulutlu olmasına rağmen gündüzdü. Ormandaydı ve önündeki ağaçların arasında ilerleyen dört adam vardı. İki adam üçüncü birini omuzları arasında taşıyordu. Sturm daha yakına gidince bunun nedenini anlamıştı, çünkü taşınan adamın uyluğuna bir ok saplanmıştı.</p>

  <p class="p57">"Haydi, Hurrik! Başarabilirsin!" diyordu lider. Sturm dördüncü adamın yüzünü göremiyordu, ama o adamın diğerlerini teşvik ettiğini duyabiliyordu.</p>

  <p class="p57">Arkasındaki çalılıkta bir çatırtı vardı. Sturm arkasına döndüğünde ağaçların arasında uçuşan, bulanık beyaz figürler gördü. Kurt derisinden başlıklar giyiyor ve oklar taşıyorlardı. Onların kim olduklarını da biliyordu. Leereach'ın korkunç İz Sürücüleri. Bir bedel uğruna herkesi ya da her şeyi yok edecek avcılar.</p>

  <p class="p57">"Bizimle kal, Hurrik! Vazgeçme!" diye fısıldadı lider.</p>

  <p class="p57">"Beni bırakın, efendim," diye karşılık verdi yaralı adam.</p>

  <p class="p57">Lider adamları ile birlikteydi. "Seni bu kasapların eline bırakmayacağım," dedi.</p>

  <p class="p57">"Lütfen gidin, efendim. Beni efendilerine vermek isteyeceklerdir, bu da size zaman kazandırır," dedi Hurrik. Zırhının üzerinde kan vardı. Sturm kanın adamın başlığı üzerine bulaştığını görebiliyordu.</p>

  <p class="p57">Hurrik'i taşıyan iki adam onu bir ağaca yasladı. Onun için kılıcını çektiler ve Hurrik'in parmaklarını kılıcının sapına doladılar. Sturm onun kan kaybından solgunlaşmış yüzünü görebiliyordu.</p>

  <p class="p57">İz sürenler durmuştu. Kıs kıs gülen bir ses ormanın içine yayıldı. Yırtıcılar yanı başlarına geri dönmüştü. İşaretler öldürmek için yaklaştıklarını bildiriyordu.</p>

  <p class="p57">Sturm'un hâlâ yüzünü göremediği lider, kemerinden uzun bir hançer çıkartarak yaralı adamın sol eline koydu. "Paladin seni korusun, Usta Hurrik," dedi.</p>

  <p class="p57">"Sizi de, efendim. Şimdi acele edin!"</p>

  <p class="p57">Yaralı olmayan üç adam zırhlarının elverdiği ölçüde hızla koşmaya başlamıştı. Hurrik acı içinde kılıcını kaldırdı. Bir kurdun başı göründü. "Ortaya çıkın," dedi Hurrik. "Ortaya çıkın ve benimle savaşın!"</p>

  <p class="p57">İz sürücü hiç aldırış etmiyordu. Kendinden emin bir şekilde bir ok aldı ve fırlattı. Geniş uç hedefini bulmuştu.</p>

  <p class="p57">"Efendim!" diye bağırdı Hurrik.</p>

  <p class="p57">Lider kader arkadaşının öldüğü yere dönüp baktığında Sturm onun yüzünü gördü.</p>

  <p class="p57">"Baba!"</p>

  <p class="p57">Sturm bir çığlıkla Lunitari'ye geri dönmüştü. Karnı üzerinde yatıyordu, uyku tulumu da darmadağın olmuştu. Bezgin bir şekilde kalkıp oturduğunda, Kitiara'nın onu seyrettiğini anlamıştı.</p>

  <p class="p57">"Bir kabus gördüm," derken utanmıştı.</p>

  <p class="p57">"Hayır," dedi Kitiara. "Uyanıktın. Seni gördüm. Uzun zamandır etrafı eşeliyor ve inliyordun. Gözlerin sonuna kadar açıktı. Ne gördün?"</p>

  <p class="p57">"Ben– ben tekrar Krynn'deydim. Neresi olduğunu bilmiyorum, ama iz sürücüler vardı. İçlerinden biri de babam olan bazı adamların peşindeydiler."</p>

  <p class="p57">"Leereach İz Sürücüleri?"</p>

  <p class="p57">Sturm başını salladı. Hava nefesini gösterecek kadar soğuk olsa da Sturm'un dudağının üzerindeki ter duruyordu.</p>

  <p class="p57">"Bu gerçekti, değil mi?" dedi.</p>

  <p class="p57">"Sanırım öyleydi. Bu senin hediyen olabilir, Sturm. Görme gücü. Tıpkı benim gücüm gibi. Lunitari'nin sana vermiş olduğu şey bu."</p>

  <p class="p57">Sturm ürperdi. "Neyi görme gücü? Geçmişi mi? Geleceği mi? Yoksa uzak yerlerdeki şimdiki zamanı mı görüyorum? Nasıl söyleyebilirim, Kit? Nasıl bilebilirim?"</p>

  <p class="p57">"Bilmiyorum." Kitiara parmaklarıyla siyah buklelerini taradı. "Bu acı veriyor, değil mi? Bilememek."</p>

  <p class="p57">"Sanırım delireceğim!"</p>

  <p class="p57">"Hayır, delirmezsin. Bunun için çok güçlüsün." Kitiara ayağa kalktı ve Sturm'un yanına oturmak için sönmekte olan ateşin bulunduğu yere geldi. Sturm battaniyesini tekrar katlayarak uzandı. Gördüğü hayaller çıldırtıcıydı. Büyü kokuyor ve onu uyarmadan ona işkence ediyorlardı. Yine de Sturm, bu korkunç sahnedeki her ayrıntının üzerinden tekrar tekrar geçmeye başladı: bu sahnelerde babasının kaderine ait gizlenmiş ipuçları olabilirdi. Kitiara elini Sturm'ün göğsüne uzattığında adamın kalbinin hızla çarptığını hissetmişti.</p>
</body>
</html>
