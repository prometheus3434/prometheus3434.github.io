<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p24"><span class="t17">- 35 -</span><span class="t18"><br /></span><span class="t18">Garnet'a Giden Yol</span></h3>

  <p class="p57"><span class="t19">S</span>turm toprağı kokladı: ıslak toprağı, çiçekleri ve diri tarlaları. Güneş gözlerindeydi. Doğruldu. Dişli haznesinde tek başınaydı. Tavanın çoğu gibi, pencereler ve kapılar da ortada yoktu. Güverteye gitti. Sighter pruvadan aşağıyı teleskobuyla inceliyordu. Arka tarafta Kitiara, Stutts, Fitter ve Rainspot oturuyordu. Kitiara hızla konuşuyor ve elleriyle vahşi hareketler yapıyordu.</p>

  <p class="p57">&nbsp;"–ve sonra Sturm ileri adımını atarak canavarın kolunu kesti!" Gnom'ların hepsi bir '<span class="t20">Ohh</span>' sesi çıkartmışlardı, Kitiara kolunu gözlerinin önünde nasıl pörsüdüğünü anlatmaya geçmişti.</p>

  <p class="p57">Derken Stutts, Sturm'ün yaklaştığını gördü. "Ah, Efendi Brightblade! Kalkmışsın. Biz de lanetlenmiş g-gemide başınıza gelen k-korkunç macerayı dinliyorduk."</p>

  <p class="p57">Sturm anlaşılmayan bir şeyler homurdandı ve Kitiara'ya baktı. "Kendini nasıl hissediyorsun?" diye sordu.</p>

  <p class="p57">"Olabildiğince iyi. Sen nasılsın?"</p>

  <p class="p57">"Dinlenmiş," dedi Sturm. "Ne zamandır uyuyorum?"</p>

  <p class="p57">"İ-iki gece ve bir gündür," dedi Stutts.</p>

  <p class="p57">"İki gece mi!"</p>

  <p class="p57">"Ve bir gün," diye ekledi Fitter.</p>

  <p class="p57">"Ben de bir saat önce kalktım," dedi Kitiara. "Ölü bir kadın gibi uyudum, ama şimdi kendimi on yazdır hissettiğimden daha iyi hissediyorum."</p>

  <p class="p57">"Neredeyse ölü bir kadındın." Sturm, Gharm'ın Kitiara'yı nasıl zehirlediğini ve elf taşının onun hayatını bir kez daha nasıl kurtardığını anlattı. Kitiara ametisti giysisinin içinden çıkarttı. Taş sadece beyaz değildi, aynı zamanda üzerinde yüzlerce çatlak vardı.</p>

  <p class="p57">"Onu kullandığımı hatırlamıyorum," dedi Kitiara, şaşırmıştı.</p>

  <p class="p57">"Kullanmadın. Ben kullandım," dedi Sturm. Kitiara'nın gözleri şaşkınlıkla açıldı.</p>

  <p class="p57">Sturm döndü ve yemek odasına gitti. Orada duran su varili neredeyse boştu. Sturm ılık sudan bir kepçe aldı. Dışarıda Wingover, "Ben onun gibi adamların hiçbir şart altında büyüye başvurmayacağını düşünürdüm," dedi.</p>

  <p class="p57">"Kullanmayacakları sanılır," dedi Kitiara. Kolyesini tekrar giysisinin içine tıkmaya başladı, ama bunu yaparken taş toz halinde ufalanıverdi. Kitiara tuniğinin üzerindeki kırıntılara üzüntüyle baktı, Tirolan Ambrodel'in hediyesi artık yoktu. Sonra üzerindeki taneleri silkeledi, ayağa kalktı ve gnom'lara, "İzninizle, yoldaşlar. Sturm'la biraz konuşmam gerek," dedi.</p>

  <p class="p57">Kitiara, Sturm'ü iskele tarafındaki parmaklıklardan aşağıdaki yeşil karayı izlerken buldu.</p>

  <p class="p57">"Kuzey Ergoth," dedi Kitiara. "Wingover bir deniz kırlangıcı sürüsü buldu ve onları takıp etti. Kuşlar onları karaya götürdü." Sturm bakmaya devam ediyordu, hiçbir şey söylemedi. "Ben çok bilimsel olmadığını düşündüm, ama Wingover, '<span class="t20">İ</span><span class="t20">yi sonuçlar veren her</span> <span class="t20">ş</span><span class="t20">ey bilimseldir</span>' diyor."</p>

  <p class="p57">"Ben lekelendim," dedi Sturm kısık sesle.</p>

  <p class="p57">"Nasıl?"</p>

  <p class="p57">"Büyü kullandım. Böyle bir şey yasaktır. Artık nasıl bir şövalye olarak kalacağım?"</p>

  <p class="p57">"Bu gülünç! Lunitari'de o hayalleri görürken de büyü kullandın," dedi Kitiara.</p>

  <p class="p57">"Onlar bana zorla geldi, başka seçeneğim yoktu. Gemideyse mücevheri senin yaranı iyileştirmek için kullandım."</p>

  <p class="p57">"Ben buna gerekli olanı yapmak derim! Benim ölmeme izin vermediğin için üzgün müsün?" diye sordu Kitiara alaylı bir şekilde.</p>

  <p class="p57">"Tabii ki hayır."</p>

  <p class="p57">"Ama bununla birlikte '<span class="t20">lekelendin</span>'?"</p>

  <p class="p57">"Evet."</p>

  <p class="p57">"O zaman sen bir aptalsın, Sturm Brightblade, sabit fikirli bir aptal! Gerçekten şövalyeliğe ait eski bir kurallar topluluğunun kader arkadaşının hayatından daha önemli olduğuna inanıyor musun? Benim hayatımdan?" Sturm cevap vermedi. "Bu tip bir düşüncede çarpık bir şeyler var. Sturm."</p>

  <p class="p57">Sturm coşkuyla başını salladı. "Hayır, Kit. Seni kurtarmak için hayatımı feda ederdim, ama bana Ölçü'yü çiğneten kaderin bir cilvesi."</p>

  <p class="p57">Kitiara'nın çenesi öfkeyle kenetlendi ve sertçe, "Arkadaşlığa verdiğin değerin ne kadar az olduğunu hiç farketmemişim. Benden tozlu, eski geleneklere inanmamı istiyorsun. Tıpkı Tanis gibi. O beni olmadığım bir şeklin içine sokmaya çalıştı. Beni kontrol edemedi, sen de edemiyorsun!" dedi. Bütün öfkesiyle ayağını güverteye sertçe vurdu.</p>

  <p class="p57">Sturm ellerini birleştirerek onlara dikkatle baktı. "Erdem zor bir efendidir, Kit. Yemin ve Ölçü hiçbir zaman taşıması kolay yükler olmadı. Bir şövalye onları hantal taşlar gibi sırtında taşır ve onların ağırlığı şövalyeyi güçlü ve dürüst yapar." Sturm gözlerini Kitiara'nın gözleriyle buluşana dek kaldırdı. "Sen hiçbir zaman anlamayacaksın, çünkü hayattan istediğin tek şey üzerindeki yükü başkasına taşıtmak. Bir sevgiliye, bir hizmetkara, hatta tunç bir ejderhaya. Biri senin için onurun yüküne dayanabildiği sürece senin kendini suçlu hissetmen ya da hareketlerinin sonuçlarıyla yüzleşmen gerekmiyor."</p>

  <p class="p57">Kitiara'nın yüzündeki renk çekilmişti. Hiçkimse onunla bu şekilde konuşmamıştı, Tanis bile. "O halde bu son," dedi Kitiara boğuk bir ses tonuyla. "Bu sabun köpüğü yere dokunduğu andan itibaren, ayrılıyoruz."</p>

  <p class="p17">Kitiara, Sturm aşağıdaki ağaç topluluklarını izlerken onun yanından ayrıldı. Bir daha birbirleriyle konuşmadılar.</p>

  <p class="p18">*&nbsp; *&nbsp; *&nbsp; *&nbsp; *</p>

  <p class="p57">"Dikkatli! Dikkatli! Şu dallara dikkat edin!"</p>

  <p class="p57">Bulutların Efendisi bir ormanın açıklığına doğru yol alıyordu. Karaağaç, dişbudak ve huş ağacı dalları gemiyi tırmalamaktaydı. Wingover güverte kamarasının tepesinde durarak, inişi yönlendirmeye çalışıyordu. Flash ve Birdcall hafif hava torbasının ağzını açıp, gemiyi havaya kaldıran gücün bir kısmını serbest bırakmışlardı. Rüzgar uçan gemiyi aşağı taşımadan önce gemi birkaç çıplak tepenin üzerini sıyırmıştı.</p>

  <p class="p57">Sturm pruvada durdu, lanetli gemide geçirdiği korkunç saatlerin sonunda elde ettiği tek hediye olan kancayla tehlikeli dalları savuşturdu. Kendilerini bir yere tutturacak çapa ya da filika demirleri yoktu, sadece hava torbasını zamanlayıp kontrol ediyorlardı.</p>

  <p class="p57">Flash ve Birdcall yarı boş torbayı tutan ipe yapıştılar. Dallar güverteyi boylu boyunca sıyırdı, boş pencereler onları yakaladığında çatırdadılar. Gemi ağaçların tepesindeki evlerini rahatsız edince kuşlar oradan kaçarken cıvıldadılar.</p>

  <p class="p57">"Açıklık ileride!" diye seslendi Sturm.</p>

  <p class="p57">"Hazır olun!" diye bağırdı Wingover.</p>

  <p class="p57">Ağaçlar yoldan çekildiğinde gemi bir kez daha öne eğildi. Geminin omurgası nazikçe çayırın çimenlerine dokundu, birkaç metre sürüklendi ve durdu. Sturm kancayı yere fırlattı ve parmaklığın üzerinde sallandı. İki ayağını birden Krynn'in toprağına basmıştı.</p>

  <p class="p57">"Yüce Paladin!" dedi Sturm. "Sonunda sert toprak!"</p>

  <p class="p57">Tahta rampa da indirildi ve yedi gnom dışarı fırladı. Flash ile Birdcall soru sorar şekilde cıvıldarken, Wingover derin nefes alıyor ve göğsüne hafifçe vuruyordu.</p>

  <p class="p57">"Şimdi torbayı açabilir miyiz?" diye sordu Flash.</p>

  <p class="p57">"Evet, evet. Yere indik!"</p>

  <p class="p57">İki gnom zikzak dikişini gevşetti. Kükürtlü bir hava torbadan çıktı ve bitkin gemi sonunda yere indi.</p>

  <p class="p57">Kitiara da rampadan aşağı inmiş ve bütün eşyalarını toprağın üzerine yığmıştı. Aralarında geçen tatsız münakaşaya rağmen, Sturm onu izlemekten kendini alamıyordu. Kitiara ona hiç aldırış etmeden, su şişesini ve deri kesesini farklı kalçalarına yerleştirerek eşyalarını dengeledi. Uyku tulumunu bir omuzu üzerine attı. Sturm konuşmak, uzlaştırıcı bir şeyler söylemek için çok hevesliydi, ama Kitiara'nın sert ifadesi ona engel oluyordu.</p>

  <p class="p57">"Evet, Wingover, uzun ve garip bir yolcuk oldu," dedi Kitiara, küçük adamın elini sıktı. "Bunu hiç unutmayacağım."</p>

  <p class="p57">"Bunu sensiz başaramazdık, bayan."</p>

  <p class="p57">Kitiara ardından da Cutwood, Sighter, Bircall ve Flash'a doğru yöneldi. "Yeni fikirler düşünmeye devam edin," dedi canayakın bir şekilde. "Bu şekilde dünya hiç sıkıcı olmaz." Kadın, Roperig ve Fitter'a dönerek en küçük gnom'u çenesinden tuttu. "Buraya kadar, çocuklar. Birbirinize yapışın– iyi bir ikili oluşturuyorsunuz."</p>

  <p class="p57">"Yapışacağız," dedi iki gnom bir ağızdan.</p>

  <p class="p57">Kitiara en son Rainspot ve Stutts'ın yanına gitti. "Sen çok şanslı bir yoldaşsın, Stutts," dedi sıcakkanlılıkla. "Çok az kişi hayatının rüyasının senin kadar tamamıyla farkına varıyor. Uçmaya devam et, yaşlı dostum. Umarım daha çok maceraların olur."</p>

  <p class="p57">"Ah," dedi Stutts. "Bu o-olacak gibi gözükmüyor. Yazılacak o kadar çok raporum ve verecek o kadar çok konferansım var ki. Her şeye rağmen, Gnom Patent Ofisi yapmış olduklarımızdan tatmin olmalı." Stutts resmi bir şekilde eğildi. "Elveda, Bayan. Sen bir güç k-kulesiydin."</p>

  <p class="p57">"Öyleydim, değil mi?"</p>

  <p class="p57">"Nereye gidiyorsun?" diye sordu Wingover.</p>

  <p class="p57">"Yol beni nereye götürürse," diye karşılık verdi Kitiara.</p>

  <p class="p57">Kitiara'nın çarpık gülüşü yüzünde belirdi. Gökyüzüne baktı. Henüz öğlen değildi. Güneş yüzünü ısıttı.</p>

  <p class="p57">Sturm onun gidiş vedalaşmasından uzakta kalmıştı. Kendi azminin ağırlığını hissetti, Kitiara'nın söylediklerinin doğru olduğunu biliyordu. Ayrılmışlardı. Ve şimdi eski Kit'i, küstah, eğlence düşkünü arkadaşını özleyeceğini biliyordu.</p>

  <p class="p57">Kitiara çevik hareketlerle sıcak çayırı geçerken arkasına bakmadı. Güneş ışığı, Kitiara uzun otları koparırken siyah buklelerini parlatıyordu. Sturm eşyalarını sırtlamak için eğildi. Tekrar doğrulduğunda Kitiara sık karaağaçlar ve huş ağaçları arasında gözden kaybolmuştu.</p>

  <p class="p57">"Onun ardından gitmiyor musun?" diye sordu Fitter.</p>

  <p class="p57">"Neden gideyim?" dedi Sturm. Uyku tulumunun etrafına bir ip bağladı ve onu kolunun altına tıktı. "O kendi başının çaresine bakabilir. Bu en iyi yaptığı şey."</p>

  <p class="p57">"Anlamıyorum," dedi Fitter, burnunu kaşıyarak. "Siz ikinizin günün birinde evleneceğinizi düşünüyordum."</p>

  <p class="p57">Sturm bu söz üzerine pişirme kaplarını yere düşürdü. Kil tencere topuklarının üzerine çarptı. "Hangi akla hizmet böyle bir fikre kapıldın sen?" diye sordu gnom'a, hayrete düşmüş bir şekilde.</p>

  <p class="p57">"Hep insan erkeklerin ve kadınların nasıl dövüşüp, birbirlerine bağırdıklarını ve sonra evlendiklerini işittik, ve hmm, bilirsin–" Fitter'ın yüzü kızardı. "Bebekleri olduğunu."</p>

  <p class="p57">Sturm dağılan eşyalarını yerden topladı. "Onun elini tutacak adamın benden çok daha varlıklı ve güçlü olması gerekir." Sturm çantasını boynunun etrafına doladı. "Kitiara Uth Matar'ı kazanan erkek, onu elinde tutmak için Paladin'in sabrına ve Majere'in aklına sahip olmalı."</p>

  <p class="p57">Sturm son yerleştirmelerini yaparken gnom'lar onun etrafında toplandılar.</p>

  <p class="p57">"Nereye gideceksin?" diye sordu Wingover.</p>

  <p class="p57">"Solamniya, daha önce karar verdiğim gibi. Araştırmam gereken konular var. Kırmızı ayda gördüğüm hayaller hafızamdan silindi, ama babama ait izlerin atalarımın evinde. Brightblade Kalesi'nde başladığını biliyorum. Gideceğim yer orası."</p>

  <p class="p57">Küçük eller şövalyenin sırtına hafifçe vurdu. "Sana bol şans diliyoruz, Efendi Brightblade," dedi Cutwood. "Sen bir insan için, çok akıllısın."</p>

  <p class="p57">"Bu çok büyük bir iltifat," diye cevap verdi Sturm yüzünü çarpıtarak.</p>

  <p class="p57">"Seni S-Solamniya'ya uçurmayı t-teklif ederdik," dedi Stutts, "ama şimdi biz de y-yayayız."</p>

  <p class="p57">Bu Sturm'ün aklına gelmemişti. "Size Sancrist'e kadar eşlik etmemi ister misiniz?" diye sordu.</p>

  <p class="p57">"Hayır, hayır, seni yeterince geciktirdik," dedi Sighter. "Gwynned'e gideriz. Oradan Sancrist'e kalkan gemiler var."</p>

  <p class="p57">"Seni özleyeceğim," dedi Rainspot. Küçük elini uzattı. Sturm büyük bir ciddiyetle Rainspot'un ve sırayla diğer gnom'ların ellerini sıktı. Sonra bütün eşyalarını topladı ve yola koyuldu.</p>

  <p class="p57">Komik, diye düşündü; o kadar uzaklara gittik ama bir o kadar da az yürüdük. Ayakları şimdi Lunitari'ye gitmeden önceki zamandan daha körpeydi. Yürümek iyi bir ceza olacak, diye karar verdi. Büyünün lekesinin bir kısmını yürüyerek atabilir ve aştığı sınır üzerine düşünebilirdi. Belki Yemin ve Ölçü'yle yaşamaya çalışırken karşılaştığı zor kararları kavramayı başarabilecekti.</p>

  <p class="p57">"Güle güle! Güle güle!" diye seslendi gnom'lar. Sturm düşüncelerinden silkinerek onlara el salladı. Gnom'lar gerçekten iyi yoldaşlardı. Başlarına daha fazla bela gelmemesini umdu, ama onların birer gnom olduğunu düşündüğünde bunun kaçınılmaz olduğunu biliyordu.</p>

  <p class="p57">Nemli ormana girdi ve gittikçe sıklaşan yeşil yaprakların arasından ilerledi. Yeşil yapraklı asmalar ve çalılar, üzerlerine basınca kanamayan ya da bağırmayan bitkiler görmek onu neşelendirmişti. Lunitari hiç doğal olmayan bir dünyaydı.</p>

  <p class="p57">Üç kilometrelik bir ormandan sonra berrak bir dere buldu ve şişesini suyla doldurdu. Su soğuktu ve içinde mineral tadı vardı. Haftalarca yağmur suyu içtikten sonra, bu su çok hoş karşılanan bir değişiklik olmuştu Sturm için. Şövalye derenin kıyısından kemerli bir taş köprüye gelene kadar altı kilometre daha yürüdü. Kıyıdan tırmanarak kuzeye ve güneye giden yola ulaştı. Yolun güney tarafında, '<span class="t20">Caergoth</span> <span class="t20">–</span> <span class="t20">100 Kilometre</span>', kuzey tarafında ise '<span class="t20">Garnet</span> <span class="t20">–</span> <span class="t20">30 Kilometre</span>' ibareleri vardı.</p>

  <p class="p57">Sturm gözlerinden yaşlar gelene kadar kahkahalarla güldü. Gnom'lar Solamniya'ya inmişlerdi! Ve Sturm diğer sebepler için de güldü. Tekrar evde olduğu için, Krynn'de olduğu için değil (ki bu da çok güzeldi), Solamniya'da olduğu için. Kendini hafiflemiş ve özgür hissetti, etrafında endişeleneceği gnom'lar olmadan, bir dahaki sefere ne tür garipliklerin başına geleceğini düşünüp, endişe içinde yaşamadan– ve Kitiara'yla olan ilişkisinde neler olacağını merak etmeden, tek başınaydı artık. Kitiara ile olan ayrılıkları tıpkı ağrıyan bir dişi çektirmek gibiydi: insana rahatlama hissi veriyordu, ama bilinç altında yatan kaybetme duygusu, içinde bir boşluk yaratıyordu.</p>

  <p class="p57">Sturm, Garnet'a giden yolu seçti. Bu vilayetteki yollar şehirle bir noktada birleşiyordu; bu yüzden en iyisi kuzey ovalarına doğru yönelmekti. Kendine iyi bir yürüyüş ritmi tutturdu. Hafif yükü ve bir araya toplayacağı kimseler olmadan bir sonraki günün sabahı Garnet'a varması gerektiğini düşündü. Yürürken anavatanının manzaralarını, seslerini ve kokularını tadıyordu. Maki çayırlar ve yuvarlak tepeler. Vadilerin içinde dolaşan köylüler sığırlarını güdüyor ve onları ağıllara sürüyorlardı. Bir zamanlar Brightblade ailesinin büyük bir sığır sürüsü vardı, ama ülkenin içindeki büyük şövalyelere ait mülkler düşürüldüğünde sığırlar da hızla bu karışıklığın içinde ortadan kaybolmuşlardı. Şimdi Sturm'ün tepelerin üzerinde gördüğü sıska, hasta görünümlü hayvanların Brightblade sürüsünün döllerinden meydana gelmiş olmadığını kim bilirdi?"</p>

  <p class="p57">Sturm'ün Solamniya Şövalyeleri'nin yenilgisi hakkında canını sıkan sığırlar ya da toprak değildi. Bu tip şeyler gerçek Ölçü'ye inanan bir şövalyenin değer verdiği şeyler değildi. Onu rahatsız eden, yapılan haksızlıktı. Bütün halk Afet'i ve şövalyelerin kibirli gururlarını suçladı, sanki Solamniya Şövalyeleri bütün dünyanın kulaklarını açabilir ve toprakların bölünmesini durdurabilirlermiş gibi!</p>

  <p class="p17">Sturm durmuştu. Yumruklarını o kadar sıkmıştı ki, parmak kemikleri bembeyaz kesilmişti. Öfkesinin geçmesini bekledi ve yumruklarını açtı. Sabır, diye tembihledi kendi kendine. Bir şövalye kendini kontrol etmeli, yoksa bir barbardan farkı kalmaz.</p>

  <p class="p18">*&nbsp; *&nbsp; *&nbsp; *&nbsp; *</p>

  <p class="p57">Sturm taş köprünün üzerindeki yolu takip etmeye başlamasından bir sonraki günün öğleden sonrasına kadar yolda hiç kimseyi görmedi. Bu olay özellikle Garnet'a yaklaştığından dolayı ona çok uğursuz gözükmüştü. Sürü sahipleri ve ticaret kervanları her&nbsp; zaman kentten kente seyahat eder, yerel pazarların kurulduğu günleri kollarlardı. Bu durumda boş bir yol bir şeyin ya da birinin, yolcuları evlerinde tuttuğuna işaret ediyordu.</p>

  <p class="p57">Yol yükseklik kazanır ve Garnet ovaları tepelere dönüşürken rüzgar esmeye başlamıştı. Sturm burada trafiğin izlerine rastladı: toynak izleri, tekerlek izleri ve belli belirsiz, çizmeli ayak izleri.</p>

  <p class="p57">İzler küçük bir ordunun çok da fazla olmayan bir zaman önce yoldan geçtiğini gösterene kadar çoğaldı. Sturm şimdi dumanı koklayabiliyordu. Manzara yavaşça belirdi. Birkaç ağır yük arabası devrilmiş ve yolun üzerinde yanıyordu. Oluşan hasara bakılırsa, yangın saatler önce başlamış olmalıydı.</p>

  <p class="p57">Kargalar ve diğer leş kuşları Sturm'ün gelişiyle hareketlendi. Sturm iki araba arasında cesetler bulmuştu. Biri geniş göğüslü ve&nbsp; zengin giyimli bir tüccardı. Göğsüne iki ok yemişti. Yanında hâlâ elinde tuttuğu topuzla birlikte yatan daha genç biri vardı.</p>

  <p class="p57">Bir inleme sesi Sturm'ün koşmasına sebep oldu. Birkaç metre ötede büyük, kaslı bir adam sırtını bir çam ağacına dayamıştı. Adam bir savaşçıydı. Vücudu sayısız yaradan akan kanlarla sulanmıştı ve adamın ayaklarının dibini altı ölü goblin süslüyordu.</p>

  <p class="p57">"Su," diye inledi savaşçı. Sturm elini adamın başının arkasına koydu ve şişesini adamın çatlak dudaklarına kaldırdı.</p>

  <p class="p57">"Burada ne oldu?" diye sordu Sturm.</p>

  <p class="p57">"Haydutlar. Yük arabalarına saldırdılar. Dövüştük–" İri adam öksürmüştü. "Çok fazlaydılar."</p>

  <p class="p57">Sturm savaşçının yaralarını inceledi. Adamın yolun sonuna geldiğini bilmek için bir şifacı olmak gerekmiyordu ve adam bir savaşçı olduğu için Sturm bunu ona söyledi.</p>

  <p class="p57">"Sağol," dedi adam. Sturm onu daha rahat ettirebilmek için birşey yapıp yapamayacağını sordu. "Hayır, ama merhametin için Paladin seni kutsasın."</p>

  <p class="p57">Çamın arkasında bir şey hışırdamıştı. Sturm elini kılıcına götürdü, sonra bir atın burnunun çalılara dokunduğunu gördü. Ölmek üzere olan savaşçı hayvanı ismiyle çağırdı. "Brumbar," dedi. "İyi yoldaş."</p>

  <p class="p57">At makilerin içinden çıkmıştı. Çok büyük bir hayvandı ve bir kömür kadar karaydı. Brumbar efendisinin yüzünü burnuyla dürtmek için eğildi.</p>

  <p class="p57">"Silahlı bir adam olduğunu görüyorum," dedi savaşçı Sturm'e, kesik kesik nefes alıyordu. "Sana Brumbar'ı atın olarak alman için yalvarıyorum."</p>

  <p class="p57">"Alacağım," dedi Sturm kibarca. "Garnet'ta sizin başınıza gelenleri haber verebileceğim kimse var mı?"</p>

  <p class="p57">Adam yavaşça gözlerini kapattı. "Kimse yok. Ama eğer hayatını önemsiyorsan, Garnet'a gitme." Adamın çenesi göğsüne düşmüştü.</p>

  <p class="p57">"Ama neden?" diye sordu Sturm. "Neden şehre gitmemeliyim?"</p>

  <p class="p57">"Göğüs zırhımı gevşet..."</p>

  <p class="p57">Sturm bağları gevşetti ve çelik göğüs zırhını çıkarttı. Adam zırhının altında yorgana benzer bir gömlek giyiyordu. Kalbinin tam üzerinde nakışla işlenmiş küçük kırmızı bir gül motifi vardı. Sturm bakakaldı. Ölmek üzere olan adam birliğin en yüksek rütbelerinden birine sahip bir şövalyeydi. Gül Birliği! Sadece asil soydan gelen Solamniya Şövalyeleri bu yüce birliğe girebilirdi.</p>

  <p class="p57">"Şövalyeleri yok eden güçler Garnet'ı kontrol altında tutuyorlar," dedi adam. Nefesi çok düzensiz hırıltılar şeklinde geliyordu. "Senin bizden biri olduğunu biliyorum. Orada işin kolay olmayacak... suikastçılar..."</p>

  <p class="p57">"Siz kimsiniz? Adınız nedir?" diye sordu Sturm çılgına dönmüş gibiydi, ama Gül Şövalyesi bir daha hiç konuşamamıştı.</p>

  <p class="p57">Sturm cesur savaşçıya onurlu bir cenaze töreni düzenledi. İşini bitirdiği vakit günbatımını geçmişti. Brumbar'ı aldı ve atın sağrısına fırlatılmış heybelerin içini araştırdı. Bir torbanın içinde kurutulmuş yiyecekler, diğerinde ise şaşırtıcı bir şekilde, her biri küçük bakırdan yüzlerce madeni para vardı. Sturm anlamıştı. Ölen şövalye Birlik'den kaynaklanan nefret yüzünden takma bir isimle yaşamını sürdürmüştü. Dış görünüşünde kiralık bir savaşçı gibi gözüküyor ve maaşını bakır parayla alıyordu. Hiçkimse bir Gül Şövalyesi'nin bu derece alçakgönüllü yaşamasından şüphelenmezdi.</p>

  <p class="p57">Sturm, Garnet'a giden yoldan ayrılarak, tüccarlar ya da haydutlar (öyle olmasını umuyordu) tarafından fazla tercih edilmeyen dağlık bölgelere giden başka bir yolu seçti. Garnet'ı gece vakti geçmişti. Uzaktan kentin sokak lambalarının ışıklarını görmüştü. Brumbar'ı dizginleyerek sesleri dinledi. Rüzgar dağ geçitlerinde uğulduyordu. Uzaklardan da bir kurt ses duyulmuştu.</p>
</body>
</html>
