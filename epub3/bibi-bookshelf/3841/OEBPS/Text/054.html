<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p24"><span class="t17">- 36 -</span><span class="t18"><br /></span><span class="t18">Solamniya</span></h3>

  <p class="p57"><span class="t19">S</span>turm'ün yeni atı sakin, hantal bir hayvandı. Brumbar, Eski Cüce dilinde '<span class="t20">Kara Ay</span><span class="t20">ı</span>' anlamına geliyordu, at gerçekten de bir ayı gibi duygusuzdu. Sturm buna aldırış etmedi. Kolay heyecanlanan, kırılgan bir at yerine sakin bir hayvanla çok rahattı. Brumbar'ın o kadar geniş bir sırtı vardı ki, Strum ayaklarını hayvanın sallanan boynuna koyup, uyuyabileceğini hayal etti. Şövalyenin eşyalarıyla süslenmiş Brumbar'la bütün gün boyunca tıngırtılı bir yolculuk sürdürmüştü.</p>

  <p class="p57">Lemish Ormanı'nın çimenli toprağının üzerinde büyüyen ince uzun çam ağaçları azalmıştı. Ova ise sıcak ve çok kuruydu. Dereler ve pınarlar azalmaya başladıkça Sturm de suyunu kısıtlı kullanmaya başlamıştı.</p>

  <p class="p57">Yoldan ayrıldığında birkaç insan gördü. Garnet Dağları'yla Lemish ormanının arasında bulunan Solamniya Ovası'nın en güneyde kalan kısmı sığırlar ve çiftçilik için çok kuraktı. Çalınacak hiçbir şey olmadığından burada hırsızlar da yoktu.</p>

  <p class="p57">Yalnız başına kalan Sturm, olaylar üzerine düşünecek zaman bulmuş oldu. O ve Kitiara haftalar önce Solace'ı terk ettiklerinden beri, Sturm evrendeki her yerde tehlikenin olduğunun farkına varmıştı. Ejderanlar olarak adlandırıldıklarını duyduğu garip sürüngenlere benzer yaratıklar liman kentlerinde görülmüşlerdi. Kaçak silahlar el altından her tarafa dağılıyordu. Çok sayıda haydut kuzey ülkelerinin yollarını istila ediyordu. Kara büyü iş başındaydı. Goblin'ler ise, bir insan büyücü tarafından yönlendiriliyorlardı. Bütün bunların içindeki ortak tehdit nedir, diye merak ediyordu.</p>

  <p class="p57">Savaş. İstila. Kötü büyü.</p>

  <p class="p57">Sturm, Brumbar'ı dehlediğinde büyük at tırıs gitmeye başlamıştı. Belirsiz, izlenimlerin karmaşası ve üzeri örtülmüş anılar zihninde belirdi. Lunitari'de gördüğü hayallerin detayları kaybolmuştu, ama gölgeleri bulanık olsa da hâlâ duruyorlardı. Bunların içinden en kuvvetli olanı babasının bir yerlerde henüz yaşıyor olduğuydu. Eski kale hakkında da bir şeyler vardı ve her nedense Kitiara'nın görüntülerinde dolaşan ölümle ilgili şeylerdi.</p>

  <p class="p57">Oh, Kit. Şimdi neredesin?</p>

  <p class="p57">Günün parıldayan sıcaklığı sanki gökyüzünde siyah bulutlardan kuleler inşa etmişti. Şimşekler uzaklarda dans ediyor, şimşeklerin terk ettiği çimenli bölgelerin üzerinde ise, şimdi gök gürültüleri hüküm sürüyordu. Yağmurun kokusu Brumbar'ı fırtınaya doğru çekmişti, Sturm de atın gitmesine izin verdi. Zira o da susamıştı.</p>

  <p class="p57">Ona yaklaşmaya çalıştıkça fırtına onlardan geri çekiliyormuş gibiydi. Brumbar yağmur suyuyla hızla koşarak küçük vadilerde sıçradı. Hava ıslak, bunaltıcıydı, ama yağmur Sturm yaklaştıkça geriledi. Şimşekler doğudaki bir çam topluluğu etrafında dolanıyordu. Sturm tehlikeli gösteriden uzaklaşmak istedi, ama Brumbar'ın başka fikirleri vardı. İyice kurumuş olan boğazından zorla nefes alan at, dosdoğru ağaçlara gitmeye başlamıştı. Yağmurun hafif, buharlı taneleri üzerlerine düşmeye başladı.</p>

  <p class="p57">Brumbar geniş aralıklı ağaçların içine doğru dörtnala gitti. Yağmur sertleşmeye başlarken, önlerindeki çam ağaçlarının arasında uçuşan koyu bir figür görünmüştü. Şövalye gözlerindeki suyu silerek tekrar baktı.</p>

  <p class="p57">Bir atlının uçuşan pelerini ağaçların arasında dalgalanıyordu. Arada sırada soluk, oval yüz geriye dönüyor, sanki omuzunun üzerinden Sturm'e bakıyordu. Adam, Sturm'unkiler gibi uzun bıyıklara sahipmiş gibi görünmüştü bir ara.</p>

  <p class="p57">Brumbar bir su birikintisinin yanında yavaşladı, ama Sturm atı mahmuzlamaya devam etmişti: diğer atlıyı merak ediyor ve onu yakalamak istiyordu.</p>

  <p class="p57">"Merhaba!" diye seslendi Sturm. "Sizinle konuşabilir miyim?"</p>

  <p class="p57">Köpüren gökten düşen bir yıldırım birkaç metre ötedeki toprağa çarptı ve çimenlerde dumanlı bir krater oluşturdu. Atlı, Sturm'ün çağrısına karşılık vermeden çam ağaçları arasında pelerinini dalgalandırmaya devam etti. Sturm atın boynunu tokatlamasının ardından Brumbar sarsıcı bir şekilde yeniden dört nala gitmeye başlamıştı. Yabancıya giderek yaklaşıyorlardı.</p>

  <p class="p57">Atlının koyu saçları yağmurla sırılsıklam olmuştu. Gerçekten de Solamniya Şövalyeleri'nin sembolü olan uzun bir bıyığı vardı. Yabancının atı hafif ve atikti, ama hayvan uzun zamandır koşuyor olmalıydı. Brumbar hızla yaklaştı. Sadece aralarında duran bir ağaç Sturm'ün, adamın pelerinini yakalamasından onu alıkoyuyordu.</p>

  <p class="p57">"Bekle!" diye bağırdı Sturm. "Durun, sizinle konuşmak istiyorum!"</p>

  <p class="p57">Yabancının atı sert bir şekilde sola dönerek Sturm'ün etrafından dolandı. Adam yakındaki tepeden yukarı doğru gitti ve otuz metre ötede durdu. Brumbar ürpererek beliyordu. Rüzgar yağmuru Sturm'ün yüzüne çarpıyordu, bu yüzden Sturm atını etrafında döndürüyordu. Yabancı da onu bekliyordu.</p>

  <p class="p57">"Sizi takip etme niyetinde değildim," diye seslendi Sturm, "ama–"</p>

  <p class="p57">Sturm yabancıyla arasına düşen yıldırımı hiç duymamıştı– Aslında onu hissetmemişti bile. Tam konuşmaya başlamıştı ki, bir sonraki an çamurlu toprağın üzerine düşüverdi. Kollarıyla bacakları ağır ve zayıftı.</p>

  <p class="p57">Üzerinde karanlık bir şekil belirdi. Bir an için korkmuştu. Orada yatıyordu, çaresizdi, bir hırsız ya da suikastçı için çok kolay bir avdı.</p>

  <p class="p57">Hâlâ atının üzerinde duran yabancı ona doğru geldi. Gri göğe karşı gözlerindeki yağmurla, Sturm'ün tek görebildiği koyu renk saçlar, geniş bir alın ve uzun bıyıktı. Pelerin adamın geniş ve güçlü omuzlarını kaplıyordu.</p>

  <p class="p57">Yabancı eyerin üzerinde oturup, Sturm'e bakıyor ve hiçbir şey söylemiyordu. Sturm soluk soluğa konuşmayı başardı, "Sen kimsin?"</p>

  <p class="p57">Adam pelerinini aralayarak, büyük bir kılıcın kabzasını ortaya çıkardı. Sturm kılıcın topuzunu ve üzerindeki filigran işlemeleri tanımıştı. Bir ürperişle bu kılıcın kime ait olduğunu hatırladı: Babasının kılıcıydı bu.</p>

  <p class="p57">"Merinsaard'dan sakın," dedi adam. Sturm'ün tanımadığı bir sesle.</p>

  <p class="p57">Sturm müthiş bir çaba harcayarak dizlerinin üzerine kalktı. "Sen kimsin?" diyerek çamurlu elini yabancıya uzatmıştı. Adamın atının dizine dokunması gereken yerde, eli boşlukla karşılaştı. Atla yabancı binicisi sessizce ve tamamıyla ortadan kaybolmuşlardı.</p>

  <p class="p57">Sturm sendeleyerek ayağa kalktı. Yağmur dinmişti. Güneş parçalanmış bulutların arasından çıkıyordu. Brumbar birkaç metre ötedeydi ve bir gölcükten su içiyordu. Hemen yanındaysa yıldırımla paramparça olmuş bir çam ağacı vardı.</p>

  <p class="p57">Sturm yüzünü ellerinin arasına koydu. Düşündüğünü gördüğü şeyi mi görmüştü? Bu hayalet atlı kimdi? Ve Merinsaard neydi? Bir insan mı, yoksa bir yer mi?</p>

  <p class="p17">Bitkinlikle Brumbar'a bindi. Büyük at Sturm'ün ağırlığıyla biraz çökmüş ve geniş toynakları çamurun içine batmıştı. Sturm etrafına bakındı. Brumbar'ın dışında görünürde hiçbir toynak ve nal izi yoktu.</p>

  <p class="p18">*&nbsp; *&nbsp; *&nbsp; *&nbsp; *</p>

  <p class="p57">Bir ova olarak nitelendirilse de Solamniya ülkesi tamamen düz değildi, Toz Ovaları denmesi daha uygun olabilirdi. Sırtlar ve küçük vadiler, kuru dere yatakları ve çimenli bozkırın ortasında adalar gibi büyüyen küçük ağaç toplulukları vardı.</p>

  <p class="p57">Sturm yavaş adımlarla kuzeye doğru yol aldı, ağaçların yabani meyvelerinden yedi ve su şişesini çobanların kuyularından doldurdu. Bir süre sonra kendini küçük bir sığır sürüsünün içinde dolaşırken bulmuştu. Sürü sert bakışlı, hırpalanmış köylüler tarafından korunuyordu. Köylüler hemen yanlarından geçen Sturm'ü oldukça dikkatli incelediler. Çapulcularla karşılaşmak onlar için olağandı ve Sturm daha büyük bir haydut çetesinin öncüsü olabilirdi. Aynı zamanda Birlik'e karşı çıkmış insanlar arasında Sturm'ün uzun bıyıklı olması ve bir Solamniya Şövalyesi'nin miğferini giymesi onu hiç de popüler yapmıyordu. Ancak Sturm aldırış etmemişti. Gururla ilerlemeye devam etti, kılıcı herhangi bir tehdide karşı hazırlıklı olduğunu göstermek istercesine dışarıya çevrilmişti. Gece olduğundaysa miğferini, çizmelerini ve kılıcını parlatmak için özel bir çaba harcadı.</p>

  <p class="p57">Solanthus şehrinden uzak durmaya karar verdi. Darbeden sonra, Solanthus kendini özgür bir kent ilan etmişti ve kendi Lonca efendileri dışında hiç kimseye tabi olmadığını duyurmuştu. Sturm babasının birkaç şövalyesinin, dostunun ve yurttaşının Solanthus'da hapsedilip idam edildiğini duymuştu. Miras hakkını bütün ülkeye duyurmak isterken şehrin içine girip, başını ilmiğe geçirmek için ortada hiçbir neden göremiyordu.</p>

  <p class="p57">Solanthus'un ötesindeki şehir, Vingaard Nehri'ne tatlı bir eğimle inen bir tepede kuruluydu. Burası zengin bir topraktı. Brumbar'ın demir nailinin ayaklarını çarparak sıçrattığı toprak parçaları kara ve humusluydu.</p>

  <p class="p57">Sürüler Sturm nehre yaklaştıkça çoğalıyordu. Bütün günü Brumbar'ı paslı kahverengi kargaların ve sığırların arasından yönlendirerek geçirmişti. Isı ve toz o kadar kötüydü ki, miğferini tıpkı çobanların taktığı gibi bir bandanayla değiştirmişti.</p>

  <p class="p57">Sığırlar, Kerdu Geçidi'nde toplandılar. Bu geçit Solamniya Şövalyeleri tarafından yüzyıllar önce oluşturulan yapay bir dar boğazdı (halkın unuttuğu bir başka hizmetleri olmuştu bu). Vingaard Nehri'ne fırlatılan binlerce küçük taşla sığ bir alan oluşturulmuştu. Nehir yavaşça taşları kendiyle birlikte taşıdıkça, yeni jenerasyon kendi topladığı taşlarla sığ alanı yenilemek zorundaydı. Taşları toplayıp nehre fırlatmak için bir çeşit kış festivali geliştirilmişti.</p>

  <p class="p57">Bir süre sonra Sturm'ün ilerlemesi çok zorlaştığından atından inip, Brumbar'ı dizginlerinden tutarak ilerledi. Nehrin yanında gün batınımdan sonra sıcaklık hızla ortadan kaybolmuştu. Sturm yüzlerce kamp ateşinin yandığı nehir kıyısına doğru yürüdü.</p>

  <p class="p57">Çobanlar gece için hazırlanıyorlardı. Sturm en yakın kampa ulaştığında yarım düzine bronzlaşmış yüz ona doğru döndü. Sturm avuçlarını kaldırdı ve, "Ellerim açık," dedi, bu çobanların geleneksel selamlaşmasıydı.</p>

  <p class="p57">"Otur," dedi çobanların lideri, adam boynunun etrafına taktığı sırımda bulunan öküz boynuzuyla ayırt edilebiliyordu.</p>

  <p class="p57">"Sturm," dedi, otururken.</p>

  <p class="p57">"Onthar," dedi lider. Sırayla diğer adamları gösterdi. "Rorin, Frijje, Ostimar ve Belingen." Sturm her birine başıyla selam verdi.</p>

  <p class="p57">"Çanağı paylaşır mısın?" dedi Onthar. Ateşin üzerinde siyah bir kazan duruyordu. Her adam ortak yemeği paylaşmak için bir parça yemek temin etmek zorundaydı. Çobanın Güveci– Krynn'in her yerinde '<span class="t20">her</span> <span class="t20">ş</span><span class="t20">eyden biraz</span>' anlamına gelen bir deyimdi.</p>

  <p class="p57">Sturm torbasının kapağını kaldırdı ve son yemek parçalarını gördü: üç santim kalınlığında tuzlanmış domuz eti, iki havuç ve yarısı çavdar ununa bulanmış kabak. Sturm kazanın yanına çömeldi, bıçağını aldı, ve eti doğramaya başladı.</p>

  <p class="p57">"İyi bir mevsim oldu mu?" diye sordu kibarca.</p>

  <p class="p57">"Kurak," dedi Onthar. "Çok kurak. Aşağı ovadaki hayvan yemleri uçup gidiyor."</p>

  <p class="p57">"Ama hastalık yok," dedi Frijje, saman rengi saçları iki saç örgüsü şeklinde uzanıyordu. "Toynak çatlatan veya mavi hummadan tek bir sığır bile kaybetmedik."</p>

  <p class="p57">Gözlerinin önünden kızıl saçlarını ittiren, Rorin, "Bir sürü çapulcu," diyerek, baltasını düz gri bir taşın üzerinde biledi. "İnsanlar ve goblinler, aynı çetedeler."</p>

  <p class="p57">"Onları ben de gördüm," dedi Sturm. "Caergoth'un güneyinde ve Garnet'da."</p>

  <p class="p57">Onthar ona ince kahverengi kaşlarından birini kaldırarak baktı. "Sen buradan değilsin, öyle değil mi?"</p>

  <p class="p57">Sturm tuzlanmış domuz etini bitirdi ve havuçları doğramaya başladı. "Solamniya'da doğdum, ama Solace'da büyüdüm."</p>

  <p class="p57">"Duyduğuma göre orada çok domuz yetiştirilirmiş," dedi Ostimar. Sesi derindi ve çınlıyordu, kısa boyuyla, cılız vücuduna bir tezat oluşturuyordu.</p>

  <p class="p57">"Evet, oldukça çok."</p>

  <p class="p57">"Nereye gidiyorsun, Sturm?" diye sordu Onthar.</p>

  <p class="p57">"Kuzeye."</p>

  <p class="p57">"İş mi arıyorsun?"</p>

  <p class="p57">Sturm.,neden olmasın, diye düşünerek kesmeyi durdurdu.</p>

  <p class="p57">"Eğer bulabilirsem," dedi.</p>

  <p class="p57">"Daha önce hiç sığır sürdün mü?"</p>

  <p class="p57">"Hayır. Ama ata binebilirim."</p>

  <p class="p57">Ostimar ve Belingen alaylı kahkahalar atmaya başladılar, ama Onthar, "İki hafta önce bir atlımızı goblin çapulcuları yüzünden kaybettik ve bu yüzden sürümüzde bir boşluk oluştu. Yapman gereken tek şey hayvanların ileri gitmelerini sağlamak. Yarın Vingaard'ı geçeceğiz, kaleye doğru gideceğiz."</p>

  <p class="p57">"Kale mi? Ama orası senelerdir terk edilmiş," dedi Sturm.</p>

  <p class="p57">"Orada alıcılar var."</p>

  <p class="p57">"Kulağa hoş geliyor. Ödeme nasıl?"</p>

  <p class="p57">"Günde dört bakır, bizden ayrıldığında ödenecek."</p>

  <p class="p57">Sturm pazarlık etmesi gerektiğini biliyordu, bu yüzden, "Günde sekiz bakırdan aşağı olmaz," dedi.</p>

  <p class="p57">"Sekiz!" diye bağırdı Frijje. "O bir gösteri atlısı!"</p>

  <p class="p57">"Beş olabilir," dedi Onthar.</p>

  <p class="p57">Sturm'ün tanelerini temizlemek için kabağı salladı. "Altı!"</p>

  <p class="p57">Onthar sırıtırken birkaç dişi olmadığı ortaya çıktı. "Altı, tamamdır. Çok fazla una gerek yok– güveç pişiriyoruz, ekmek değil." Sturm elindeki bir avuç dolusu çavdar unuyla kımıldadı. Rorin ona bakır bir çanak ve kaşık verdi. Güveç pişmişti, adamlar hızla ve sessiz bir şekilde yemeklerini yerken elden ele bir matara dolaştırdılar. Sturm büyük bir yudum almıştı. Neredeyse boğuluyordu: matarada güçlü, mayalı bir elma şarabı vardı. Şarabı yuttu ve matarayı diğer adama uzattı.</p>

  <p class="p57">"Kaleden kim sığır alıyor?" dedi, herkes yiyip içtikten sonra.</p>

  <p class="p57">"Bilmiyorum," dedi Ontlıar. "Haftalar boyunca Vingaard Kalesi'nden adamlar geliyor ve kalede iyi hayvanlar için en yüksek ücreti ödeyen bir alıcının olduğunu söylüyorlardı. Bu yüzden biz de kaleye gidiyoruz."</p>

  <p class="p57">Ateş sönmüştü. Frijje elde yontulmuş bir flüt çıkarttı ve hareketli notalarla çalmaya başladı. Çobanlar battaniyelerinin içine kıvrılıp uykuya daldılar. Sturm ise, Brumbar'ın eyerini çıkartıp onu kaşağıladı. Su içmesi için onu nehrin kenarına götürdü ve sonra tekrar fidanlığa getirdi. Daha sonra da battaniyesi ve eyeriyle kendisine bir yatak yaptı.</p>

  <p class="p57">Gökyüzü açıktı. Gümüş ay Lunitari başucuna tırmanırken güneyde alçakta duruyordu. Sturm uzaktaki kızıl küreye baktı.&nbsp; Gerçekten kırmızı toprağa ayak basmış mıydı? Gerçekten ağaç-adamlarla dövüşmüş müydü, dev karıncaları görüp onları sürmüş müydü ve kırmızı mermerden yapılmış bir obeliskten geveze bir ejderhayı kurtarmış mıydı? Burada, Krynn'de, basit, sade çobanların arasında bu tür anılar çılgın birer rüya gibiydi.</p>

  <p class="p57">Genç şövalye uyumuştu, ve rüyasında Solace'ın içinde, babasının kılıcını taşıyan pelerinli adamı takip ettiğini gördü. Hiçbir zaman bu yabancıyı yakalayamadı. Vallen ağaçları kızıl bir parlaklıkla yıkanırken, Sturm her tarafında bir kadının kahkahasıyla çınlayan soğuk havayı hissetmişti.</p>
</body>
</html>
