<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p24"><span class="t17">- 31 -</span><span class="t18"><br /></span><span class="t18">Highgold</span></h3>

  <p class="p57"><span class="t19">B</span>ulutların Efendisi'nin ikinci seferi ilkinden çok farklıydı. Makinenin aralıksız dönüşü ve büyük kanatların sürüklenmesi gemidekilere bir yolculuk, bir hareket hissi veriyordu. Geminin şimdi sadece hafif havayla desteklenen sessiz sürüklenişi, daha öncekine benzemiyordu. Etrafa yayılan bezginlik gemideki herkesi esir almış gibiydi. Gemiyi idare etmek için yapılacak çok az şey vardı ve yapılacak iş ne kadar azsa, onu yapmak da o kadar az kişinin umurundaydı.</p>

  <p class="p57">Gnom'lar aralarında atışmaya başlamıştı. Eskiden olsa alaylı ifadeler ve temkinli sarf edilmiş kelimelerle didişirler, on saniye sonra da kimse bunları hatırlamaz ya da umursamazdı. Şimdiyse, Bulutların Efendisi'nin çıplak gövdesi içine tıkılmış gnom'lar, alçakgönüllü doğal karakterlerini kaybetmiş gibiydiler. Roperig ve Fitter geriye kalan ipleri doğru şekilde depolamak konusunda ağız dalaşına girmişti. Cutwood normal duyma seviyesini ayarlamaya çalıştıkça sağırlığı arttığından, Flash da her defasında ona bağırmıştı. Sighter ise bağırıp durduğu için Flash'ı azarlıyordu. Wingover ve Birdcall aralarında birbirlerini tokatlama müsabakası düzenlemiş ve saatler sonra ikisinin de yüzünde kızarıklıklar oluşmuştu. Ve Rainspot, zavallı kibar Rainspot ise güvertede oturup sürekli ağlıyordu.</p>

  <p class="p57">&nbsp;Stutts, Sturm'ü arıyordu. "Her şey g-gerçekten çok yanlış," dedi gnom. "A-arkadaşlarım tıpkı lağım cüceleri gibi davranıyorlar. S-sıkıldılar. Gerçekleştirecekleri bir görev yok, b-ben de obeliski yıkmaktan çok hoşlanmıştım."</p>

  <p class="p57">"Bu konuda ne yapabilirim?" diye sordu Sturm.</p>

  <p class="p57">"Onlara bir görev v-vermeliyiz, onların aklını y-yolculuğumuzun yavaşlığından u-uzak tutacak bir şey."</p>

  <p class="p57">"Ne tür bir görev?"</p>

  <p class="p57">Stutts, "B-Belki Sighter bütün yıldızları a-adlandırmak konusunda onların yardımına başvurabilir?"</p>

  <p class="p57">"Sadece tartışırlar," diye karşılık verdi Sturm.</p>

  <p class="p57">"Hmm, bir k-kek partisi v-verebiliriz."</p>

  <p class="p57">"Hiç un yok," diye hatırlattı Sturm. "Bir daha dene."</p>

  <p class="p57">"Peki, sen hasta o-olabilirsin."</p>

  <p class="p57">"Oh, hayır, arkadaşların beni kesmek ve neyin yolunda gitmediğini öyle bulmak isteyeceklerdir. Bir daha dene."</p>

  <p class="p57">Gnom'un omuzları yenilgiyle sarkmıştı. "Bu b-benim son fikrimdi."</p>

  <p class="p57">Bu ciddi, diye düşündü Sturm. Daha önce kim fikri olmayan bir gnom duymuştu? "Bilirsin," dedi Sturm, bıyığını düzelterek, "belki bu gemiyi hızlandırmanın bir yolu vardır."</p>

  <p class="p57">"Bir ma-makine olmadan mı?"</p>

  <p class="p57">"Gemiler makineleri olmadan dünyayı dolaşıyor," dedi adam. "Bunu nasıl yapıyorlar?"</p>

  <p class="p57">"Bir b-bakalım." Stutts parmaklarını birleştirdi ve iyice düşündü. "Kürekler, y-yelkenler, kıyıdan alınan hayvanlar, büyü–" Gnom'un solgun mavi gözlerinde bir ışık yandı. "Özür dilerim. Arkadaşlarıma d-danışmalıyım."</p>

  <p class="p57">"Peki dostum," dedi Sturm. Gnom'un telaşla uzaklaşması ve neredeyse mutluluktan uçmasını seyrediyordu.</p>

  <p class="p57">Stutts fikrini diğer gnom'lara açıkladığında aşağıdan bir tezahürat koptu. Yumruklar ve gıcırdamalar gnom'ların uyuşukluklarını üzerlerinden attıklarının habercisiydi. Sturm gülümsemişti.&nbsp; Ardından da Kitiara'yı aramaya gitti. Yemek odasında yoktu, bu yüzden aşağı indi. Gnom'lar ranzaların bulunduğu güvertenin arka odasında toplanmışlardı. Kapısız antrede durdu ve Flash'la Wingover'ın güverte kalasları üzerinde mangal kömürüyle çılgınca taslak oluşturduklarını gördü.</p>

  <p class="p57">"Hayır, hayır," diyordu Sighter, "kavisin derecesini artırmalısınız, tekrar oranının açısına bağlı olmalı."</p>

  <p class="p57">"Ne büyük saçmalık! Herhangi bir budala bile yatay yüzölçümünü azaltmamız gerektiğini bilir," diye itiraz etti Flash, yumruğunu güverteye vurarak.</p>

  <p class="p57">"Evet, herhangi bir budala!"</p>

  <p class="p57">Sturm geri çekilmişti. Gnom'lar tekrar mutluydu. Gemi ambarına giden merdivenden aşağı indi. Burası çok soğuktu, dayanıksız yama, rüzgarı dışarıda tutsa da soğuk havayı yoğun miktarda içeride barındırıyordu. Sturm. Kitiara'yı burada bulmuştu– kadın gövdenin kalın omurgalarından birinin üzerine tünemiş, su şişesinden yudumlanıyordu.</p>

  <p class="p57">"Rahat gözüküyorsun," dedi Sturm.</p>

  <p class="p57">"Oh, öyleyim. Biraz ister misin?" dedi Kitiara ve elindeki şişeyi Sturm'e uzattı.</p>

  <p class="p57">Şişeyi havaya kaldırdığında bir yudum bile almadan hemen önce şarabın tatlı kokusunu duymuştu. Şişeyi indirdi, "Bunu nereden buldun?"</p>

  <p class="p57">"Cupelix benim için yaptı. Ergoth şarabı."</p>

  <p class="p57">Sturm küçük bir yudum aldı. Şarap çok tatlıydı, birkaç yudumu boğazından aşağı akarken, içinde güçlü ve etkileyici bir şekilde yandı. Sturm'ün yüzü kızarmış olmalıydı ki, Kitiara ona bakıp kahkaha attı.</p>

  <p class="p57">"Aldatıcı, değil mi? Tadı ilk önce şurup gibi, sonra adamı arı sokmuş bir katıra çeviriyor."</p>

  <p class="p57">Sturm şişeyi tekrar Kitiara'ya uzatırken, "Birayı tercih ettiğini sanıyordum," demişti.</p>

  <p class="p57">Kitiara şişeden bir yudum daha içti. "Bira iyi zamanlar, güzel yemekler ve iyi bir sohbet için. Ergoth'un tatlı şarabı ise melankolik saatler, yalnızlar ve cenazeler için."</p>

  <p class="p57">Sturm onun yanına çömelerek, "Melankolik olmamalısın," dedi. "Sonunda evimize giden yoldayız."</p>

  <p class="p57">Kitiara sırtını omurgaya yasladı. "Bazen sabrına imreniyorum. Diğer zamanlardaysa beni çılgına çeviriyor." Kitiara gözlerini kapatmıştı. "Hiç hayatının tamamı nasıl olacak diye merak ettin mi? diye sordu Sturm'e.</p>

  <p class="p57">"Sadece çok basit bir şekilde," diye karşılık verdi Sturm. "Şövalyeliğin bir parçası da tanrıların bize verdiği kaderi kabullenmektir."</p>

  <p class="p57">"Ben hiçbir zaman bu şekilde düşünemedim. Onu ben yaratmak istiyorum. İşte bu yüzden kaybolan fırsatlar bu kadar canımı acıtıyor. Gücüm vardı ve o şimdi yok oluyor, müttefikim olarak bir</p>

  <p class="p57">ejderha vardı ve şimdi o da gitti."</p>

  <p class="p57">"Ve Tanis?"</p>

  <p class="p57">Kitiara, Sturm'e soğuk bir bakış attı. "Evet, senin dürüstlüğüne lanet olsun. Tanis de gitti. Ve babam da." Kitiara şişeyi başına dikti. Neredeyse boşalmıştı. "Yorgunum," dedi Kitiara. "Bir karar vereceğim, Sturm, ve sen benim şahidim olabilirsin. Şu andan itibaren, düşüneceğim, planlayacağım ve hesaplayacağım; benim amacıma hizmet eden her şey iyi ve beni engelleyen her şey kötü olacak. Kendimden başka hiç kimseye güvenmeyeceğim; en sadık kader arkadaşlarımdan başka hiç kimseyle bir şeyimi paylaşmayacağım. Kendi krallığımın kraliçesi olacağım, ve," Kitiara dizine hafifçe vurdu, "ve başarısızlıktan başka hiçbir şeyden korkmayacağım." Kitiara oldukça kızarmış olan gözlerini Sturm'e çevirmişti. "Kararım hakkında ne düşünüyorsun?"</p>

  <p class="p57">"Sanırım çok fazla şarap içmişsin." Sturm gitmek için ayağa kalktı, ama Kitiara durması için ona seslendi.</p>

  <p class="p57">"Burası soğuk," diye sızlandı Kitiara.</p>

  <p class="p57">"O halde yukarıya, ranza güvertesine gel."</p>

  <p class="p57">Kitiara kollarını uzatarak ayağa kalkmaya çalıştı. Çok başarılı olamadan gövdenin omurgasına gömülmüştü. "En iyisi denemeyeyim," dedi. "Sen buraya gel."</p>

  <p class="p57">Sturm onun yanına gelerek bekledi. Sonra kadının giysi kollarından sıkıca tuttu. Hâlâ oldukça kuvvetliydi. Ancak Kitiara kolayca Sturm'ü kendi seviyesine çekmişti. Sturm karşı koymaya çalıştı, ama Kitiara onu tahtaların arkasına itti ve ona yaslandı.</p>

  <p class="p57">"Sadece biraz kal," dedi, gözleri kapandı, "beni ısıtmak için."</p>

  <p class="p17">Böylece Sturm kendini sol kolunun altına yaslanmış Kitiara ile birlikte geminin en soğuk yerinde yatarken buldu. Kitiara'nın nefesi gittikçe yumuşamış ve düzene girmişti. Sturm, Kitiara'nın kürklü başlığının altındaki yüzünü inceledi. Kitiara'nın bronz teninin rengi geçen haftalarla açılmıştı, ama koyu kirpikleri ve bukleleri hâlâ eskisi gibiydi. Koyu renkli dudakları biraz aralanmıştı ve nefesi tatlı şarap kokuyordu.</p>

  <p class="p18">*&nbsp; *&nbsp; *&nbsp; *&nbsp; *</p>

  <p class="p57">Gnom'lar Bulutların Efendisi'nin hızını artırmak için yaptıkları büyük tasarımı birkaç saat içinde, daha önce yemek odası olarak kullanılan yerde sunmuşlardı. Birdcall bütün planı tebeşir ve mangal kömürüyle duvara çizmişti. Sturm yere oturup dikkatle dinledi. Kitiara birkaç santim uzaklıktaki duvara yaslanıyordu. Şarabın yarattığı yan etkilerle cebelleşiyordu.</p>

  <p class="p57">"Görebildiğiniz gibi," diye söze başladı Wingover, "planımız Bulutların Efendisi'ni hafif hava torbasının her yanından yelkenle donatmak. Bu, ve gövdeyi pruvadaki fazla yükten arındırmak, hızımızı yaklaşık, hımm, ne kadar artıracağını öngörmüştün, Sighter?"</p>

  <p class="p57">Gökbilimci gnom giysisinin kolundaki karalamaları inceledi. "Yüzde altmış ya da yaklaşık on iki deniz mili."</p>

  <p class="p57">"Yelkenleri neden yapacaksınız?" diye sordu Sturm.</p>

  <p class="p57">"Bulabildiğimiz bütün yedek giysilerden. Sen ve Bayan Kitiara da katkıda bulunmak zorunda kalacaksınız."</p>

  <p class="p57">"Ehem, peki, eğer daha fazla soru yoksa–"</p>

  <p class="p57">"Peki ya serenler, gemi direkleri ve donanım ne olacak?" dedi Sturm.</p>

  <p class="p57">Cutwood farkedilebilmek için elini salladı. Wingover sözü ona verdi. "Bunun için bir cevap düşündüm," dedi gnom. "Keskiler ve rendelerle geminin kilerinden ve parmaklıklarından uzun dilimler kesebiliriz. Bunlar biraraya toplandığında seren olarak iş görecektir."</p>

  <p class="p57">"Donanımdan bahsetmeme izin verin," dedi Roperig.</p>

  <p class="p57">"Onu da biliyorum," diye homurdandı Cutwood.</p>

  <p class="p57">"Roperig'in anlatmasına izin ver!" diye emretti Fitter. Cutwood suratını astı.</p>

  <p class="p57">"Şimdiden bir çeşit ip deposuna sahibiz," dedi Roperig. "Ve kordon, sicim, iplik–"</p>

  <p class="p57">"Devam et," dedi Wingover.</p>

  <p class="p57">"Aptal hepsini biliyor," diye mırıldandı Cutwood.</p>

  <p class="p57">"Bunlar ihtiyacımız olan kalınlıktaki bir ipe dönüştürülebilir." Roperig parmaklarını çıtlatarak oturdu. Sadece Fitter onun raporunu alkışlamıştı.</p>

  <p class="p57">"Başlayabilir miyiz?" diye sordu Sturm, ayağa kalkmak için doğrulmuştu.</p>

  <p class="p57">Yemek odasının zemininde Bulutların Efendisi dikiş çemberini oluşturdular. Giysilerden oluşan bir öbek merkezde büyüyordu. Ancak kolay bir işlem değildi. Sturm dikiş dikemiyordu ve Kitiara bu olaya kalkışmayı bile reddetmiş, bütün katkısını bir süre önce büktüğü hançeriyle giysi parçalarını keserek gösteriyordu. Gnom'lar içinde pek şaşırtıcı olmamakla beraber, Roperig ve Fitter yetenekli dikişçiler olarak sıyrılmışlardı. O kadar yetenekliydiler ki, üzerlerindeki giysileri bile yelkene diktiler, sonra bunlar tekrar kesilmek zorunda kalmıştı doğal olarak.</p>

  <p class="p57">Yemek ve dinlenme için verilen moladan sonra iş kaldığı yerden devam etmişti. Birkaç saat sonra (sürekli karanlık gece atmosferi olunca zamanı kestirebilmek oldukça zordu) kılıksız, dayanıksız yelkenler tamamlanmıştı. Cutwood ile Flash da geçen bu zaman zarfında geminin en büyük kirişlerinden direkler oymuşlardı. Artık Bulutların Efendisi'ni havadaki yolculuğu için donatma zamanı gelmişti.</p>

  <p class="p57">Direklerin ucunu hava torbasının donanımlarına bağladılar ve yelkenleri aralarına gerdiler. Yelkenler güverte parmaklığının birkaç santim üzerinde duran basit dikdörtgenler şeklindeydi. Yelkenler kurulduğunda uçan gemi yavaşça ama belirgin bir şekilde yeni bir yöne kayıvermişti.</p>

  <p class="p57">"Bu şeyi nasıl kumanda ediyoruz?" diye sordu Kitiara. Sıradan gemilerin dümenleri olurdu. Bulutların Efendisi'nin ise bir tane bile yoktu.</p>

  <p class="p57">"Bunu yelkenleri dengeleyerek başarmak zorunda kalacağız," dedi Sturm. Komik paçavra yelkenlerini dolduran rüzgarın görüntüsü onu neşelendirmişti.</p>

  <p class="p57">Bütün bagajlarını öne taşımışlardı, böylece uçan gemi farkedilir bir coşkuyla ileri dalgalandı. Şimdi güvertede esen rüzgar hissedilebiliyordu ve gemi tıpkı salınan bir at gibi arkaya öne sallanıyordu. Kitiara'nın yüzü bu hareketlilikten dolayı biraz olsun yeşil renge çalmıştı. Donanım gıcırdıyor ve geriliyordu. Yıldızlar ve aylarsa artan hızla yön değiştirmekteydiler.</p>

  <p class="p57">Önlerinde bulutlar belirdiğinde gemi onları hızla solladı. Sıcak buğu demetleri geminin üzerinden akmış, pencereleri ve üst güverteyi kaplayan buzları eritmişti. Bulutların içinde sadece kısa bir süre süzüldüler. Beyaz bulutların oluşturduğu duvarı aştıklarında görkemli bir manzara onları karşılamıştı.</p>

  <p class="p57">Krynn'in muhteşem mavi küre şekli önlerinde duruyor, gümüş ve camdan oluşan bir dünyayı anımsatıyordu. Bu kadar yükseklikten dünya çok küçük ve kırılgan gözüküyordu, tıpkı bir çocuğun elinde tuttuğu mermer parçası gibiydi. Başka bulut parçaları da etraflarında belirmiş, ama Bulutların Efendisi'nin işbilir mürettebatı yelkenleri orsalayarak<a id="a8"></a><a href="../Text/notes.html#a28"><span class="t21">{9}</span></a> gemiyi onlardan kurtarmıştı. Bulut kümelerinden bazıları şimşekle aydınlandı. Rainspot bunu uzun uzun seyretmişti. Aylar var ki, hiçbir doğal hava olayına tanıklık etmemişti. Gnom, Kitiara'nın aksine kırmızı ayın ona vermiş olduğu hediyeyi kaybetmekten mutluydu. Hiçkimse asla bir yağmur fırtınasının içinde yürümemeli gibi kesin bir karara çoktan varmıştı.</p>

  <p class="p57">Dümeni fırtına ve bulutların labirenti içinde dikkatle kullanırlarken garip bir şey oldu. Gök gürültüsünün alışılmış sesleri gelmeye devam ederken, Sturm arada kaybolan gürültülerde başka bir şey daha duymuştu, uzaktan gelen bir meleme veya bir borazan sesine benzeyen bir şey.</p>

  <p class="p57">"Bunu duydun mu?" dedi dirseğinin altındaki Flash'a.</p>

  <p class="p57">"Hayır," dedi gnom. "Neydi?"</p>

  <p class="p57">Ses tekrar duyuldu, bu kez daha yüksek ve daha yakındı.</p>

  <p class="p57">"İşte bu!" dedi Sturm.</p>

  <p class="p57">"Komik, tıpkı– Flash sözünü bitiremeden, yeşil ve altın rengi bir yaban ördeği üzerlerindeki yelkende belirmişti. "Bir ördek!" dedi Flash telaşla.</p>

  <p class="p57">Yaban ördeği uygun boyutlarda bir kuştu ve dayanıksız yelkeni inceden inceye yırtmıştı, onu tutan direk sallanıyordu. Sonunda ördek ve direk dönerek Flash'ın ayağının hemen yanına düştü. "Hey! Bir ördek yakaladık!" diye bağırdı gnom.</p>

  <p class="p57">"Ne dedi?" diye sordu Roperig.</p>

  <p class="p57">"Bize eğilmemizi söyledi,"<a id="a9"></a><a href="../Text/notes.html#a30"><span class="t21">{10}</span></a> diye karşılık verdi Fitter ve kendini hemen yüzüstü güverteye attı.</p>

  <p class="p57">"Hayır, Reorx adına, bir ördek yakalamış!" diye bağırdı Wingover.</p>

  <p class="p57">Flash yelkeni arkaya katladı ve yaban ördeğini dışarı çıkarttı. Hayvanın yuvarlak ve parlak siyah gözleri Bulutların Efendisi'nin mürettebatına saf bir düşmanlıkla baktı.</p>

  <p class="p57">"Onun nereden geldiğini merak ediyorum," dedi Rainspot.</p>

  <p class="p57">"Bir yumurtadan, salak kafa," dedi Cutwood.</p>

  <p class="p57">"Sıkı tut," dedi Kitiara. "Ördekler lezzetlidir." Kitiara'nın gücünü kaybetmesi gibi, mızrak bitkiler de sihirli tatlarını Lunitari'den uzaklaştıkça kaybetmişlerdi.</p>

  <p class="p57">"On bir kişi için et yok," dedi Sturm. "Keşke daha fazla olsaydı."</p>

  <p class="p57">"Ördekler, aha!" diye bağırdı Roperig. Sancak tarafındaki parmaklıkların üstündeydi ve gri bulutlarda uçan siyah renkte büyük bir ördek sürüsünü işaret ediyordu.</p>

  <p class="p57">"Bize yol açın!" diye bağırdı Sturm. "Eğer bize çarparlarsa mahvederler!"</p>

  <p class="p57">Gnom'lar içeri koşuşturup iskele tarafındaki yelkenleri indirdiler. Gemi sürüden kurtulmak için bir sarkaç gibi hava torbasının altında salınıyordu. Yaban ördeklerinden birkaçı gemiye çarptı ve sıçradı. Birkaçı da güverteyi sıyırıp geçerken yüksek sesle öttüler. Yön değiştirerek panik içinde güverte bölümünün etrafında dolandılar. Şans eseri hiçbiri ne hava torbasına ne de yelkenlere vurmamıştı.</p>

  <p class="p57">"Bu çılgınca," dedi Kitiara. "Ördekler evden bu kadar uzakta ne yapıyorlar?"</p>

  <p class="p57">Flash parmaklığın yanından ayağa kalkmıştı. İlk ördeği hâlâ kolunun altında sımsıkı tutuyordu. "Belki de ördeklerin göç ettikleri zaman geldikleri yer burasıdır," dedi Flash.</p>

  <p class="p57">"İlginç bir teori," dedi Sighter. "Üç ay boyunca orada burada uçuyorlar mı, yoksa gidecekleri yer belli mi?"</p>

  <p class="p57">Kitiara ördeğin ayağını iple, kanatlarını da bir kordonla bağlarken, Fitter da kadınının her hareketini izlemişti.</p>

  <p class="p57">Öfkelenen Kitiara, "Bunu çok yapar mısın?" dedi.</p>

  <p class="p57">"Hayır, sadece onu incitmeni istemiyorum."</p>

  <p class="p57">"Onu incitmek! Onu yemeyi planlıyorum."</p>

  <p class="p57">"Oh, hayır! O çok özel. Bu yeşil ve altın tüyler–"</p>

  <p class="p57">"Evet, ve şişin üzerinde çok daha güzel görünür," dedi Kitiara.</p>

  <p class="p57">Güvertenin üzerinde hareketsiz yatan ördekler kalkmak için bu anı seçmişti, kanat çırpıp yüksek sesle vakladılar. Saniyeler içinde hepsi gitmişti, geride sadece Kitiara'nın sımsıkı bağladığı ördek kalmıştı. Ördek, arkadaşları uçup giderken terk edilmiş ve mutsuz bir şekilde ötmüştü.</p>

  <p class="p57">Fitter ellerindeki yaban ördeğine dikkatle baktı. Gözlerinden düşen iki büyük yaşla onu Kitiara'ya uzattı. Kitiara'nın elleri ördeğin üzerine kapanırken Fitter'dan yüksek sesli bir hıçkırık duyulmuştu.</p>

  <p class="p57">"Acı çeken tanrılar," diye haykırdı Kitiara. "Al onu. Fitter. Onunla kendin eğlen."</p>

  <p class="p57">"Oh! Eğleneceğim!" Fitter güverte evinin kapısına koştu.</p>

  <p class="p57">"Ona çoktan Highgold ismini verdim, çünkü çok yüksekte uçuyor ve altın gibi tüyleri var." Kapı gnom'un ardından hızla kapanmıştı.</p>

  <p class="p57">"Böylece bir ördek yemeği yerine besleyecek bir boğazımız daha oldu," dedi Kitiara.</p>

  <p class="p57">"Endişelenme," dedi Sturm. "Ördek bizlerden biri, o da çok yüksekte uçuyor ve evinden çok uzak."</p>
</body>
</html>
