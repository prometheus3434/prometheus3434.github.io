<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p24"><span class="t17">- 6 -</span><span class="t18"><br /></span><span class="t18">1081 Saat 29 Dakika</span></h3>

  <p class="p57"><span class="t19">D</span>aha yükseğe! Daha yükseğe! Kirişi yerine sokun!" Sturm gnom'ların uçan gemisinin hantal ağırlığı karşısında homurdandı. O ve Kitiara, gnom'ların itirazlarına karşın yaptıkları kaba kaldıracın üzerinde ıkındılar. <span class="t20">Bitmemi</span><span class="t20">ş</span> <span class="t20">kald</span><span class="t20">ı</span><span class="t20">raçlar!</span> diye itiraz etmişti gnom'lar. Bellcrank herhangi bir gnom'un ağır nesneleri kaldırmak için bundan on kat daha iyi bir alet icat edebileceğini iddia etti. Tabi ki, komite yerel tahtaların basıncını analiz etmek ve aynı zamanda geminin kaldırılması gereken uygun noktayı hesaplamak durumunda kalacaktı.</p>

  <p class="p57">"Hayır," diye ısrar etmişti Kitiara. "Eğer geminizi çamurdan çıkarma konusunda bizden yardım istiyorsanız, o zaman biz bunu kendi yöntemlerimizle yaparız."</p>

  <p class="p57">Gnom'lar omuzlarını silkti ve kel kafalarını ovuşturdu. İnsan değil mi, her şeyi en kaba yoluyla yapmaya kalkışacaklarına emin olabilirdiniz.</p>

  <p class="p57">Gnom'lar birkaç büyük kaya parçasını geminin gövdesi üzerine yuvarladı. Bunlar dayanak noktası olacaktı. Sturm ve Kitiara geminin seviyesini ayarladıktan sonra gnom'lar kısa, kalın kereste kirişleri kuvvetlendirmek için yukarı doğru ittirdi. Bu ağır ve terletici bir işti, ama fırtınadan sonraki öğle vakti itibariyle uçan gemi sonunda omurgasının üzerindeydi.</p>

  <p class="p57">"Bir sorun," dedi Wingover.</p>

  <p class="p57">"Şimdi ne var?" diye sordu Kitiara.</p>

  <p class="p57">"İniş takımının dönmesi için sert bir yüzeye sahip olması gerek. Bu yüzden bir platform inşa etmek gerekebilir. İşte; ben ne kadar ezilmiş taş ve harca ihtiyacımız olacağını hesaplamıştım–"</p>

  <p class="p57">Kitiara gnom'un elindeki kağıdı kaptı ve yırttı.</p>

  <p class="p57">"Daha önce yük arabalarını çamurdan çıkartmıştım," dedi, "tekerleklerin altına saman ya da ince dal koyarak."</p>

  <p class="p57">"İşe yarayabilir," dedi Sturm. "Ama bu şey çok ağır."</p>

  <p class="p57">Sturm gnom'ları önemli (ama gerçekte tamamen gereksiz olan) '<span class="t20">geli</span><span class="t20">ş</span><span class="t20">tirme</span>' işlerinin başından ayırıp, onları hemen ağaçlardan rüzgarla düşmüş dalları ve çalıları toplamaya gönderen Stutts'la konuştu. Toz kavanozları ve içinde zehirli sıvıların bulunduğu küçük şişeleriyle meşgul olan Bellcrank hariç bütün gnom'lar toplandılar.</p>

  <p class="p57">"İlk görevimin başına geri dönmeliyim, hafif hava üretimine," dedi Bellcrank, bir varilin içinden demir eğe talaşlarını dökerek. "Hava torbası dolduğunda geminin hafiflemesine yardımcı olacak."</p>

  <p class="p57">"Sen bunu yap," dedi Kitiara. Seyretmek için gövdenin üzerine yaslandı. Yorucu işlerden hoşlanmazdı. Çalışmak aptallar ve köylüler içindi, savaşçılar için değil.</p>

  <p class="p57">Gnom'lar yetersiz sayıda çalıyla geri gelmişti. "Siz dokuzunuzun getirdiği şey sadece bu kadarcık mı?" dedi Sturm gözlerine inanamayarak.</p>

  <p class="p57">"Roperig ve Sighter ne tür dal getireceğimiz konusunda ortak bir fikre varamadılar ve biz de iş ahlakı açısından, ikisinin seçtiği dallardan hiçbirini getirmedik," dedi Wingover.</p>

  <p class="p57">"Wingover," dedi Sturm suçlayıcı bir şekilde, "lütfen Roperig ve Sighter'a ağaç türünün hiçbir önemi olmadığını söyle. Biz sadece dişlilerin üzerinden geçeceği kuru bir şeyler istiyoruz."</p>

  <p class="p57">Uzun boylu gnom elindeki dal demetini bıraktı ve arkadaşlarını tekrar ormana götürdü. Bu sırada Bellcrank, Bulutların Efendisi'nin hava torbasını şişirmek için Kitiara'nın yardımını alıyordu. Geminin yanındaki toprağın üzerine bir buçuk metre yüksekliğinde, kilden büyük bir küvet oluşturdu. Tozlaştırılmış demiri ve diğer metal kırıntılarını bu küvetin içine dökerek kenarlara istiflenenleri de düzleştirdi.</p>

  <p class="p57">"Biraz ileride eğil! dedi Kitiara'ya ve Kitiara bir bira varilinin üzerindeki kubbeli tahta bir kapağın yanına eğildi. Bellcrank eklem yerinin içine uzun yağlı, deri bir ip soktu. "Sıkı olmalı," diye açıklama yaptı, "yoksa hafif hava dışarı sızar ve torbayı doldurmaz."</p>

  <p class="p57">Kitiara gnom'u yukarı yükseltti ve onu varilin üzerine oturttu. Bellcrank bir burguyla büyük bir şişe mantarını varilin tepesine tıkadı.</p>

  <p class="p57">"Bana hortumu uzat," dedi gnom.</p>

  <p class="p57">"Bunu mu?" diye sordu Kitiara, çadır bezinden gevşek bir ruloyu elinde tutarak.</p>

  <p class="p57">"Kesinlikle."</p>

  <p class="p57">Kitiara onu gnom'a uzattı ve gnom onu tahta vananın boynuna bağladı.</p>

  <p class="p57">"Şimdi," dedi Bellcrank, "demir sülfat lazım!"</p>

  <p class="p57">Uzun çimenlerin arasında üç tane büyük damacana duruyordu. Kitiara içlerinden birini almak için öne doğru eğildi.</p>

  <p class="p57">"Off!" diyerek güçlükle soludu. "Bir varil bira gibi!"</p>

  <p class="p57">"Konsantre demir sülfatı. Onu dökmemeye dikkat et, seni çok kötü yakabilir."</p>

  <p class="p57">Kitiara ağır damacanayı küvetin yanına koydu.</p>

  <p class="p57">"Benden bu şeyi onun içine dökmemi beklemiyorsun, değil mi?"</p>

  <p class="p57">Bellcrank. "Tabii ki hayır! Bu yorucu görevi ortadan kaldıran çok etkili bir icadım var. Bana Mükemmel Ağızsız Sifonu uzatır mısın?"</p>

  <p class="p57">Kitiara etrafa bakındı ama Mükemmel Ağızsız Sifona benzeyen hiçbir şey göremedi.</p>

  <p class="p57">Bellcrank kısa ve kalın parmağıyla işaret etti. "Şu, oradaki, körüğe benzeyen parça. Evet."</p>

  <p class="p57">Kitiara gnom'a Mükemmel Ağızsız Sifonu uzattı. Bellcrank körüğün gagasını damacananın içine koyarak sapı ayırdı. Damacanadaki kötü kokulu kahverengi sıvı bir miktar kadar battı.</p>

  <p class="p57">"Orada!" dedi gnom zaferle. "Borularda emme yok. Akıtma yok." Gagayı daha önce şişe mantarının bulunduğu varilin içindeki deliğe itti ve demir sülfatı boşalttı. "Ha, ha! Gnom bilimi bir kez daha cehaletin üstesinden geldi!"</p>

  <p class="p57">Bellcrank boşaltımı, Kitiara, Mükemmel Ağızsız Sifonunun demir menteşelerinden sızan buharı görene kadar dört kez daha tekrarladı.</p>

  <p class="p57">"Bellcrank," dedi Kitiara çekinerek.</p>

  <p class="p57">"Şimdi değil! İşlem başladı, ve uygun adımlarla devam etmek zorunda!"</p>

  <p class="p57">"Ama sifon–"</p>

  <p class="p57">Sifonun menteşesindeki delikten sızan demir sülfat, Bellcrank'ın ayakkabısına sıçradı. Bellcrank dikkatsizce elindeki sifonu fırlatarak tek ayağının üzerinde zıplamaya ve çaresizce ayağındaki ayakkabıyı çıkarmaya çalıştı. Demir sülfat ayakkabısının üzerindeki şerit tokayı ikiye ayırırken, Bellcrank kuvvetli bir vuruşla ayakkabıyı ayağından fırlatmıştı. Ayakkabı ormandan dönmekte olan Fitter'ın burnunu sıyırıp geçti.</p>

  <p class="p57">"Oh, Reorx," dedi Bellcrank üzüntüyle. Mükemmel Ağızsız Sifon buharlı parçalardan oluşan bir yığındı artık.</p>

  <p class="p57">"Boş ver," dedi Kitiara. Kollarını demir sülfat damacanasının etrafına doladı ve ayaklarını dikkatlice yere indirdi. "Hayhop!" diye hırıldadı ve damacanayı Bellcrank'ın bulunduğu yere kaldırdı. Gnom damacananın ağzını çevirdi ve bir müddet sonra buruk sıvının sabit buharı hafif hava jeneratörünün içine dökülüyordu.</p>

  <p class="p57">Varilden hava torbasına giden hortum şişti. Sarkan torba dolmaya ve büyümeye başladı. Bir süre sonra bütün ip ve halat donanımı gerginleşmişti. Torba gerilen iplere karşı genleşmeye başladı. Bellcrank'ın işaretini takiben Kitiara ağır damacanayı indirdi.</p>

  <p class="p57">Sturm diğer gnom'larla birlikte pruvanın yanına geldi. "Dişliler çalılarla dolu," dedi.</p>

  <p class="p57">"Torba hafif havayla dolu," dedi Bellcrank.</p>

  <p class="p57">"Sırtım beni öldürecek," dedi Kitiara. "Sırada ne var?"</p>

  <p class="p17">"U-uçuyoruz," dedi Stutts. "Bütün arkadaşlar uçuş pozisyonlarına!"</p>

  <p class="p18">*&nbsp; *&nbsp; *&nbsp; *&nbsp; *</p>

  <p class="p57">Stutts, Wingover ve iki insan güvertedeki bölüme doğru ilerledi. Diğer gnom'lar de parmaklığın üzerine dizildiler.</p>

  <p class="p57">Safrayı salın!" diye bağırdı Wingover.</p>

  <p class="p57">"S-safrayı salın!" Stutts bir lombardan seslendi.</p>

  <p class="p57">Gnom'lar parmaklığın üzerinde duran uzun, sosise benzeyen çantaları kaldırdılar. Uçlar açıldı ve kum döküldü. Gnom'lar kumu yan taraflara dağıtırken kendi gözlerine de kaçırmaktan geri kalmadılar. Bu olay Sturm güvertenin ayakları altında oynadığını hissedene kadar devam etti. Kitiara iri iri açtığı gözleriyle, dişli haznesinin etrafında dolanan pirinç parmaklığı gnom'ların omuz hizasına kadar kaldırdı.</p>

  <p class="p57">"Ön kanatları açın!" diye bağırdı Wingover.</p>

  <p class="p57">"Ö-ön kanatlar açılacak!" diye karşılık verdi Stutts. Kendisi kadar uzun olan bir kaldıraca dayanarak onu ileri itti. Bir çatırtı, bir çığlık ve Kitiara'yla Sturm'un geminin gövdesi üzerinde yayılmış şekilde gördükleri deri '<span class="t20">yelkenler</span>' uzun, zarif yarasa kanatlarına benzeyen birer kanata dönüştü. Sıska kaburgaları kaplayan keçi derisi, soluk kahverengi ve yarı saydamdı.</p>

  <p class="p57">"Ö-ön kanatları açın," dedi Stutts.</p>

  <p class="p57">Rüzgar kanatları doldurdu ve geminin pruvası üç ya da beş santim kadar yükseldi.</p>

  <p class="p57">"Arka kanatları açın!"</p>

  <p class="p57">"Arka k-kanatlar açılacak!"</p>

  <p class="p57">Biraz daha geniş ve büyük olan deri kanatlar güverte barınağının kıç tarafında açıldı.</p>

  <p class="p57">"Kuyruğu takın!"</p>

  <p class="p57">Güvertedeki gnom'lar uzun bir direği geminin kıçına mengenelediler. Roperig ve Fitter direğin üzerine tırmanarak makaraları kancaya bağladı. Yelpaze şeklinde ve keçi derisinden yapılmış bir dizi kaburgayı yaydılar. İşleri bittiğinde, Bulutların Efendisi salınıyor ve yerden yükseliyordu.</p>

  <p class="p57">Wingover bir haberleşme borusunun kapağını kaldırdı.</p>

  <p class="p57">"Merhaba, Birdcall, orada mısın?"</p>

  <p class="p57">Tiz bir ıslık cevap verdi.</p>

  <p class="p57">"Flash'a motoru çalıştırmasını söyle."</p>

  <p class="p57">Bir cızırtı ve yüksek bir çatırtıdan sonra güverte ayaklar altında titredi. Wingover pirinç bir halkayı hızla döndürdü ve diğer bir uzun kaldıracı da fırlattı. Devasa kanatlar aynı anda yavaşça havaya kalktı. Bulutların Efendisi'nin yerle ilişiği kesilmişti.</p>

  <p class="p57">Kanatlar alçaldıkça içe doğru kıvrılıyordu. Uçan gemi öne doğru yalpalayarak tekerlekleri çamurdan kurtulmuş, dağılmış çimlerin üzerinde zıplıyordu. Kanatlar tekrar çırpındı, üstelik bu sefer daha hızlıydılar. Wingover dümeni iki küçük eliyle yakalayarak asıldı. Dişli, gnom'un üzerine salındı, pruva yukarı fırladı, kanatlar çılgınca kanat çırptı ve Bulutların Efendisi masmavi öğleden sonra gökyüzünün içine taşındı.</p>

  <p class="p57">"Yaşasın! Y-Yaşasın!" dedi Stutts, aşağı yukarı zıplayarak.</p>

  <p class="p57">Bulutların Efendisi yükselmeye devam etti. Wingover tekerleği öne doğru indirdiğinde pruva alçaldı. Kitiara bağırırken dengesini de kaybetmişti. Sturm onu yakalamak için tırabzanı bıraktı, ama o da düştü. Kaldıraçlardan birine doğru yuvarlanarak onu yerinden oynattı ve aniden kanatların hareketini durdurdu. Bulutların Efendisi sallandı ve yere doğru alçalmaya başladı.</p>

  <p class="p57">Korkunç dehşeti yaşamaya birkaç saniye kalmıştı. Sturm kendini kaldıraçtan kurtarmaya çabalarken onun üzerinde sürüklendi. Gergin deri, havayı tokatlarken kanatlar şarkı söylüyor gibiydi. Stutts ve Kitiara, düğümlenmiş bir halde odanın arkasına yuvarlandılar. Wingover gemiyi titreterek sabitleştirdi.</p>

  <p class="p57">"Sanırım yolcular dişli haznesini terk etmek zorunda," dedi Wingover. Sesi korkuyla titriyordu. "En azından iniş takımlarınızı bulana dek."</p>

  <p class="p57">"Aynı fikirdeyim," dedi Sturm. Elleri ve dizleri üzerinde kalarak kapının kolunu tuttu ve güverteye doğru emekledi. Kitiara ve Stutts da onun ardından süründüler.</p>

  <p class="p57">Güvertedeki telaşlı rüzgar kuvvetliydi, ama tırabzanı sıkıca tutup ona yaslanan Kitiara rüzgarı dayanılabilir bulmuştu. Kanatlar yukarıdan aşağıya uygun bir ahenkle gevşedi. Kitiara yavaşça bacaklarını düzleştirerek yan tarafına baktı.</p>

  <p class="p57">"Savaşın Büyük Efendisi!" diye haykırdı. "Millerce yukarıda olmalıyız!"</p>

  <p class="p57">Stutts kendini parmaklığa kaldırdı ve başını çevirdi. "O kadar y-yüksekte değiliz," diye belirtti. "Hâ-hâlâ yerin üzerinde gölgemizi görebilirsin."</p>

  <p class="p57">Bu doğruydu. Ağaç tepelerinin üzerinde oval bir şekil vardı. Sighter küçük dürbünüyle belirmiş ve gnom rakımlarının tam olarak 2145.8 metre olduğunu duyurmuştu.</p>

  <p class="p57">"Emin misin?" diye sordu Kitiara.</p>

  <p class="p57">"Lütfen," dedi Sturm, "sözlerini ciddiye al."</p>

  <p class="p57">"Nereye gidiyoruz, Sighter?" diye sordu Kitiara.</p>

  <p class="p57">"Direkt olarak doğuya. Altımızdaki Lemish Ormanı. Birkaç dakika içinde, Yeni Deniz'in üzerinde olmalıyız."</p>

  <p class="p57">"Ama orası şu an bulunduğumuz yerden yetmiş mil uzaklıkta," dedi Sturm. Güvertede oturuyordu. "Gerçekten bu kadar hızlı uçuyor muyuz?"</p>

  <p class="p57">"Gerçekten uçuyoruz ve daha da hızlı gideceğiz," dedi Sighter, öne doğru ilerledi, küçük dürbünü aşağıdaki dünyayı incelerken bir gözüne yapışmış gibi duruyordu.</p>

  <p class="p57">"Bu muhteşem!" dedi Kitiara. Rüzgarın içinde kahkahaları duyuluyordu. "Bunu yapabileceğinize hiç inanmamıştım, ama yaptınız. Bunu sevdim! Whistler'a gidebildiği kadar hızlı gitmesini söyle!"</p>

  <p class="p57">Stutts da çok heyecanlanmıştı, onunla hemfikirdi. Dişli haznesine tekrar girmek için döndü. Sturm ona seslendiğinde gnom olduğu yerde durdu.</p>

  <p class="p57">"Neden doğuya gidiyoruz?" diye sordu Sturm. "Neden kuzeye değil de doğuya. Solamniya Ovaları'na?"</p>

  <p class="p57">Stutts, "Rainspot bu doğrultuda hava akımının olduğunu hissettiğini s-söylüyor. Onun içinden geçmenin güvenli olmayacağını h-hissetti." Stutts dişli haznesinin içinde kaybolmuştu.</p>

  <p class="p57">"Sturm, şuna bak!" dedi Kitiara. "Bu bir köy! Evlerin damlarını ve tüten bacaları– ve sığırları görebilirsinz! Aşağıdaki insanlar bizi görebiliyorlar mı diye merak ediyorum? Onların başlarının üzerinden hızla ilerleyip, ta-ta diye borazan çalmak çok komik olmaz mıydı! Onlara on yıllık korkuları bir anda yaşatmak!"</p>

  <p class="p57">Sturm hâlâ güvertede oturuyordu "Ayağa kalkmak için henüz hazır değilim," dedi utangaçça, "bilirsin, hiçbir zaman yüksekten korkmadım. Ağaçlar, kuleler, dağ zirveleri beni hiç rahatsız etmedi. Ama bu..."</p>

  <p class="p57">"Bu muhteşem bir şey, Sturm. Parmaklığa tutun ve aşağı bak."</p>

  <p class="p57">Ayağa kalmalıyım, diye düşündü Sturm. Prensip, şövalyenin korkuyu onur ve cesaretle karşılamasıdır. Ancak Solamniya Şövalyeleri bir hava yolculuğunu hiç hesaba katmamışlardır herhalde.</p>

  <p class="p57">Kit'e korkmadığımı göstermeliyim. Böylece Sturm parmaklığı sıkıca kavradı. Babam. Lord Angriff Brightblade, korkmazdı dedi kendi kendine, alçak bir setle karşılaşıp topukları üzerine yükselirken.</p>

  <p class="p57">Kanı Sturm'un kulaklarına basınç yaptı. Kılıcın gücü, savaşın disiplini o anda ona çok az yardımda bulunuyordu. Bu çok zorlu bir sınamaydı. Bir bilinmeyendi.</p>

  <p class="p57">Sturm ayağa kalktığında altındaki dünya çözülen bir kurdele gibi döndü. Ufukta Yeni Deniz'nin mavi suları parıldıyordu. Kitiara görebildiği kayıklar hakkında saçmalıyordu. Sturm derin bir nefes aldı ve üzerindeki korkuyu tıpkı pis bir giysiyi üzerinden çıkarır gibi attı.</p>

  <p class="p57">"Muhteşem!" diye tekrar haykırdı Kitiara. "Sana söylüyorum, Sturm, gnom'lar hakkında bütün söylediklerimi geri alıyorum. Bu uçan gemi muazzam! Bununla istediğimiz her yere gidebiliriz. Her yere! Ve bu aletlerden oluşmuş filosu olan bir generalin neler yapabileceğini bir düşün. Hiçbir duvar yeterince yüksek olamaz. Hiçbir ok burada sana ulaşamaz. Krynn'in tamamında uçan gemilere karşı direnebilecek bir yer yok."</p>

  <p class="p57">"Bu dünyanın sonu olur," dedi Sturm. "Şehirler yağma edilir ve yakılır, çiftlikler mahvedilir, insanlar katledilir– Afet kadar kötü olur."</p>

  <p class="p57">"Her şeyin karanlık tarafını görmekte üstüne yok," dedi Kitiara.</p>

  <p class="p57">"Daha önce de oldu, biliyorsun. Krynn'in ejderhaları, büyük Huma, Ejderha Mızrağı'nı kullanıp, hasımları onları yok edene kadar iki defa dünyaya gökyüzünden boyun eğdirmeye çalıştılar."</p>

  <p class="p57">"Bu uzun zaman önceydi. Ve insanlar ejderhalardan farklı," dedi Kitiara. Sturm bundan bu kadar emin değildi.</p>

  <p class="p57">Cutwood ve Rainspot bir merdivenden dişli haznesinin çatısına tırmandı. Oradan büyük bir uçurtma fırlattılar. Uçurtma kanatlardan gelen rüzgarla tıpkı yeni yakalanmış bir alabalık gibi çırpınmaya başladı.</p>

  <p class="p57">"Siz ikiniz şimdi ne yapıyorsunuz?" diye seslendi Kitiara.</p>

  <p class="p57">"Yıldırım için test," diye karşılık verdi Cutwood. "Bulutların içinden onun kokusunu alıyor."</p>

  <p class="p57">"Bu tehlikeli değil mi?" dedi Sturm.</p>

  <p class="p57">"Eh?" Cutwood elini kulağına götürdü.</p>

  <p class="p57">"Demek istediğim, bu–"</p>

  <p class="p57">Sturm sözünü bitirmeden parlak beyaz, çatallı bir şimşek uçurtmaya isabet etti. Güneşin parlamasına ve havanın açık olmasına rağmen, yanlarında bulunan buluttan çıkan şimşek uçurtmayı bir kül yığınına dönüştürmüştü. Üstelik şimşek uçurtmanın ipinden aşağı inmeye devam ederek pirinç merdivene sıçradı. Bulutların Efendisi yalpalamıştı; kanatlar bir çırpışı kaçırdı, ancak hemen ardından ritimlerine geri döndüler.</p>

  <p class="p57">Kavrulmuş Rainspot'u yemek odasına taşıdılar. Gnom'un yüzü ve elleri isten kapkaraydı. Ayakkabıları ayaklarından fırlamış, çorapları da ayakkabılarıyla birlikte gitmişti. Yeleğindeki bütün düğmeler de erimişti.</p>

  <p class="p57">Cutwood başını Rainspot'un göğsüne koydu. "Hâlâ nefes alıyor," diye belirtti.</p>

  <p class="p57">Geminin AH – OO – GAH! şeklindeki alarmı duyuldu ve konuşma borusundan, "Bütün arkadaşlar ve yolcular derhal makine odasına gelsin," anonsu duyuldu. Stutts ve diğer gnom'lar arkalarından gelen insanlarla birlikte kapıya doğru yöneldiler.</p>

  <p class="p57">Stutts durakladı. "P-peki ya o?" gnom bilinçsizce yatan Rainspot'u gösterdi.</p>

  <p class="p57">"Onu taşıyabiliriz," dedi Sighter.</p>

  <p class="p57">"Bir sedye yapabiliriz," dedi Cutwood, sedyenin şeklini çizmek için ceplerinde kağıt ve kalem aradı.</p>

  <p class="p17">"Bunu ben yapacağım," dedi Sturm tartışmayı sona erdirmek için ve küçük adamı kolları arasına aldı.</p>

  <p class="p18">*&nbsp; *&nbsp; *&nbsp; *&nbsp; *</p>

  <p class="p57">Makine odasında geminin bütün mürettebatı toplanmıştı. Sturm, Wingover'ı da orada görünce telaşlandı. "Geminin dümenini kim kullanıyor?" diye sordu.</p>

  <p class="p57">"Tekerleği bağladım."</p>

  <p class="p57">"Arkadaşlar ve yolcular," dedi Flash, "Makinedeki bir arızayı bildirmek için izin istiyorum."</p>

  <p class="p57">"Rica etmene gerek yok," dedi Roperig. "Bildirmene izin vereceğim."</p>

  <p class="p57">"Kes sesini," dedi Kitiara. "Ne kadar kötü?"</p>

  <p class="p57">"Onu kapatamıyorum. Şimşeğin vuruşu '<span class="t20">aç</span><span class="t20">ı</span><span class="t20">k</span>' konumundaki düğmeleri kaynaştırmış."</p>

  <p class="p57">"Bu o kadar kötü değil," dedi Sighter. Birdcall da hemfikir olduğunu belirten bir şekilde şakıdı.</p>

  <p class="p57">"Ama sonsuza dek havada uçamayız," dedi Kitiara.</p>

  <p class="p57">"Aslında hayır," dedi Flash. "Yaklaşık, hmm, altı buçuk hafta uçma gücümüz olduğunu tahmin ediyorum."</p>

  <p class="p57">"Altı hafta!" diye bağırdı Sturm ve Kitiara aynı anda.</p>

  <p class="p57">"Bin seksen bir saat, yirmi dokuz dakika. Tam saniyeleri de birazdan bulabilirim."</p>

  <p class="p57">"Kollarımı tut, Sturm; yoksa gidip şunu boğazlayacağım!"</p>

  <p class="p57">"Sus, Kit."</p>

  <p class="p57">"Kanatları çözemez miyiz? Bu bizi alçaltır," dedi Roperig.</p>

  <p class="p57">"Evet ve çarptığımızda güzel, büyük bir delik oluşturur," dedi Bellcrank yüzünü ekşiterek.</p>

  <p class="p57">"Hmm, ne kadar büyük bir delik olurdu merak ediyorum." Cutwood parşömeninden rastgele bir sayfa açtı ve üzerinde hesap yapmaya başladı. Diğer gnom'lar de etrafında toplanarak ona aritmetikte yaptığı yanlışları düzeltmeyi önerdiler.</p>

  <p class="p57">"Şunu hemen kesin!" dedi Sturm, Kitiara'nın yüzü öfkeden kıpkırmızı kesilmişti. Gnom'lar Sturm'e hiç aldırış etmeyince, şövalye Cutwood'un elinden yapmaya giriştiği hesaplamaları kaparak aldı. Gnom'lar yarı gevezelik ederek dağıldılar.</p>

  <p class="p57">"Bu kadar akıllı olan dostlar nasıl bu kadar mantıksız olabilirler? İçinizden biri bile doğru soruyu sormadı. Flash, makineyi tamir edebilir misin?"</p>

  <p class="p57">Flash'ın gözleri meydan okumayla parıldadı. "Yapabilirim! Yapacağım!" Cebinin birinden bir çekiç, diğerinden de bir somun anahtarı çıkarttı. "Haydi, gel Birdcall, işe başlayalım!"</p>

  <p class="p57">Mekanik amiri neşe içinde öttü ve Flash'ın adımlarının peşine düştü.</p>

  <p class="p57">"Wingover, şimdiki gibi uçmaya devam edersek nereye gideriz?" diye sordu Sturm.</p>

  <p class="p57">"Kanatlar '<span class="t20">t</span><span class="t20">ı</span><span class="t20">rman</span>' konumuna ayarlı, bu da havada daha da yükseleceğimiz anlamına geliyor," diye karşılık verdi Wingover. Gnom gaga burnunu kırıştırdı "Hava soğuyacak ve incelecek; bu yüzden akbabalar ve kartallar sadece bu yüksekliğe kadar uçabiliyor. Kanatları çok küçük. Bulutların Efendisi'nin bunun gibi bir problemi olmamalı."</p>

  <p class="p57">"Herkes sık giyinmek zorunda kalacak" dedi Sturm.</p>

  <p class="p57">"Bizim kürklerimiz var," dedi Kitiara, sinirini kontrol altına alarak. "Gnom'ların ne giyebileceklerini bilmiyorum."</p>

  <p class="p57">"Ehm! Ehm!" Roperig farkedilmek için elini salladı, "İp dolabında bulunan malzemelerden Kişisel Isınma Aletleri yapabilirim."</p>

  <p class="p57">"Güzel, sen bununla ilgilen." Roperig ve çırağı kafa kafaya vererek hızla işlerinin başına koştular. Fitter o kadar dikkatle dinliyordu ki bir makine parçasının altına ve kapı kirişinin içine yürüdü.</p>

  <p class="p57">Rainspot inledi. Sturm heyecan içinde yaralı gnom'dan müteşekkil yükünü unutmuş, onu tek kolunun arasında bir ekmek gibi tutmuştu. Gnom öksürerek inledi. Sturm onu usulca güverteye bıraktı. Rainspot'un yaptığı ilk şey uçurtmasını sormak oldu. Cutwood onun nasıl kaybolduğunu anlatırken Rainspot'un gözleri yaşlarla dolmuştu. Yaşlar yanaklarından süzülürken oraya bulaşmış olan islerin üzerimde temiz izler bıraktı.</p>

  <p class="p57">"Bir şey daha, Wingover," dedi Kitiara. "Havanın inceleceğini söyledin. Bunun her yüksek dağ tepesinde gerçekleştiği gibi olacağını mı ima ediyorsun?"</p>

  <p class="p57">"Kesinlikle öyle."</p>

  <p class="p57">Kitiara ellerini kalçalarının üzerine koydu ve, "Bir keresinde bir süvari birliğini yüksek Khalkist Dağları'ndan geçiriyordum. Hava soğuktu, üşüdük, daha da kötüsü kulaklarımız kanadı. En ufak çabada baygınlık geçiriyorduk ve başımız korkunç derecede ağrıyordu. Ning adında bir şaman içmemiz için bir iksir hazırladı ve bu bizim yolculuğumuzu rahatlattı."</p>

  <p class="p57">"İlkel bir şamanın b-büyüyle yapabildiğini, bir gnom t-teknolojiyle yapabilir–" dedi Stutts.</p>

  <p class="p57">Sturm makine odasının lombarından kararmakta olan gökyüzüne baktı. Kırağı damlacıkları çoktan dış camların üzerini örtmeye başlamıştı.</p>

  <p class="p57">"Kesinlikle böyle olmasını diliyorum, dostum. Hayatlarımız buna bağlı olabilir."</p>
</body>
</html>
