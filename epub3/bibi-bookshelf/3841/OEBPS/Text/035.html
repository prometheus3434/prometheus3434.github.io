<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p24"><span class="t17">- 19 -</span><span class="t18"><br /></span><span class="t18">Cupelix</span></h3>

  <p class="p57"><span class="t19">V</span>adideki bitki örtüsü Lunitari'nin genelindeki bitki örtüsüyle aynıydı, fakat buradaki bitkiler daha kalın ve daha uzundu. Pembe mızraklar bir saat içinde üç buçuk metre ve mantarlar da sekiz ile dokuz metre arası boya erişmişlerdi. Kaşiflerin buldukları yeni bir tür olan toz taşlarıysa bir buçuk metre genişliğindeydi. Bu toz taşlarının patlayıp, havaya sipsivri uçlar gönderdiklerini de görmüşlerdi.</p>

  <p class="p57">Gökyüzü daha parlak görünüyordu ki, sabit bir uğultu kulaklarını kapladı. Cutwood kulaklarındaki tıkaçlara rağmen, yüksek sesli vızıldamalardan yakınıyordu. Wingover gözlerini elleriyle koruyarak her yerde gördüğü şiddetli parlaklıktan kaçınmaya çalışmıştı. Diğer gnom'lar de özel yeteneklerinin gittikçe zorlu bir durum meydana getirdiğini farketmişti.</p>

  <p class="p57">Roperig elleri yapışmadan hiçbir şeye dokunamıyordu. Bir kez yanlışlıkla burnuna dokunacak olduğunda parmaklarını kurtarması bir saatini almıştı. Fitter tıpkı havadaki bir sinekkuşu gibiydi, o kadar büyük bir hızla hareket ediyordu ki, bir bulanıklıktan başka bir şey değilmiş gibi görünüyordu. Sürekli yere düşmüş ve grubun diğer üyelerine toslamıştı. Rainspot başına ve omuzlarına yapışmış özel bulutuyla yürüyordu. Nem yüzünde yoğunlaşmıştı, kulaklarıyla burnundan da sürekli su damlıyordu.</p>

  <p class="p57">Bütün gnom'lar içinde sadece Sighter gözle görülebilen hastalık sayılacak belirtileri yaşamıyordu. Ama Sturm onun yüzünde de güç algılanan bir ifade değişikliğinin olduğunu farketti: Sighter'ın soruna doğrudan eğilen bakışı, sanki kulağına fısıldanan heyecanlı bir hikayeyi dinliyormuş gibi bir sırıtışa dönüşmüştü. Sturm dünyanın mantıklı bir gnom'a henüz hazır olduğundan emin değildi.</p>

  <p class="p57">Sturm, Kitiara hakkında da endişeleniyordu. Kitiara diğerlerinden ileride, kendinden emin bir şekilde onları bekleyen obeliske doğru yürüyordu. Sağ kolu hâlâ göğsünün üstünde aslı duruyordu, ama sol eli bir yumruk şeklinde sımsıkıydı ve her kararlı adımında yukarı aşağı iniyordu. Ayrıca topuklarının her vuruşu yerde derin bir çentik oluşturuyordu. Sturm onun ne kadar güce tahammül edebileceğini merak etmekteydi.</p>

  <p class="p57">Bir sürü pembe mızrak ve örümcek sopasının arasında Kitiara'yı gözden kaybettiğinde, "Hey?" diye seslenmişti. "Kit, bizi bekle." Onları çevreleyen kovan uğultusundan başka bir ses duyulmuyordu.</p>

  <p class="p57">Sturm, Kitiara'nın devasa bir mantarın altında durduğunu görmüştü. Pembe taneler üzerine yağıyordu. Eli boğazındaydı ve bir şeye bakıyordu.</p>

  <p class="p57">"Kit?" dedi, omuzuna dokunarak.</p>

  <p class="p57">Kitiara geri çekildi. "Sturm! Bunu şimdi farkettim." Bu, Tirolan'ın verdiği mücevherdi, yani Kit kendini haydut goblin'lerden kurtardıktan sonra berrak rengine geri dönen ok başlı ametist. Görmesi için kristali Sturm'e doğru uzattı. Taş tıpkı bir yakut gibi kıpkırmızıydı.</p>

  <p class="p57">"Bu ne zaman oldu?" diye sordu Sturm.</p>

  <p class="p57">"Rapaldo'nun sarayında, mücevherin renginin soluk pembeye döndüğünü gördüm. Renk güneş doğuşundan bu yana koyulaştı."</p>

  <p class="p57">"Ondan kurtul, Kit. O bir büyü deposu. O da Lunitari'nin atmosferinden etkilenmiş olabilir. Ondan hiçbir fayda gelmez."</p>

  <p class="p57">"Hayır!" dedi Kitiara, mücevheri zırhının altına geri koyarak. "Onu taşıyacağım. Tirolan'ın bize nasıl yardım ettiğini bu kadar mı çabuk unuttun?"</p>

  <p class="p57">"Hayır, unutmadım. Ama mücevher şimdi farklı bir güçle dolmuş olabilir, senin hakkında hiçbir şey bilmediğin bir güçle. Onu yere at, Kit, lütfen! Eğer yapmazsan, sonuçları çok korkunç olabilir."</p>

  <p class="p57">"Atmayacağım!" dedi Kitiara, koyu gözleri parlıyordu. "Sen bir budalasın, Sturm Brightblade– küçük bir korkak çocuksun. Ben güçten korkmam. Ona hoşgeldin derim!"</p>

  <p class="p57">Sturm tartışmaya devam etmek üzereyken, gnom'lar belirmişti. Küçük adamların önünde Kitiara'yla karşı karşıya bir vaziyette kalmak istemiyordu. Kitiara'nın içinde büyük bir öfke vardı ve bu şekilde yapılacak bir tartışma onları hiçbir yere götürmezdi.</p>

  <p class="p57">"Wingover obeliskin biraz sonra hepimize görüneceğini söylüyor," dedi Roperig. Sağ eli Fitter'ın sırtına yapışmıştı. Çırak olduğu yerde koşuyordu, kısa bacaklarının hareketi hızından neredeyse görünmüyordu. Roperig, Sturm'un ürkmüş ifadesini görerek eklemişti, "Fitter olduğu yerde durmak konusunda zor bir zaman geçiriyor. Onu tutabilen tek kişi benim."</p>

  <p class="p57">"Hepiniz nasılsınız?" diye sordu Sturm. Kulakları kaplanmış Cutwood ve gözleri bağlanmış olan Wingover hallerinden memnun olduklarını belirten bir hareket yaptılar. Rainspot bulutu altında sırılsıklam, terk edilmiş ve mutsuz gözüküyordu, ama kendini iyi hissettiğini söyledi.</p>

  <p class="p57">Sighter ise, boğazını temizledi ve kaşını insanı deli edecek bir üstünlükle kaldırdı, "bu şunun kanıtı, obeliske ne kadar yaklaşıyorsak, Lunitari'nin nötr güçleri bizi o kadar etkiliyor," dedi.</p>

  <p class="p57">"Hadi devam edelim," dedi Sturm.</p>

  <p class="p57">Bir saat daha ilerleyerek bitki örtüsünden bütünüyle yoksun olan bir yola ulaştılar. Ve temizlenmiş yolun ufukla buluştuğu noktada Lunitari'nin esrarengiz obeliski duruyordu. Hâlâ on altı kilometre vardı, ama yol kolay bir eğimle obeliske ulaşıyordu. Onu gölgeleyecek hiçbir şey yoktu ortada.</p>

  <p class="p57">"Bekleniyormuşuz gibi görünüyor," dedi Sturm.</p>

  <p class="p57">"Ses mi?" dedi Fitter merakla.</p>

  <p class="p57">"Başka kim olabilir?" diye cevap verdi Sighter. Başparmaklarını çorap askısına koymuştu. "Eğer yanılmıyorsam, çok dikkate değer bir varlıkla karşılaşacağız. Lunitari'nin diğer harikalarını tıpkı bir karnavalın ucuz hilelerine dönüştürecek biriyle."</p>

  <p class="p57">Obelisk ince kırmızı bir çizgiden kalın, yüz elli metre yüksekliğindeki bir kuleye dönüşmüştü. Kırmızı duvarlarının üstünde ince siyah bantlar vardı. Kaşifler yaklaştıkça büyük kule gökyüzünün içine saplanıyormuş gibi gözüküyordu.</p>

  <p class="p57">Cutwood sessizliği bozdu. "Bitkilerin nasıl kuleye doğru eğildiğini farkettiniz mi?" dedi. Bu doğruydu. Bitkilerin hepsi, ki buna dikenli toz taşları da dahildi, büyük obeliske dönmek için bükülmüşlerdi.</p>

  <p class="p57">"Tıpkı zambakların güneşe dönmeleri gibi," dedi Kitiara.</p>

  <p class="p57">Obeliske varmaya elli metre kala durdular. Kırmızı mermerden oluşan kenar yüzeyleri güzelce süslenmiş ve ortalanmıştı ve bu halleriyle ağaç-adamların köyündeki kaba duvar işçiliğinden çok farklıydılar. Mermer dizilerinin arasındaki siyah şeritler bir tür harçtı. Zemin katta yüzü kaşiflere dönük açık bir giriş, pürüzsüz taşa oyulmuş küçük bir açıklık halinde bekliyordu. İçeride sadece karanlık vardı. Obeliskin duvarları düzenli aralıklarla uzun ve dar pencerelerce işgal edilmişti.</p>

  <p class="p57">"Şimdi ne yapıyoruz?" diye sordu Fitter çok alçak bir sesle.</p>

  <p class="p57"><span class="t20">Daha yak</span><span class="t20">ı</span><span class="t20">na gelin!</span></p>

  <p class="p57">Sturm ve Kitiara geriye doğru adım atarak, silahlarına davrandılar. "Bunu kim söyledi?" dedi Sturm.</p>

  <p class="p57"><span class="t20">Ben, Yeni Hayatlar</span><span class="t20">ı</span><span class="t20">n Koruyucusu</span>, dedi başlarının üzerinden gelen bas bir ses.</p>

  <p class="p57">"Neredesin?" diye sordu Kitiara.</p>

  <p class="p57"><span class="t20">Önünüzdeki binada. Yakla</span><span class="t20">ş</span><span class="t20">ı</span><span class="t20">n.</span></p>

  <p class="p57">"Ben burada kalacağım, teşekkürler," dedi Cutwood.</p>

  <p class="p57"><span class="t20">Ah, korkuyorsunuz. Ölümlü eti o kadar tatl</span><span class="t20">ı</span> <span class="t20">m</span><span class="t20">ı</span> <span class="t20">ki gözlerinizi, nadir ve muhte</span><span class="t20">ş</span><span class="t20">em bir görüntüyü, yani beni, görmekten al</span><span class="t20">ı</span><span class="t20">koyuyorsunuz?</span> <span class="t20">İ</span><span class="t20">nsanlar</span><span class="t20">ı</span><span class="t20">n korkaca</span><span class="t20">ğı</span><span class="t20">ndan</span> <span class="t20">ş</span><span class="t20">üphem yoktu, ama siz gnom'lardan daha iyisini beklerdim.</span></p>

  <p class="p57">"Arkadaşlarımızdan birini kısa bir süre önce toprağa verdik, o yüzden biraz şüpheci olmamızı bağışlarsınız," dedi Wingover.</p>

  <p class="p57"><span class="t20">İ</span><span class="t20">yi niyetim konusunda kan</span><span class="t20">ı</span><span class="t20">ta m</span><span class="t20">ı</span> <span class="t20">ihtiyac</span><span class="t20">ı</span><span class="t20">m var? Seyret öyleyse.</span></p>

  <p class="p57">Antrenin loşluğunda küçük bir şekil kımıldamıştı Güneş ışığına çıktı, durdu ve el salladı. Stutts'a benziyordu.</p>

  <p class="p57">"Dişli çarklar ve zincir dişliler aşkına!" diye bağırdı Fitter ve öne atıldı.</p>

  <p class="p57">Tabii Roperig'i de kendisiyle birlikte sürüklüyordu. Cutwood ve Wingover da arkalarında gitmişti, bu sırada Rainspot sisin içinde dolanıyor, Sighter da yanında kıkırdıyordu.</p>

  <p class="p57">"Bekleyin," dedi Sturm. "Bu bir göz yanılması olabilir!"</p>

  <p class="p57">Ama bir illüzyon değildi. Gnom'lar Stutts'ı sevinç çığlıkları içinde kucaklıyordu. Aniden Birdcall ve Flash kapıda belirmiş ve neşeli gnom'ların arasına dalmışlardı. Oldukça hüzünlü olan karşılaşmadan sonra Stutts arkadaşlarının yanından ayrılıp Sturm ve Kitiara'nın yanına doğru ilerledi. Sertçe Sturm'un elini sıktı ve Kitiara'nın sargılı omuzu için duyduğu üzüntüyü dile getirdi.</p>

  <p class="p57">"Sensin," dedi Kitiara, gnom'un kulağını çimdikleyerek.</p>

  <p class="p57">"Öyle ve oldukça iyiyim, sağolun. Günlerdir sizi bekliyorduk."</p>

  <p class="p57">"Senin kekelemene ne oldu?" diye sordu Sturm. Şüphe onu pervasızlaştırmıştı.</p>

  <p class="p57">"Oh, evet! Gitti, görüyorsunuz, puuf! Koruyucu bunun Lunitari'deki büyü güçlerinden kaynaklandığını söylüyor." Stutts insanların arkasına dikkatle baktı. "Bellcrank nerede?"</p>

  <p class="p57">Sturm elini gnom'un omuzuna koydu. "Korkarım kötü haberlerimiz var, dostum."</p>

  <p class="p57">"Kötü mü? Nasıl–?"</p>

  <p class="p57"><span class="t20">Korkular</span><span class="t20">ı</span><span class="t20">n</span><span class="t20">ı</span><span class="t20">z yat</span><span class="t20">ı</span><span class="t20">ş</span><span class="t20">t</span><span class="t20">ı</span> <span class="t20">m</span><span class="t20">ı</span><span class="t20">? dedi ses.</span></p>

  <p class="p57">"Şu an için," dedi Kitiara. "Uçan gemimizi geri alabilir miyiz, lütfen?"</p>

  <p class="p57"><span class="t20">Bu kadar aceleci olmay</span><span class="t20">ı</span><span class="t20">n! Tam olarak birbirimizle tan</span><span class="t20">ı</span><span class="t20">ş</span><span class="t20">mad</span><span class="t20">ı</span><span class="t20">k. Lütfen içeri girin, girmeyecek misiniz?</span></p>

  <p class="p57">"Daha sonra açıkla," dedi Stutts hızla. Kitiara ile Sturm'un elini tuttu ve onları kapıya götürdü. "Siz maden cevheri aramaya gittiğinizden beri çok muazzam bir macera yaşadık," dedi. "Koruyucu bize fevkalade iyi davrandı."</p>

  <p class="p57">"Koruyucu kim? Nerede?" diye sordu Kitiara.</p>

  <p class="p57">Stutts ellerini bıraktıktan sonra, Sturm ve Kitiara derin kapıdan büyük obeliskin gölgeli girişine adım attı. Güneş ışığı obeliskin üstündeki pencerelerden süzülüyordu. Odanın ortasında gün ışığıyla aydınlanmış bir şekilde Bulutların Efendisi duruyordu. Hafif hava torbası gerçek boyutunun yarısı kadar küçülmüştü, sadece yumuşak bir parça gevşek ağların içinde duruyordu. Kanatlar gövdeden sökülmüştü, çünkü geminin başka türlü obeliskin içine girme şansı yoktu. Deri kanatlar muntazam olarak katlanmış ve geminin yanındaki kırmızı mermerin üzerinde duruyordu. Bulutların Efendisi'nin ötesinden gelen tıkırtılar Micone'lerin varlığına işaret ediyordu.</p>

  <p class="p57">Kaçınılmaz bir şekilde savaşçıların bakışları antrenin üzerindeki boşluğa yönelivermişti. Sturm ve Kitiara kalın duvarların içinde bulunan çıkıntılı kaya tabakaları ve yatay sütunlar gördüler.</p>

  <p class="p57">Yerden on beş metre yukarıda tünemiş bir halde ise obeliski mesken edinen Koruyucu duruyordu.</p>

  <p class="p57">Bir ejderha. Güneş ışığının vurduğu yerlerde ejderhanın pulları yeşilimsi altın renginde parlıyordu.</p>

  <p class="p57">Krynn'de yüzyıllardır bir ejderha görülmemişti ve uzun zamandır varlıkları tarihçiler, papazlar, doğa filozofları tarafından şiddetle tartışılıyordu. Sturm çocukluğundan beri ejderhaların olduğuna inanıyordu ama canlı bir örnekle burun buruna gelmek ona daha önce yaşamadığı bir korkuyu tattırmıştı.</p>

  <p class="p57"><span class="t20">Bir erkek, bir</span> <span class="t20">ş</span><span class="t20">övalye ol!</span> diye tembihledi kendine. İnsanlar daha önce de ejderhalarla karşılaştı. Huma bunu başardı. Bu düşünceler aklında dolaşırken, Sturm ayakları üzerinde dimdik durmaya devam ediyordu.</p>

  <p class="p57">Kitiara da sersemlemişti. Gözleri loş ışıkta kocaman açılmıştı. Kendini Sturm'den daha çabuk bir sürede toparlamış ve, "Sen bizimle konuşan Koruyucu musun?" dedi.</p>

  <p class="p57"><span class="t20">Evet.</span></p>

  <p class="p57">"Yoksa konuşulan dili mi tercih edersiniz?" diye sordu. Ejderha'nın sesi Sturm'un umduğu kadar gürültülü değildi.</p>

  <p class="p57">Ejderhanın burnundan kuyruğuna kadar olan uzunluğunun on metre olduğu hesaba katılırsa, çok yumuşak bir ses tonuyla konuştuğu da söylenebilirdi.</p>

  <p class="p57">Konuşman çok iyi. Bu şekilde ne duyduğumdan emin olabiliyorum," diye cevap verdi Kitiara.</p>

  <p class="p57">"Dilediğin gibi olsun. Konuşmaktan çok hoşlanıyorum ve&nbsp; uzun bir zamanı konuşacak birileri olmadan geçirdim. Gördüğünüz gibi, karıncalar en iyi telepatiye karşılık veriyorlar." Ejderha geniş, köşeli başını pirinç çınlaması sesini andıran bir şekilde salladı– Tek bir kanat vuruşuyla bulunduğu yerden daha alçak bir yere konmuştu. Oluşturduğu esinti şaşkın kaşiflerin üzerinde esmişti.</p>

  <p class="p57">"Nerede benim nezaketim? Ben Cupelix Trisfendamir'im, Yeni Yaşamların Koruyucusu ve obeliskin sakini." Ejderha ortaya çıkınca gnom'lar insanların arkasına çekilmişlerdi, şimdiyse öne çıkıp ejderhayı soru yağmuruna tutmaya başlamışlardı.</p>

  <p class="p57">"Yeni yaşamların koruyucusu mu?"</p>

  <p class="p57">"Kaç kilosunuz?"</p>

  <p class="p57">"Buraya nasıl geldiniz?"</p>

  <p class="p57">"Ne kadardır buradasınız?"</p>

  <p class="p57">"Hiç kuru üzümünüz var mı?"</p>

  <p class="p57">Bu olay karşısında şaşkına dönen ejderha, gnom'ları devasa pençelerinden birini hareket ettirerek kovalamıştı. "Sen, Kitiara Uth Matar, ve sen de Sturm Brightblade'sin, değil mi?" diye sorduğunda ise ikisi de şaşkınlıkla başlarını salladılar. "Küçük arkadaşınız, Stutts, sizden çok iyi bir şekilde bahsetti. Görünüşe göre onu parlak özelliklerinizle çok etkilemişsiniz."</p>

  <p class="p57">"Görünüşe göre?" dedi Kitiara.</p>

  <p class="p57">"Elimde kanıt olarak sadece Stutts'ın izlenimleri var. Neyse, sizi burada görmekten son derece mutluyum. Micone'lere yaptırmış olduğum izler boyunca ilerlemenizi izledim–" Cupelix parıldayan yüzünü Sturm'e doğru eğdi ve delici gözlerle onu dikkatle inceledi. "Evet, Bay Şövalye, izler kasıtlıydı."</p>

  <p class="p57">"Zihinleri okuyorsunuz," dedi Sturm huzursuzca.</p>

  <p class="p57">"Tam olarak değil. Sadece bir söz tam dilin ucuna geldiğinde."</p>

  <p class="p57">Stutts arkadaşlarını ejderhaya takdim etti. Cupelix her biriyle&nbsp; Sighter'a gelene kadar şakalaşarak sohbet etmişti.</p>

  <p class="p57">"Siz bir tunç ejderhası mısınız?" diye sordu gnom.</p>

  <p class="p57">"Pirinç, eğer bilmen gerekiyorsa. Ama artık bu kadar fasa fiso yeter! Uzun bir yoldan geldiniz ve uçan geminizi onarmak için çok çalıştınız. Artık onu ve birbirinizi buldunuz, şimdi benim huzurumda dinlenmeye çekilebilirsiniz."</p>

  <p class="p57">"Biz yolumuza gitsek daha iyi olur," dedi Sturm.</p>

  <p class="p57">"Ama ısrar ediyorum," dedi ejderha. Tüneğinden aşağı doğru hareket etmişti, arka bacaklarıyla çıkıntılı kaya tabakalarını tutuyor, kanatlarını ise dengesini ayarlamak için çırpıyordu. Cupelix tek çıkış yolu olan kapıya doğru ilerliyordu.</p>

  <p class="p57">Sturm olup bitenden hiç hoşlanmadı. İçgüdüsel olarak, eli kılıcının kabzasına gitti, ama onu dokunduğunda kabza bir tavuk buduna dönüşüverdi. Gnom'ların gözleri yuvalarından fırlamış, Kitiara'nın ise şaşkınlıktan ağzı açık kalmıştı.</p>

  <p class="p57">"Lütfen küçük şakamı bağışlayın," dedi Cupelix. Gözünün bir kırpışıyla tavuk budu yerini tekrar kılıca bırakmıştı.</p>

  <p class="p57">"Silahlarınız burada gereksiz. Bu size bunun doğruluğunu gösterme yolumdu. İnsanlara çoğu zaman, bir şeye inanmalarından hemen önce gerçeği göstermek gerekir."</p>

  <p class="p57">"Ve şimdi," dedi Cupelix, kendini doğrultarak. "Yiyecekler gelsin!" Gözleri havada parlak kıvılcımlar bırakmış gibi gözüken, içten gelen bir ışıkla parladı. Kıvılcımlar Bulutların Efendisi'nin pruvasının önünde toplanıp gözden yitti. Kaybolduklarında geride geniş bir meşe masa, üzerinde bir dolu yiyecek ve içecek bırakmışlardı.</p>

  <p class="p57">"Yiyin, dostlarım. İçin ve hepimiz birbirimize başardığımız büyük işlerin hikayelerini anlatalım," dedi ejderha. Gnom'lar neşe çığlıklarıyla masaya koştular. Kitiara köpüklü bira testilerini gözüne iliştirdi ve yürümeye başladı. Mızrağa benzeyen bitkileri dilediği yemek lezzetinde tadıyor olsa da, Kitiara gerçek yemeğin görüntüsünü özlemişti. Sadece Sturm olduğu yerde kalmış, ellerini göğsünün üzerinde kavuşturmuştu.</p>

  <p class="p57">"Yemiyorsunuz, Efendi Brightblade," dedi Cupelix.</p>

  <p class="p57">"Büyü yemişleri uygun yiyecekler değildir," dedi Sturm.</p>

  <p class="p57">Sürüngenin burun delikleri seğirdi. "Kendini şövalye olarak niteleyen biri için görüşleriniz zayıf."</p>

  <p class="p57">Sturm ihtiyatla karşılık verdi. "Küçük nezaketlerden daha büyük direktifler vardır. Prensiplerimiz bize büyünün her çeşidini reddetmemizi söyler, bunun gibi." Pirinç çene genişledi, süvari kılıçları uzunluğundaki dişler ve altınla lekelenmiş çatallı siyah bir dili açığa çıkardı. Bir süre için Sturm'ün kalbi göğsünde düğümlenmişti, çünkü bu canavarın saldırısına karşı koyamayacağını biliyordu. Sonra Cupelix'in ona gülümsediğini farketti.</p>

  <p class="p57">"Oh, tartışacak yaratıklar olmadan geçen onca yüzyıl ne kadar da sıkıcıydı! Bana ne kadar büyük bir mutluluk verdin!" Çene metalik çınlama sesiyle kapandı. "Ama gel şimdi, mızraklı süvari Huma'yı kesin duymuşsundur?"</p>

  <p class="p57">"Tabii ki."</p>

  <p class="p57">"Her türlü ejderhayla çok iyi anlaşırdı, öyle değil mi?"</p>

  <p class="p57">Tarihçiler öyle söylüyor. Sadece şunu söyleyebilirim ki, Huma cesur bir savaşçı ve büyük bir kahramandı, ama model alınacak bir şövalye değil."</p>

  <p class="p57">Cupelix bir kahkaha attı: bu tıpkı bir gong korosunu andırıyordu. "Dilediğini yap, o zaman! Bu kadar ürkütücü bir erdemin altını kazmaktan sorumlu olmak istemiyorum!" Cupelix bunu söyledikten sonra olduğu yerden zıpladı ve kanatlarını hızla çırparak obeliskin en üst noktasına uçtu.</p>

  <p class="p57">Sturm donanımlı masaya doğru yürüdü. Gnom'lar fırında pişirilmiş elmalar, domuz pastırması ve kestaneyle çeşnilendirilmiş güvercin, safranlı pirinç, balla tatlandırılmış tatlı soğanlar, geyik eti pirzolaları, kırmızı puding, yumurtalar, ekmekler, şerbet, şarap ve birayla karınlarını tıka basa dolduruyorlardı.</p>

  <p class="p57">Kitiara incinmiş kolunu sargıdan çıkartıp masanın üzerine koymuştu. Ceketinin bir omuzundan düşmesi ve içtiği biranın yanaklarını kızartması ona hafifmeşrep bir hava veriyordu. Gözleri Sturm'le buluştuğunda burnunu çekti ve ağzına salamura edilmiş bir yumurta attı.</p>

  <p class="p57">"Bir ziyafeti kaçırıyorsun," dedi yumurtayı yuttuktan sonra. Ergoth'un eski hükümdarları bile bu kadar lezzetli yemek yememişlerdir."</p>

  <p class="p57">"Neden yapıldığını merak ediyorum," dedi Sturm, sıcak ruloyu eline alıp sonra bulunduğu tepsiye düşürürken. "Kum mu? Zehirli mantarlar mı?"</p>

  <p class="p57">"Bazen inanılmayacak derecede yorucu oluyorsun," dedi Kitiara ve biradan kana kana içti. "Eğer ejderha bizi öldürmek isteseydi bunu zehrin inceliklerine başvurmadan yapabilirdi."</p>

  <p class="p57">"Aslında," dedi Cutwood, masanın üzerine eğildi ve ağzından her heceyle birlikte ekmek kırıntıları dökülüyorken, "tunç ejderhalar geleneksel olarak kötülükle işbirliği içinde değillerdir," dedi.</p>

  <p class="p57">"Bu yaratıktan korkmamız için bir neden yok mu?" diye sordu Sturm masanın geneline. Ejderhayı gizleyen karanlığa doğru başını kaldırdı ve sesini alçalttı. "Krynn'deki atalarımız dünyadan ejderhaları yok etmek için çok uzun seneler güç uğraşlar verdiler. Hepsi yanılıyor muydu?"</p>

  <p class="p57">"Buradaki durum tamamıyla farklı," dedi Stutts. "Lunitari bu ejderhanın vatanı. Bizim kötü durumumuzla oldukça yakından ilgilendi. Geçmişte yaşanan ve şimdi geçerliliği olmayan önyargılar yüzünden onun yardımını geri çeviremeyiz."</p>

  <p class="p57">"Bizden ne istiyor?"</p>

  <p class="p57">"Bize henüz söylemedi," diye itirafta bulundu Stutts. "Ama, ah, gitmemize izin vermeyecek."</p>

  <p class="p57">"Ne demek istiyorsun?" diye sordu Sturm sertçe.</p>

  <p class="p57">"Birdcall, Flash ve ben sizi aramaya gitmek istedik. Makinenin kontrolünü kısa sıçrayışlar yapmaya yeterli olacak kadar onarabildik, gerçekten, ama Cupelix bizim obeliskten çıkmamıza izin vermedi. Dışarısının güvenli olmadığını iddia etti ve hepinizi buraya getirmek için önemli adımlar attığını söyledi."</p>

  <p class="p57">"Peki, şimdi buradayız," dedi Kitiara, başka bir ızgara güvercine uzanarak. "Ve bir süre sonra yolumuza gideceğiz."</p>

  <p class="p57">"Gidecek miyiz?" diye sordu Sturm, boynunu tekrar obeliskin loş yüksekliğine bakmak için kaldırdı. "Şimdi hepimize birden sahip, gitmemize izin verecek mi?"</p>
</body>
</html>
