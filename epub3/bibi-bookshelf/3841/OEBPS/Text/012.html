<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p19"><span class="t17">- 3 -</span><span class="t18"><br /></span><span class="t18">Kesik Kafa</span></h3>

  <p class="p57"><span class="t19">S</span>elam, Kaptan Tirolan," dedi Sturm, parlak sabah güneşinde gözlerini kırpıyordu.</p>

  <p class="p57">"Selam, selam, Sturm Brightblade! Caer burnuna müthiş bir hızla çabucak ulaştık. İyi dinlendiniz mi?"</p>

  <p class="p57">"İyi sayılır. Neden limandan bu kadar uzağa demirledik?" diye sordu Sturm.</p>

  <p class="p57">Kade, kaptanına bol, başlıklı bir palto uzattı. "Bu şehrin halkı elflerden Zaradene'dekilerden de daha az hoşlanır. Adamlarımdan biri birazdan sizin için getirttiğim bir mavnayla burada olur," dedi Tirolan.</p>

  <p class="p57">"Kit'e geldiğimizi haber vereyim."</p>

  <p class="p57">Kamara kapısının kilidini kaldırıp içeriye girdiğinde Kitiara'nın uyandığını ve giyiniyor olduğunu gördü. Kırmızı ve mavi renkte güzel nakışlarla işlenmiş keten bir giysi geniş omuzlarında salınıyordu. Ata binmek için giydiği fitilli kadife pantolonunu, bol Ergothic<a id="a0"></a><a href="../Text/notes.html#a13"><span class="t21">{1}</span></a> tarzı bir pantolonla çoktan değiştirmişti. Sturm ona bakmaktan kendini alamıyordu.</p>

  <p class="p57">"Neredeyse hazırım," dedi kadın. "Şehir nasıl gözüküyor?"</p>

  <p class="p57">Sturm yutkundu ve, "Şehrin bir ya da iki mil dışındayız. Tirolan, Caergoth'daki elflere karşı olan tutumdan korkuyor. Keşif için kıyıya kürek çekerek çıkacak ve ben de onunla gidiyorum."</p>

  <p class="p57">"İyi." Kitiara kılıç kuşağını kaldırdı ve onu kalçalarının üzerine yerleştirdi. "Ben de hazırım."</p>

  <p class="p57">Dördü birlikte atları kütük ve halatların yardımıyla indirdi. Kade boyacı tahtasını tuttuğu sırada Tirolan, Sturm ve Kitiara kayığın içine indi. Yardımcı kaptan onları denizle buluşturdu ve Tirolan kürekleri çekmeye başladı.</p>

  <p class="p57">Bunaltıcı bir sabahtı, hiçbiri daha önce bu kadar sıcak görmemişti, sanki suyun üzerinde sıcak bir su buharı asılı duruyordu.</p>

  <p class="p57">Tirolan sisli kıyıya doğru kürek çekerken hiçkimse konuşmadı.&nbsp; Caergoth büyük bir limandı ve yaklaştıkça tekne sayısı artıyordu. İleri geri seferler yapan tek kişilik ufak kayıklar ve yassı tekneler, kotralar ve sandallar, balık, yengeç ve deniztarağı yüklüydü; daha büyük kayıklar büyük ticaret gemilerinden ana limana mallar taşıyorlardı.</p>

  <p class="p57">Tirolan kollarını yorulmaksızın öne ve arkaya sallıyor, büyük gemilerin arasından usta manevralarla geçiyordu. Kitiara, Ergothic kargo gemisinin dik tarafını görmek için boynunu kaldırdı. Yün kasketli dört denizci parmaklığın üzerinden eğilip Kitiara'yı ıslıkladılar.</p>

  <p class="p57">Kitiara neşeyle elini salladı ve Sturm'e, "Eğer her biriyle kılıçlarımız karşı karşıya gelseydi, ne kadar cesur olduklarını görebilirdim," dedi.</p>

  <p class="p57">Büyük gemilerin arasından kurtulduktan sonra üçü birden rıhtıma çekilmiş çok garip bir gemi farketti. Gemi büyük ve kare şeklindeydi, iki yanında da yük arabasının tekerleklerine benzeyen bir şey vardı. Kısa gemi direği çok kalındı ve direğin ucunda bir ateş yanıyor gibi gözüküyordu. Ayrıca çirkin gemiden pis bir duman yükseliyordu.</p>

  <p class="p57">"Dünya aşkına, bu nedir?" diye sordu Tirolan.</p>

  <p class="p57">Yaklaştıkça, ağır bir kordonun geminin sancak tarafına dolandığını gördüler. Geminin yanına bir mavna yanaşmıştı ve üzerinde de iki devasa tahta sandık vardı. Tirolan'ın filikası kadar büyük olan üçüncü bir sandık, yavaşça garip geminin güvertesine yükleniyordu.</p>

  <p class="p57">"Düşecek," dedi Tirolan. "İzleyin."</p>

  <p class="p57">Kordon sallandı ve böylece sandığın kargo ağına bağlı olduğunu ortaya çıkarttı. Küçük biçimlerin oluşturduğu topluluklar faydasızca sandığın ağırlığına karşı hareket edip durdu. Ağ sarktı, sandık bağlarından kurtuldu ve yüklü mavnayı sıyırıp geçerek suyun içine düştü. Bir grup küçük insan yüksek sesle bağırmaya başlayarak bir kenara yuvarlandı. Tirolan yüksek sesle güldü.</p>

  <p class="p57">"Bilmeliydim," dedi. "Gnom'lar."</p>

  <p class="p57">Sturm küçük insanları sadece yaygın rivayetlerden tanıyordu. Onlar tenekeci, garip aletlerin mucitleri ve bitmek tükenmek bilmeyen teorilerin tüccarlarıydılar. Büyüyü hor gören gnom'lar, Krynn'deki en gayretli teknolojistlerdi. Yüzyıllardır gnom'lar ve Solamniya Şövalyeleri, büyünün işleyişine güvenmemeye başladıklarından beri birbirlerine yardımcı olmaktaydılar.</p>

  <p class="p57">Tirolan, gnom gemisinin kıçı etrafında kürek çekti. Kitiara geminin kıçında, yan tarafında ve pruvasının altında bulunan bitmek bilmeyen harfleri işaret etti– bunlar geminin adını belirtiyordu. Kıçta bulunan yazı şöyle diyordu, <span class="t20">Hidrodinamik Bas</span><span class="t20">ı</span><span class="t20">nç ve Hafif Hava Buharla</span><span class="t20">ş</span><span class="t20">ma</span> <span class="t20">İ</span><span class="t20">lkesine Göre, Ünlü Mucit Polinom-Kesirleri-Uyurken-Söyleyen-Adam Taraf</span><span class="t20">ı</span><span class="t20">ndan</span> <span class="t20">İ</span><span class="t20">cat Edilmi</span><span class="t20">ş</span><span class="t20">, Di</span><span class="t20">ş</span><span class="t20">lilerin En Hünerli Sistemi Taraf</span><span class="t20">ı</span><span class="t20">ndan Kontrol Edilen</span> ve benzeri ifadelerle uzayıp gidiyordu.</p>

  <p class="p57">"Bir el atsak mı?" diye sordu Sturm.</p>

  <p class="p57">"Eğer ıslanmak istiyorsan," dedi Kitiara.</p>

  <p class="p57">Mavnada bulunan gnom'lar kendilerini denize düşürmekte başarılı olmuştu. Tirolan kürek çekmeye devam etti.</p>

  <p class="p57">"Sandıkta ne olduğunu merak ediyorum," dedi Sturm, gnom şamatasının yanından geçerken.</p>

  <p class="p57">"Kimbilir? Yeni bir makine, belki de elma çekirdekleri," dedi Tirolan. "İşte rıhtım."</p>

  <p class="p57">Elf kaptan küreklerini denizden çıkartırken filika da rıhtıma yanaşmıştı. Sturm borina halatını bir koç boynuzuna geçirdi ve üçü birlikte küçük merdivenden rıhtıma tırmandı.</p>

  <p class="p57">Rıhtımda kargoları boşaltmak veya yüklemek için kullanılan büyük bir kaya parçası ve halat takımı sayesinde atlarını kolayca rıhtıma, oradan da sahile çıkarttılar.</p>

  <p class="p57">"Şimdi nereye?" diye sordu Sturm.</p>

  <p class="p57">Bir sürü dükkan ve han rıhtımın üzerinde sıralanmıştı, onların arkasında büyük ambarlar bulunuyordu.</p>

  <p class="p57">"Sizi bilmiyorum arkadaşlar," dedi Kitiara etrafına bakarak, "ama ben açlıktan ölüyorum."</p>

  <p class="p57">"Bekleyemez misin?" diye sordu Sturm.</p>

  <p class="p17">"Neden bekleyeyim ki?" Kitiara kılıç kemerini düzeltip yürümeye başladı, atını da arkasından sürüklüyordu. Tirolan'la Sturm onu isteksizce takip etti.</p>

  <p class="p18">*&nbsp; *&nbsp; *&nbsp; *&nbsp; *</p>

  <p class="p57">Hiçbir belli nedeni olmaksızın Sert Kafa adında bir hanı seçti. Atını dışarı bağladı, kapıyı iterek açtı ve orada durarak odayı incelemeye başladı. Figürler loş boşluğun içinde kendi halinde kıpırdanıyordu. Garip, pis bir koku kapının dışına sürüklenmekteydi.</p>

  <p class="p57">"Ouh!" dedi Tirolan. "Bu insan kokusu değil."</p>

  <p class="p57">"Hadi, Kit, bu bize göre bir yer değil." Sturm, Kitiara'yı dirseğinden yakalayıp sürüklemek istemişti. Ama Kitiara bunu geri çevirerek kolunu kurtardı ve hanın içine girdi.</p>

  <p class="p57">"Çorak yollardan ve rahat gemilerden sıkıldım," dedi Kitiara. "Burası ilginç bir yer gibi gözüküyor."</p>

  <p class="p57">"Dikkatli ol," diye fısıldadı Sturm, Tirolan'ın sivri kulağına. "Kit iyi bir arkadaştır, ama aylardır Solace'da sürdüğü sakin hayat onu atılgan yaptı." Tirolan göz kırptı ve Kitiara'yı takip etti.</p>

  <p class="p57">Görünüşe göre Sert Kafa'da bir bar yoktu, içeride sadece masalar ve tezgahlar bulunuyordu. Kitiara odanın ortasına yakın bir masaya doğru caka satarak yürüdü ve ayaklarından birini iskemlenin arkasına attı.</p>

  <p class="p57">"Barmen!" diye bağırdı. Karanlığın içindeki kafalar ona doğru döndü. Sturm gölgelerin içinde parlayan bir çiftten fazla göz gördü. Bu gözler kırmızıydı, nalbandın fırınındaki kömürler gibi.</p>

  <p class="p57">Sturm ve Tirolan canları sıkkın bir şekilde oturdular. Bücür, sakar bir yaratık Kitiara'nın kolunun altında belirdi. Delik bir körük gibi hava üflüyordu ve verdiği her nefes şapşallığını dışa vuruyordu.</p>

  <p class="p57">"Uhh?" dedi sakar yaratık.</p>

  <p class="p57">"Bira," dedi Kitiara sertçe.</p>

  <p class="p57">"Uh-uh"</p>

  <p class="p57">"Bira!" dedi tekrar Kitiara sesini biraz daha yükselterek.</p>

  <p class="p57">Yaratık vücudunun üst kısmını olumsuz bir tavırla salladı.</p>

  <p class="p57">Kitiara masanın üzerine vurdu. "Hanın özel yemeğinden de getir," dedi.</p>

  <p class="p57">Bu sözler karşısında yaratık olumlu bir hırıltı çıkarttı. Hizmetçi güçlükle ilerlemeye başladı.</p>

  <p class="p57">"Çok çabuk!" diye bağırdı Kit ve yaratık elinden geldiği kadar hızla ilerlemeye başladı.</p>

  <p class="p57">Hanın gölgeleri içinden bir şey yükseldi. Sturm'den yarım baş uzun ve onun genişliğinin en az iki katıydı. Ayaklarını sürüyen azman, masalarına yaklaştı.</p>

  <p class="p57">"Burası size göre bir yer değil," dedi azman. Sesi derin ve boştu.</p>

  <p class="p57">"Bilmiyorum," dedi Kitiara kendinden emin bir şekilde, "bundan daha kötülerinde de bulunmuştum."</p>

  <p class="p57">"Burası size göre bir yer değil," diye tekrar etti azman.</p>

  <p class="p57">"Belki de gitmeliyiz," dedi Tirolan hızla. "Başka bir sürü han var." Elf kapıya doğru baktı, kapıyla aralarında olan mesafeyi hesaplıyordu.</p>

  <p class="p57">"Çoktan siparişimi verdim. Otur."</p>

  <p class="p57">Azman eğildi ve bir yemek tabağı kadar büyük olan dört parmaklı elini masanın üzerine koydu. Elleri kuru ve pulluydu. "Gidin, ya da sizi ben göndereyim!" dedi azman.</p>

  <p class="p57">Tirolan ayağa fırladı. "Sorun çıkartmaya gerek yok–"</p>

  <p class="p57">Yaratık diğer kolunu uzattı ve elfi göğsünden yakaladı. Tirolan geriye sendeledi. Kapüşonu başından düşerek elf özelliklerini ortaya çıkarttı. Odanın içinde ortak bir nefes alma sesi duyuldu. Bu kısık ses Sturm'ün ensesindeki tüyleri diken diken etmeye yetmişti.</p>

  <p class="p57">"Kurtrah!" dedi tehditkar yaratık.</p>

  <p class="p57">Sturm ve Kitiara düzgün ama hızlı bir şekilde ayağa kalktılar. Kılıçlar kılıflarından çekildi. Tirolan da kısa bir elf kılıcı çıkarttıktan sonra, üçü sırt sırta vererek birbirlerine yaklaştı.</p>

  <p class="p57">"Bizi neyin içine sürükledin?" diye sordu Sturm, kılıcını kendini koruyacak şekilde tutarken.</p>

  <p class="p57">"Sadece biraz eğlenmek istedim," diye karşılık verdi Kitiara. "Sorun nedir, Sturm? Sonsuza dek yaşamak mı istiyorsun?"</p>

  <p class="p57">Üç bacaklı bir tabure karanlığın içinden fırladı. Sturm onu kılıcıyla bir kenara savurdu. "Sonsuza kadar değil, ama birkaç sene daha fena olmazdı!"</p>

  <p class="p57">Karanlığın içinde bir yerde bir çelik parıldadı.</p>

  <p class="p57">"Kapıya doğru hareket edin," dedi Tirolan. "Burada savaşmamız gereken bu şeylerden epey var." Kilden bir maşrapa kirişte parçalandı ve parçaları üzerlerine düştü. "Ve onları çok zor görebiliyorum!"</p>

  <p class="p57">"Bir ya da iki mum olsaydı çok güzel olurdu," diye belirtti Kitiara.</p>

  <p class="p57">Gölgelerin içinden büyük bir figür Kitiara'ya doğru yönelmişti. Yaratık, Kitiara'nın ayası genişliğinde bir kılıç kullanıyordu, ama Kitiara vuruşunu savuşturarak geri çekildi ve sonra karanlığın içine daldı. Kitiara kılıcını ucunun ete saplandığını hissettiğinde ona saldıran da ulumaya başlamıştı.</p>

  <p class="p57">"Mum mu? Bundan daha iyisini yapabilirim!" dedi Tirolan.</p>

  <p class="p57">Kendi etrafında döndü ve kılıcını masalarının tam ortasına sapladı. Hızla Elf dilinde bir şarkı söylemeye başladı. Kılıcı kırmızı renkte parlamaya başladı.</p>

  <p class="p57">Bu sırada iki yaratık Sturm'e yaklaşıyordu. Şövalye onların çok ağır olan silahlarına vurdu; çok fazla ses çıkartıyor ama hiçbir şey beceremiyordu. "Tirolan, sana ihtiyacımız var!" diye bağırdı.</p>

  <p class="p57">Elf şarkı söylemeye devam etti. Kısa kılıcı şimdi neredeyse bembeyazdı. Masanın üzerinden dumanlar çıkıyordu. Bir süre sonra da masa alev aldı.</p>

  <p class="p57">Düşman ateşin ilk parlaklığıyla göze çarptı. Sekiz taneydiler, iri ve kaslı kertenkeleye benzeyen bu yaratıklar kalın pelerinler giymişlerdi. Işık onları sersemleştirmişti, bu yüzden birkaç adım geri çekildiler. Kitiara bir savaş çığlığı attı ve saldırdı. Uzun boylu düşmanının vuruşundan kurtulduktan sonra kılıcının sivri ucuyla yaratığın koluna vurdu. Büyük kılıç yere düşmüştü. Kitiara silahını iki elinin arasına aldı ve düşmanın göğsünün derinlerine dek sapladı. Yaratık öfke ve acı içinde öğürürken, pençeli elleriyle Kitiara'yı yakalamaya çalıştı. Kitiara toparlandı ve tekrar kılıcını sapladı. Yaratık bir kez daha inleyerek yüzüstü düştü.</p>

  <p class="p57">Sturm ise, iki yaratıkla savaşıyordu. Yanan masa odayı dumanla doldurduğundan dolayı yaratıklar güçlükle nefes alıyor ve sürekli geri çekiliyorlardı. Sturm'ün sağında bulunan Tirolan'ın durumu iyi değildi. Elf yeni soğumuş kılıcını eline almış olmasına</p>

  <p class="p57">rağmen kısa silah işe yaramaktan çok uzaktı. Sadece çeviklikteki becerileri onu parçalara ayrılmaktan koruyordu.</p>

  <p class="p57">Bir patlamanın ardından yaratıklar hanın kapısına üşüşüp, kapıyı paramparça ettiler. Alevler masanın ayaklarından çabucak yanmaya başlayan kuru zemine sıçradı.</p>

  <p class="p57">"Dışarı, dışarı!" diye bağırdı Sturm. Kitiara hâlâ kavga ediyordu, bu yüzden Sturm onu ancak yakasından çekerek dışarıya çıkarttı.</p>

  <p class="p57">"Siz gidin! Ben hallederim!" Kitiara, Sturm'e bir dirsek attı. Sturm bu vuruşu durdurarak Kitiara'yı sarstı.</p>

  <p class="p57">"Beni dinle! Burası senin gözlerinin önünde yanıyor! Dışarı çık!" diye bağırdı Sturm. Kitiara isteksizce razı oldu.</p>

  <p class="p57">Pencerelerden dalgalanan duman meraklı Caergoth'luları sokağa dökmüştü. Tirolan, Sturm ve Kitiara sokağa fırladı. Sturm olayları izleyen kalabalığa göz gezdirdi, ama garip kertenkele yaratıklar çoktan gitmişti.</p>

  <p class="p57">Üçlü birbirlerine yaslanıp ciğerlerine kaçan dumanı öksürdü. Sturm yavaş yavaş etraflarındaki kalabalığın sessizliğinin farkına vardı. Kafasını kaldırdığında hepsinin Tirolan'a baktığını farketti.</p>

  <p class="p57">"Elf," dedi biri, bunu söylerken sanki kelime lanetliymiş gibi vurgulamıştı.</p>

  <p class="p57">"Şehrimizi yakmaya çalışıyor," dedi bir diğeri.</p>

  <p class="p57">"Her zaman sorun yaratıyorlar,'* dedi üçüncüsü.</p>

  <p class="p57">"Gemiye geri dön," diye fısıldadı Sturm, Tirolan'a. "Ve arkanı kolla."</p>

  <p class="p57">Kitiara, Tirolan'a ücretini verdi, ama elf paranın sadece yarısını aldı. Elf denizci, Kitiara ve Sturm atlarına binerken gemisine doğru yola koyuldu. Sonra durdu, döndü, ve Kit'e mor renkte bir mücevher fırlattı. Bu araya sıkıştırdığı göz kırpması Kitiara'yı gülümsetmişti. "Bir hediye," söylediği tek şeydi. Ve üçlü ayrıldı.</p>
</body>
</html>
