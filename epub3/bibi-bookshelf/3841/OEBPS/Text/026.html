<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p24"><span class="t17">- 12 -</span><span class="t18"><br /></span><span class="t18">Gnom'lar</span><span class="t18">ı</span><span class="t18">m</span><span class="t18">ı</span><span class="t18">zdan Baz</span><span class="t18">ı</span><span class="t18">lar</span><span class="t18">ı</span> <span class="t18">Kay</span><span class="t18">ı</span><span class="t18">p</span></h3>

  <p class="p57"><span class="t19">G</span>nom'lar aşırı yemekten kaynaklanan bezginliklerini üzerlerinden atmış ve kampın etrafında sıçrayıp bağırmaya ve birbirlerine bir şeyler fırlatarak şakalaşmaya başlamışlardı. Bellcrank uzun bir tahta çivi bulmuş ve tepenin bir yerini onula işaretlemişti.</p>

  <p class="p57">"Kazacağımız yer burası," dedi.</p>

  <p class="p57">"Neden orası?" diye sordu Cutwood.</p>

  <p class="p57">"Neden olmasın?"</p>

  <p class="p57">"Zirveye gidip oradan aşağı bir şaft sürsek daha iyi olmaz mıydı?"</p>

  <p class="p57">"Eğer bir kuyu kazmak isteseydik belki, ama demir araştırması yapıyorsak değil," dedi Bellcrank. Jeolojik yer katmanı, sedimantasyon ve madencilere özgü perhiz gibi sadece belirli bir kesime hitap eden uzun bir tartışmadan sonra gnom'lar kazmak için tüm gerekenin iki küçük tahta kepçe olduğunu öğrenmişlerdi.</p>

  <p class="p57">"Bunlar kimin?" diye sordu Sighter.</p>

  <p class="p57">"Benim," dedi Fitter. "Biri fasulyeler, diğeri de kuru üzümler için."</p>

  <p class="p57">"El arabasında bir kürek yok mu?"</p>

  <p class="p57">"Hayır," dedi Roperig. "Tabii ki, eğer biraz demirimiz olsaydı kendi küreklerimizi yapabilirdik–"</p>

  <p class="p57">Cutwood ve Wingover onun bu önerisine karşılık ellerindeki pis çoraplarla üzerine koştular.</p>

  <p class="p57">"Eğer elimizdeki tek malzeme kepçelerse, kepçelerle kazmak zorundayız," dedi Bellcrank ve kepçeleri Cutwood ve Wingover'a uzattı.</p>

  <p class="p57">"Neden biz?" dedi Cutwood.</p>

  <p class="p57">"Neden olmasın?"</p>

  <p class="p57">"Bunu söylemeyi bırakmasını diliyorum," dedi Wingover. Giysi kollarını dirseklerinin üzerine sıvadı ve Bellcrank'ın çimenliğin üzerinde işaretlediği noktanın yanına eğildi. "Oh, kayalar," diye içini çekti.</p>

  <p class="p57">"Reorx'dan kayalara çarpmamızı dile," dedi Cutwood. "yoksa bütün gün kazmak zorunda kalacağız."</p>

  <p class="p57">Gnom'lar arkadaşları kazmaya başladığında etraflarında toplaştılar. Kırmızı lapa benzeri toprak kolayca kazılıyordu. Kazıcılar Sighter ve Rainspot'un yüzüne vurarak, dolu kepçeleri omuzlarının üstünden boşalttılar. Gnom'lar uygun bir inceleme noktasına geri çekildiler.</p>

  <p class="p57">Bellcrank eğildi ve eline Wingover'ın geriye fırlattığı topraktan bir avuç aldı. Toprak kuru ve süngersi değil, taneli ve nemliydi. "Hey," dedi Bellcrank. "Şuna bakın. Kum."</p>

  <p class="p57">Sturm ve Kitiara, Bellcrank'ın küçük yumruğu içinde sıktığı nemli kum topunu incelediler. Bu oldukça sıradan, kırmızı renkli bir kumdu.</p>

  <p class="p57">"Of! Oh, burada bir şey var," dedi Cutwood. Açılan tünelin içinden kısa ve kalın bir parça fırlattı. Parça bayırda bir süre yuvarlandıktan sonra durmuştu. Fitter onu eline aldı.</p>

  <p class="p57">"Cam gibi," dedi Sighter parçayı arkadaşının elinden kaparak–</p>

  <p class="p57">Çukurun içinden kumla birlikte daha fazla cam parçası çıktı. Wingover ve Cutwood yamaçta tüneli başları önde kazmaya devam etmekteydiler ve artık sadece ayakları görülebiliyordu. Sturm onlara kazmaya son vermelerini söyledi.</p>

  <p class="p57">"Kazmak faydasız;" dedi. "Burada hiçbir maden cevheri yok."</p>

  <p class="p57">"Korkarım ki Usta Brightblade'le aynı fikirdeyim," dedi Bellcrank. "Tepenin bütünü tıpkı bir kum yığını gibi."</p>

  <p class="p57">"Cam nereden geliyor?" diye sordu Kitiara.</p>

  <p class="p57">"Herhangi bir ısı kaynağı kumu cama çevirebilir. Şimşek, orman yangını, yanardağ."</p>

  <p class="p57">"Bu önemli değil," dedi Sturm. "Demir için kazdık ama cam bulduk. Soru şu, şimdi ne yapıyoruz?"</p>

  <p class="p57">"Araştırmaya devam?" dedi Fitter çekinerek.</p>

  <p class="p57">"Peki ya Stutts ve diğerleri ne olacak'" diye sordu Kitiara.</p>

  <p class="p57">"Hay salak kafam, arkadaşlarımızı tamamen unuttum," dedi Roperig. "Ne yapacağız?"</p>

  <p class="p57">Sturm, "Geri döneceğiz. Gemiye ulaşmadan önce güneş tekrar ortaya çıkacak ve biz de Stutts, Birdcall ve Falsh'ın yemeleri için biraz mızrak yontabiliriz. Hepimiz bir arada olduktan sonra, makineyi onarabiliriz–" Sturm, Kitiara'ya ağırbaşlılıkla baktı.</p>

  <p class="p57">"– Kitiara ve benim üzerimize giydiğimiz demirle, siz gnom'lar bizim silahlarımızı ve zırhlarımızı ihtiyacınız olan parçalar şeklinde dövebilirsiniz." Sturm'ün fikrini onaylayan konuşmalar gnom'lar arasında hızla dolaşmıştı.</p>

  <p class="p57">"Kılıcımı, zırhımı makine parçalarına dönüşmeleri için çekiçleteceğimi mi sanıyorsun? Kendimizi neyle savunacağız? Kepçeler ve fasulyelerle mi?" dedi Kitiara öfkeyle.</p>

  <p class="p57">"Şu ana kadar silahlarımızı sadece yabani otları kesmek için kullandık," dedi Sturm. "Bu bizim eve dönmek için tek şansımız olabilir."</p>

  <p class="p57">Kitiara kollarını kenetledi. "Bundan hoşlanmadım."</p>

  <p class="p57">"Ben de öyle, ama başka seçeneğimiz var mı? İyi bir şekilde silahlanıp burada terk edilmiş bir şekilde kalırız, ya da silahsız evimizin yolunda oluruz."</p>

  <p class="p57">"Güzel bir seçim değil," diye itiraf etmek zorunda kaldı Kitiara.</p>

  <p class="p57">"Kararını şimdi vermek zorunda değilsin. Neye karar verirsen ver, ilk önce gemiye geri dönmek zorundayız," dedi Sturm.</p>

  <p class="p17">Hiçkimse şövalyenin kararına itiraz etmemişti. Gnom'lar kampı kaldırmak için hazırlandılar. Toplanmaları da oldukça seri hareketlerle gerçekleşmişti. Her gnom el arabasının içine bir şey fırlatıvermişti sadece. Arada bir aynı eşyayı paylaşamadıkları da olmadı değil ve Rainspot'la ona yardım eden Cutwood, Fitter'ı da taşıyıp arabanın içine attılar. Sturm en küçük gnom'u eşyalar arasına gömülmeden çekip çıkartmak zorunda kaldı.</p>

  <p class="p18">*&nbsp; *&nbsp; *&nbsp; *&nbsp; *</p>

  <p class="p57">Açık bir gökyüzü ve az sayıda yıldızın altında kaşifler taşlardan oluşan ovaya doğru yol almaya başlamışlardı. Tepe dizilerini geride bıraktıklarında mavi-beyaz bir parlaklık gökyüzünü aydınlattı. On beş kilometrelik bir yürüyüş sonunda parıltının kaynağının Krynn dünyası olduğu anlaşılmıştı. Krynn, kırmızı aya ayak bastıklarından beri ilk kez görünüyordu. Grup durarak, gök mavisi rengindeki küreye hayranlık içinde bakmıştı.</p>

  <p class="p57">"Bulanık beyaz parçalar nedir?" diye sordu Kitiara.</p>

  <p class="p57">"Bulutlar," dedi Rainspot.</p>

  <p class="p57">"Ve mavi olan okyanus, kahverengi olan da kara?"</p>

  <p class="p57">"Kesinlikle haklısınız, bayan."</p>

  <p class="p57">Sturm grubun tamamından ayrı durarak, yurdu olan dünya üzerinde düşündü. Kitiara bir gözünü kapatarak ve Sighter'ın boyuna yetişmek için eğilerek, gnom'un küçük dürbününden dikkatlice baktı. İşi bittiğinde de Sturm'ün durduğu yere gitti.</p>

  <p class="p57">"Bakmak istemiyor musun?" diye sordu.</p>

  <p class="p57">Sturm uzamış sakallarını ve çenesini ovuşturarak, "Onu net bir şekilde görebiliyorum." Krynn'in beyaz ışığı şövalyenin yüzüğünde yansıyor ve parıldıyordu. Solamniya Şövalyeleri'nin amblemi olan Gül amblemi gözünü alıyordu.</p>

  <p class="p57">Dumanı içine çekmesiyle öksürmesi bir oldu. Yine mi! Görme gücü hiçbir uyarı yapmadan onu tekrar yakalamıştı. Sturm soğukkanlı olmak için çabaladı. Her zaman deneyimi tetikleyecek bir şey olmuştu– ilk önce ayın soğuk havası, sonra kurt kürkü pelerini ve şimdi de yüzüğünden yansıyan ışık. Solamniya mirasından kalan tek gerçek kalıntı. Bu, babasının değil annesinin yüzüğüydü ve Sturm onu küçük parmağına takıyordu.</p>

  <p class="p57">Arkasında yüksek, karanlık bir duvar belirmişti. Sturm duvarın gölgesinde duruyordu ve geceydi. Yaklaşık yirmi metre ötede bir ateş yanıyordu. Bir kalenin avlusundaymış gibiydi. Pelerinler içindeki iki adam ateşin yanında kamburumsu bir şekilde duruyorlardı. Bir diğeri de hareket etmeden yerde yatıyordu.</p>

  <p class="p57">Sturm daha yakına gelmiş ve uzun boylu adamın babası olduğunu görmüştü. Kalbi deli gibi çarpıyordu. On üç yıl sonra ilk defa elini Angriff Brightblade'e uzattı. Yaşlı savaşçı başını kaldırarak Sturm'ün tam sağına baktı.</p>

  <p class="p57">Beni göremiyorlar, diye düşündü Sturm. Kendini gösterebilmesinin bir yolu var mıydı?</p>

  <p class="p57">"Buraya gelmemeliydik, efendim," dedi diğer ayakta duran adam. "Bu tehlikeli!"</p>

  <p class="p57">"Düşmanlarımızın bizi en son arayacakları yer yağmalanmış vaziyetteki kalem," diye karşılık verdi Lord Brightblade. "Bu arada, Marbred'i rüzgardan korumalıyız. Ateş göğsüne yerleşti."</p>

  <p class="p57"><span class="t20">Baba!</span> Sturm bağırmaya çalıştı. Onu duyamıyorlardı bile.</p>

  <p class="p57">Lord Brightblade yerde yatan adamın yanına çömeldi. Nefesi sakalının üzerinde donmuştu, soğuk onu da tıpkı Marbred'inki gibi beyazlaştırmıştı.</p>

  <p class="p57">"Kendini nasıl hissediyorsun, eski dostum?" diye sordu Sturm'ün babası.</p>

  <p class="p57">Marbred hırıltıyla soludu, "Her türlü görev için hazırım lordum."</p>

  <p class="p57">Angriff eski uşağının kolunu sıkarak ayağa kalktı ve sırtını hasta adama döndü.</p>

  <p class="p57">"Geceyi çıkaramayabilir," dedi. "Yarın orada yalnızca sen ve ben olabiliriz."</p>

  <p class="p57">"Ne yapacağız, lordum?"</p>

  <p class="p57">Lord Brightblade geniş omuzları üzerinden sarkan pelerin parçaları ve örtülerin altına doğru uzandı. Kemerini çözdü ve kılıcıyla kınını çıkarttı.</p>

  <p class="p57">"İlk atalarım tarafından dövülmüş ve yüzyıllar boyunca onurla taşınmış bu kılıcın düşmanlarımın eline geçmesine izin vermeyeceğim."</p>

  <p class="p57">Bren, Lord Brightblade'in bileğini yakalamıştı. "Lordum– bunu yapamazsınız– onu yok edemezsiniz!"</p>

  <p class="p57">Angriff kılıcı kınından on beş santim kadar çıkartmıştı. Ateşin alevleri cilalanmış kılıcın üzerinde parlarken, "Hayır," dedi, "oğlum yaşadığı müddetçe, Brightblade soyu devam edecek. Kılıcım ve zırhım onun olacak."</p>

  <p class="p57">Sturm kalbinin yerinden çıkacağını hissetti. Sonra gördüğü sahneden kaynaklanan acı, garip bir mutluluğa dönüştü. Sturm'ün vücuduna yerleşti ve şövalye kendini hayalin içinde tutmaya çalışsa da görüntü ortadan kayboldu. Ateş, adamlar, babası ve Brightblade'lerin kılıcının görüntüsü dalgalanmış ve gözden kaybolmuştu. Sturm'ün parmakları o hayali yakalamaya çalışırken sımsıkı bir yumruk haline gelmişti. Sturm kendini Kitiara'nın kürk paltosunun kenarını sıkıca tutarken buldu.</p>

  <p class="p57">"İyiyim," dedi Sturm. Kalbi yavaşça normal ritmine geri dönüyordu.</p>

  <p class="p57">"Bu zaman içinde oldukça sessizdin," dedi Kitiara. "Sanki Solace'da bir tiyatro oyununu izliyormuş gibi boşluğa bakıyordun."</p>

  <p class="p57">"Bir şekilde öyleydim." Sturm babasının gece nöbetini anlattı. "Şimdiki zaman ya da az önceki geçmiş olmalı," dedi. "Kale harabe şeklindeydi, ama babam çok yaşlı gözükmüyordu– ellili yaşlarında olabilir. Sakalı grileşmemişti. Yaşıyor olmalı!"</p>

  <p class="p57">Sturm sırtüstü yattığını ve hareket ettiğini farketti. Hızla doğruldu, neredeyse gnom'ların el arabasından düşecekti. "Buraya nasıl geldim?" diye sordu.</p>

  <p class="p57">"Seni ben koydum. Tek başına yapacak gibi gözükmüyordun," dedi Kitiara.</p>

  <p class="p57">"Beni kaldırdın mı?"</p>

  <p class="p57">"Tek elle," dedi Wingover.</p>

  <p class="p57">Sturm aşağı baktı. Sighter hariç bütün gnom'lar el arabasını itiyordu. Birden yoldaşlarında bu derece yük olmaktan utanarak, arabadan atladı. Kitiara da arabadan indi.</p>

  <p class="p57">"Ne kadardır kendimde değildim?" diye sordu Sturm.</p>

  <p class="p57">"En azından bir saat," dedi Sighter, yıldızlara bakarak. "Hayallerin devam ediyor, değil mi?"</p>

  <p class="p57">"Evet, ama sanırım ben geçmişe ait birş eyler hatırladığımda tetikleniyorlar," dedi Sturm. "Eğer şimdiki zamana konsantre olursam belki bunun gibi olaylardan sakınabilirim."</p>

  <p class="p57">"Sturm doğaüstü şeyleri onaylamaz," diye bir açıklamada bulundu Kitiara gnom'lara. "Bu şövalyelik yasasının bir parçası."</p>

  <p class="p57">Şimdi Krynn başlarının üzerinde ve oldukça yüksekteydi, etraflarındaki arazi sanki gündüzmüşcesine aydınlıktı. Parlak ışık altında hiçbir bitki büyümemişti, gezegenin berrak ışığı altında hepsi soğuk ve cansızdı.</p>

  <p class="p57">Sighter arkadaşlarını başka uzunca bir tartışmaya sürüklerken, Kitiara ve Sturm el arabasının arkasında yürüyordu, bu yüzden kimse ön tekerlekler içine girene kadar hendeği göremedi. Önde duran Cutwood, Fitter ve Rainspot yüzüstü düştüler. Roperig, Rainspot ve Bellcrank ağzına kadar yüklü el arabasını baş aşağı düşmemesi için sıkıca tutarken, Kitiara ve Sturm da öne atılıp arabayı dengelemişlerdi.</p>

  <p class="p57">"Bırakın aşağı yuvarlansın," dedi Kitiara. "Bırakın gitsin."</p>

  <p class="p57">Rainspot ve Bellcrank geriye adım atmıştı, ama Roperig duraksamıştı. El arabası hendeğin kenarından etrafında koşturan insanlarla birlikte geri tepti ve Roperig çekme koluna karşı acı içinde sıçradı.</p>

  <p class="p57">"Senin neyin var?" dedi Bellcrank, el arabası durduğunda. "Neden gitmesine izin vermedin?"</p>

  <p class="p57">"Ya– yapamam," diye sızlandı Roperig. "Ellerim yapıştı!"</p>

  <p class="p57">Ayakları çamurun içinde yuvarlandığında ceplerinden tozlar ve düğmeler dökülmüştü. Kısa ve kalın parmakları el arabasının çekme koluna sımsıkı kenetlenmişti. Rainspot arkadaşının parmaklarını kurtarmaya çalıştı.</p>

  <p class="p57">"Uf, uf!" diye bağırdı Roperig. "Parmaklarımı koparıyorsun!"</p>

  <p class="p57">"Mız mız bir çocuk olma," dedi Sighter.</p>

  <p class="p57">"Cutwood, sen kolun bu tarafına tutkal mı sürdün?" diye sordu Rainspot.</p>

  <p class="p57">"Tabii ki, hayır. Dişli Çarklar aşkına, bunu ona söylemeden böyle bir şey yapar mıyım!" Cutwood'un kutsal kelime Dişli Çarklar'ı içeren yalvarması doğruyu söylediğini ortaya çıkartmıştı.</p>

  <p class="p57">"Hmm." Kitiara parmaklarını arabanın tekerleklerine vurdu. "Belki bu da çılgın Lunitari büyüsünün bir parçasıdır."</p>

  <p class="p57">"Sen sonsuza kadar bu el arabasına yapışık kalacağımı mı söylemek istiyorsun?"</p>

  <p class="p57">"Üzülme, usta. Bu kolu kesebilirim," dedi Fitter. Patronunun sırtına onu teselli etmek için hafifçe vurdu.</p>

  <p class="p57">"Saçma," dedi Bellcrank. "Eğer Usta Brightblade bana bıçağını verirse, senin parmaklarını anında kazırım."</p>

  <p class="p57">Roperig beyazladı. "Bunu yapmayacaksın!"</p>

  <p class="p57">"O zaman parmaklarının arasını çok dikkatle kesebiliriz.</p>

  <p class="p57">"Hiçkimse ne bir kesme ne de kazıma yapacak," dedi Kitiara. "Eğer bu yapışma benim gücüm ve Sturm'ün hayalleriyle ilgili bir şeyse, o zaman arkadaşınızın parmaklarını kesmeden önce onun hakkında oturup düşünmek zorundasınız."</p>

  <p class="p57">"Oldukça haklı," dedi Sighter. "Şimdi, yaptığımız işlerle ilgili yetenekler kazanmamız bir rastlantıdan başka bir şey olamaz mı?"</p>

  <p class="p57">"Rainspot yağmur yağdırıyor, Bayan Kitiara bir savaşçı olarak güçleniyor– ve iplerle düğümlerin ustası olan Roperig kendini kendi elleriyle bağlanmış bir şekilde buluyor. Bu güç algılanan bir şey olmasına rağmen güçlü, güç bizim doğal yeteneklerimizi abartıyor."</p>

  <p class="p57">"Roperig eğer isterse muhtemelen kendini kurtarabilir," dedi Kitiara. "Tıpkı Rainspot'un yağmur istemesi gibi."</p>

  <p class="p57">"Yapmak istediğim tek şey hendeğin içine kaydığımızda sapı sıkıca tutmaktı," dedi Roperig asık suratla.</p>

  <p class="p57">Roperig gözlerini sımsıkı kapattı ve dileğini diledi.</p>

  <p class="p57">"Daha güçlü! Konsantre ol!" diye onu tetikledi Sighter. Cutwood büyütücü gözlüğünü çıkartarak Roperig'ın yapışmış ellerine dikkatle baktı. O esnada acı sesleri içinde Roperig'in elleri yavaşça el arabasının üzerinden kurtulmuştu.</p>

  <p class="p17">"Uf, uf!" diye sızlandı Roperig, ellerini sallayarak. "Canımı acıtıyor!"</p>

  <p class="p18">*&nbsp; *&nbsp; *&nbsp; *&nbsp; *</p>

  <p class="p57">El arabası küçük vadinin üzerine çekilmişti. Gnom'lar elden ele bir su şişesi dolaştırdılar. Sırası gelen Fitter şişeyi Kitiara'ya uzatmıştı. Kitiara suyu doya doya içtikten sonra Sturm'e verdi. Sturm şişeyi uzun süre yere bakarak elinde tuttu. "Şimdi ne oldu?" dedi şişeyi geri alarak.</p>

  <p class="p57">"Büyü beni endişelendiriyor. Onu bir şekilde reddedemiyor muyuz, geri veremiyor muyuz?"</p>

  <p class="p57">Kitiara şişenin tıpasını takarken, "Bunu neden yapmalıyız ki? Buna alışmak zorundayız, etkilerini kontrol etmeyi öğrenmeliyiz," dedi ve yumruğunu sıktı. İçindeki gücü hissedebiliyordu, tıpkı damarlarında dolaşan tatlı bir şarap gibi. Gücün tadı sarhoş ediciydi. Sturm'ün gözlerine baktı. "Eğer Krynn'e beş parasız, silahsız ve zırhsız döneceksek, bari güçlerimiz bizde kalmış olur."</p>

  <p class="p57">"Bu doğru değil," dedi Sturm dik başlılıkla.</p>

  <p class="p57">"Doğru mu? Önemli olan tek doğru bu!" Kitiara hiddetle su şişesini sıkarken şişe patlamıştı.</p>

  <p class="p57">Küçük Fitter parlak camlara bakmak için öne doğru eğildi. "Şişeyi kırdınız, bayan," dedi. "Bir yeriniz kesildi mi?"</p>

  <p class="p17">Kitiara gnom'a zarar görmemiş elini gösterdi. "Ben içinde olmadan da burada birçok şey kırılabilir," dedi öfkeyle.</p>

  <p class="p18">*&nbsp; *&nbsp; *&nbsp; *&nbsp; *</p>

  <p class="p57">Krynn'in güneydoğudaki ufuk hattına yerleştiği sırada kaşifler Bulutların Efendisi'ne giden yolun yarısından daha uzaktaydılar. Önlerinde düz zemin, kayalar ve kırmızı topraktan başka bir şey yoktu. İlerlemeye devam ederken, insanlar gnom'lardan ayrı ve sessizdi, gnom'lar ise bir kez daha gevezelik etmeye başlamışlardı.</p>

  <p class="p57">Uçan geminin pilotu giderek daha yavaş yürümeye başlamış ve en sonunda da durmuştu.</p>

  <p class="p57">"Haydi yürü, delikanlı," dedi Sighter, Wingover'ı sırtından iterek. "Arkada kalmak istemiyorsun, değil mi?"</p>

  <p class="p57">"Gitmiş," dedi Wingover.</p>

  <p class="p57">"Ne gitmiş?"</p>

  <p class="p57">"Gemi. Bulutların Efendisi."</p>

  <p class="p57">"Sen tamamıyla aklını kaçırmışsın. Gemiden yaklaşık on üç kilometre uzaktayız, onu buradan nasıl görebilirsin?"</p>

  <p class="p57">"Bilmiyorum, ama lekeyi çok net görebiliyorum," dedi Wingover. Uzağa şaşı baktı. "Yerde büyük bir tekerlek izi, birkaç kayma işareti ve birkaç kırık sandık var, ama gemi gitmiş."</p>

  <p class="p57">Sturm ve Kitiara uzağı gören gnom'un yanına geldi. "Emin misin, Wingover?" diye sordu Sturm.</p>

  <p class="p57">"Gitmiş," diye yineledi gnom.</p>

  <p class="p57">Sighter ve diğer gnom'lar oldukça şüpheciydi, ama Sturm onlara adımlarını hızlandırmalarını emretti. Kilometreler hızla katedildi ve Wingover hâlâ uçan geminin indiği yerde olmadığı konusunda ısrar ediyordu. Gnom gemiden geride kalanları tarif ederken, sözlerindeki kesinlik grubu irkiltmişti. Gemiye ulaşmaya yaklaşık iki kilometre kala, Kitiara daha fazla dayanamadı. Koşmaya başladı ve grubu arkada bıraktı.</p>

  <p class="p57">Sturm ve gnom'lar hantalca yürümeye devam ettiler. Az sonra Kitiara koşarak geri gelmişti. "Wingover haklı," dedi. "Bulutların Efendisi gitmiş."</p>

  <p class="p57">Gnom'lar hemen Wingover'ın etrafını kuşattılar ve gnom'un yüzünü dürtüp, göz kapaklarını çekmeye başladılar. Gnom pilot, arkadaşlarını rahatsız edici parmaklarını ancak tokatlayabilmişti. Arkadaşları Kitiara'nın getirdiği haberi tamamıyla unutup, Wingover'ın dikkate değer görüş yeteneğini keşfetmeye çalıştılar.</p>

  <p class="p57">"Bu Lunitari'nin büyüsü," dedi Wingover. "Beni yalnız bırakın!"</p>

  <p class="p57">"Stutts ve yanındakiler gemiyi onarıp, uçup gitmiş olabilirler mi?" diye sordu Sturm.</p>

  <p class="p57">Kitiara üzerindeki kürk paltoyu gevşeterek soğuk havanın içine girmesini sağladı. "Her yerde izler var– küçük yuvarlak izler– sanırım gemi taşınmış.</p>

  <p class="p57">"Taşınmış mı?" dedi Fitter korku ve merak içinde.</p>

  <p class="p57">"O geminin ağırlığının ne kadar olduğunu biliyor musun?" dedi Sighter.</p>

  <p class="p57">Kitiara çenesini kaldırdı ve cevap verdi. "Boşver Dağı'ndan daha ağır olsa bile hiç umurumda değil. Biri ya da bir şey onu kaldırmış ve taşımış,"</p>

  <p class="p57">"O zaman çok güçlüler ya da çok fazlalar," dedi Sturm.</p>

  <p class="p57">"Ya da her ikisi de," dedi Kitiara yüzünü ekşiterek.</p>
</body>
</html>
