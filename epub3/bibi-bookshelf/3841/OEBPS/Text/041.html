<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p24"><span class="t17">- 25 -</span><span class="t18"><br /></span><span class="t18">Gnom Planlar</span><span class="t18">ı</span></h3>

  <p class="p57"><span class="t19">G</span>nom'lar iki gruba ayrılmıştı. Stutts, Flash, Wingover, Sighter ve Birdcall'dan oluşan birinci grup obeliskin duvarlarını yarma problemi üzerine çalışacaktı. Diğer dört gnom ise, Cupelix, Bulutların Efendisi, Sturm ve Kitiara'yı da kapsayan bir formülle kulenin içindekilerin güvenle dışarı çıkarılması görevini üstlenmişti.</p>

  <p class="p57">Micone'ler gecenin yarısında geri döndüler ve ejderhanın verdiği emirle, birkaç gün önce yaptıkları toprak seti alçalttılar. Elliden fazla güçlü dev karınca birden çalıştığı için, obeliskin etrafındaki alan bir süre sonra tekrar düz ve yürünebilir olmuştu. Kitiara ve Yarma Grubu (kendilerine bu adı vermişlerdi) yapıyı incelemek için dışarı çıkmıştı.</p>

  <p class="p57">"Toprak seviyesindeki duvarlar en az üç metre kalınlığında," diye belirtti Stutts, hesaplamalarını okuyarak. "En iyi çelik kazmalar ve çapalarla bu bütün kayayı parçalamak günler, günler alacaktır."</p>

  <p class="p57">"Ve bunun ötesinde," dedi Sighter, "benim taş analizim çok sert olduğunu gösteriyor, aslına bakılırsa mermerden de sert. Cilalanmış."</p>

  <p class="p57">"Cilalanmış mı? Hmm." Kitiara obeliskin yüksek doruğuna baktı. Titreyen kırmızı bir aura tepede duruyordu. Gnom'lara güneş doğduğunda gördükleri zorlukları hatırlattı. "Bütün bu enerji taşı</p>

  <p class="p57">sertleştirmiş olmalı," dedi.</p>

  <p class="p57">Stutts soğuk taşa dokunmak için elini uzattı. Geniş yolların arasında kırmızı mermerden de soğuk, parlak siyah bir şerit vardı. "Metal," diye derin derin düşündü gnom. "Harç için metal."</p>

  <p class="p57">"Gerçekten mi?" dedi Flash. "Bu ne tür bir metal?"</p>

  <p class="p57">Stutts on beş santim kalınlığındaki şeridi baş parmağıyla kazıdı. Şerit renk vermedi, "yumuşak," dedi. "Kurşun, belki?"</p>

  <p class="p57">Sighter ve Birdcall da harcı inceledi. Birdcall metalin gerçekten kurşun olduğunu bir cıvıltıyla doğrulamıştı.</p>

  <p class="p57">"Çok dayanıklı," dedi Wingover, duvara vurarak.</p>

  <p class="p57">"Bir fikrim var," dedi Kitiara. Gnom'lar, Kitiara'ya sanki boynunun üzerinden başka bir kafa daha çıkartıyormuş gibi bakmışlardı. "Evet, var. İşte: birçok kale duvarının şehri kuşatan ordular tarafından yıkıldığını gördüm, ve bu duvarlar genellikle, bunun kadar sert olmasalar da, bunun kadar kalınlardı. Kuşatanlar bu duvarları temellerinin altından tüneller açarak ve duvarın altını kazarak yıkmışlardı."</p>

  <p class="p57">Yarma Grubu'ndaki yüzlerde şaşkınlık ifadesi belirdi. "Ama, bu çok kolay," dedi Stutts.</p>

  <p class="p57">"Neden bunu düşünmedik?" diye sordu Flash.</p>

  <p class="p57">"Tek yapmamız gereken kumun içini kazmak!" dedi Wingover.</p>

  <p class="p57">Dizlerinin ve kırmızı toprağın üzerine çöktüler. Kitiara başını salladı, ve gemiye geri dönmek için içeriye girdi. Sturm ayağa kalkmıştı. Cutwood'un onun için tasarladığı koltuk değneğine dayanıyordu. Yapılan hazırlıklara kayıtsızdı, ama gnom'ların ne yapmaya karar verdiklerini sordu.</p>

  <p class="p57">"Şimdi kazıyoruz," dedi Kitiara. Aletlerin bulunduğu yerden uzun bir çubuk aldı ve çılgın kazıcıların yanına döndü. Sturm de arkasından topallayarak geldi.</p>

  <p class="p57">Gnom'lar çok kısa bir zamanda kendi boylarından daha derin bir çukur kazmışlardı. Obelisk hiçbir değişiklik göstermiyordu, daha fazla büyük kurşunlu mermer yapıya katılmıştı. Kitiara gnom'ları çukurdan çıkarttı ve demir çubuğu taşa vurdu.</p>

  <p class="p57">"Bekle," dedi Wingover, "o katı–"</p>

  <p class="p57">Kitiara çubuğu derin bir kavisle çekti ve temele bütün gücüyle yeniden vurdu. Büyük bir ağaç dalının kırılmasını andıran bir çatırdı duyuldu ve bir parça mermer yerinden fırladı. Mermer Sturm'ün ayağına çarpıp durmuştu, bu taş bir gülden düşen yaprağı andırıyordu. Sturm onu yerden almak için beceriksizce çabaladı.</p>

  <p class="p57">"Çubuğa bakın!" dedi Flash.</p>

  <p class="p57">Kitiara iki santim kalınlığındaki çubuğu havaya kaldırdı.</p>

  <p class="p57">Çubuğun düz ucu vuruştan kabarmış, ve çubuğun bütünü zarif bir şekilde bükülmüştü. Kitiara çubuğu dizinin üzerine koydu ve onu düzleştirmeye çalıştı, ama sadece onu diğer tarafa bükmekte başarılı oldu. Nefretle çubuğu fırlattı.</p>

  <p class="p57">"Sana söylemeye çalıştım," dedi Wingover, Kitiara çukurdan yukarı tırmanırken, "Kulenin temeli mağaraların tavanının üzerinde duruyor. Sert taş."</p>

  <p class="p57">"İçinde delikler var," dedi Sighter. "Micone'lerin delikleri. Biz kendimiz yumurta odasını görmek için onların içinden geçtik."</p>

  <p class="p57">"Altını kazmak işe yaramayacak," dedi Stutts üzüntüyle. "Temelin içini kazamayız."</p>

  <p class="p57">Kitiara çukurdan çıkarak ellerini ve dizliklerini temizledi. Nefesi gecenin havasında beyaz gözüküyordu. "Artık iş siz gnom'lara kalmış durumda."</p>

  <p class="p57">Küçük adamlar birkaç dakika birbirlerine baktılar ve hızlı ve komik konuşmalarına başladılar. Sonunda, Stutts başını kaldırdı ve, "Diğer arkadaşlarımızla da görüşmek zorundayız," dedi.</p>

  <p class="p57">"Bir planınız var mı?" diye sordu Sturm.</p>

  <p class="p57">"Bir planın temelleri var, ama içerideki arkadaşlarımızın zekalarına da ihtiyacımız var." Gnom'lar içeri girmek için onun yanından ayrılmışlardı.</p>

  <p class="p57">Sturm çubuğu topuklarının arasında döndürerek, "Bu kadar büyük bir gücü kontrol etmek zor, öyle değil mi?" Kitiara cevap vermeyince de konuşmasına devam etti. "Gittikçe daha da mı güçleniyorsun, Kit? Dünya camdan yapılmış gibi davranmanın nedeni bu mu?"</p>

  <p class="p17">Kitiara demir çubuğu yerden aldı, onu tek eliyle tuttu ve çubuğu bükerek, dümdüz yaptı– hem de sadece başparmağını kullanarak! Çubuğu yere attı ve, "Görmek istediğin şey bu muydu?" dedi.</p>

  <p class="p18">*&nbsp; *&nbsp; *&nbsp; *&nbsp; *</p>

  <p class="p57">Cupelix alçaktaki tüneğine, Sturm ve Kitiara da sandıkların üzerine oturmuşlardı. Gnom'lar onlara bakacak şekilde bir sıranın üzerine dizilmişlerdi. Cutwood üzeri bol bir bezle örtülmüş bir ressam sehpası kurmuştu. Stutts bu sehpanın yanında elinde uzun sivri bir sopayla duruyordu.</p>

  <p class="p57">"Bayan, bay ve hayvan," diye söze başladı. Ejderhanın fırtınayı andıran nefesi Stutts'ın sakalını omuzu üzerine uçurmuştu. "Bayan, bay ve ejderha," dedi Stutts düzelterek, "size Obeliskten Kaçma Matkabı'nı takdim edebilir miyim?" Bezi kaldırdı ve ressam sehpasının üzerindeki büyük parşömen sayfayı ortaya çıkardı. Kahverengi mürekkeple çizilmiş fantastik görünümlü bir alet resmi karşılarına çıkmıştı. Büyük kereste çerçevesiyle desteklenmiş alet helezonik bir matkaptı, marangozların delik açmalarına yarayan matkapların büyültülmüş bir versiyonuydu. Parşömenin üzerindeki figürlere göre, uç kendi başına dört buçuk metre genişliğindeydi. Bu genişliğin Cupelix'in içinden geçebilmesi için en uygun çap olduğunu belirti Stutts.</p>

  <p class="p57">"Çok zekice," dedi ejderha, gnom'lara özgü buluşa gizlemediği bir kuşkuyla bakarak. "Nasıl çalışıyor?"</p>

  <p class="p57">"Bu garip kolla, işte." Gnom çizimin üzerine hafifçe vurmuştu. "On birimiz de kolu destekleyeceğiz. En iyi tahminlerimize göre altmış yedi saatlik bir çalışmayla matkap duvarı delecek."</p>

  <p class="p57">"Bu neredeyse üç gün!" dedi Kitiara.</p>

  <p class="p57">"Lunıtari"de sadece iki gün ve gece," dedi Sighter.</p>

  <p class="p57">"Bunu boşverin," dedi Sturm. "Ucu yapmak için gerekli olan çeliği nereden bulacaksınız? Çerçeve için gerekli olan kereste nereden gelecek?"</p>

  <p class="p57">"Ah," dedi Cutwood. "Uçtaki bıçaklar ve basınçlı yerler dışında, Obeliskten Kaçma Matkabı tahtadan yapılacak."</p>

  <p class="p57">"Ne tahtası?"</p>

  <p class="p57">"Hmm. Bulutların Efendisi'nin gövdesindeki."</p>

  <p class="p57">"Ha!" dedi Kitiara. Başını elleri içinde düşürerek. Sturm ise derin bir 'of çekti.</p>

  <p class="p57">"Eğer uçan gemiyi sökerseniz, eve nasıl döneceğiz?" dedi Sturm, elinden gelen bütün sabrı toplayarak.</p>

  <p class="p57">Gnom'lar birbirlerine baktılar, şaşırmışlardı. Fitter belli belirsiz, ejderha dışarı çıkınca geminin parçalarını tekrar yerine koşmaktan bahsetti.</p>

  <p class="p57">"Hayır!" dedi Kitiara. "Hiçbir zaman keresteleri bir gemi olarak tekrar geri döndüremezsiniz! Siz yoldaşlar daha iyisini yapmalısınız!"</p>

  <p class="p57">"Endişelenecek bir şey yok!" diye konuşmaya katıldı Stutts. Obeliskten Kaçma Matkabının ayrıntılı çiziminin bulunduğu parşömeni söktü. Altından başka bir tasarım çıktı. "Bu, söylemekten gurur duyarım ki, Obeliskin Kemerli Antresini Genişletici," dedi. "Antrenin doğal bir giriş noktası olmasından yola çıkarak, bu alternatif şemayı oluşturduk. Bu vida krikoları–" İbre tekrar şemanın üzerine kondu, "–antreye yerleştirilecek. Ters çevrilmiş kopçalarla buradan, buradan ve buradan sıklaştırılacak, mahmuzlar ayrılmaya zorlanacak, kapı da genişleyerek açılacak."</p>

  <p class="p57">Obeliskin Kemerli Antresini Genişletici fikrini çürütmek Sturm ve Kitiara'nın bir dakikasını almıştı. Bunun gerekçesi de aynıydı: malzeme yetersizliği. Bulutların Efendisi ve tayfasının yanlarında getirdiklerinden başka elde edilecek ne tahta ne de metal vardı.</p>

  <p class="p57">"Umutsuz gibi gözüküyor," dedi ejderha içini çekerek.</p>

  <p class="p57">"Asla!" dedi Wingover. Yüzündeki sargıları çıkardı, böylece herkes onun gözlerini görebildi. Gözleri tamamen simsiyah olmuştu. Wingover onları elleriyle gölgeledi, ama bunun pek faydası yoktu.</p>

  <p class="p57">"Bana ne olduğunu görüyorsunuz," dedi Wingover. "Artık bir şeyin gözüme batmasını engelleyemiyorum. Yüzüstü uyumak zorundayım, o zaman da ayın aşağı inen bütün katmanlarını sayıyorum." Wingover başparmağıyla yanında duran Cutwood'u işaret etti, "Dostum sürtünen her kum tanesinin sesini duyuyor. Roperig'in elleri neredeyse birbirlerine mühürlendi, öyle değil mi, Roperig? Rainspot'un giysileri sürekli yağan yağmurdan çürümek üzere. Hepimizin sorunları var, ama bu problemi çözmeden buradan gitmeyeceğiz."</p>

  <p class="p57">Sturm bu sözleri dikkatle dinlemişti. "Hazır hediyelerimiz hakkında konuşurken, size şunu göstermeme izin verin," dedi. Ba cağındaki sargıyı çözdü. İki gece ve bir gün önce çirkin ve açık olan yaranın yerinde şimdi pürüzsüz, yarasız bir cilt vardı.</p>

  <p class="p57">"Ağaçları yürüten ve savaştıran büyü benim yaramı iyileştirdi. Bunun yapılmasını istemedim, ama bu beni bir şey konusunda ikna etti. Burası ölümlülere göre bir yer değil. Sadece bu sebepten dolayı ejderhaya yardımımı sunacağım. Lunitari'de daha ne kadar uzun kalırsak, büyü bizi o kadar etkileyecek. Arkadaşlarım sana yardım etmeyi karalaştırdıktan sonra, benim direnmem sadece onların çabalarını engeller."</p>

  <p class="p57">"Mücadeleye hoşgeldin," dedi Cupelix.</p>

  <p class="p57">"Wingover," dedi Kitiara, "eğer üzerinde durduğumuz yerin altını görebiliyorsan, hiç demir ya da bakır yatağı görebiliyor musun? İşimize yarayacak bir şey?"</p>

  <p class="p57">"Hayır, bayan, hiçbir şey. Bütün bu ay kum, granit ve daha fazla kumdan yapılmış gibi görünüyor."</p>

  <p class="p57">"Kum," dedi Sighter, derin derin düşünerek. Üzerine oturduğu sıradan aşağı zıpladı ve ileri geri yürümeye başladı. İki mermerin arasında bulunan kurşun tabakaları boyunca başparmağını gezdirdi. "Kum!" diye bağırdı. "Kum, kum, kum!"</p>

  <p class="p57">"Dikkat edin," dedi Rainspot. "Aklını kaçırdı."</p>

  <p class="p57">Sighter derin bir nefes aldı ve büyük bir saygınlıkla Stutts'a doğru uzun adımlarla ilerledi. "Kum," dedi, "Bu dünyanın sağladığı tek şey kumun bolluğu, öyle değil mi?"</p>

  <p class="p57">"Uh, evet," dedi Stutts.</p>

  <p class="p57">Sighter küçük dürbününü açtı ve onu arkadaşının avcunun üzerine koydu. "Mercekler neden yapılır?"</p>

  <p class="p57">"Camdan," dedi Roperig hızla.</p>

  <p class="p57">"Evet! Peki cam neden yapılır?" diye bağırdı Sighter.</p>

  <p class="p57">Hiçkimse ağzını açmadı. Sonunda Fitter, "Kum, ama–" diyebildi.</p>

  <p class="p57">"Kum, cam, mercekler! Anlamıyor musunuz? Dev bir mercek yapabiliriz ve bununla güneş ışınlarını yanan ışınlara dönüştürebiliriz. Işınların odaksal noktaları kurşunun erime noktasından çok daha sıcak olur, böylece–"</p>

  <p class="p57">"Duvar aşağı iner," dedi Cupelix. "Yapabileceğini düşünüyor musun?"</p>

  <p class="p57">"Hiçbir şey kesin değil," dedi Sighter hiç de bir gnom'a yakışmayacak şekilde. "Kumu eritmek için sürekli bir ısıya ihtiyacımız olacak."</p>

  <p class="p57">"Mağaralarda bulduğumuz ısıya ne dersiniz?" dedi Sturm. "Bu sizin için yeterince sıcak olur mu?"</p>

  <p class="p57">"Hmm, magma kumu eritecek ısıdan çok daha sıcak," dedi Flash.</p>

  <p class="p57">"Micone'ler ihtiyacınız olan kumu bir araya toplayabilir," dedi Cupelix. "Başlasınlar mı?"</p>

  <p class="p57">"En iyisi Bulutların Efendisi'ni dışarı itelim," dedi Stutts. "Burada rahat çalışmak için boş alana ihtiyacımız olacak."</p>

  <p class="p57">Cupelix iki karınca çağırdı, gnom'lar da onları uçan geminin pruvasına bağladılar. Micone'ler gıcırdayan gemiyi antrenin içinden toprağın üzerine çıkarttılar. Gnom'lar sökülmüş kanatları taşıyıp onları geminin gölgesi altına serdiler. Cupelix köleleriyle uzun süren bir telepatiye girdikten bir süre sonra Micone'ler vadide toplandı. Obeliski her taraftan kuşattılar, sessiz, tıkırdayan yaratıklar kendileri hariç hiçkimsenin duymadığı bir sesle çalışmaya koyulmuşlardı. Üç dev karınca sırtlarını kuleye dönerek önlerindeki toprağı başlarıyla atmaya başladılar. Mat kırmızı kum yıldızlı gökyüzüne yükseldi, diğer Micone'ler de kumları uygun tümsekler oluşturarak itiyorlardı.</p>

  <p class="p57">Sighter yanan mercek için olan hızlı tasarısını gösterdi, yaklaşık yedi metre çapında ve tam dört buçuk metre, on sekiz santim kalınlığındaydı.</p>

  <p class="p57">"İşe yarayacağına inanıyor musun?" dedi Kitiara.</p>

  <p class="p57">"Eğer mercek tek bir parça halinde yapılabilirse cilalama işlemi uzun sürmez. Çok kum var ne de olsa," dedi Sighter, parşömene çizdiği şemayı kıvırdı ve kolunun altına koydu. Dışarıda Micone'ler yılmak bilmeyen bir şekilde çalışıyorlardı, altlarındaki toprak durmaksızın titriyordu.</p>
</body>
</html>
