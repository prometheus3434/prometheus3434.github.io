<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p24"><span class="t17">- 39 -</span><span class="t18"><br /></span><span class="t18">Vingaard Kalesi</span></h3>

  <p class="p57"><span class="t19">V</span>ingaard Kalesi'nin kuvvetlendirilmiş keşif erleri ovaya yukarıdan bakan tepesinde belirmişti. Onthar sürüyü su taşkınıyla yolu kesilmiş vadiden çıkartmıştı, bu arada kaleden hâlâ kilometrelerce uzakta olmalarına rağmen kale bir dağ zirvesiymiş gibi görünüyordu. Sturm en önde ilerlemekteydi ve eski şövalyelerin kalesini görmek onu heyecanla ve özlemle doldurmuştu. Vingaard'dan Brightblade Kalesi'ne gitmek at sırtında sadece bir gün sürüyordu.</p>

  <p class="p57">"İnsanlar neden bu tip yerler inşa ediyorlar?" diye sormuştu Tervy, Sturm'ün arkasından.</p>

  <p class="p57">"Kale, içinde yaşanılan ve saldırılara karşı duran bir yerdir."</p>

  <p class="p57">"Diğer demirderililerin yaşadığı yer."</p>

  <p class="p57">"Evet, ve onların ailelerinin."</p>

  <p class="p57">"Demirderililerin aileleri var mı?"</p>

  <p class="p57">"Oh, tabii ki, küçük demirden– şövalyelerin nereden geldiklerini sanıyorsun?" diye sordu Sturm, şaşırarak.</p>

  <p class="p57">Şimdi bir yıkıntıdan biraz daha sağlam sayılabilecek eski kaleden bir sis yayılıyordu. Afet'ten sonra yağmacılar kaleyi yakmışlardı. Duvarları hâlâ ayaktaydı, ama kulenin yerinde yeller esiyordu.</p>

  <p class="p57">Yaklaştıkça bu sisin aslında, orada gezinen ayaklardan ve yakılan kamp ateşlerinden kaynaklanan toz ve duman olduğu anlaşılmıştı. Oldukça büyük bir birlik, dış duvarın etrafına kamp kurmuştu. Ortalıkta uçuşan bir sancak olmadığından dolayı Sturm bu birliklerin kime ait olduğunu söyleyemezdi, ama onların varlığı büyük sayıda sığıra ihtiyaçları olduğu yönündeydi. Zira böyle bir ordunun devasa miktarda yemeğe ihtiyacı olurdu.</p>

  <p class="p57">Atlılar her iki tarafa da yayılıp, yaklaşmakta olan sürüyü incelediler. Sturm de karşılık olarak onları gözlemliyordu. Adamların zırhları basitti, köken ya da yaşa göre değişmiyordu. Süvarilerin miğferlerinde sürgülü siperlikler vardı ve uzun mızraklar taşıyorlardı. Vücut oranları insanlarınki gibiydi, ama o kadar uzak duruyorlardı ki, tam olarak ne olduklarını söylemek mümkün değildi.</p>

  <p class="p57">Tervy aldanmıştı. "Daha çok demirderi," dedi derin bir nefes alarak.</p>

  <p class="p57">Sturm onu düzeltmişti. "Her zırhlı adam şövalye değildir," dedi. "Onların yanında çok dikkatli olacaksın. Kötü olabilirler."</p>

  <p class="p57">Sturm kızın küçük ellerinin belinin üzerine daha sıkı kenetlendiğini hissetti. Eğitimindeki aksaklıklara rağmen Tervy kötünün ne olduğunu biliyordu.</p>

  <p class="p57">Gün ilerledikçe kale gittikçe büyüdü ve sürünün etrafındaki adamlar çoğaldı. Sturm, Onthar'ın yanına doğru giderek, "Bu adamlara ne diyorsun?" diye sordu Sturm.</p>

  <p class="p57">"Süvariler," dedi Onthar. Uzun bir çimen sapı çiğniyordu. "Onları görmek sevindirici. Onlar buradayken etrafta hiç çapulcu olmaz."</p>

  <p class="p57">Onthar adamlarına birkaç şey söylemek için öğle vakti bir mola verdi. "Konuşmayı ve anlaşmayı ben yapıyorum. Görüşmelerde herhangi bir adam konuşmaya kalkışırsa kafasını kesilmiş bilsin. Bu adamlar bildiğimiz süvariler mi, yoksa bir lordun yeni ordusu mu bilemiyorum, ama herhangi bir aksilik istemiyorum. Bu yüzden ağızlarınızı kapalı, ellerinizi de boş tutun."</p>

  <p class="p57">Kaleden sekiz yüz metre önce, bir atlı birliği sürüyü karşılamak için dört nala gelmeye başladı. Sturm o zaman oluşumun sağ kenarındaydı ve adamların yaklaştıklarını gördü. Onthar onları karşılamış, sürü de durup yerdeki otları kemirmeye başlamıştı.</p>

  <p class="p57">Sturm neler konuşulduğunu duyamıyordu, ama Tervy bir şeyler mırıldandı. Sturm, "Ne dedin?" dedi.</p>

  <p class="p57">"Konuştuklarını yakalıyorum," diye karşılık verdi Tervy.</p>

  <p class="p57">"Ne yapıyorsun?"</p>

  <p class="p57">"Konuştuklarını yakalıyorum. Eğer ağızlarının hareketlerini izlersen, onları duymak için çok uzak olsan da, konuştukları kelimeleri sen de yakalayabilirsin."</p>

  <p class="p57">Sturm sertçe ona döndü. "Benimle alay ediyorsun!"</p>

  <p class="p57">"Eğer yalan söylüyorsam kalbimi yerinden sök, Demirderi. Adam, Onthar, büyük bir lordun sığırları çok yüksek fiyata satın aldığını duyduğu için hayvanlarını getirdiğini söyledi. Ve demir şapkalı adam '<span class="t20">evet</span>' dedi, ve alabildikleri kadar taze eti kullanabileceklerini söyledi."</p>

  <p class="p57">"Gerçekten neler konuştuklarını söyleyebiliyor musun?"</p>

  <p class="p57">"Eğer bakmama izin verirsen, söyleyebilirim." Sturm kızın en iyi bakış açısını yakalaması için Brumbar'ı çevirmişti.</p>

  <p class="p57">"Onthar büyük lordla kendisinin pazarlık edeceğini söylüyor. Demir şapka, '<span class="t20">Ufak</span> <span class="t20">ş</span><span class="t20">eyler hakk</span><span class="t20">ı</span><span class="t20">nda büyük lordla ben konu</span><span class="t20">ş</span><span class="t20">urum,</span>' diyor. '<span class="t20">Beni dinle,</span>' diyor Onthar, '<span class="t20">benim sürüm ufak bir</span> <span class="t20">ş</span><span class="t20">ey de</span><span class="t20">ğ</span><span class="t20">il. Ya büyük lord benimle konu</span><span class="t20">ş</span><span class="t20">ur ya da sürüyü da</span><span class="t20">ğ</span><span class="t20">lardan Palanthas'a götürürüm, orada biftekler her zaman yüksek fiyata sat</span><span class="t20">ı</span><span class="t20">l</span><span class="t20">ı</span><span class="t20">r.</span>' Demir şapka sinirli, ama, '<span class="t20">Gidip büyük lordla konu</span><span class="t20">ş</span><span class="t20">aca</span><span class="t20">ğı</span><span class="t20">m; bekle, ondan gelen haberlerle dönece</span><span class="t20">ğ</span><span class="t20">im,</span>' diyor." Tervy, Sturm'e gülümsüyordu. "Bu nasıldı?"</p>

  <p class="p57">Süvari subayı gerçekten atını çevirip kaleye doğru dört nala gitmeye başlamıştı. Sturm, kıza, "Bu hileyi nereden öğrendin?' diye sordu.</p>

  <p class="p57">"Çetemizde bulunan yaşlı bir adam bu sanatı geliştirmişti. Ovadaki en iyi gözcüydü. Çok uzakta konuşulan sözcükleri bile yakalayabiliyordu. Ölmeden önce bunu bana öğretti."</p>

  <p class="p57">"O bunu nereden öğrenmiş?"</p>

  <p class="p57">"Bir kenderden, demişti."</p>

  <p class="p57">Süvari geri dönene kadar kavurucu sıcağın altında beklediler. Süvarinin güzel atı, Onthar'ın kısa ve kalın midillisinin üzerinde kendini adeta salarak oturduğu yere, tıpkı havada uçarak gelmişti. Tervy manzaraya dikkatle baktı ve uzakta konuşulan sözcükleri tekrar yakaladı.</p>

  <p class="p57">"Sürüyü avtuya götürmesini söylüyor, yani şeye– avlu?"</p>

  <p class="p57">"Avlu," dedi Sturm. "Kalenin içindeki bahçe."</p>

  <p class="p57">"Evet, ve '<span class="t20">büyük lord seninle bizzat görü</span><span class="t20">ş</span><span class="t20">ecek</span>' dedi. Onthar da kabul etti."</p>

  <p class="p57">Bir sürü ıslık ve sırık dürtmesiyle çobanlar sürüyü tekrar hareket ettirdiler. Dokuz yüz hayvan kalenin girişine doğru yöneldi. Hayvanlar avluya kolayca sığmıştı. Son sığırlar da bas bas bağırarak içeri sokulduğunda askerler sürgüleri çektiler.</p>

  <p class="p57">Dış duvarların etrafında çadır yığınları duruyordu. Onthar ve adamları atlarını bağladı ve tombul bir askeri çadır çizgisi boyunca takip ettiler.</p>

  <p class="p57">"Adamlarının hepsi bu kadar mı?" dedi asker. Yüzü siperliğiyle kapanmıştı. "Böyle büyük bir sürünün daha fazla adama ihtiyacı olacağını düşünmüştüm."</p>

  <p class="p57">"Eğer adamlar iyiyse gerekmez."</p>

  <p class="p57">Sturm çadırları sayıyordu. Bir çadıra dört adam, altmış çadır, şövalyeyi bu konuda huzursuzluğa düşürmeye başlamıştı.</p>

  <p class="p57">Büyük, mavi kalın kumaşlarla ve altın saçaklarla süslenmiş bir çadırın önüne geldiler. Muhafızlar adamların gelişiyle hazırola geçerek süngülerini çattılar. Siperlikli asker onlara Onthar'ı ve arkadaşlarını tanıtmak üzere konuştu. Muhafızlar normal pozisyonlarına geri dönerken subay elini uzattı ve çobanlar içeriye yalnız girdiler.</p>

  <p class="p57">İçerisi çok şaşaalıydı. Yerlere halılar döşenmişti, duvarlardan sarkanları ise binaya masif bir hava katıyordu. Diğerleri yapının zenginliğine aval aval bakarken, Sturm yerdeki ve duvardaki halıların üzerindeki desenleri inceliyordu. Hepsinde bir pençesiyle mızrak demetleri, diğeriyle de bir taç tutan kırmızı bir ejderha figürü betimlenmişti.</p>

  <p class="p57">"Demirderi," dedi Tervy, çok yüksek bir sesle.</p>

  <p class="p57">"Şimdi sırası değil."</p>

  <p class="p57">Parlak kırmızı boncuklardan oluşan bir perde koridoru kapatıyordu. Onthar aldırış etmeden perdeyi bir kenara itti. Sturm bu kırmızı '<span class="t20">boncuklar</span><span class="t20">ı</span><span class="t20">n</span>' yakuta çok benzediğini düşündü.</p>

  <p class="p57">İki süngü Onthar'ın ilerleyişini durdurmak üzere inerek önüne dikildi. Onthar, süngüleri tutan muhafızlara sanki böyle yaratıkları çok fazla görmüş ve sıkılmışcasına baktı.</p>

  <p class="p57">Muhafızların arkasında üzeri altın bir örtüyle kaplı, üç ayaklı bir masada oturan güçlü, kuvvetli bir adam vardı. Adam cilalanmış kırmızı ve mavi pullu bir zırh giyiyordu, masasının üzerinde de korkunç görünümlü bir miğfer duruyordu. Adam başını kaldırıp bakmıştı. Pek yaşlı olmasa da, alnından omuzlarının üstüne dökülen bembeyaz saçları vardı. Cildi de solgundu.</p>

  <p class="p57">"İçeri gir. Sen çoban Onthar'sın, öyle değil mi?" dedi adam.</p>

  <p class="p57">"Evet, lordum. Size nasıl hitap edebileceğimi sorabilir miyim?"</p>

  <p class="p57">"Ben Bayarn'ın Efendisi Merinsaard'ım."</p>

  <p class="p57">Sturm birden yumruklarını sıktı. Merinsaard! Bu isim Sturm'ün fırtınada gördüğü hayalet tarafından söylenmişti! Şövalye sert yüze ve uzun beyaz saçlara konsantre oldu. Tehlike bu adamın yüzünden akıyordu. Sturm, Onthar'ın bakışlarını yakalamaya çalıştı, ama başarılı olamadı.</p>

  <p class="p57">Onthar ve adamları için etrafta hiç sandalye yoktu. Demek ki sıradan halk topluluğu büyük lordun huzuruna kabul edilmiyordu.&nbsp; Merinsaard dikkatle bakarak, "Buraya güzel bir sürü getirmenize sevindim. Taze et stoğumuz haftalar önce bitmişti. Kaç baş getirdiniz?"</p>

  <p class="p57">"Dokuz yüz kadar. Altı yüz öküz, iki yüz inek ve yüz sığır yavrusu. Yanımızda getirdiğimiz boğaları beraberimizde geri götüreceğiz," dedi Onthar. Ellerini göğsü üzerinde kavuşturmuş, çok heyecanlıymış gibi gözükmüyordu.</p>

  <p class="p57">Lord büyük bir defter çıkartarak açtı. Sivri bir kuş tüyü kalemle bazı rakamlar yazdı. "Peki ne kadar istiyorsunuz, Bay Onthar?"</p>

  <p class="p57">"Dana başına on iki bakır, öküzler için on beş ve ineklerin her biri için de bir gümüş," dedi Onthar.</p>

  <p class="p57">"Yüksek bir fiyat, ama hayvanlarının kalitesini göz önünde bulundurursak uygun." Onthar memnuniyetle gülümsedi.</p>

  <p class="p57">Merinsaard parmaklarını şıklattığında iki asker daha masanın arkasındaki kapıdan içeri girdi. Odanın içine bir sandık taşıdılar ve onu yere koydular.</p>

  <p class="p57">"Ücretin," dedi büyük lord.</p>

  <p class="p57">Onthar ellerini uzattı. Bu bir şanstı! Ev halkı bu cömertliği günlerce kutlayacaktı. Onthar kapağı kaldırdı. Sandık boştu.</p>

  <p class="p57">"Ne?" dedi Onthar. Sturm kılıcını çıkarttı.</p>

  <p class="p57">"Yakalayın onları!" diye gürledi Merinsaard. Askerler iki taraftan da odayı sardı.</p>

  <p class="p57">"İhanet! İhanet!" diyerek dağıldı çobanlar etrafa. Sturm, Tervy'yi kendine doğru çekti.</p>

  <p class="p57">"Arkamda dur!" dedi. O arada bir asker kılıcını Sturm'e doğrulttu, ama şövalye ağır silahı savuşturmayı başardı. Dayanıksız sırıklarıyla çobanlar hızla askerler tarafından ele geçirilmişlerdi.</p>

  <p class="p57">"Demirderi!" diye bağırdı Tervy. "Arkanda!"</p>

  <p class="p57">Sturm hemen dönerek diğer bir kılıç darbesini atlatarak, kendi kılıcını adamın göğüs zırhından içeri geçirdi. Adam kanlar içinde yere yuvalanmıştı. Tervy adamı çevirdi ve kemerindeki küçük baltayı aldı.</p>

  <p class="p57">"<span class="t20">Hai! Tirima!</span>" diye bağırdı.</p>

  <p class="p57">"Tervy, hayır!" Ama çok geçti, Sturm kızın çarpışan adamların yanına koştuğunu gördü, Tervy, Merinsaard'ın altın masasına sıçramıştı. Paladin aşkına, kız cesurmuş! Tervy onu nacakla korkuturken büyük lord geri çekilmişti. Lord miğferini başına geçirerek ellerini başının üstüne kaldırdı.</p>

  <p class="p57">Sturm, Tervy'ye dışarı çıkmasını söyledi, ama kız bunu yapmadı. Onun yerine kolunu arkaya savurup küçük baltayı büyük lorda fırlattı.</p>

  <p class="p17">Ufak cüsseli silah lordun zırhlı göğsüne çarptı ve geri sekti. Merinsaard'ın sesi çadırı büyülü bir uğultuyla kaplamıştı. Sturm'ün etrafındaki hava adeta katılaşmış, el ve ayakları hareket edemez olmuştu. Sonra ani bir patlamayla beyaz bir ışık onu tamamıyla sersemletti. Sturm dizlerinin üzerine çökerken, kılıcı elinden alındı ve düşman askerleri etrafını kuşattı.</p>

  <p class="p18">*&nbsp; *&nbsp; *&nbsp; *&nbsp; *</p>

  <p class="p57">Biri inliyordu.</p>

  <p class="p57">Sturm gözlerini açtığında hiçbir şey göremediğini farketmişti. Başının etrafında bir göz bandı yoktu, ama sersemletici ışık büyüsü devam ediyordu.</p>

  <p class="p57">"Oh, körüm!" diye gürledi biri.</p>

  <p class="p57">"Kapat çeneni," dedi Sturm. "Sessiz olun, hepiniz. Kimler burada?"</p>

  <p class="p57">"Onthar burada," dedi çoban lider.</p>

  <p class="p57">"Ve Frijje."</p>

  <p class="p57">"Ben de buradayım."</p>

  <p class="p57">Sturm '<span class="t20">ben</span>'in kim olduğunu sordu. Gelen cevap, "Ostimar,"dı. Tervy hariç herkes oradaydı.</p>

  <p class="p57">Hepsi bir daire şeklinde oturuyordu, elleri arkalarında bağlanmıştı.</p>

  <p class="p57">Frijje, "Kız lorda baltayla vurdu," dedi.</p>

  <p class="p57">"Gerçekten mi?" diye sordu Rorin.</p>

  <p class="p57">"Evet, tam lades kemiğine. Ancak sıyrık bile almadı."</p>

  <p class="p57">"Sessiz olun," dedi Sturm. "Işık büyüsü azalmaya başlıyor. Bacaklarımı görebiliyorum."</p>

  <p class="p57">Birkaç dakika içinde herkes tekrar görebiliyordu. Onthar onları bu belanın içine soktuğu için kendi tarzında özür diledi.</p>

  <p class="p57">"Senin suçun değil," dedi Sturm. "Merinsaard, kalede zengin bir alıcı olduğu hakkındaki söylentilerini yaydıktan sonra diğer sürü sahiplerini de büyülemiş olmalı."</p>

  <p class="p57">"Bu kadar sığırı ne için istiyor?" diye sordu Frijje. "İki yüzden fazla adamı yok."</p>

  <p class="p57">"O sadece bir sığır hırsızı değil," dedi Sturm. "Daha büyük bir ordu için yiyecek topladığını düşünüyorum."</p>

  <p class="p57">"Hangi ordu?" diye sordu Onthar.</p>

  <p class="p57">"Hmm, sanırım–" Kapı açılmış ve korkunç bir ejderha miğferi giyen Merinsaard içeriye girmişti. Miğfer tam istediği etkiyi yarattı.</p>

  <p class="p57">"Lütfen, bizi öldürmeyin!" diye haykırdı Belingen. "Biz zavallı adamlarız! Ödeyecek fidyemiz yok!"</p>

  <p class="p57">"Sessiz ol!" Fildişi suratı odayı dolaşıyor, her adamı sırayla inceliyordu. "Kızın Demirderi dediği hanginiz?"</p>

  <p class="p57">Hiçkimse bir şey söylemedi. Merinsaard bir hançer çıkarttı ve ucunu avucuna hafifçe vurdu. Sonra etrafı dolaşarak Belingen'in yanında durdu. Hançerinin ucunu Belingen'in göğsüne tuttu. "Aranızdan hanginizin zırh giydiğini anlamanın basit bir yolu var," dedi.</p>

  <p class="p57">"Bu hançeri her birinizin göğsüne saplayacağım." Merinsaard hançere doğru eğildi. Belingen derin bir iç geçirdi.</p>

  <p class="p57">"Hayır! Yapma! Söyleyeceğim!"</p>

  <p class="p57">"Kapat çeneni, aptal!" diye bağırdı Onthar. Merinsaard bu kez de sürünün liderinin yanına gitti ve hançerinin sapıyla çobanın başına vurdu. Onthar ileri sendeledi.</p>

  <p class="p57">"Konuşan ilk adam ölür," dedi Merinsaard. "Sen hariç, dostum." Belingen terler içinde gülümsemeyi başardı.</p>

  <p class="p57">"O, bıyıklı olan. Evet, o!" Sturm yere bakakaldı. Merinsaard'ın uyluk yüksekliğindeki çizmeleri görüş alanına girmişti.</p>

  <p class="p57">Lord muhafızlarını çağırdı ve adamlardan biri Sturm'ün ellerindeki ipleri çözdü.</p>

  <p class="p57">"Şu adamı da," dedi Merinsaard, Belingen'i göstererek. Muhafızlar Sturm ve Belingen'i avlunun içinden çıkarmışlardı.</p>

  <p class="p57">"Tervy nerede?" diye sordu Sturm sonunda.</p>

  <p class="p57">"O güvende," dedi büyük lord. "Ona zarar vermedim."</p>

  <p class="p57">"Onu öldürebilirsiniz, lordum: o sadece bir çapulcu yumurcak," dedi Belingen. Sturm çobana korkunç bir bakış attı.</p>

  <p class="p57">Merinsaard ona bakmadan, "Dikkate değer bir espri anlayışı ve cesareti var," dedi.</p>

  <p class="p57">Bir süre önce lordun adamlarıyla dövüştükleri odaya tekrar girdiler. Tervy masanın önündeki halının üzerinde oturuyordu. Sturm'ü görünce ayağa sıçramıştı. Ancak çıkan bir şakırtı sesi kızın masanın ayağına bağlı olduğunu ortaya çıkardı.</p>

  <p class="p57">"Demirderi! Benim için geleceğini biliyordum!" dedi.</p>

  <p class="p57">"Olaylar bu kadar basit değil," dedi Merinsaard. Muhafızlar Sturm ve Belingen'i lordun altınla donatılmış masasının önünde çömelmeye zorladılar. Askerler elinde kılıçlarıyla adamların arkalarında durdu ve Merinsaard da koltuğuna oturdu.</p>

  <p class="p57">"Bir sorun var," dedi, ejderha maskesini çıkartarak. "Basit çobanlar arasında genç, güçlü, kılıç kullanan, zırh giyen ve Garnet'da büyütülmüş bir savaş atı kullanan bir savaşçı buluyorum. Şimdi soruyorum, neden böyle bir adam inekleri gütsün?"</p>

  <p class="p57">"Bu bir yaşam tarzı," dedi Sturm hemen.</p>

  <p class="p57">"Onun kim olduğunu biliyorum, efendim," dedi Belingen.</p>

  <p class="p57">Merinsaard dirsekleri üzerinde öne eğildi. "Evet?"</p>

  <p class="p57">"Adı Sturm Brightblade. O bir şövalye."</p>

  <p class="p57">Büyük lord gözlerini kırpmadı. "Bunu nereden biliyorsun?"</p>

  <p class="p57">"Adının Brightblade olduğunu söylediğini duydum. Ve bu adı genç yaşlarımda babasının kalesindeki çuvalların taşınmasına yardım ederken duymuştum."</p>

  <p class="p57">Sturm ayağa sıçradı. "Sen ne yaptın?" Bir muhafız Sturm'ün dizlerinin arkasına vurduğunda Sturm halının üzerine yıkılmıştı.</p>

  <p class="p57">"Anlıyorum. Bana söyleyebileceğin başka bir şey var mı?"</p>

  <p class="p57">"Babasını arıyor, ama babası öldü. Ben iç kaleyi kuşatan çetedeydim. Kaleyi ateşe verdik ve bütün şövalyeler savaşmak yerine kendilerini ateşten kurtarmak için kaçtılar." Sturm'ün yüzü bembeyaz kesilmişti, Belingen sırıttı. "Küçük bir ateşten korkmuşlardı."</p>

  <p class="p57">"Teşekkürler, ah, adın ne senin?"</p>

  <p class="p57">"Belingen, efendim. Sadık kölenizim."</p>

  <p class="p57">"Evet." Merinsaard başını salladı ve Belingen'in arkasında duran asker küçük baltasını havaya kaldırdı. Baltanın aşağı inmesiyle, Belingen'in şaşkın kafası yere düştü. Kellesi Tervy'nin ayaklarına yuvarlandı ve kız da başa tükürerek, ayağıyla tekmeledi.</p>

  <p class="p57">"<span class="t20">Chu'yest!</span>" Sturm'ün bir tercümeye ihtiyacı yoktu. Kesik başa pişmanlık ve nefretle bakıyordu. Belingen değersiz bir budala olabilirdi, ama aynı zamanda Sturm'ün babası hakkında daha fazla bilgiye de sahip olabilirdi.</p>

  <p class="p57">"Enkazı kaldırın," diye emretti Merinsaard. İki asker cesedi ayaklarından sürükleyerek çıkardılar. "Arkadaşlarına bu kadar kolay ihanet eden bir adam hiçbir işe yaramaz," dedi Merinsaard. Ayağa kalktı. "Demek sen Brightblade Hanesi'nden, Sturm Brightblade'sin?"</p>

  <p class="p57">"Öyleyim," dedi Sturm cüretkarca.</p>

  <p class="p57">Merinsaard tekrar bir işaret verdiğinde Stunn'ün oturması için bir tabure getirilmişti. "Senin gibi genç ve yetenekli bir savaşçıyı kullanabilirim. Elimde olan adamların çoğu demin kafasını koparttığım budaladan daha iyi değiller." Lord ellerini düz karnı üzerine koydu ve Sturm'ün gözlerinin içine baktı. "Çok kısa bir zaman içinde, ücretli ya da piyade askerlerden oluşan kendi birliğine sahip olabilirsin. Ne dersin?"</p>

  <p class="p57">Yerdeki kan hâlâ taptazeydi, bu yüzden Sturm vereceği cevabı iyice düşünüp taşındı. "Daha önce hiç paralı asker olarak çalışmadım," dedi kaçamak bir cevap vererek. Tervy'yi göstererek, "Kızı serbest bırakacak mısın?" dedi.</p>

  <p class="p57">"Eğer itaat ederse," dedi Merinsard ve masanın üzerine bir anahtar koydu. Sturm anahtarı aldı ve Tervy'nin narin ayak bileğini masaya bağlayan prangayı açtı.</p>

  <p class="p57">"Kendimi teslim etmeden önce, bir soru sorabilir miyim?" dedi Sturm. Merinsaard olumlu bir şekilde başını öne eğdi. "Bu orduda, kime karşı sorumlu olacağım."</p>

  <p class="p57">"Sadece bana."</p>

  <p class="p57">"Peki sen emirlerini kimden alıyorsun?"</p>

  <p class="p57">"Ben en büyüğüm," diye gürledi Merinsaard.</p>

  <p class="p57">Sturm, Tervy'ye baktı. Zincir kızın ayağının yanındaydı. Tervy zalimce dövülmüş demir prangaya elini uzattı.</p>

  <p class="p57">"Sana inanmıyorum," dedi Sturm, soğukkanlılıkla.</p>

  <p class="p57">Merinsaard ayağa kalktı. "Beni sorguluyor musun?" diye gürledi.</p>

  <p class="p57">"Yüce kumandanlar yalnız kalelerde oturup, kafatası korsanları gibi sığırlara el koymazlar," dedi Sturm.</p>

  <p class="p57">Öfke büyük lordun yüzünün mor bir renge bürünmesine yetmişti. Sturm de çok ileri gidip gitmediğini merak ediyordu. Bir sonraki nefesinde Merinsaard ikisinin de kafalarının kesilmesini mi emredecekti? Hayır, mor renk lordun yüzünü yavaşça terk etmiş ve Merinsaard masanın üzerine yaslanmıştı.</p>

  <p class="p57">"Genç bir adam için oldukça zekisin," dedi lord en sonunda. "Yakında kuzey Ansalon'a akın edecek devasa bir ordu için yemek ve silah toplamakla görevlendirildim. Bu büyük bir sadakatle üzerime aldığım bir görev. Liderime göre, o–" Merinsaard durakladı, önemli bir noktayı açığa vurmak üzere olduğunun farkındaydı, "–o bütün sıradan işlerin yürütülmesini bana verdi."</p>

  <p class="p57">"Anlıyorum," dedi Sturm. Şimdi ne olacak? "Ah, hizmetimin şartları ne olacak?"</p>

  <p class="p57">"Şartlar mı? Eğer bahsettiğin buysa, sana bir sözleşme öneremem. Ama şunu bil, Efendi Brightblade, bize katıl ve güçle görkemin tümü senin olsun. Emir verip, fethedeceksin. Adamların arasında bir kral olacaksın."</p>

  <p class="p57">Merinsaard oturmuştu. Sturm, Tervy'ye baktığında göz göze geldiler. Tervy hafifçe başını salladı.</p>

  <p class="p57">Merinsaard beklenti içinde bakıyordu, bu yüzden Sturm şöyle dedi, "Cevabım..." Büyük lord öne doğru eğildi. "Hemen!"</p>

  <p class="p57">Tervy ayağa kalktı ve zinciri elinden geldiğince sertçe çekti. Masanın ayağı ileri geri hareket etmiş ve masanın ağır üst tarafı Merinsaard'ın bacaklarının üzerine düşmüştü. Sturm ayağa sıçrayarak Merinsaard'ı yere devirmiş, lordun ellerini kımıldayamaz hale getirmişti. Bu sefer hiçbir körletme büyüsü olmayacaktı.</p>

  <p class="p57">Tervy parlak miğferi yerden aldı ve boğuşan adamların arkasına koştu. Elindeki miğferle Merinsaard'ın kafasına vurduğunda koca adam Sturm'ün onu sıkı tutan elleri arasında inlemişti. Tervy, lorda tekrar tekrar vurdu.</p>

  <p class="p57">"Bu kadar yeter," dedi Sturm. "Etkisiz."</p>

  <p class="p57">"Onu öldürecek miyiz?" dedi Tervy.</p>

  <p class="p57">"Tanrılar aşkına, sen kana susamış bir çocuksun! Hayır, onu öldürmeyeceğiz. Biz katil değiliz." Merinsaard'ın bilinçsizce yatan bedeni Sturm'e tehlikeli bir fikir vermişti. "Onun zırhını çıkartmama yardım et."</p>

  <p class="p17">"Oh, onun derisini soymak istiyorsun!" dedi Tervy. Sturm gözlerini döndürdü ve lordun zırhının bağlarını çözmeye koyuldu.</p>

  <p class="p18">*&nbsp; *&nbsp; *&nbsp; *&nbsp; *</p>

  <p class="p57">Büyük lord Merinsaard duvardaki perdeyi arkaya ittiğinde koridordaki muhafızlar hazırol duruşuna geçtiler. Korkunç Ejderha Yücelord maskesi onlara doğru dönmüştü.</p>

  <p class="p57">"Brightblade'i kımıldayamaz hale getirdim," dedi. "Ben dönene kadar burada kalacak. Hiç kimse benden önce o odaya girmeyecek, anladınız mı? Eğer içeri biri girerse felç büyüsü bozulur. Bu anlaşıldı mı?"</p>

  <p class="p57">"Evet, lordum!" diye bağırdı muhafızlar bir ağızdan.</p>

  <p class="p57">"Çok güzel." Merinsaard, Tervy'ye el etti. "Benimle gel kız."</p>

  <p class="p57">Tervy üzüntülü görünerek, lorda doğru yürüdü. Ayakları arasında zincir sürükleniyordu. Ağır demir pranga yüzünden topallıyordu.</p>

  <p class="p57">"Bağlılığını ispatladığında, onları serbest bırakacağım," dedi Merinsaard kibirle.</p>

  <p class="p57">"Oh, teşekkür ederim, yüce lord!" diye karşılık verdi Tervy.</p>

  <p class="p57">Maskeli adam yanında kızla birlikte yürümeye başlamıştı. Koridorda muhafızların onları duyamayacakları bir yerde, Sturm yavaşça, "İyi iş çıkarttın," dedi.</p>

  <p class="p57">"Oh, teşekkür ederim, yüce lord!"</p>

  <p class="p57">"Şimdi bunu kesebilirsin."</p>

  <p class="p57">İpek koridorların oluşturduğu labirentte, Sturm, Onthar ve adamlarının tutulduğu yeri örten yere açılan perdeyi bularak içeri daldı. Ostimar aşağı sarkan başını kaldırıp ejderha maskesini gördüğünde yüzündeki ifade korkudan nefrete dönüşmüştü.</p>

  <p class="p57">"Şimdi ne var?" dedi Onthar.</p>

  <p class="p57">"Gitmenize izin vereceğim," dedi Sturm. Merinsaard'ın hançerini Tervy'ye uzattı, kız da şaşkın çobanları serbest bırakmaya başladı.</p>

  <p class="p57">"Sturm ve Belingen nerede?" dedi Frijje.</p>

  <p class="p57">Sturm, "Belingen grubuna ihanet etti ve bunun için öldü," diyerek başındaki miğferi çıkarttı. "Sturm ise sizinle."</p>

  <p class="p57">Sturm'ün yapabildiği tek şey çobanları bağırmaktan alıkoymak olmuştu. Normalde az konuşan Onthar bile sırıtarak Sturm'ün sırtına hafifçe vurdu.</p>

  <p class="p57">"Kutlama için vakit yok," dedi Sturm hızla. "Atlarınızı alıp buradan çıkmalısınız."</p>

  <p class="p57">Rorin, "Sen bizimle gelmiyor musun?" diye sordu.</p>

  <p class="p57">"Gelemem. Benim kaderim daha kuzeyde yatıyor. Bunun yanında, eğer Merinsaard benden öç almak isterse siz yoldaşların sahip olduğu tek şans bu, çünkü sizi yeniden yakalamak için peşinize düşmez."</p>

  <p class="p57">Onthar, Sturm'ün kollarını kavradı. "Eğer demek istediğin buysa, Takhisis'in adamlarıyla karşı karşıya geliriz, Demirderi."</p>

  <p class="p57">"Bu ihtimal de söz konusu," dedi Sturm yüzünü ekşiterek. "O halde gidin. Bütün halkını Merinsaard konusunda uyar. Ona hiç kimsenin sığır, koyun ya da diğer erzakları getirmeyeceğinden emin ol. Size gösterilen davranışların aynısıyla karşılaşacaklar."</p>

  <p class="p57">"Bunu bütün ovalara yayacağım," diye and içti Onthar. "Bir keklik bile Merinsaard'ın stoklarına girmeyecek."</p>

  <p class="p57">Çobanlar eşyalarını topladılar ve çıkmaya başladılar. Sturm ekledi, "Bir şey daha var."</p>

  <p class="p57">"Ne?" diye sordu Onthar.</p>

  <p class="p57">Sturm durdu. "Tervy'yi de yanınızda götürmenizi istiyorum."</p>

  <p class="p57">"Hayır!" dedi Tervy yüksek sesle. "Ben seninle kalıyorum!"</p>

  <p class="p57">"Bunu yapamazsın. Hızlı ve hafif bir şekilde seyahat etmem gerekiyor, senin benimle kalman çok tehlikeli olur," dedi Sturm ağırbaşlılıkla.</p>

  <p class="p57">"Ben masayı yuvarlayıp onun kafasına vurduğumda Merinsaard'ın odası o kadar tehlikeli değildi."</p>

  <p class="p57">Sturm elini kızın omuzuna koydu. "Sen on adamdan daha cesursun, Tervy, ama üzerime kılıçlar ve oklardan daha fazlası geliyor olacak. Ülkenin her yerinde kötü büyü var ve bunun ağırlığı gelecek günlerde üzerimize çökebilir."</p>

  <p class="p57">Tervy'nin dudakları kıvrıldı. "Umurumda değil."</p>

  <p class="p57">"Ama benim umurumda. Sen iyi bir kızsın, Tervy. Uzun ve güzel bir hayatı hak ediyorsun."</p>

  <p class="p57">Sturm, Frijje'ye doğru döndü. "Ona sen göz kulak olacaksın, öyle değil mi?"</p>

  <p class="p57">Kızın Merinsaard'ı etkisiz hale getirdiğini duyarak şaşıran çoban, "Sanırım en sonunda o bana göz kulak olacak!" diye cevap verdi.</p>

  <p class="p57">En sonunda gözyaşları arasında da olsa bir karara varılmıştı. Sturm kısa bir süreliğine tereddüt ettikten sonra, Tervy'yi kirli alnından öptü ve onu çobanlarla birlikte gönderdi. Pişmanlığın verdiği acı taze bir yara gibiydi, ancak Sturm gelecek günlerde verdiği bu kararın yararına olduğunu çok daha fazla farkedecekti.</p>

  <p class="p57">Onthar ve adamları görününce muhafızlar gerilemişti. Sturm maskesini tekrar takmış ve askerlere çobanların geçmelerine izin vermelerini emretmişti. "Bu adamlar daha çok yiyecekle geri dönecekler."</p>

  <p class="p57">Çobanların midillileri getirildi ve adamlar atlarına bindiler. Frijje. Tervy'yi arkasına aldı. "Diğer sürüyü de aynı yere getireceksiniz," dedi Sturm yüksek sesle.</p>

  <p class="p57">"Evet, lordum," diye karşılık verdi Onthar. "Bin baş, söz veriyorum."</p>

  <p class="p57">Onthar midillisini güneye doğru çevirerek hayvanın sağrısına vurdu. Arkasındaki diğer adamlarla dört nala gitmeye başladı. Frijje ve Tervy en arkadaydı. Kız görünürden kaybolana kadar arkasına baktı. Sağ yumruğunu göğsünün üzerinde tuttu; elveda için el sallamak zordu.</p>

  <p class="p57">Sturm ellerini arkasında birleştirerek, teftişteki bir general edasıyla orta geçide doğru ilerledi. İstediği şeyi bulana kadar birkaç odanın içine bakması gerekmişti: Merinsaard'ın elbise dolabı.</p>

  <p class="p57">Hızla üzerindeki zırhı çıkarttı. Merinsaard göğüs ve bel olarak Sturm'den daha kalındı, ama diğer ölçülerde benzer yapıdaydılar. Sturm yünlü bir tunik, atkı ve eldiven giydi. Zira ova sıcak olmasına karşın, gece daha yüksek kısımlar soğuk olurdu. Sturm maskeyi de eline alarak ayak bileklerine kadar uzanan pelerini omuzları üzerine attı. Başlık koyu renk saçlarını gizliyordu. Kendisinden alınan kılıcı arayacak vakti yoktu, bu yüzden Merinsaard'ın kılıcını da '<span class="t20">ödünç</span>' olarak aldı. Tas onunla gurur duyacaktı, diye düşündü Sturm pişmanlıkla. Basit kabzalı silah cam gibi gümüşle kaplanmıştı, kını da siyah deriydi. Sturm silahı da pelerinin altındaki kılıç kuşağına yerleştirdi.</p>

  <p class="p57">Büyük çadırın girişinde bağırdı, "Atım!" Bir asker çitlere doğru koşturdu ve muhteşem beyaz bir süvari atıyla geri döndü.</p>

  <p class="p57">"Eczacı, lapanın Mai-tat'ın toynağını iyileştirdiğini bildirdi," dedi asker hızlı, ağır soluklu bir sesle." Adam onu serbest bırakmanız için merhametinize sığınıyor."</p>

  <p class="p57">Neden olmasın? "Hayatını bağışlıyorum," dedi Sturm, bunun ikna edici bir kibir olmasını umut ediyordu. Sturm ayağını üzengiye koydu ve Mai-tat'a bindi. Hareketli at dönerek aşağıda duran askerin geri çekilmesine sebep olmuştu.</p>

  <p class="p57">Sturm gidiş nedenini açıklamak için ağzını açtı, sonra birden Merinsaard'ın böyle bir şeyi asla yapmayacağını farketti. "Sabah olmadan dönerim," dedi.</p>

  <p class="p57">"Her zamanki muhafız devriyesi mi kalıyor?" dedi atı getiren asker.</p>

  <p class="p57">"Evet." Sturm sinirli hayvanı yatıştırmak için dizginleri sıktı. "Her şey yolunda gitsin, yoksa bunu başlarınızla ödersiniz!" dedi.</p>

  <p class="p57">Sturm atı hafifçe mahmuzladı ve kuzeye, Brightblade Kalesi'ne doğru dört nala yola koyuldu. Sturm eski kalenin içinden sığırları çıkartacak vakit bulamadığı için pişmanlık duyuyordu.</p>

  <p class="p57">Ama bunnn için vakti yoktu; gerçek Merinsaard kalkıp, kendini bağlarından kurtardığında, Sturm Brightblade'in kellesi için vahşi bir av başlayacaktı.</p>
</body>
</html>
