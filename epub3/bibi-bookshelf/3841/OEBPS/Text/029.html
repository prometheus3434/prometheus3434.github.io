<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p24"><span class="t17">- 14 -</span><span class="t18"><br /></span><span class="t18">Birinci Rapoldo</span></h3>

  <p class="p57"><span class="t19">B</span>ana inanmıyorsunuz galiba," dedi kendini takdim eden hükümdar.</p>

  <p class="p57_2">"Klişeleşmiş bir kral tanımına uymuyorsunuz," dedi Sighter.</p>

  <p class="p57">Lunitari'nin kralı da başını salladı.</p>

  <p class="p57">"Sen ne derdin?" diye sordu kral.</p>

  <p class="p57">"Bir krala benzemiyorsunuz," diye söze girdi Sturm.</p>

  <p class="p57">"Ama öyleyim! Birinci Rapaldo, gemici, gemi işçisi ve kırmızı ayın mutlak yöneticisi, ben buyum." Gruba sinirli ve hızlı bir biçimde yaklaşmıştı. "Siz kimsiniz?"</p>

  <p class="p57">Gnom'lar coşkuyla kendilerini Kral Rapaldo'nun önüne atıp, ellerini sıkmış, inanılmaz derecede uzun olan isimlerinin kısa versiyonlarını söylemeye başlamışlardı. Rapaldo'nun gözleri, önündeki barajın tepesine yönelmişti.</p>

  <p class="p57">Sturm gırtlağını temizleyerek, Fitter'ı nazikçe sersemlemiş adamın önünden itti. "Solamniya'dan Sturm Brightblade," diye tanıttı kendini.</p>

  <p class="p57">Kitiara da öne adım atarak kürk paltosunu arkaya itti. Rapaldo derin bir nefes almıştı. "Kitiara Uth Matar," dedi kadın.</p>

  <p class="p57">"B-Bayan," diye kekeledi Rapaldo. "Senelerdir, senelerdir gerçek bir kadın görmemiştim."</p>

  <p class="p57">"Şu anda da gördüğünüzden emin değilim," dedi Kitiara kahkaha atarak. Rapaldo kibarca Kitiara'nın elini tuttu. Elinin üstüne ve ayasına şaşırtıcı bir dikkatle bakıyordu. Kitiara'nınkiler kibar ve narin değil, bir savaşçının güçlü, esnek elleriydi. Rapaldo'nun saygılı ilgisi Kitiara'yı eğlendirmişti.</p>

  <p class="p57">Sanki bir anda düştüğü durumun şapşallığının farkına varmış gibi Rapaldo, Kitiara'nın elini bırakmış ve kendini doğrultmuştu. Kralın boyu bir metre altmış beş santimden daha fazla değildi.</p>

  <p class="p57">"Eğer beni kraliyet kabul salonuna doğru izlerseniz sizin buraya geliş hikayenizi dinler ve ben de kendi karaya oturma öykümü size anlatırım." Kral ters dönmüş sandalyenin yanına gidip onu düzeltti. "Bu taraftan," dedi Lunitari'nin Kralı.</p>

  <p class="p57">Çoğu boş olan, üzeri açık odalarının yanından geçerek Rapaldo'yu takip ettiler. Her eşya denizcilikle ilgiliydi, bir denizci sandığı, parmaklıklı bir kaptan koltuğu gördüler. Gemilere ait diğer malzemeler duvarlara asılıydı. Pirinç bir boru, çapa zincirinin ilmikleri, demir uçlarla tutturulmuş tornalar...</p>

  <p class="p57">Bellcrank, Sturm'ün kolunu çekiştirdi. "Metal," diye fısıldadı. "Çok var."</p>

  <p class="p57">"Görüyorum," dedi Sturm sakince.</p>

  <p class="p57">"Bu yoldan. Bu taraftan," dedi Rapaldo, eliyle göstererek.</p>

  <p class="p57">Kalenin tam ortası kabul salonuydu, on metre genişliğinde kare şeklinde bir odaydı. Rapaldo içeri girdiğinde bir düzine ağaç-adam onu selamlamak için omuz görevi gören kalın dallarından cam mızraklar çıkarttılar. Hep bir ağızdan üç kere uğuldadılar ve mızraklarını tekrar yerlerine soktular.</p>

  <p class="p57">"Saray muhafızlarım," dedi Rapaldo gururla.</p>

  <p class="p57">"Zekiler mi?" diye sordu Wingover.</p>

  <p class="p57">"Sizin ve benim gibi değil. Onlara öğrettiğim şeyleri öğreniyorlar, emirleri hatırlıyorlar ve benzeri şeyleri yapıyorlar, ama buraya ilk geldiğimde uygarlaşmamışlardı."</p>

  <p class="p57">Odanın en gerisinde ham, arkası yükseltilmiş kalın yakut rengi camdan bir taht duruyordu. Koltuk görünüşe göre geminin keresteleri birleştirilerek yapılmıştı ve çivi boşlukları hâlâ görülebiliyordu.</p>

  <p class="p57">Rapaldo cam zeminin üzerinde zıplamış ve hükümdarlık asasını koltuğun üzerinden almıştı. Arkasına döndüğünde içini çekerek makamının amblemini koltuğunun arasına alarak oturmuştu. Bu geniş uçlu bir baltaydı.</p>

  <p class="p57">"Siz buraya, sizler de buraya. Lunitari'nin kraliyet toplantısı başlayabilir," diye buyurdu Rapaldo törpülü yüksek sesiyle.</p>

  <p class="p57">Bir kez öksürdü ve sıska göğsü şiddetle sarsıldı. "Ben, Kral Birinci Rapaldo'yum ve konuşuyorum. Bugün gelen beklenmeyen misafirlerin onuruna, Ben, Kral Rapaldo, buraya gelişimin muhteşem hikayesini anlatacağım."</p>

  <p class="p57">Roperig ve Fitter uzun bir hikayenin başladığını sezerek yere oturmuşlardı. Rapaldo ayağa kalkmıştı. "Kralın önünde ayakta duracaksınız!" diye bağırdı, emrini vurgulamak için hükümdarlık baltasını hızla salladı. İki gnom hızla ayağa fırlamıştı, Rapaldo öfkeyle titriyordu. "Saygı göstermeyenler Kraliyet Muhafızı tarafından dışarı çıkartılacaktır!"</p>

  <p class="p57">Sturm, Kitiara'ya bilgiç bir bakış atmıştı. Kitiara da eğilerek. "Bizi bağışlayın, Majesteleri, oldukça uzun bir zamandır bir kralın huzurunda bulunmamıştık," dedi.</p>

  <p class="p57">Kitiara'nın müdahalesi neredeyse büyülü bir etki yaratmıştı. Rapaldo rahatlamış ve tekrar ahşap tahtına oturmuştu. Bunu yaptığında bariz bir çınlama sesi çıktı. Sturm kralın beli üzerinde bir zincirin parıldadığını farketmişti.</p>

  <p class="p57">"Daha iyi, daha iyi. Bir kral ona saygılarını göstermeyen kişiler olmadan nedir ki? Ve gemisiz bir kaptan, ve dümensiz bir gemi? Ta-ra!" Rapaldo kollarını bir süre tahtına sıkıca kenetledi.</p>

  <p class="p57">"En son başka bir insanla konuşalı o-on yıl oluyor," dedi. "Eğer gevezelik edip çene çalarsam, bunu ona bağlayın."</p>

  <p class="p57">Kral derin bir nefes aldı. "Sirrian Denizi'ndeki Enstar adamda denizcilerin oğlu ve torunu olarak dünyaya geldim. Ben bir delikanlıyken, babam Kernaffi korsanları tarafından öldürüldü. Ve onun ölüm haberi bize ulaştığı gün ben denize kaçtım. Balta ve keser kullanmayı öğrendim."</p>

  <p class="p57">Cutwood bunu duyunca, bir yorumda bulunmak için kıvrandı. Sighter ve Wingover ise ellerini onun ağzına koyup kapattı.</p>

  <p class="p57">"Gemicilerin zanaatı bir çocuktan bir adam meydana getirdi, Heh, heh– ve yazlar geçtikçe denize gitmeyi bıraktım. Enstar'ın kıyısında kalarak, engin yeşil okyanusa düzenli sefer yapan gemiler yaptım." Kraliyet baltası Rapaldo'nun kucağına kaymıştı. "Eğer karaya bağlı bir denizci olmasaydım, şimdi karşınızda gördüğünüz kral olmayacaktım." Yıpranmış bir giysi parçası daha Rapaldo'nun kemikli omuzundan aşağı kaymış, ancak Rapaldo onu düzeltmişti. "Bu ayda olmayacaktım," diye homurdandı. "Melvalyn adındaki başarılı bir gemi sahibi onunla birlikte güney Ergoth'a yelken açmam için beni kiraladı. Melvalyn, ticari gemilerden oluşan geniş bir filo yapmak için kereste satın aldı ve mevcut tahtaları sınıflandırmak için yanına bir uzman istedi. Sonbaharın üçüncü günü Daltigoth için Enstar'dan ayrılacaktık. Benim her zaman iyi ve kötü şans için danıştığım falcı Dirazo, karanlık ruhlarla görüştü ve denize açılacağımız günün kara ay Nuitari'nin doğuşu ile lanetlenmiş olduğunu bildirdi. Ben Melvalyn'i vazgeçirmeye çalıştım, ama o yolculuğun planlandığı gibi yapılması konusunda ısrar etmişti. Heh, heh, yaşlı Melyvan kehanetlere aldırış etmemenin ne olduğunu öğrendi! Evet, öğrendi!</p>

  <p class="p57">Güneydoğudan gelen soğuk, karşı rüzgarlar bizi Ergoth'un batısına sürüklemişti. Ne kadar çabalasak da Kharolis'in rüzgarına karşı çok az bir mesafe katedebilmiştik. Ardından denizde geçen dört günün sonunda rüzgar durdu. Biz de olduğumuz yerde çakılı kalmıştık.</p>

  <p class="p57">Denizde rüzgar olmadan kalmak kadar çaresiz bir durum olamaz. Melvalyn her numarayı denemişti. Yelkenleri ıslatmış, çapaları hareket ettirmiş ve benzeri şeyleri, ama istediğimiz kadar hareket edememiştik. Gökyüzü sanki üzerimize kapanmıştı, rengi griydi ve sonra bütün fırtınaların babası üzerimizde kopuverdi."</p>

  <p class="p57">Rapaldo kendini öyküsüne kaptırarak birden ayağa kalktı. Hikayesini canlandırmak için hızlı ve aptalca el hareketlerinde bulunmaktaydı.</p>

  <p class="p57">"Deniz bu şekilde akıyordu ve rüzgar, bunun gibi esiyordu–"</p>

  <p class="p57">Rapaldo'nun elleri ters yönlerden salınarak yüzünün önünde çarpıştı. "Yağmur güvertede feryat ediyordu. Tarvolina, bu gemimizin adıydı, gabya çubuğunu kaybetmişti ve metrelerce sürüklendi. Ve sonra, ve sonra o aşağı indi ve bizi kaptı." Rapaldo tahtına</p>

  <p class="p57">oturmuş ve çömelmiş, başı da hatırlamak istemiyor gözüktüğü bir anıdan korunmak için eğilmişti.</p>

  <p class="p57">"O neydi?" diye atıldı Rainspot istemsizce. Rapaldo bu başlangıcı bekliyordu ki, bu sefer sinirlenmedi.</p>

  <p class="p57">"Bir hortum," dedi titreyerek. "Güçlü, üç metre genişliğinde dönen bir su kümesi! Tarvolina'yı kuru bir yaprak gibi içine çekti ve birdenbire kendimizi onun ortasında bulduk, sonra yukarı, yukarı ve yukarı gittik! Denizcilerden bazıları korkup kendilerini gemiden attılar. Hortumun ortasından atlayanların hepsi denize giden millerce, millerce mesafeden aşağı düştü ve anaforun duvarlarına çarptılar..." Rapaldo ayaklarını sandalyenin üstüne koyduğunda bütün gnom'lar korku içinde sıçradı. "Parçalara ayrıldılar. Aynı zamanda bıçak uçlu okyanusun içine de atlamış olabilirler."</p>

  <p class="p57">Benzetme Rapaldo'yu sevindirmişe benziyordu çünkü gülümsedi. Bütün pisliğine rağmen Lunitari kralının düzgün beyaz dişleri vardı. "Hortum bizi o kadar yükseğe taşıdı ki, gökyüzünün mavi rengi ortadan yok oldu. Yirmi kişilik bütün mürettebattan sadece altı adam huninin sonuna kadar yaşayabildi. Hortum içten dışa döndü ve Tarvolina'yı baş aşağı, buraya, Lunitari'ye düşürdü."</p>

  <p class="p57">Kral Rapaldo cam tahtın aşağısına zıplamış, kaba tüylü kaşları koyu kahverengi gözleri üzerine kapanmıştı. "Gemiden üç kişi hayatta kaldı: Melvalyn, dümenci Darnino, ve Birinci Rapaldo. Melvalyn'in bir bacağı kırılmıştı, kısa bir süre sonra da öldü. Darnino ve ben gündüz büyüyen bitkileri yemeyi öğrenene ve gece kırmızı çimenlerde toplanan çiği içmeyi öğrenene kadar neredeyse açlıktan ve susuzluktan ölüyorduk."</p>

  <p class="p57">Bu bizim bilmediğimiz bir şey, diye düşündü Sturm.</p>

  <p class="p57">"Darnino ve ben ağaç halkı Oud-ouhai'yle karşılaşana kadar birlikte kaldık. Ağaç halkı daha önce hiç insan görmemişti ve bizi korkunç düşmanları olarak algıladılar–" Hikayenin burasında Rapaldo duraklamıştı. Gruptaki herkese tek tek dikkatle baktı. "Her neyse, bu bir savaştı ve Darnino öldürüldü. Lunitari'liler tam beni de öldürmek üzereydi ki, ben baltamı kaldırdım." Rapaldo hareketini sözcüklere uyarlamıştı. "Ve onlar o kadar korktular ki, beni ulu yöneticileri ve kutsal demirin kullanıcısı, oem-owa-oya ilan ettiler."</p>

  <p class="p57">Rapaldo öyküsünü kıkırdayarak bitirdi. Yanında duran muhafızlara aldırış etmeden ekledi. "Değersiz vahşiler daha önce hiç metal görmemişlerdi! Onun tanrılar tarafından geldiğini düşündüler, aynı sebeple ben de onları kollamak için gönderilen kutsal haberciydim."</p>

  <p class="p57">"Lunitari'lilerin hiç metali yok mu?" diye sordu Bellcrank.</p>

  <p class="p57">"Kanlı ayın hiçbir yerinde metal yok," dedi Rapaldo. Tahtına çıkmak için çabaladı ve eski püskü kıyafetlerini büyük bir itinayla düzeltti. "Şimdi sizin gelişinizi dinleyeceğim," dedi yüksek sesle.</p>

  <p class="p57">Wingover konuşmaya başladı, ama kral baltasını hafifçe tahtına vurdu. "Bırakın bayan anlatsın."</p>

  <p class="p57">Kitiara kılıç kemerini çengelden çıkartarak silahını kının içinde önünde tuttu. Kılıca dayandı ve Sturm'le birlikte yağmur fırtınasında nasıl gnom'larla karşılaştıklarını, kırmızı aya olan uçuşlarını, yolculuklarını ve Bulutların Efendisi'nin çalınışını tek tek anlattı.</p>

  <p class="p57">"Heh, heh, heh," diye kahkaha attı Rapaldo. "Eşyalarınızı savunmasız bir şekilde etrafta bırakamazsınız, Lunitari'de bile. Micone'ler geminizi almış."</p>

  <p class="p57">"Micone'ler mi?"</p>

  <p class="p57">"Bahsettiğim düşmanlar. Oud-ouhai'nin korkacak hiçbir yağmacısı yoktur, çünkü Lunitari'de hiçbir hayvan bulunmaz, sadece bitkiler vardır. Ama Micone'ler yönetildiklerinde baş belası olurlar."</p>

  <p class="p57">"Peki onlar nedir?" diye sordu Kitiara.</p>

  <p class="p57">"Karıncalar."</p>

  <p class="p57">"Karıncalar mı?" dedi Sighter.</p>

  <p class="p57">"Dev karıncalar," dedi Rapaldo. "Sert kaya kristalinden yüz seksen santim uzunluğunda. Bu aydaki büyü onlara hareket etme ve çalışma gücü veriyor, ama beyinleri yok."</p>

  <p class="p57">"Kim– ya da ne– Micone'leri yönetiyor?" diye sordu Sturm.</p>

  <p class="p57">Lunitari kralı soru karşısında büzüldü. "Hiç görmedim," dedi baştan savarak, "ama bir kez konuşurken duydum."</p>

  <p class="p57">Sturm, Kitiara'nın öfkeyle yumruğunu sıktığını gördü. Rapaldo'nun garip davranışları sinirine dokunuyordu. Yavaşça elini açtı ve, "Yöneticileri kim, Majesteleri?" dedi sinirinin elverdiği anda.</p>

  <p class="p57">"Obeliskdeki Ses. Sarayımdan on mil ötede, on beş metre ya da daha yüksek büyük taş bir obelisk bulunuyor. Oyuk ve içinde bir şeytan yaşıyor. Obeliskin altındaki bir çukurda yaşayan Micone'lerle tatlı bir sesle konuşuyor. Şeytan kulesinden hiç çıkmıyor, ben de onu görmek için hiç içeriye girmeye çalışmadım."</p>

  <p class="p57">"Ve bu Micone'ler bizim gemimizi aldılar?" diye sordu Sturm.</p>

  <p class="p57">"Söylemedim mi?" diye karşılık verdi Rapaldo somurtarak. "İki gece önce bir grup kristal karınca karanlıkta yanımızdan geçti. Bir patika açmak için duvarlarımızdan birini yıktılar. Kötülük, size söylüyorum– etrafımızdan geçmiş olmalılar. Taşıdıkları şey sizin geminiz olmalı."</p>

  <p class="p57">"Neden savaşçılarınız onlara karşı çıkmadı?"</p>

  <p class="p57">"Çünkü her şeye rağmen onlar ağaç! Güneş battığında, durdukları yere köklerini salıyor ve bütün gece besleniyorlar. Sadece günün doğuşuyla silkinip etrafta yürüyebiliyorlar." Rapaldo tekrar öfkelenmişti. Bakışını Sturm'e çevirdi. "Tavırlarınız küstahça! Başka hiçbir soruya cevap vermeyeceğim." Sesindeki tizlik yok oldu ve ekledi, "Yorgunuz. Şimdi bizi terk edebilirsiniz. Eğer sağa giden koridoru takip ederseniz uyuyabileceğiniz odalar bulabilirsiniz."</p>

  <p class="p57">Kitiara ve Sturm eğilirken, gnom'lar el salladı ve grup kabul salonunu terk etti. Bir ağaç-adam yol göstermişti.</p>

  <p class="p57">"Bu konuda ne düşünüyorsun!" dedi Kitiara yüksek bir fısıltıyla.</p>

  <p class="p57">"Sonra," diye karşılık verdi Sturm yumuşak bir ses tonuyla.</p>

  <p class="p57">Çatısız duvarlar gizlilik için uygun değildi.</p>

  <p class="p57">Rapaldo'nun bahsettiği koridor boyunca bir dizi uygun yer buldular. Bazıları kayıp Tarvolina'dan kalan diğer hurdalarla doluydu, diğerleri ise boştu. Ağaç-adam boş yerlerin '<span class="t20">odalar</span><span class="t20">ı</span>' olduğunu belirtti, sonra da yanlarından ayrıldı.</p>

  <p class="p57">Gnom'lar torbalarını yere indirdi ve yedi gnom'un çıkartabileceği kadar ses ve karmaşa yaratarak çalışmaya koyuldular. Sturm, Kitiara'yı bir kenara çekmişti.</p>

  <p class="p57">"Majestelerinin havasında olmamasından korkuyorum," diye fısıldadı Sturm.</p>

  <p class="p57">"O bir böcek kovalayıcısı kadar deli."</p>

  <p class="p57">"Bu da onu söylemenin başka bir yolu tabii, evet. Ama Kit, eğer dev karıncaların Bulutların Efendisi'ni götürdükleri yer orasıysa, bizi obeliske götürmesi için ona ihtiyacımız var. Bu yüzden onu ve kraliyet rolünü memnun etmek için pohpohlamamız gerekecek, en azından buradan gidene kadar."</p>

  <p class="p57">"Onu iyice bir titretmek istiyorum," dedi Kitiara. "İhtiyacı olan şey bu."</p>

  <p class="p57">"Kafanı kullan, Kit. Etrafta belki de yüzlerce ağaç-adam var, hepsi de Kral Rapaldo'ya sadık. Bir ağacı nasıl öldürürüz? Senin artmış gücünle bile yapabildiğin tek şey içlerinden birinin üzerinde bir kesik açmandı."</p>

  <p class="p57">"Haklısın," dedi Kitiara. Yüz ifadesi değişti. "Sana başka bir şey söyleyeceğim. O paçavraların altına bir zırh giyiyor. Oturduğunda onun çınladığını duydum. İnsanların zırh giymesinin iki nedeni vardır– saldırıya uğrayacaklarını bildikleri ya da saldırıya uğrayacaklarını düşündükleri zaman. Deli olabilir, ama yaşlı Rapaldo bir şeyden korkuyor." Kitiara parmağıyla hafifçe Sturm'ün göğsüne vurdu. "Korktuğu biziz derim."</p>

  <p class="p57">"Neden biz?"</p>

  <p class="p57">"Çünkü biz insanız ve bizim de metalimiz var, bu Lunitari'lilerin kafasını son derece karıştırabilir. Hepimiz Majesteleri'nden daha genç, daha büyük ve güçlüyüz."</p>

  <p class="p57">"Oh, eğer istiyorsa, ağaç-adamların kralı olsun. Eğer Rapaldo bir şeyden korkuyorsa o da o obeliskin esrarengiz şeytanı. Onun hakkında bir fikrin var mı?"</p>

  <p class="p57">"Bu çılgın ayda her şey olabilir, ama eğer şeytan gemiyle birlikte Stutts ve diğerlerini ele geçirmişse, ya en iyisi onları vermek için hazır olsun ya da bir savaşa hazır!"</p>

  <p class="p57">Fitter üzerinden buharlar çıkan iki çanakla yanlarına gelmişti. "Akşam yemeği," dedi. "Kurt mantarı tozuyla çeşnilendirilmiş pembe mızraklar ve mantar yaprakları." Fitter çanakları uzattı ve arkadaşlarının yanına geri döndü.</p>

  <p class="p57">Bir süre sessizlik içinde yemeklerini yediler. En sonunda Sturm, "Krynn'e geri döndüğümüz zamanı düşünüyordum," dedi.</p>

  <p class="p57">"İyimser," dedi Kitiara. "Ne düşünüyordun?"</p>

  <p class="p57">"Eğer şu ana kadar gördüğüm hayaller doğruysa, o zaman yapmam gereken ilk şey atalarımın yurduna gitmek. Babam kılıcını bir yere saklamış olabilir. Aynı zamanda nereye gittiğine dair bana ipucu bırakmış da olabilir."</p>

  <p class="p57">Kitiara aylakça pembe çorbasını hareket ettirdi. "Peki ya kılıcını yahut babanı bulamazsan? O zaman ne olacak?"</p>

  <p class="p57">"Aramaya devam edeceğim," dedi.</p>

  <p class="p57">Kitiara çanağı ayaklarının arasına koydu. "Ne kadar arayacaksın, Sturm? Sonsuza kadar mı? Hiç ailenin ötesinde bir yaşam düşünmedin mi? Seni hiçbir zaman babanı bulmak istediğin için suçlamadım –bu bana yeterli bir sebep ve büyük bir macera gibi gözüktü– ama şimdi bana bundan daha fazlası varmış gibi geliyor. Sen sadece Brightblade ismini ve kaderini yeniden canlandırmak için yola çıkmış değilsin; sen aynı zamanda bütün şövalyelik buyruğunu yeniden canlandırmak istiyorsun." Kitiara'nın ses tonu alaylıydı.</p>

  <p class="p57">Sturm'ün elleri soğudu. "Bu o kadar korkunç bir amaç mı? Dünya tekrar iyiye karşı güç kullanabilir."</p>

  <p class="p57">"Şimdi çağdaş zamanlardayız, Sturm! Şövalyeler gitti. İnsanlar onları bir kenara fırlattı, çünkü onlar değişen zamanlara ayak uydurmak için değişemiyorlardı. Şimdi savaşçılar arasında yeni bir yasa var: <span class="t20">Tek gerçek güçtür</span>."</p>

  <p class="p57">Sturm, Kitiara'ya dik dik baktı. "O zaman sorgulamayı bırakmalıyım, öyle mi?"</p>

  <p class="p57">"Daha öteye bak, tamam mı? Sen iyi bir savaşçısın ve akıllısın. Neler yapabileceğimizi bir düşün, senle ben. Eğer doğru bir paralı asker grubuna katılırsak, bir sene içinde yüzbaşı oluruz. Sonra görkem ve güç bizim olurdu."</p>

  <p class="p57">Sturm ayağa kalkarak kılıç kemerini sırtının üzerine attı.</p>

  <p class="p57">"Hiçbir zaman bu şekilde yaşayamam, Kit."</p>

  <p class="p57">"Hey!" diye seslendi sırtını dönen Sturm'e. O ise yürümeye devam ediyordu. Kürkünün sıcaklığı Kitiara'nın kalbini doldurdu, sıcaklık içinde dalgalandı ve Kitiara bir yere vurma isteği duydu.</p>

  <p class="p57">Bu adam nasıl bu kadar dürüst olabilir! Dünya hakkında, gerçek dünya hakkında ne biliyor ki? Duygusal, sıkıcı, şövalye döküntüsü–</p>

  <p class="p57">"Bayan?" Fitter elinde güveç tenceresiyle Kitiara'nın hemen önünde duruyordu. "İyi misiniz?"</p>

  <p class="p57">Organlarının içine hızla yayılan ısı hızla dibe çökmüştü. Gnom'a göz kırptı ve, "Evet, ne istiyorsun?" dedi.</p>

  <p class="p57">"Duvarı yumrukluyordunuz," dedi gnom. "Zincir dişlisi aşkına! Onları çatlattınız!"</p>

  <p class="p17">Kitiara yumuşak kumlu harç içindeki sığ delikten başlayarak bir örümcek ağı oluşturan çatlakları gördü. Parmaklarının ortasında beyaz toz vardı. Duvara vurduğunu bile hatırlamıyordu.</p>

  <p class="p18">*&nbsp; *&nbsp; *&nbsp; *&nbsp; *</p>

  <p class="p57">Birinci Rapaldo, Kraliyet Muhafızları'nın üyelerinin sabit bir şekilde durup, oldukları yerde donup kalmalarını seyrediyordu. Gözleri ve ağızları kapanmıştı, gövdelerinde onlara ait hiçbir belirti kalmamıştı. Onları bu şekilde gören hiçkimse onların yürüyüp konuşabildiklerini tasavvur edemezdi.</p>

  <p class="p57">Rapaldo yürüyerek en yakındaki Lunitari'linin yanına gitti ve onu tekmeledi. Ancak vuruşu topuğunu acıtmıştı, kral bir ayağı üzerinde zıplayarak, Enstar'ın tüm tanrılarını lanetledi.</p>

  <p class="p57">"Yakında gitmiş olacağım, sizin de yeni bir kralınız olacak," dedi önemsemeyen ağaç yaratığa. "Gideceğim, olacak olan şey bu, gnom'lar tarafından yapılmış uçan bir gemiyle! Burada usta bir dalavere var! Bu kokuşmuş aya beni bir hortum taşıdı, onlarsa kanatlar yaparak buraya kasten geldiler! Ta-ra-ra! Burada da kalabilirler. Onlar burada kalacak, ben de eve uçacağım."</p>

  <p class="p57">Ağaç yaratığı boğacakmış gibi kolunu ona doladı ve fısıldadı, "Kadını yanımda götürebilirim, değil mi? O çok güzel, ama biraz uzun. Eğer kral emrederse gelir, değil mi? Evet, evet– nasıl karşı koyabilir ki? Size bıyıklı olan adamı bırakacağım O yeni kral olabilir. Birinci Brightblade. Onu tahtın veliahtı olarak atıyorum, bunu hatırla. Bütün koruduklarım için, onu bir tanrı yapabilirsiniz. Eve uçacağım, uçacağım, uçacağım!"</p>

  <p class="p57">Uzun gölgeler kraliyet kabul salonunun önünden geçti. Rapaldo en karanlık noktaya doğru baktığında titredi. Baltasını alarak odanın ortasına yavaşça yaklaştı.</p>

  <p class="p57">"Seni orada görüyorum, Darnino! Evet, o sensin! Her zaman ziyaret için geri geliyorsun, değil mi? Ölü adamlar ölü olarak kalmalı, Darnino! Özellikle de onları kraliyet baltamla öldürdüğümde!" Baltasını bir taraftan diğerine sallayarak karanlığın içine daldı. Ağır silah taş duvarlara vurarak, kıvılcımlar çıkarttı.</p>

  <p class="p57">Rapaldo bir süre zihninde yarattığı hayaleti baltasıyla kovmaya çalıştı. Bitkinlik Darnino'yu herhangi bir kralın baltasından daha kesin bir şekilde kovalıyordu.</p>

  <p class="p57">"Bu sana bir ders olsun," dedi, nefes nefese. "Bir daha Birinci Rapaldo'yla uğraşacak mısın?"</p>

  <p class="p57">Sonunda ayaklarını salona sürükledi. Tahtın yanında durarak kulağını açık havaya çevirdi. "Gülüyor musun? Sana gülebileceğini kim söyledı?" dedi. Lunitari'liler hareketsizdi. "Kimse krala gülemez!" diye bağırdı Rapaldo. Kendini en yakın Lunitari'linin yanına atarak, baltasıyla ağacın dallarını kesti. Haksız saldırıya dayanamayan ağaç yaratığın gri kabukları uçuştu. Rapaldo bağırıp küfretti ve muhafız dökülen tahtalar tarafından çevrelenen bir kütük olana kadar kesmeye devam etti.</p>

  <p class="p57">Balta elinden düştüğünde Rapaldo tahtına doğru sendeleyerek birkaç adım attı ve çömelip hıçkıra hıçkıra ağlamaya başladı.</p>
</body>
</html>
