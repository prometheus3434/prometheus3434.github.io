<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p24"><span class="t17">- 24 -</span><span class="t18"><br /></span><span class="t18">Ufak Fitter'</span><span class="t18">ı</span><span class="t18">n Pantolonu</span></h3>

  <p class="p57"><span class="t19">E</span>jderha, boynunda asılı duran Kitiara'yla birlikte ininden bir taş gibi aşağı düşerken inişini rahatlatmak için kanatlarını çırptı. Kitiara pelerinini çıkartırken, Sturm'le gnom'ları taşıyan Micone'ler de antreye ulaşıyordu.</p>

  <p class="p57">"Tam zamanında geri geldiniz!" diye bağırdı Kitiara. "Silahlara sarılın hepiniz– Lunitari'liler saldırmak için konumlanıyor!"</p>

  <p class="p57">Atılan bir grup camdan cirit antreden girip mermer zeminin üzerinde paramparça oldu. Gnom'lar merak içinde olmalarına rağmen, kırmızı cam parçalarından kaçınmak için geri çekilebilmişlerdi. Lunitari'liler çılgınca uğulduyordu.</p>

  <p class="p57">"Sizi ele geçirmek istediklerini ima ediyorlar," dedi Cupelix. "Sizin kanınız için bağırıyorlar."</p>

  <p class="p57">"Ancak içeri giremezler?" dedi Rainspot.</p>

  <p class="p57">"Ağaç-adamlar akıllarını kaçırmış," diye karşılık verdi ejderha.</p>

  <p class="p57">"O hale geliyorlar," dedi Sturm yüzünü ekşiterek. Dış kıyafetlerini çıkartarak silahıyla miğferini hazırda tuttu. Kitiara kapının önünde korkusuzca ileri geri adımlar attı, ağaç-adamların dikkatini çekiyordu.</p>

  <p class="p57">"Onların canını biraz acıtalım mı?" dedi Sturm'e.</p>

  <p class="p57">"Bu onların cesaretini kırmak için oldukça gerekli gibi görünüyor," dedi Sturm. Ejderhaya dönerek, "Bize birkaç Micone ödünç verebilir misin? Bizim için olasılıkları eşitlerlerdi."</p>

  <p class="p57">"İşinize çok az yaralar," dedi Cupelix. Cam bir savaş baltası içeriye bir uğultuyla girerek ejderhanın pullu karnına çarptı, ancak ejderhaya hiçbir zarar vermeden yere düşmüştü. Cupelix dağılan baltaya aylakça baktı. "Micone'ler güneş ışığında neredeyse tamamıyla kördür," dedi. "Eğer onları serbest bırakırsam, sizi bir ağaç-adam gibi parçalara ayırabilirler."</p>

  <p class="p57">"Bu kadar konuşma yeter," diye bağırdı Kitiara. Kalkanını dirseğiyle bileği arasına kaldırdı. "Biraz çelik sallamaya gidiyorum!"</p>

  <p class="p57">Sturm de kılıcının kuşağını daha sıkı bağladı. "Kit, beni bekle!" Sturm'ün kalkanı yoktu, ama zırhı Kit'inkinden daha ağırdı. Kılıcını çekti ve kapıya koştu.</p>

  <p class="p57">Ağaç-adamlar. Micone'ler tarafından topraktan yapılmış engeli tırmanmışlardı, hatta onun yüksekliğini mızrak atışlarını hızlandırmak için kullanıyorlardı. Kitiara üzerine bir mızrak çarpan kalkanını yüzüne doğru tuttu. "Haydi, sizi kabuk kaplı şeytanlar!" diye bağırdı. "Fırlatmaya devam edin! Kitiara Uth Matar sizin için geliyor!"</p>

  <p class="p57">Kitiara yokuşu tırmanmaya başlamıştı. Dik açı ve yumuşak toprak yüzünden ilerlemek zordu. Daha dikkatli olan Sturm ise, obeliskin etrafından dolanarak bariyerin dik olmayan bir noktasına gitti. Neredeyse Kitiara'yla aynı anda tepeye ulaşmıştı, gerçi aralarında kırk metre ve yirmi garip ağaç-adam vardı.</p>

  <p class="p57">Sturm, Lunitari'lilerle bir tümseğin üzerinde ve aşağıdan gelen mızrakların üzerinden atlayarak karşılaşmak zorundaydı. Lujtari'liler en yüksek sesleriyle uğulduyorlardı, basit yüzlerini çarpıtan öfkeyi farketmek için çok da dikkatle bakmak gerekmiyordu.</p>

  <p class="p57">Kitiara önüne dikilen üç ağaç-adamın arasına daldı. Kılıcıyla düşmanları üzerinde derin sıyrıklar oluşturmayı başardı. İçlerinden birinin kolunu aşağıda yakaladı ve tek bir darbeyle onu koparttı. Sert organ yere düşerek etrafta yuvarlandı, sanki ilk sahibini arıyor gibiydi. Kitiara'nın bacakları arasına dolandı ve onu tökezletti, böylece kadın saplanan mızrakların ortasına sırtüstü düşmüştü.</p>

  <p class="p57">Ağaç-adamlar yere düşen kadının olduğu yerde üşüştü. Sturm ise Kitiara'nın yaralanmış olabileceğini düşünüyordu. Düşmanlarına gürleyerek onların vücutlarını kesmeyi sürdürdü. Kılıcını onların kalplerine saplayıp öldüremeyeceği için, ağaç-adamların tıknaz bacaklarına yönelmişti. O sırada cam bir kılıç yüzünü sıyırıp geçmiş ve geride bıraktığı sıcaklıktan kanı damlamıştı.</p>

  <p class="p57">Sturm bunu görmezden geldi. Lunitari'liler sonunda toprak setten aşağı indirilmişti, yukarıdakilerin hepsi yuvarlanarak yerdeki arkadaşlarının üzerlerine düşmüştü.</p>

  <p class="p57">Sturm'ün sol bacağında korkunç bir sızı vardı. Arkasına döndüğünde bir mızrağın uyluğunun arkasına saplanmış olduğunu farketti, yaradan kan akıyordu. Kılıcını geriye doğru salladı ve mızrağın açıktaki ucunu kesti, diğer uç ise bacağına saplı kalmıştı.</p>

  <p class="p57">Kitiara'yı göremiyordu. Aşağıya inmeye başladı, acıdan ve kan kaybından zayıf düşmüştü. Setin obeliske en yakın tarafına kaydı. Uğuldayan ağaç-adamlar onun arkasından gidiyor, kendi dillerinde Sturm'ün ismini bağırıyorlardı.</p>

  <p class="p57">Bitti, diye düşündü. İşte böyle bitti–</p>

  <p class="p57">Mızrak uçları Sturm'ün korunmasız yüzüne ve boynuna isabet etmemişti. Savaş çığlıkları üzerinde gürlüyordu, halbuki o bunların neşe ve zafer çığlıklarını olduğunu söyleyebilirdi. Gnom'lar? Tabii ki ileri gitmeye cesaret edemezlerdi. Öldürülürlerdi!</p>

  <p class="p57">Çılgına dönmüş Lunitari'liler geri çekildi. Sturm büyük bir çabayla başını kaldırdı ve neler olup bittiğini görmeye çalıştı. Setin tepesinde duran bir ağaç-adam kılıcını sallıyor ve görünmeyen bir düşmanla savaşıyordu. Karanlık bir nesne Sturm'ün gözleri önünde belirdi ve ağaç-adamın yüzüne vurdu. Küüt! Lunitari'li, gnom'ların kahkahaları arasında kum setin üzerinden yok olmuştu.</p>

  <p class="p57">Biri Sturm'ü çeviriyordu. Gözünü örten kırmızı toprağı yüzünden döküldü. Kitiara.</p>

  <p class="p57">"Birini yakalamışsın gibi gözüküyor," dedi Kitiara dostane bir tavırla. Yüzünde sıyrıklar vardı, elleri kesilmişti, ama bunun dışında yara almamıştı.</p>

  <p class="p57">"İyi misin?" diye sordu Sturm bitkinlikle. Kitiara başını salladı ve su şişesini Sturm'ün dudaklarına koydu. Akan yağmur suyu Sturm'ün o ana kadar tattığı en lezzetli şeydi.</p>

  <p class="p57">"Hey, Efendi Sturm! Bayan Kitiara! Kazandık!" dedi Stutts. Baş parmaklarını çorap askısının altına koydu ve çenesini havaya kaldırdı. "Uydurma Pantolon Harman Döveni Numara I büyük bir başarıydı."</p>

  <p class="p57">"Uydurma ne?"</p>

  <p class="p57">"Boşver," dedi Kitiara. "Haydi seni içen götürelim." Kitiara, Sturm'ü, onun bir bebeği kaldırabileceği kadar büyük bir rahatlıkla kaldırdı ve obeliskin içine taşıdı.</p>

  <p class="p57">Gnom'lar birbirlerinin sırtlarına vuruyor ve olabildiğince hızlı ve gürültülü konuşuyorlardı. Sturm geçidin bir tarafında garip bir alet gördü: üzerinde içleri muhtemelen toprakla doldurulmuş üç çift gnom bedenine göre pantolon sallanan, dikine toplanmış direkler ve dişli çarklar bulunuyordu. Cupelix en alçaktaki kaya tabakasında durmuş olan biteni dikkatle izliyordu. Sturm'ün yaralanmış olduğunu gördüğünde yarayı iyileştirmeyi önerdi.</p>

  <p class="p57">"Büyü yok," dedi Sturm inatla. Bütün bacağı acıdan uyuşmuştu. Soğuktu, çok soğuk. Ejderhanın geniş tunç yüzü Sturm'ün yüzüne yaklaştı.</p>

  <p class="p57">"Hayatın pahasına olsa da mı, büyü yok?" dedi sürüngenin sesi.</p>

  <p class="p57">"Büyü yok," diye ısrar etti Sturm.</p>

  <p class="p17">Rainspot, Sturm'ün yüzünü diğer tarafa çevirdi ve ağzına acı bir kök koydu. Gnom, "Çiğne, lütfen," dedi. Gnom'ların tamamıyla büyüden uzak ilgisinden emin olan Sturm söyleneni yaptı. Uyuşukluk bütün vücuduna yayılmıştı.</p>

  <p class="p18">*&nbsp; *&nbsp; *&nbsp; *&nbsp; *</p>

  <p class="p57">Uykuya dalmadı. Sturm oldukça net bir biçimde gnom'ların yarası üzerine tartıştıklarını duyuyordu, mızrağın ucunun bacağından çıkarıldığını hissetmekten çok bunun konuşulduğunu duymuş ve ejderhanın açık yaranın en iyi hangi şekilde kapatılacağını söyleyen önerilerini işitmişti. Sonra karnı üzerinde yatırılmış, uyuşukluğu da gitmişti. Ardından Sturm'ün bacağı acımasızca zonkladı. Kendini elleri üzerine kaldırdı.</p>

  <p class="p57">"Eğer '<span class="t20">ben neredeyim?</span>' dersen, sana vururum," dedi Kitiara cana yakın bir edayla.</p>

  <p class="p57">"Ne oldu?" dedi Sturm.</p>

  <p class="p57">"Yaralandın," dedi Sturm'ün başında nöbet tutan Sighter.</p>

  <p class="p57">"Bunu oldukça iyi hatırlıyorum. Ağaç halkını kim geri püskürttü?"</p>

  <p class="p57">"Keşke bunu ben yaptım diyebilseydim," dedi Kitiara.</p>

  <p class="p57">"Biz yaptık," dedi Sutts, Sighter'ın arkasında belirerek. Cupelix ise, Sturm'ün anlayamayacağı bir şey homurdandı. Stutts bembeyaz kesildi ve, "Tabii ki ejderhanın yardımıyla," diye düzeltti lafını.</p>

  <p class="p57">"Bir gnom fırtlatıcı tasarımını uyguladık," dedi Wingover.</p>

  <p class="p57">Stutts'ın yanına çömeldi ve Sighter'ın omuzunun üzerinden bakındı. "Cutwood'un toprakla doldurulmuş pantolonlarını, onlara fırlatmak için bir test aracı olarak kullandık. Birdcall, Lunitari'lilere savrulan pantolonlarla saldırmayı önermişti, ama bu sadece bir atış için başarılı olurdu–"</p>

  <p class="p57">"O yüzden ben ve Roperig kendi pantolonlarımızdan vazgeçtik," dedi grubun arasına girmeye çalışan Fitter. Gnom'un uzun donu bu durumun doğruluğunu kanıtlıyordu. "Onları toprakla doldurduk ve fırlatan kollara bağladık–"</p>

  <p class="p57">"–ve dişli çark sistemini düşmanı duvarların üzerinden yumruklamak için kullandık," diyerek çırağının sözünü bitirdi Roperig.</p>

  <p class="p57">"Çok akıllıca," diye itiraf etti Sturm. "Ama neden öfkeli ağaç halkı birkaç çift pantolonla yumruklandıktan sonra geri çekilsin? Neden hepinizin üzerine saldırmadılar?"</p>

  <p class="p57">"Bu da benim işimdi," dedi Cupelix alçakgönüllülükle.</p>

  <p class="p57">"Gnom'lar ve makineleri üzerine bir illüzyon büyüsü yaptım. Lunitari'liler onlara saldıran devasa, ateş püskürten bir kırmızı ejderha gördüler, ejderhanın korkunç pençeleri onları teker teker setin üzerinden kapıyordu. Parlak illüzyonla birleşen bu fiziksel tesir oldukça etkiliydi. Ağaç-adamlar da tüydü."</p>

  <p class="p57">"Onları tekrar öfkelenmelerinden ve geri gelmekten alıkoyacak olan şey nedir?" diye sordu Kitiara.</p>

  <p class="p17">"Güneş batınca Micone'leri onları köylerine geri götürmeleri için göndereceğim."</p>

  <p class="p18">*&nbsp; *&nbsp; *&nbsp; *&nbsp; *</p>

  <p class="p57">Hikayeleri anlatılan gnom'lar dağıldı. Sturm, Stutts'ı tekrar yanına çağırmıştı.</p>

  <p class="p57">"Evet?" dedi kıdemli gnom.</p>

  <p class="p57">"Onarımlarınızı Bulutların Efendisi üzerinde denediniz mi?"</p>

  <p class="p57">"Henüz değil."</p>

  <p class="p57">"Arkadaşlarını biraz acele ettir, dostum. Bir an önce bu dünyadan gitmeliyiz," dedi Sturm.</p>

  <p class="p57">Stutts kısa, ipeksi sakalını çekiştirdi. "Bu acele niye? İlk önce yenilenen makine parçaları test edilmeli."</p>

  <p class="p57">Sturm sesini alçalttı. "Ejderha ağaç-adamların geri gelmeyeceğine inanabilir, ama ben burada tekrar kuşatılma şansını göze almak istemiyorum. Bunun yanı sıra Cupelix–" Sturm, Kitiara'nın geldiğini görünce lafını yarıda kesti. "Daha sonra konuşuruz," diye sözünü bitirdi. Stutts başını salladı ve Bulutların Efendisi'ne doğru yürümeye başladı, baş parmakları ceketinin ceplerine asılıydı.</p>

  <p class="p57">Kitiara onun abartılmış kayıtsızlığına aldırış etmemişti. Kadın, Sturm'ün yanına çöktü. "Çok acıyor mu?"</p>

  <p class="p57">"Sadece dans ettiğimde," dedi Sturm kendinden beklenmeyecek bir şekilde.</p>

  <p class="p57">Kitiara sırıttı. "Yaşayacaksın," dedi. Sarılmış bölgeyi dürttü ve ekledi, "Muhtemelen topallama olmayacak. Seni bu ağaç-adamların arasına dalmaya iten şey neydi? Ne bir kalkan ne de bacaklarında zırh vardı."</p>

  <p class="p57">"Seni aşağı giderken gördüm," dedi Sturm. "Sana yardım edecektim."</p>

  <p class="p57">Kitiara bir süre sessiz kaldı. "Teşekkür ederim."</p>

  <p class="p57">Sturm dikkatle sağlam tarafına doğru döndü ve doğruldu. "Böylesi daha iyi! O şekilde yatınca başım ağrıyor."</p>

  <p class="p57">"En affedilemez şeyin ne olduğunu biliyorsun, öyle değil mi? Senin ve benim gibi savaş sanatlarında eğitilmiş iki savaşçı, bir grup vahşinin içine düşüyor ve bir grup üşütük gnom'un harman döveni olarak kullandıkları pantolonları tarafından kurtarılıyor!"</p>

  <p class="p57">Kitiara kahkahalarla gülmeye başlamıştı. Bütün gerilim ve şüpheler su üstüne çıkmış ve onun kahkahalarında yok olmuştu. Gözleri yaşlarla dolmuştu, ancak kadın savaşçı gülmesini durduramıyordu.</p>

  <p class="p57">"Küçük Fitter'ın pantolonu," dedi Sturm, içinde gürültülü bir kahkahanın kopacağını hissediyordu. "Küçük Fitter'ın pantolonu bir kırmızı ejderhanın pençeleri gibi görünmüş!" Kitiara umutsuzca başını salladı, yüzü aşırı bir neşeyle çarpılmıştı. Sturm'den de büyük kahkahalar kopmaya başlamıştı. Titremesi yarasını acıtıyordu ama o da kendine engel olamıyordu. Konuşmaya çalıştığında söyleyebildiği tek şey, "Pantolon Harman Döveni!" oldu.</p>

  <p class="p57">Kitiara, Sturm'e yaslandı, kendini neşeli çırpınışları arasında ufak nefesler almaya zorluyordu. Başı Sturm'ün omuzuna dayandı, elini Sturm'ün boynuna doladı.</p>

  <p class="p17">Yukarılarda, Cupelix kulenin gölgeli bir köşesine konmuştu, güneş ışığı kehribar rengi ejderhanın kanatlarının uçlarına düşüyordu. Arkadan vuran ışık tunç ejderhanın cildini tıpkı bir altın yüzey gibi parlak gösteriyordu.</p>

  <p class="p18">*&nbsp; *&nbsp; *&nbsp; *&nbsp; *</p>

  <p class="p57">Daha önceki itirazlarına karşı Kitiara, Sturm'e Cupelix'in yaptığı geyik eti güvecinden bir kase getirdiğinde, şövalye onu bir saniye düşünmeden yedi. Başka bir gelişme daha olmuş; Sturm, Kitiara'nın kürk paltosu ve battaniye üzerinde istirahat etme önerisini kabul etmişti. Normalde Sturm bu gibi önerileri katı bir tavırla reddederdi.</p>

  <p class="p57">Gnom'lar her zamanki gibi büyük bir iştahla, Lunitari'lileri uzağa kovalamaya giden Micone'lerden geride kalan dördünün yaydığı zayıf ışık altında yemeklerini yediler. Başlarının üzerinde ön ayaklarıyla asılı duran ve garip kağıt fenerlerini andıran karıncaların dikenli iğneleri, sevecen duruşlarındaki tek tehdit edici unsurdu.</p>

  <p class="p57">"Yeni parçalar hiçbir çatlama ya da yorulma belirtisi göstermedi," dedi Flash, önündeki kızartmayı kepçeleyerek. "Eğer tatmin edici bir şimşek elde edersek, dosdoğru eve gidemememiz için ortada hiçbir sebep göremiyorum." Gnom metal kepçesini kasenin içine geri koymaya çalışmış, ama kepçe manyetik ellerine yapışmıştı. Cutwood metali arkadaşının elinden sökerek aldı.</p>

  <p class="p57">"Biliyorsunuz," dedi Sighter, pudingini tembelce oynatarak, "doğru bir uçuş açısıyla, buradan diğer aylardan birine çok rahatlıkla uçabiliriz." Bu fikir büyük bir sessizlikle karşılandı. "Solinari'ye ya da karanlık aya. Ne düşünüyorsunuz?"</p>

  <p class="p57">Birdcall hepsinin adına cevap verdi. İki parmağını dudaklarına koydu ve çok kaba bir ses çıkarttı.</p>

  <p class="p57">Sighter gürledi, "Hakaret etmeye gerek yok."</p>

  <p class="p57">"Önemli olan şey Boşver Dağı'na geri dönmek ve başarımızı duyurmak," dedi Stutts. "Hava yolculuğu artık gerçek ve gnom halkı onun elverdiği bütün imkanları keşfetmeyi ertelememeli."</p>

  <p class="p57">Sturm masanın yanındaki zemine dayanarak konuşurken yukarı bakıyordu: "Hangi imkanlardan bahsediyorsun?"</p>

  <p class="p57">"Keşif ve harita yapımı havadan kolaylıkla yapılabilir. Bunlar denizciliğe büyük bir katkı sağlayacaktır. Gemiler tarafından yapılan ağır taşımacılık, göklerden çok daha kolay yapılabilir. Altı ya da sekiz çift kanatlı, büyük kalyonların bulutların içinde sefer yaptıklarını şimdiden görebiliyorum. Krynn'in her köşesine mallar taşıyorlar..." Stutts hayali içinde neredeyse kaybolmuştu.</p>

  <p class="p57">"Sonra savaş var," dedi Sighter uğursuzca.</p>

  <p class="p57">"Ne savaşı?" diye sordu Kitiara.</p>

  <p class="p57">"Herhangi bir savaş. Her zaman bir yerlerde bir savaş var, yok mu? Tarlaları, çiftlikleri, şehirleri, tapınakları ve kaleleri yok etmek için aşağı süzülen, bulut süvarilerini görebiliyor musunuz? Düşmanın başlarına taş ya da ateş fırlatmak çok, çok, çok kolay olurdu. Boşver Dağı'nın atölyelerinde hâlâ garip şeyler var. Bütün dünyayı yok etmek için hiçbir büyüye gereksinim duymayan silahlar."</p>

  <p class="p57">Sighter'ın karamsar görüşü bütün konuşmayı bastırmıştı.</p>

  <p class="p57">Sonra yukarıdan Cupelix, "Siz gnom'lar kendi ejderha ırkınızı– kendi mekanik ejderhalarınızı yaratmayı planlıyormuşsunuz gibi gözüküyor. Usta Sighter'ın bütün bu söyledikleri bin yıl ya da daha fazla süre önce oldu, ejderhalar büyük savaşlarda yer aldıklarında."</p>

  <p class="p57">"Belki de hava yolculuğu sırrını paylaşmamalıyız," dedi Fitter çekinerek.</p>

  <p class="p57">"Bilgi paylaşılmalı," dedi Stutts. "Saf bilgide hiçbir kötülük yoktur. Onun kullanımı kötülüğü ya da iyiliği tanımlayabilir."</p>

  <p class="p57">"Bilgi güçtür," dedi ejderha, Kitiara'nın gözlerini yakalayarak. Kitiara burnunu kadehinin içine gömdü. Kadeh boşaldığında da onu masaya büyük bir sesle koymuştu.</p>

  <p class="p57">"Önemli bir şeyi unutuyoruz," dedi, ağzını elinin tersiyle silerek. "Buraya bir borcumuz var. Onu ödemeden gitmemeliyiz."</p>

  <p class="p57">"Borç mu?" dedi Cutwood. "Kime?"</p>

  <p class="p57">"Ev sahibimize," diye karşılık verdi Kitiara. "Muhteşem ejderha. Cupelix." Gnom'lar kibarca alkışladılar.</p>

  <p class="p57">"Teşekkürler, çok naziksiniz," dedi ejderha.</p>

  <p class="p57">"Eğer Cupelix'in müdahalesi olmasaydı, çoktan Lunitari'lilerin ellerine düşmüştük," diyerek devam etti Kitiara. "Şimdi emniyetteyiz, uçan gemi onarıldı ve ödeyecek bir borcumuz var. Bunu nasıl yapacağız?"</p>

  <p class="p57">"Biraz taze su ister miydiniz?" diye sordu Rainspot.</p>

  <p class="p57">"Çok naziksin, ama bu gereksiz," dedi ejderha. "Micone'ler bana mağaranın derinliklerinden içme suyu getiriyor."</p>

  <p class="p57">"Hiç tamir edilecek makineniz var mı?" diye sordu Flash düşünceli bir şekilde.</p>

  <p class="p57">"Hayır hiç yok."</p>

  <p class="p57">Geri kalan gnom'lar da ejderhanın gerekli ve kabul edilebilir olmadığı için kibarca reddettiği önerilerde bulundu. "Ne yapabiliriz?" dedi Wingover, umutsuzdu.</p>

  <p class="p57">Cupelix obeliskin içindeki durumundan ve ondan nasıl kaçmak istediğinden bahsetti. Gnom'lar sadece başlarını kaldırıp ona baktılar ve gözlerini kırptılar.</p>

  <p class="p57">"Hepsi bu mu?" dedi Roperig.</p>

  <p class="p57">"Başka bir şey?" diye ekledi Birdcall tercüme edilerek.</p>

  <p class="p57">"Sadece bu basit görev," diye karşılık verdi ejderha.</p>

  <p class="p57">Sturm kendini oturma pozisyonuna getirmişti, yaralı bacağının üzerine yüklediği basıncın farkındaydı. "Daha büyük bir gücün senin bu duvarlar arasında yaşamanı istediğini göz önüne aldın mı, ejderha? Seni serbest bırakarak büyük bir saygısızlık yapıyor olmayalım?"</p>

  <p class="p57">"Bu duvarları tanrılar yükseltti ve bir sürü yumurtayı alıp buraya getirdi, ama binlerce yıldır bu obeliskte yaşıyorum ve hiç bir tanrı, yarı-tanrı ya da ruh benim için herhangi bir kutsal plan yapmadı," dedi Cupelix. Büyük bir sütundan diğerine geçerek. Benim burada tutuluşumun, kümeste tutulan bir horoz gibi iyi bir şey olduğunu düşünüyor gibisin; bu olaya benim gibi bakamıyor musun? Ben burada gerçekten bir esirim! Masum bir tutsağı serbest bırakmak kötü bir anlaşma mı?"</p>

  <p class="p57">"Eğer sen gidersen bütün ejderha yumurtalarına ne olacak?" diye sordu Roperig.</p>

  <p class="p57">"Micone'ler onlarla ilgilenir ve mağaraları sonsuza dek korurlar. Hiçbir ejderha kasıtlı bir nedenle yumurtasından çıkmaz. Ben tamamen bir fazlalığım."</p>

  <p class="p57">"Ona yardım edelim derim," dedi Kitiara. Masaya eğildi ve her gnom'a delici bir bakış attı. "Kim dürüstçe ejderhanın bizim yardımımızı hak etmediğini söyleyebilir?"</p>

  <p class="p57">Hepsi Sturm ağzını açana kadar sessiz kaldı. "Eğer ejderha bir soruya cevap verirse kabul edeceğim: özgür kaldığında ilk önce ne yapacak?"</p>

  <p class="p57">"Tabii ki, özgürlüğümün içinde coşacağım. Ondan sonra rüzgarların beni taşıdığı yerlere uçacağım."</p>

  <p class="p57">Sturm kollarını kavuşturdu. "Krynn'e mi?" dedi sertçe.</p>

  <p class="p57">"Neden olmasın? Burasıyla yıldızlar arasında daha uygun bir yer var mı?"</p>

  <p class="p57">"Ejderhalar Krynn'den çok uzun zaman önce sürüldüler, çünkü güçleri ölümlülerin sorunlarını çözmek ve kontrol etmek için kullanıldı. Krynn'e dönemezsin," dedi Sturm.</p>

  <p class="p57">"Cupelix kötü bir ejderha değil," diye itiraz etti Kitiara. "Bunca süredir tarafsız büyünün ayında yaşayıp da bunun ona etki etmediğini mi düşünüyorsun?"</p>

  <p class="p57">"Peki," dedi Sturm yavaşça, "Cupelix, Krynn için bir tehlike teşkil etmiyor. Ama o hâlâ bir ejderha. Benim atalarım dünyayı ejderhalardan kurtarmak için savaştı ve bu uğurda öldü. O sevecen biri de olsa, nasıl bir ejderhaya yardım ederek onların şerefine leke sürebilirim?"</p>

  <p class="p57">Kitiara o kadar ani bir şekilde ayağa kalkmıştı ki sandalyesi yere düştü. "Çile çeken tanrılar! Sen kim olduğunu sanıyorsun, Sturm Brightblade? Benim de atalarım Ejderha Savaşları'nda savaştı. O farklı bir zamandı ve şartlar farklıydı." Kitiara, gnom'lara döndü "Size soruyorum. Ejderhanın konuk severliğini, kayıtsız kalarak mı geri ödeyelim? Buradan karınlarımızı onun yiyecekleri ve içecekleriyle doldurup, gemiyi onun yardımıyla onarıp, sonra da onu kurtarma girişiminde bulunmadan mı ayrılalım?"</p>

  <p class="p57">Kitiara şimdi gnom'ları avucu içine almıştı. Lunitari'nin kısa, bitkin günlerinde daha da solgunlaşan dokuz küçük surat can kulağıyla dinliyordu. Kitiara mermer tüneğinin üzerinde oldukça terk edilmiş ve mutsuz gözükmeyi beceren Cupelix'e doğru elini kaldırdı. "Kendini onun yerine koy," dedi Kitiara.</p>

  <p class="p57">"Hangimiz?" diye sordu Cutwood.</p>

  <p class="p57">"Bu önemli değil– içinizden biri ya da hepiniz. Bütün hayatınızı bu kulenin içinde, hiç dışarı çıkmadan geçirdiğinizi düşünün. Ve bir ejderhanın hayatının elli ya da iki yüz yıl değil, iki yüz yılın yirmi katı olduğunu gözününe alın! Konuşacak hiçkimse olmadan, hatta elfler bile olmadan bu kulenin içine hapsedildiğinizde ne hissederdiniz?"</p>

  <p class="p57">Roperig ve Fitter güçlükle soludu. "Hiç alet olmadan mı?"</p>

  <p class="p57">"Evet, ve çalışacak ne bir ağaç ne de metal olmadan. Ne bir dişli çark, ne vana, ne de bir makara."</p>

  <p class="p57">"Korkunç!" dedi Flash. Birdcall onu sabit bir cıvıltıyla destekledi</p>

  <p class="p57">"Ve biz– siz– bu yanlışı düzeltme şansına sahipsiniz. Cupelix'in özgür kalmasını sağlayacak bir yol keşfetme gücü sizde var. Bunu yapacak mısınız?" diye sordu Kitiara.</p>

  <p class="p57">Wingover ayağa fırlayarak. "Yapacağız! Yapacağız!" Rainspot ve Fitter ejderhaya yapılan haksızlık için ağlamaya başlamıştı, bu sırada Stutts ve Sighter obeliski açmak için tasarladıkları ilk şemaları birbirlerine gösteriyorlardı.</p>

  <p class="p57">Wingover iskemlesinin üzerinde ayağa kalktı ve masanın üzerine çıkarak, dramatik bir tavırla Bulutların Efendisi'nin kanatsız gövdesini gösterdi. "Gemiye!" diye bağırdı. "Plan yapmalıyız!"</p>

  <p class="p57">"Evet, evet, aletler orada," dedi Cutwood.</p>

  <p class="p57">"Parşömen ve kalemler de!"</p>

  <p class="p57">"Kimyasal maddeler ve potalar da!"</p>

  <p class="p57">"İp ve donanımlar da!"</p>

  <p class="p57">"Kuru üzümler de!"</p>

  <p class="p57">Gnom'lar kaba bir idealizm ve köhne bir beceri dalgası halinde masadan kalktılar. Son gnom rampanın üzerinde gözden kaybolduğunda, Kitiara gülümseyerek Sturm'e döndü.</p>

  <p class="p57">"Çok zekice," dedi Sturm sonunda. "Bunu iyi becerdin."</p>

  <p class="p57">"Neyi?" diye karşılık verdi Kitiara saflıkla.</p>

  <p class="p57">"İkimiz de gnom'ların ne kadar düşünmeden hareket eden kişiler olduğunu biliyoruz. Senin ateşli özgürlük çağrın ve büyüleyici bir mühendislik projenin araştırılması karşısında, obeliskin hiçbir şansı yok."</p>

  <p class="p57">"Umarım haklısındır," dedi Cupelix. Görüş alanlarından yukarıda durduğunda ejderhayı unutmalarının bu kadar kolay olması çok garipti. Sturm kaşlarını çatmıştı. "Bu kadar şüpheci olma!" diye onu azarladı ejderha. "Eğer eğilimlerim kötü olsaydı, sence ziyafetler verip, tatlı sözlerle konuşur muydum? Siz yardım etmeye razı olana kadar Micone'ler geminizi tutardı ya da sizi ağaç-adamların ellerine bırakmış olabilirdim."</p>

  <p class="p57">"Kimse hiçbir zaman senin kötü olduğunu söylemedi, Cupelix," diye ısrar etti Sturm. "Sen güç algılanan birisin, ve istediğini almak konusunda çok endişeleniyorsun. Eğer Kit'i, beni ya da gnom'ları kurban ederek hapishanenden çıkma yolun olsaydı, bizimle oyalanmak için bu kadar vakit harcayacağını hiç zannetmiyorum."</p>

  <p class="p57">Cupelix kanatlarını açtı ve havaya zıplamak için bacaklarını büktü. "Rahat ol, Efendi Brightblade. Kimsenin kurban edilmesine gerek yok. Hepimiz Krynn'i tekrar göreceğiz, söz veriyorum."</p>
</body>
</html>
