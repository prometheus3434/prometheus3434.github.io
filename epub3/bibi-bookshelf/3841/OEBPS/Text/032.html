<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p24"><span class="t17">- 17 -</span><span class="t18"><br /></span><span class="t18">Onur Olmadan</span></h3>

  <p class="p57"><span class="t19">İ</span>pin son kısmı da kesilmiş, Sturm'ün elleri kurtulmuştu. Hançeri Cutwood'un elinden kaptı ve eklemlerinin etrafındaki ipleri hızla kesmeye başladı. Tarvolina'dan gelen kenevir eskiydi, bu yüzden hemen parçalandı. Sturm ayağa fırlamıştı.</p>

  <p class="p57">"Beni kabul salonuna götürün!" dedi duvarın üstündeki gnom'lara. Fitter elini salladı ve odanın etrafını dolanarak kralın kabul salonuna doğru yön değiştirdi. Roperig ve Wingover da onun ardından fırlamıştı.</p>

  <p class="p57">"Hadi, Cutwood," diye bağırdı Sturm, gnom'u omuzlarının üzerinde yükselterek.</p>

  <p class="p57">Güneş batıyordu. Sturm bunun için Paladin'e müteşekkirdi. Güneş olmadan, deli Rapaldo'ya sadık olan bütün ağaç-adamlar köklerini salarak eski hallerine dönecekti.</p>

  <p class="p57">Duvarın içindeki başka bir oyuktan geçmiş ve kendini bir düzine silahlı ağaç yaratığın karşısında bulmuştu. Bunlar Sturm'ün ilerlemesini engelleyen sert bir baraj oluşturmaktaydı. Onların uzun cam kılıçlarına karşı şövalyenin elinde olan tek şey Kitiara'nın hançeriydi.</p>

  <p class="p57">"Tutun, Cutwood," dedi. Gnom, Sturm'ün başını sıkıca kavradı.</p>

  <p class="p57">Düz gölgeler duvarlara tırmanırken güneş hızla batıyordu. Lunitari'lilerin gövdelerinin yarısı gölgeler içindeydi, biraz sonra ayakları oldukları yere kök salacaktı. O sırada bir ağaç-adam bir metrelik kırmızı cam kılıcını Sturm'e fırlattı. Muhafızın atışı yavaş olmasına rağmen, kılıç Sturm'ün otuz santim uzunluğundaki hançerinin menzilinin epey dışında kalarak çenesini sıyırıp geçti.</p>

  <p class="p57">Gölgeler artık Lunitari'lilerin alçak kısımlarına da ulaşmıştı, böylece ağaçlar köklerini salmaya başladılar. Gecenin ilerleyişi az sonra gövdelerinin yarısına ulaşmıştı. Ağaç-adamların kolları tıpkı bir havuzun dibindeki otlar gibi yavaş hareketlerle sallandı.</p>

  <p class="p57">Sturm'ün karşılaştığı muhafızın kılıcının ucu Sturm'ün kürk başlığının derisini ve kürkünü kesmişti. Bu yaratığın son hareketi olmuştu. Karanlık gölgeler muhafızın gözlerini kapatmış, onu ve diğerlerini aniden hareketsiz bırakmıştı.</p>

  <p class="p57">Wingover duvarın üzerinde belirerek, "Efendi Brightblade! Çabuk gelin! Çok korkunç bir şey olmuş!" İnsan ne olduğunu soramadan gnom geldiği yolu tekrar koşmaya başlamıştı.</p>

  <p class="p57">"Ağlıyordu," dedi Cutwood şaşkınlıkla. "Wingover hiç ağlamaz."</p>

  <p class="p57">Sturm kollarını ağaç yaratığın gövdeleri arasına daldırdı ve kendini içeri itti. Gövdeleri Sturm'ü sıyırmış ve onu çekmişti, ama Sturm muhafızların en arka sırasını geçene kadar mücadele etti.</p>

  <p class="p57">Önündeki geçitse boştu.</p>

  <p class="p57">Sturm ve Cutwood kabul salonun içine daldığında şövalye ilk önce Kitiara'ya baktı. Bu o muydu? İncinmiş miydi, ölüyor muydu, yoksa ölmüş müydü? Kadın ve iki gnom şimdi sabit duran muhafızların gövdeleri arasına sıkıca kilitlenmişlerdi. Düğümlü parmakları kanla lekelenmiş olan muhafız Bellcrank'ı tutuyordu. Bellcrank ölmüştü, Rapaldo ortalarda yoktu.</p>

  <p class="p57">"Kit! İyi misin?" diye seslendi Sturm.</p>

  <p class="p57">"Evet, Sighter da iyi, ama Bellcrank–"</p>

  <p class="p57">"Gördüm. Rapaldo nerede?"</p>

  <p class="p57">"Yakında. Dikkatli ol, Sturm, baltası elinde."</p>

  <p class="p57">Oda sabit ağaç-adamlarla doluydu. Büyüyen karanlık kabul salonunu gölgeli bir ormana dönüştürmüştü. Karanlığın bir yerinden Rapaldo'nun kıs kıs gülen sesi geliyordu.</p>

  <p class="p57">"Seni yatağa götürecek lamba kimde? Kafanı koparacak balta kimde?"</p>

  <p class="p57">"Rapaldo! Karşıma çık ve dövüş!" diye bağırdı Sturm.</p>

  <p class="p57">"Heh, heh, heh."</p>

  <p class="p57">Üst taraflarda bir şey hareket etmişti. Duvarın üzerinde olan Wingover bağırarak uyarmıştı, "Orada! Eğil, Sturm."</p>

  <p class="p57">Baltanın ucu tam başının olduğu yerden geçerken Sturm kendini yere atmıştı. "Kit, kılıcın nerede? Rapaldo benimkini aldı!"</p>

  <p class="p57">"Sighter'ın yanında, yerde," dedi Kitiara.</p>

  <p class="p57">Rapaldo ağaç-adamların tepesinde uçuşurken Sturm karnının üzerinde öne doğru ilerliyordu. Kitiara, Sturm'e hemencecik Rapaldo'nun havaya yükselme yeteneğinden bahsetmişti.</p>

  <p class="p57">"Ağırlıklarından bazılarını düşürdü," diye ekledi Sighter. "Yerin yaklaşık iki metre üstünde uçuyor."</p>

  <p class="p57">Sturm'ün eli Kitiara'nın kılıcının sapını kavradığında şövalye hemen ayağa kalkmıştı. Kitiara'nın kılıcı hafif ve sivriydi, üstelik sanki kendi isteğiyle havayı kesmek istiyor gibiydi. Sturm, Rapaldo'nun ağaç-adamların üstlerinde gezinen yırtık paçavralı bacaklarını ve ip sandaletlerini gördü. Sturm ona saldırmış ama sadece Lunitari'liden bir parça kesmekte başarılı olabilmişti.</p>

  <p class="p57">Rapaldo hâlâ ayaktaydı. Lunitari kralı sıçrayıp kıs kıs gülüyordu.&nbsp; "Onu göremiyorum!" diye sızlandı Sturm. "Wingover, nerede o?"</p>

  <p class="p57">"Solunda– arkada–" Sturm balta vuruşundan kaçmayı başararak Rapaldo'ya saldırmıştı. Rapaldo, Kitiara'nın kılıcının giysisini yırttığını işitti.</p>

  <p class="p57">"Yakın, çok yakın, Bay Sturmbright, ama ayaklarınızın üstünde çok ağırsınız," dedi Rapaldo kıkırdayarak.</p>

  <p class="p57">"Kit, yapmak istediğin her türlü taktik önerilerine açığım," dedi Sturm, göğsü gece ayazını soluyordu.</p>

  <p class="p57">"İhtiyacın olan şey bir çapraz vuruş," diye fısıldadı Kitiara. Üzerine kenetlenmiş sert ağaç dalları arasında ıkındı. Çünkü kolları iki yana tutturulduğundan manivela gücü bulamıyordu. Kitiara omuzlarını döndürmeye çalıştı. Ağaç-adamın kolları inledi, ve çatladı, ama sıkı kaldı.</p>

  <p class="p57">Sturm hançeri sağ eline alarak, kılıcı sol eliyle tuttu. Salon sessizdi. Ölen arkadaşları için ağlayan gnom'lar, seslerini kesmişlerdi. Sturm çömelerek çılgın kralın köhne tahtına doğru ilerledi. Koltuğun üzerine tırmanarak dimdik oturdu. "Rapaldo! Rapaldo, tahtındayım. Ona tükürüyorum, Rapaldo! Sen kendini bir kral zanneden önemsiz, deli bir marangozsun."</p>

  <p class="p57">Birbirine çarpan zırh sesleri onu uyarmıştı– birkaç saniye sonra koca balta tahtın arkasına derin bir iz bırakacak şekilde saplandı ve orada kaldı, Krynn'in sert meşesi onu içine kıstırmıştı.</p>

  <p class="p57">Rapaldo baltayı kurtarmak için çılgınca debelendi, ama ince uzun kolları ve manivela gücünün azlığı buna izin vermemişti.</p>

  <p class="p57">"Teslim ol!" dedi Sturm, hançerin ucunu Rapaldo'nun boğazına tutarak.</p>

  <p class="p57">"Ta-ra-ra!" diye bağırdı kral, ayaklarını tahtının arkasına koyarak. Kendisini ayarlayarak Sturm'ü, kılıcı, baltayı ve hançeri bir öbek halinde yere düşürecek şekilde uzun koltuğu baş aşağı ittirdi. Güçlü bir çarpma sesi, bir çığlık duyuldu, sonrasındaysa sessizlik vardı.</p>

  <p class="p57">"Sturm!" diye bağırdı Kitiara.</p>

  <p class="p57">Sturm kendini baş aşağı edilmiş koltuktan kurtarıp ayağa kalktı. Yanağında açılan bir yarık kanıyordu, ama bunun dışında sapasağlamdı. Rapaldo yere çivilenmiş, hançer kalbine girmişti. Bacakları ve kolları amaçsızca havada tepişirken kan damlaları hançerin üzerinden süzülüyordu.</p>

  <p class="p57">Sturm yıkıntının içinden baltayı buldu. Ağaçların sabah olunca tekrar yaşayan canlılar olacağı gerçeğini duygusuzca görmezden gelerek, Kitiara ve Sighter'ı kurtarmak için onları kesti.</p>

  <p class="p57">Diğer gnom'lar duvardan aşağı inip, Bellcrank'ın ağacın içinden çıkmasına yardımcı oldular. Şişman gnom'u nazikçe yere koydular ve yüzünü eşarplarıyla örttüler. Fitter hıçkırarak ağlamaktaydı.</p>

  <p class="p57">"Ne yapacağız?" dedi Wingover gözü yaşlı.</p>

  <p class="p57">Kitiara, "Bellcrank'ın öcü alındı. Yapacak başka ne kaldı?" dedi.</p>

  <p class="p57">"Onu gömmeyecek miyiz?" dedi Roperig.</p>

  <p class="p57">"Evet, tabii ki," dedi Sturm. Bellcrank'ı kolları arasına aldıktan sonra üzgün kafileyle birlikte dışarı çıkarttı.</p>

  <p class="p57">Gnom'lar bir arada duruyorlardı. Çıkan tek ses burun çekme ve ayakkabı sürtme sesiydi. Sighter üzerindeki ağaç döküntülerini temizleyip uzun adımlarla yürümeye başladı. Diğerleri de onu takip etti. Mantar bahçesinin ortasına gidip durdular. Gnom, kırmızı toz toprağı işaret ederek, kazılacak yerin burası olduğunu belirtti.</p>

  <p class="p57">Bütün gnom'lar birden kazmaya başlamıştı. Kitiara yardım etmeyi önerse de Cutwood onu kibarca reddetmişti. Gnom'lar bir daire şeklinde diz çöküp toprağı elleriyle kazdılar. Kazılan alandan tatmin olduklarında da Sturm ilerledi ve büyük bir hissiyatla kahraman Bellcrank'larını ebedi istirahatine yatırdı.</p>

  <p class="p57">İlk önce Sighter konuştu. "Bellcrank iyi bir teknisyen ve iyi bir kimyagerdi. O artık öldü. Makine çalışmayı kesti, çarklar durdu." Sighter bir avuç dolusu kırmızı toprağı arkadaşının üzerine attı. "Elveda, elveda."</p>

  <p class="p57">Wingover, "O yetenekli bir metalurjistti," dedi ve bir avuç toprak fırlattı.</p>

  <p class="p57">"Mükemmel bir tartışmacı," dedi Cutwood, yutkunarak.</p>

  <p class="p57">"Harika bir araştırmacı," dedi Rainspot ve avucundaki toprağı çukura boşalttı.</p>

  <p class="p57">"En iyi dişli çark yapıcısı," dedi Roperig üzüntüyle.</p>

  <p class="p57">Fitter'ın sırası geldiğinde, gnom söyleyecek bir şey düşünemeyecek kadar üzgündü. "O-o çok iyi bir yiyiciydi," diye mırıldandı küçük gnom. Roperig hafifçe gülümsemeyi başardı ve çırağının sırtına hafifçe vurdu.</p>

  <p class="p57">Ölen arkadaşları üzerine toprak attılar. Wingover kaleye geri dönerek Rapaldo'nun kazaya uğramış gemisinden kalan bir demir parçasıyla birlikte geldi. Bu bir dişli çarktı, Tarvolina'nın vincinden.</p>

  <p class="p57">Gnom'lar gelen demiri arkadaşlarının mezarına bir anıt olarak nazikçe yerleştirdiler.</p>

  <p class="p57">Kitiara arkasını dönüp kaleye doğru yürümeye başlamıştı. Bir anlık saygılı sessizliğin ardından, Sturm da onun arkasından gitti.</p>

  <p class="p57">"Gnom'lara söylemek için bir şey bulmalıydın," diye azarladı Kitiara'yı.</p>

  <p class="p57">"Güneş doğmadan yapmamız gereken çok şey var. Eşyalarımızı toplamalı ve buradan olabildiğince çabuk uzaklaşmalıyız," dedi Kitiara.</p>

  <p class="p57">"Bu acele niye? Rapaldo öldü."</p>

  <p class="p57">Kitiara arkadaşına kolunu doladı. "Ama vatandaşları oldukça canlı! Uyandıklarında tanrı-krallarının öldüklerini görünce ne hissedeceklerini sanıyorsun?"</p>

  <p class="p57">Sturm bir süre düşündü, sonra, "Cesedi saklayabiliriz," dedi.</p>

  <p class="p57">"İşe yaramaz," dedi Kitiara, dış duvara geçerek. "Ağaç-adamlar bizim gittiğimizi ve Rapaldo'nun kaybolduğunu farkedince en kötüsünü düşüneceklerdir." Kitiara tahtın bulunduğu odanın kapısında durdu. "En önemli şey buradan çıkıp Bulutların Efendisi'ni bulmak."</p>

  <p class="p57">Kitiara haklıydı. Sturm hasarlı miğferini bulmuş ve yeniden başına geçirmişti. Kitiara kılıcını yerine koyarken, hançerini de ölü adamın göğsünden çıkarttı. Rapaldo'nun bir şişe mantarı gibi sallandığını görmek Kitiara'ya korkunç bir fikir vermişti. Bir dizi üzerine çömeldi ve Rapaldo'nun belinde kalan diğer zırhları da çözdü. Zincirleriyse uçan gemiyi bulduklarında kullanabilirlerdi.</p>

  <p class="p57">Kitiara, Rapaldo'nun kanlı bluzunu tuttuğunda da cansız vücudu Sturm'e yönlendirdi. "İşte benim çabuk ve hızlı cenaze anlayışım," dedi, cesedi elinden bırakarak. Birinci Rapaldo'nun cansız bedeni yavaşça yükselmeye başladı, yukarı çıkarken hafifçe dönüyordu. Birkaç dakika içinde vücut koyu mor gökyüzünde gözden kaybolmuştu. Sturm şaşkınlık içindeydi.</p>

  <p class="p57">"Öldürdüğü kişi ben de olabilirdim, biliyorsun," dedi Kitiara. "Tek derdim onu benim değil senin öldürmüş olman."</p>

  <p class="p57">"O çılgın bir sefildi. Böyle bir adamı öldürmek kişiye onur vermez."</p>

  <p class="p57">"Onur! Günün birinde senin onur anlayışına sahip olmayan bir düşmanla karşılaşacaksın ve o zaman Sturm Brightblade'in sonu olacak."</p>

  <p class="p57">Mantar bahçesine geri döndüklerinde gnom'ları kendilerini bekliyor bulmuşlardı. Büyük yolculuk torbaları Rapaldo'nun sarayından alınan gerekli aletlerle daha da genişlemişti. Kitiara Micone'lerin izleri kaybolmadan önce, daha evvel takip ettikleri yoldan gitmeyi önerdi.</p>

  <p class="p57">Sighter, Sturm'e baktı. "Siz ne diyorsunuz, Efendi Brightblade?"</p>

  <p class="p57">"Daha iyi bir planım yok," diye cevap verdi Sturm. Kalbinde bir soğukluk giderek artıyordu. Ölü bir düşmana bu derece vahşice davranan kadın ona gittikçe daha da yabancılaşıyordu.</p>

  <p class="p57">Bu Krynn'i terk ettiklerinden beri geçirdikleri en kötü vakitti. İçlerinden biri ölmüş, soğuk ay toprağına gömülmüştü ve zavallı, deli kralın konacak hiçbir yeri olmamış, yukarı doğru sonsuzluğa bırakılmıştı. Uzun ve mutsuz bir gece olacaktı.</p>

  <p class="p17">Ve güneş bir kez daha Rapaldo'nun bahçesi üzerinde parladığında devasa bir mantar Bellcrank'ın mezarında büyüdü. Bu etraftaki kırmızı mantarlar gibi değildi, saftı, üstelik bembeyaz parıldıyordu.</p>

  <p class="p18">*&nbsp; *&nbsp; *&nbsp; *&nbsp; *</p>

  <p class="p57">Sturm başka bir hayal daha gördü. Düşü onu yürürken yakalamıştı, ama yürüyüşü hiç sendelememişti.</p>

  <p class="p57">Bir at kişniyordu. Sturm kömürleşmiş bir direğe bağlanmış dört at gördü. Gündüzdü, ama her şeyin üzerine koyu gölgeler çökmüştü. Sturm başını kaldırdığında babasının kalesinin harap edilmiş mazgallı siperlerini gördü. Avlunun üzerinde bir tekerleği çıkmış bir yük arabası duruyordu. Bir adamın bilekleri tekerleğin kasnağına zalimce bağlanmıştı. Sturm bu çaresiz figüre odaklandı. Bu adamın babası olmaması için Paladin'e dua etti.</p>

  <p class="p57">Adam gözlerini kaldırdı. Uzamış sakallarına ve vahşice dövülmüş yüzüne rağmen babasının yardımcısı Bren'i tanımıştı. Tıpkı bir önceki hayalindeki gibi. Bren dosdoğru ona bakıyordu. Genç Brightblade ise bir hayalet, var olmayan bir şeyden başka bir şey değildi.</p>

  <p class="p57">Sturm'ün sağındaki gölgelerin içinden dört adam belirmişti. Adamlar Sturm'ün yollarda sıkça karşılaştığı sıska, kaba görünüşlü tiplerdendi. Serseriler. Haydutlar. Katiller.</p>

  <p class="p57">"Biz ne zaman gidiyor, Touk?" dedi adamlardan biri. "Buradaki kale yağmalanmış, sana söylüyorum."</p>

  <p class="p57">"Hayaletlerden korkuyorsun?" dedi pirinç bir küpe takan, kirli yüzlü adam.</p>

  <p class="p57">"Bıçağımı içine saplayamayacağım her şeyden korkarım."</p>

  <p class="p57">"Ne zaman gidiyoruz?" diye sordu sıranın sonundaki eşkıya.</p>

  <p class="p57">Kirli yüzlü, sarı dişlerini göstererek kahkaha attı. "Burada yağmalayacak başka bir şey kalmadığına emin olduğumda, işte o zaman." Touk yere tükürdü. "Hadi gidip şeref konuğumuzla birkaç laf edelim."</p>

  <p class="p57">Haydut ve adamlarından ikisi esirin üzerinde durdu. Touk, Bren'i donuk saçlarından tutarak başını kaldırdı. Sturm ona yardım etmek için debelendi, ama elinden hiçbir şey gelmiyordu.</p>

  <p class="p57">"Hazine nerede, yaşlı adam?" diye sordu Touk, yaşlı askerin çenesinin altına bir bıçak tutarak.</p>

  <p class="p57">"Hazine yok," dedi Bren güçlükle soluyarak. "Kale seneler önce boşaltıldı."</p>

  <p class="p57">"Hadi! Bizi aptal mı sanıyorsun? Her zaman kenara köşeye tıkılmış bir şeyler vardır, he? O halde onlar nerede?" Bıçağın ucunu Bren'in boğazına bastırdı.</p>

  <p class="p57">"Sö– söyleyeceğim," dedi Bren güçsüzce. "Büyük salonun altında– gizli bir odada. Size gösterebilirim."</p>

  <p class="p57">Touk bıçağı çekti. "Bu doğru bir hikaye olsa iyi olur."</p>

  <p class="p57">"Aldatmaca yok. Sizi dosdoğru ona götüreceğim."</p>

  <p class="p57">Bren'in iplerini çözerek yanlarında sürüklediler. Sturm topukları üzerinde onları takip ediyordu, terin, kirin, korkunun ve hırsın kokularının birbirlerine karıştıklarını koklayabilecek kadar yakındı.</p>

  <p class="p57">Bren onları büyük salonun altındaki mahzene götürmüştü. Oradaki uzun koridorda, sağ taraftaki meşalelerin küçük francalalarını saydı. Sekizincide, "Bu, evet bu," dedi. Eşkıyalardan biri meşaleleri taşıdığı kızgın demirle yakmıştı.</p>

  <p class="p57">"Kol dönüyor," dedi Bren.</p>

  <p class="p57">Touk kalın demir kolu tutarak salladı. Kol sola dönüp, durdu. Yerin bir bölümü yüksek bir gıcırtıyla hareket etti. Touk açılan boşluğa meşalesini uzatmıştı. Boşluk dik bir taş merdivene açılıyor ve sonra düzleşiyordu. Aşağıda bulunan bir şey meşalenin ışığıyla parladı.</p>

  <p class="p57">"İyi iş," dedi Touk, sırıtarak. Başka hiçbir şey söylemeden bıçağını Bren'in kaburgalarının arasına saplamıştı. Angriff Brightblade'in sadık adamı inledi ve duvarlardan aşağı kaydı. Başı, koyu leke göğsünün üzerine yayılırken bükülmüştü.</p>

  <p class="p57">"Hadi, çocuklar, ödülümüzü toplayalım!" Touk iki arkadaşını basamaklara yöneltmişti.</p>

  <p class="p57">Sturm. Bren'in yüzünü görmek için çömeldi. Cildi soluklaşmış olsa da, Bren'in gözleri hâlâ hayatla parlıyordu. "Genç efendi," dedi. Kanı dudaklarını lekelemişti.</p>

  <p class="p57">Sturm irkildi. Bren onu görebiliyordu!</p>

  <p class="p57">Yavaşça, korkunç bir gayret gösteren yaşlı asker taş duvara tutundu ve kendini ayağa kaldırdı. "Efendi Sturm– geri geldiniz. Geleceğinizi hep biliyordum." Bren, Sturm'e uzandığında elleri titriyordu. Sturm elini tutmaya çalıştı, ama bir varlığı yoktu.</p>

  <p class="p57">Bren'in parmakları Sturm'ün içinden geçmişti, küçük francalanın üzerine kapandı. Ölüm onu ele geçirmişti, Bren düştü ve vücudunun ağırlığı kolu orijinal konumuna getirdi.</p>

  <p class="p57">Tuzak kapısı yüksek sesle alçaldı. Bir haydut bağırarak koşturdu. Merdivenlerin üstünde durdu, gözünü Sturm'e dikmişti.</p>

  <p class="p17">"Ahh!" diye bağırdı. "Hayalet!" Arkaya sendelediğinde de Touk ve diğer haydudun üzerine düştü. O sırada kapı tamamıyla kapanıp içeridekilerin çığlıklarını kesti.</p>

  <p class="p18">*&nbsp; *&nbsp; *&nbsp; *&nbsp; *</p>

  <p class="p57">Dünya kırmızıya bürünmüştü. Sturm başını salladı, Touk ve diğer haydutların çığlıkları hâlâ kulaklarındaydı. Sturm yeniden Lunitari'nin ovalarında yürüyordu.</p>

  <p class="p57">"Tekrar bizimle misin?" diye sordu Kitiara. Sturm belirsiz sesler çıkarttı. Bu şu ana kadar gördüğü en uzun hayaldi ve nasıl olduysa sonuna doğru, Krynn'deki adamlar onu görebilmişlerdi.</p>

  <p class="p57">Arkadaşlarına hikayesini anlattı.</p>

  <p class="p57">"Hmm, derler ki ölmek üzere olanların geleceği görme güçleri olurmuş," diye görüş bildirdi Kitiara, hemen ardından derin düşüncelere dalarak. "Bren ve hırsız ölmek üzereydiler, belki de seni görmelerinin nedeni budur."</p>

  <p class="p57">"Ama onlara yardım edemedim," diye sızlandı Sturm. "Onların ölmesini izlemek zorunda kaldım. Bren iyi bir adamdı. Babama çok iyi hizmet ederdi."</p>

  <p class="p57">"Babanı gördün mü ya da hakkında bir şey duydun mu?" diye sordu Sighter.</p>

  <p class="p57">Sturm başını salladı. Bu ihmal başının etini yedi. Bren'i Lord Brightblade'den ayıran şey neydi? Babası iyi miydi? Neredeydi?</p>

  <p class="p57">Wingover bağırdı. "İzleri görüyorum!" dedi. Şarap rengindeki kalın kum taşları, kaya parçalarınca ayrılmıştı, kıpkırmızı kum ikisinin arasında duruyordu. Ve kumun üzerinde ayak izleri vardı, tıpkı bir saat makinesini andırıyorlardı. Kitiara'nın fikri doğruydu– Micone'ler bu yoldan geçmişti.</p>
</body>
</html>
