<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p24"><span class="t17">- 16 -</span><span class="t18"><br /></span><span class="t18">Kraliyet Baltas</span><span class="t18">ı</span></h3>

  <p class="p57"><span class="t19">G</span>nom'lar Kitiara'yı uyandırmaya cesaret ettiklerinde uzun gece neredeyse sona ermek üzereydi. Kitiara acıyla inleyerek ayağa kalktı. "Çile çeken kanla lekelenmiş tanrılar," diye homurdandı. "Ne oldu? Sanki biri beni bir güzel sopalamış gibi hissediyorum."</p>

  <p class="p57">"Ağrıyor mu?" diye sordu Rainspot.</p>

  <p class="p57">Kadın bir omuzunu hareket ettirirken yüzünü ekşitti. "Hem de çok."</p>

  <p class="p57">"Seni rahatlatabilecek bir romatizma merhemim var." Gnom hızla yeleğini ve pantolonunun ceplerini aradı. Ucu sımsıkı bağlı deri bir kese çıkarttı. "İşte," dedi Rainspot.</p>

  <p class="p57">Kitiara keseyi alırken kapalı ağzını kokladı. "Nedir bu?" dedi kuşkuyla.</p>

  <p class="p57">"Dr. Finger'ın Etkili Merhemi. Aynı zamanda Kendini İdare Eden Masaj Balsamı olarak da bilinir."</p>

  <p class="p57">"Peki, ah, teşekkürler, Rainspot. Deneyeceğim," dedi Kitiara, halbuki merhemin kaslarını gevşetmek yerine cildini kabartacağını düşünüyordu. Kitiara merhemi bir yere tıkarken, "Sturm nerede?" diye sordu, arkadaşının yokluğunu birden farketmişti.</p>

  <p class="p57">"Onu birkaç saat önce gördük. Seni arıyordu," dedi Cutwood.</p>

  <p class="p57">"Beni buldu mu?"</p>

  <p class="p57">"Biz nereden bilelim? Bize Rapaldo'nun izni olmadan onun demirlerini alamayacağımızı söyledi, sonra da seni aramaya gitti," dedi Bellcrank hırçınca.</p>

  <p class="p57">Kitiara ağrıyan şakaklarını ovuyordu. "Bir yürüyüşe çıktığımı hatırlıyorum, geri döndüğüm aşikar, ama onun dışında hiçbir şey hatırlamıyorum." Kitiara öksürdü. "Gırtlağım çok kuru. Hiç su var mı?"</p>

  <p class="p57">"Rainspot bu sabah biraz yağdırdı," dedi Sighter ve bir şişeyi kadın savaşçıya uzattı, Kitiara da suyu kana kana içti. Gnom'lar bu süreci ağırbaşlılıkla seyretmişlerdi. Kitiara şişeyi ağzından çektiğinde, Wingover, "Bayan, buradan mümkün olabildiğince çabuk gitmek konusunda hepimiz aynı fikirdeyiz. Kralın tehlikeli olduğunu düşünüyoruz. Ayrıca biz beklerken Micone'lerin izleri de gittikçe soğuyor."</p>

  <p class="p17">Kitiara ciddi küçük yüzleri inceledi. Gnom'ları hiç bu kadar ciddi ve kararlı görmemişti. "Çok güzel, bakalım Sturm'ü kandırabilecek miyiz," dedi Kitiara.</p>

  <p class="p18">*&nbsp; *&nbsp; *&nbsp; *&nbsp; *</p>

  <p class="p57">Kitiara ve gnom'lar geldiğinde Rapaldo kabul salonunda, altı metre uzunluğundaki ağaç-adamlar tarafından iki yandan kuşatılmış bir şekilde duruyordu. Sturm'ün boynuzlu miğferini&nbsp; giyiyordu.</p>

  <p class="p57">Miğfer gözlerinin üzerine düşmesin diye içini paçavralarla doldurmuştu. Baltası da kollarının arasındaydı.</p>

  <p class="p57">Onlara aylakça bakıyordu. "Sizi çağırmadım. Defolun."</p>

  <p class="p57">"Ağız dalaşını kes," dedi Kitiara. Miğferi farketmişti. "Sturm nerede?"</p>

  <p class="p57">"Abanasinya'nın bütün kadınlarının terbiyesi bu kadar kötü mü? Yanlarında kılıç taşımalarının nedeni bu mu–"</p>

  <p class="p57">Kitiara hem kılıcını hem de hançerini çekerek Rapaldo'ya doğru bir adım attı. Lunitari'liler cam kılıçlarını ve mızraklarını kaldırarak, ilahi, ama deli, krallarının etrafını çevirdiler.</p>

  <p class="p57">"Bana hiçbir zaman ulaşamayacaksın," dedi Rapaldo, kıkırdayarak. "Denediğini görmek eğlenceli olacak."</p>

  <p class="p57">"Majesteleri", dedi Sighter diplomatik bir şekilde, "arkadaşımız Sturm'e ne oldu?"</p>

  <p class="p57">Rapaldo öne eğildi ve kemikli parmağını gnom'a doğru salladı. "Görüyor musun? İşte bir soru sormanın uygun yolu bu."</p>

  <p class="p57">Yüksek koltuğunda doğruldu ve "O dinleniyor. Kısa bir süre sonra Lunitari'nin yeni kralı olacak," dedi.</p>

  <p class="p57">"Yeni kral mı? Eskisine ne olacak?" diye sordu zar zor saklayabildiği öfkesiyle.</p>

  <p class="p57">"Ben tahttan vazgeçiyorum. On senelik hükümranlık uzun bir süre, öyle düşünmüyor musun? Krynn'e geri dönüyorum ve kendi ırkım arasında onurlu ve saygıdeğer bir denizci olarak yaşayacağım." Parmaklarını yalayıp düz ve cansız saçlarına sürterek arkasında düzleştirdi. "Vatandaşlarım uçan gemiyi geri aldıklarında, hepiniz burada kalacaksınız, tabii onu uçuracak gnom'lar hariç."</p>

  <p class="p57">Başını Kitiara'ya çevirdi. "Seni de yanıma alacaktım, ama bunun için tamamen uygunsuz olduğunu görüyorum. Heh, heh. Tamamen."</p>

  <p class="p57">"Seni hiçbir yere uçurmayacağız," demeye cüret etti Wingover.</p>

  <p class="p57">"Uçuracağınızı düşünüyorum– ya sadık vatandaşlarıma hepinizi teker teker öldürmelerini emrederim. Planıma uayacağınızı düşünüyorum."</p>

  <p class="p57">"Asla!" dedi Kitiara. İçindeki öfke giderek artıyordu.</p>

  <p class="p57">Rapaldo en yakınındaki ağaç adama baktı ve, "Gnom'lardan birini öldür. En küçüğüyle başla."</p>

  <p class="p57">Gnom'lar Fitter'ın etrafında bir çember oluşturdu. Lunitari'li dümdüz üzerlerine geldi. Kitiara, "Koşun!" diye bağırdı ve ağaç-adamla karşılaşmak için öne çıktı. Ağacın güçlü ama beceriksizce darbelerini geçiştirdi. Çelik kılıcı camla her&nbsp; vuruştuğunda cam parçaları döküldü, ama ağaç adamın silahının sapı o kadar kalındı ki, Kitiara çapraz bir darbe vuramazsa onun kırılacağını sanmıyordu.</p>

  <p class="p57">Çok hızlı ve anlaşılmaz biçimde konuşan gnom'lar tek vücut halinde kapıya yürüdüler. Lunitari'lilerden hiçbiri onları rahatsız etmeye tenezzül etmedi.</p>

  <p class="p57">Kitiara sonunda ağaç yaratığın burnunu yere iğnelemeyi başarmıştı ve nihayetinde ayağını kaldırıp cam kılıcı ikiye ayırdı. Lunitari'liler onun önünden geriye çekildiler.</p>

  <p class="p57">Rapaldo alkışladı. "Ta-ra!" diye böbürlendi. "Ne gösteri!"</p>

  <p class="p57">Ağaç-adamlar sayıca çok fazlaydı. Bundan nefret etse de, Kitiara kanı kaynayarak odanın dışına çekildi. Rapaldo kahkahalar atıyor ve yüksek sesle ıslık çalıyordu. Kitiara geçitte durmuştu, yüzü utançla korkunç bir şekilde yanıyordu. Bir odanın dışında ıslıklanmak ne büyük bir hakaret! Sanki o bir hokkabaz ya da boyalı bir aptalmış gibi!</p>

  <p class="p57">"Oraya geri dönüyoruz," dedi öfkeyle. "Gerekirse o çatlak odun kesiciyi bizzat ele geçireceğim–"</p>

  <p class="p57">"Bir fikrim var," dedi Sighter, Kitiara'nın dizine faydasızca asılarak.</p>

  <p class="p57">"Acı çeken aşkına, Sturnm'ü bulmalıyız! Aptal gnom fikirleri için vaktimiz yok!"</p>

  <p class="p57">Gnom'lar yüzlerindeki incinmişlik ifadesiyle geri çekildiler. Kitiara hatasını anlayarak hemen özür dilemişti, bu arada Sighter konuşmaya başladı. "Burada hiç çatı olmadığına göre, neden duvarlara tırmanmıyoruz? Duvarların üzerinden yürürüz ve her odanın içine bakarız."</p>

  <p class="p57">Kitiara gözlerini kırptı. "Sighter, sen– sen bir dahisin."</p>

  <p class="p57">Sighter tırnaklarını yeleğinin üzerinde temizledi ve "Evet, ben çok zekiyim."</p>

  <p class="p57">Kitiara duvara döndü ve kuru harcın üzerinde elini gezdirdi. "Yukarı tırmanmak için yeterince kavranacak yer var mı bilmiyorum," dedi.</p>

  <p class="p57">"Ben yapabilirim," dedi Roperig. Ellerini duvarın üzerine bastırdı ve mırıldandı, "Güçlü kulp. Güçlü kulp." Herkesin neşeli bakışları arasında, Roperig'in ayaları yapıştı ve gnom tıpkı bir örümcek gibi duvarın üzerine tırmanmayı başardı. Gnom'lar tezahürat etmeye başlayınca, Kitiara onları susturmuştu.</p>

  <p class="p57">"Tamam," dedi Roperig duvarın üstünden. "Sadece benim yürüyebileceğim genişlikte. Fitter'ı yukarı uzatabilir misiniz?" Ktiara tek elle Fitter'ı kaldırdı. Roperig de ellerini uzatarak çırağını yanına çekti. Sıradakiler Cutwood ve Wingover'dı.</p>

  <p class="p57">"Bu kadar yeter," dedi Sıghter. "Biz bayanla kalacağız, ve kralın dikkatini dağıtacağız. Siz Sturm'ü bulun."</p>

  <p class="p57">Duvarın üzerindeki gnom'lar yola koyulmuştu. Kitiara kabul salonun girişine geri dönmüş, dikkat çekmek için kılıcıyla hançerini birbirine vuruyordu. Bellcrank ve Sighter ona yakın duruyor, kapının önünü kapatıyorlardı.</p>

  <p class="p57">"Geri geldiniz. Mutluyum, sizi görmekten mutlu!" diye bağırdı Rapaldo, hâlâ oturduğu yerden onları yuhalıyordu.</p>

  <p class="p57">"Görüşmek istiyoruz," dedi Kitiara. Bu bir yalan olsa da mide bulandırıcıydı.</p>

  <p class="p57">"Bana kılıcınla dokundun," dedi Rapaldo hırçınca. "Bu ihanet, bir küfür ve ihanet. Kılıcını odada görebileceğim bir yere fırlat."</p>

  <p class="p57">"Kılıcımdan vazgeçmem, hâlâ yaşarken hem de."</p>

  <p class="p57">"Gerçekten mi? Kral bunun bir çaresine bakar!" Rapaldo, Lunitari'lilerin dilinde birkaç kelime uğuldadı. Odadaki muhafızlar mesajı aldılar ve onu giderek yükselen seslerle birkaç kez tekrar ettiler.</p>

  <p class="p57">Bir süre sonra dışarıda bulunanlar da bu kelimeleri uğulduyordu. Roperig ve diğerleri daracık duvar üstlerinden hızla ilerleyip her odayı incelerlerken, ağaç-adamların Rapaldo'nun dinsel şarkısını söylediklerini duyabiliyorlardı. Cutwood, doğal olarak her zamanki gibi, her odanın ve geçidin içindekileri not almak için duruyordu. Bu sırada Wingover alttaki odaları incelemek yerine uzaklardaki manzarayı araştırıyordu. Sadece Fitter görevini tam olarak üstlenmişti. Küçük gnom inanılmaz bir hızla koşuyor, sıçrıyor, arıyordu. Soluk soluğa olan patronunu iki kez geçmişti.</p>

  <p class="p57">"Bu kadar hızlı koşmayı nerede öğrendin?" dedi Roperig soluk soluğa.</p>

  <p class="p57">"Bilmiyorum. Her zaman bu şekilde koşmuyor muydum?"</p>

  <p class="p57">"Gerçekten hayır!"</p>

  <p class="p57">"Oh! Sonunda sihir beni de buldu!" Fitter duvarın üzerinde şimşek gibi oradan oraya koşuyordu, bitmek tükenmek bilmeyen kataloglarından birini tamamlamak üzere olan Cutwood'un yanından geçti– Bu sırada Cutwood hızlı Fitter yüzünden ürkerek dengesini kaybetmiş ve aşağı düşmüştü.</p>

  <p class="p57">"Off!" dedi Sturm, on beş kiloluk gnom kucağına inince.</p>

  <p class="p57">"Cutwood! Sen nereden geldin?"</p>

  <p class="p57">"Sancrist'den." Roperig'e seslenince diğer üç gnom da onları hemen bulmuştu.</p>

  <p class="p57">"Ellerim bağlı," dedi Sturm. Eski bir sandalyede oturuyordu, Üstelik ayakları da sandalyenin bacaklarına bağlanmıştı. "Rapaldo bıçağımı aldı."</p>

  <p class="p57">"Bayanda hançer var," dedi Roperig.</p>

  <p class="p57">"Onu alırım," dedi Fitter ve bir an içinde ortadan yok oldu.</p>

  <p class="p57">Sturm gözlerini kırptı. "Baş ağrılarının en büyüğüne sahip olduğumu biliyorum, ama arkadaşımız Fitter onu son görüşümden beri inanılmaz derecede hızlı koşmaya başlamış gibi geldi bana."</p>

  <p class="p57">O anda, "İşte burada!" diye seslendi Fitter. Getirdiği hançeri yere atmıştı. Cutwood onu aldı ve Sturm'ün bağlarını kesmeye başladı. Hançer kesmek için değil, saplamak için yapılmıştı ve fazla iş göremiyordu.</p>

  <p class="p57">"Acele edin," dedi Fitter soluk soluğa. "Diğerlerinin başı büyük belada."</p>

  <p class="p57">"Peki biz neredeyiz, neşeli bir düşün içinde mi?" dedi Cutwood yüzünü ekşiterek.</p>

  <p class="p57">"Konuşmayı bırak, kes," dedi Sturm.</p>

  <p class="p57">'<span class="t20">Bela</span>', Kitiara ve gnom'ların karşı karşıya oldukları şey için iyimser bir kelimeydi. Onlarca Lunitari'li arkalarındaki koridoru doldurmuş ve kabul salonundaki muhafızlar onları tek tek yakalamıştı. Rapaldo önlerinde kasıla kasıla duruyor, baltasının sapını da elinin ayasına hafifçe vuruyordu.</p>

  <p class="p57">"Hain küçük domuzlar," dedi setçe. "Hepiniz ölümü hak ediyorsunuz. Soru şu, ilk önce kim kraliyet baltasını hissedecek?"</p>

  <p class="p57">"Beni öldür, seni aptal uyuz, en azından tükürüklerinle ağzından çıkan zırvalamaları dinlemek zorunda kalmam," dedi Kitiara. En az yedi ağaç-adam tarafından tutuluyordu. Ağaçların uzuvları onu o kadar sarmıştı ki, sadece yüzü ve ayakları gözüküyordu.</p>

  <p class="p57">Rapaldo sırıtarak baltasının sapıyla çenesini kaldırdı. "Oh, hayır tatlım, seni yedekte tutacağım, heh, heh. Lunitari'nin kraliçesi yapacağım, bir gün için bile olsa."</p>

  <p class="p57">"Gözlerimin çıkmasını yeğlerim!"</p>

  <p class="p57">Rapaldo omuzunu silkti ve tek muhafız tarafından tutulan Sighter'a yaklaştı. "Bunu mu öldürsem?" dedi. "Ya da şunu mu?"</p>

  <p class="p57">"Beni öldür," dedi Bellcrank. "Ben sadece bir metalurjistim. Sighter ise uçan geminin kaptanı. O olmadan, asla Krynn'e ulaşamazsın."</p>

  <p class="p57">"Bu gülünç," diye itiraz etti Sighter. "Eğer sen ölürsen, Bulutların Efendisi'ndeki hasarı kim onaracak? Kimse Bellcrank gibi demiri işleyemez."</p>

  <p class="p57">"Onlar sadece gnom," dedi Kitiara. "Beni öldür, iğrenç Rapaldo, yahut ben seni öldüreceğim!"</p>

  <p class="p57">"Yeter, yeter! Heh, heh. Ben ne yapacağımı biliyorum, biliyorum. Beni kandırmaya çalışıyorsunuz, ama kral benim!"</p>

  <p class="p57">Rapaldo bir ya da iki adım atıp baltasını yere bıraktı. Ardından da Lunitari'nin kralı yırtık tuniğinin bağlarını çözdü. Giysisinin altında, ama yünlü giysilerin üzerinde bir zırh takıyordu. Bu normal değildi, ağır, paslı ve belinin etrafını da saran bir zırhtı.</p>

  <p class="p57">"Görüyorsunuz, ben Lunitari'de yaşamanın ne demek olduğunu biliyorum," dedi Rapaldo. Gömleğinin düşmesine izin vermiş ve zırhı yerinde tutan teli düzeltmişti. Birkaç zincir dizisini gevşetti. Diziler yere düştükçe Rapaldo'nun ayakları havaya kalktı.</p>

  <p class="p57">Bir süre sonra kırk santim havadaydı ve ağaç halkı bütün dikkatini ona yöneltmişti.</p>

  <p class="p57">"Uçuyorum! Ta-ra! Siz-zavallı ölümlüler kim oluyorsunuz da benimle tartışıyorsunuz? Havada süzülüyorum! Eğer on sekiz kiloluk bir zırh takmasam sürüklenirdim. Bir çatım olmasına izin vermeyecekler, ağaç halkından bahsediyorum. Gölgeler kök salmalarına neden oluyor. Bu zırh olmadan tıpkı bir buhar demeti gibi uçup giderdim." Rapaldo bir dizi zinciri daha yere bıraktı. Ayakları arkasında süzülene kadar zincirleri bırakmaya devam etti. "Ben kralım, görüyorsunuz! Bu gücü bana tanrılar verdi!"</p>

  <p class="p57">"Hayır," diye açıklamaya çalıştı Sighter. "Bu Lunitari büyüsünün bir parçası olmalı–"</p>

  <p class="p57">"Sessizlik!" Rapaldo elleriyle beceriksiz yüzme hareketleri yaptı ve Kitiara'nın yanına dek süzüldü. "Sen zırh giyiyorsun, ama istediğin zaman onu çıkartabilirsin. Ben yapamam! Bu zırhı her saat, her gün giymek zorundayım." Pis, sakallı yüzünü Kitiara'ya yaklaştırmıştı. "Güçten vazgeçiyorum! Ben eve gidiyorum, yine tekrar bir insan gibi yürüyeceğim. Bay Sturmbright kral olduğunda ağaçlar beni özlemeyecek.</p>

  <p class="p57">"İhanet! İhanet! Hepiniz suçlusunuz!" Rapaldo havada takla attı ve Kitiara'dan uzaklaştı. Baltasını kaptığı gibi seçtiği kurbana fırlatmıştı.</p>
</body>
</html>
