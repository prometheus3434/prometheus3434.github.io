<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p24"><span class="t17">- 33 -</span><span class="t18"><br /></span><span class="t18">Büyücünün Mührü</span></h3>

  <p class="p57"><span class="t19">D</span>ar bir ambar kapağının altında geminin karanlık iç bölümlerine giden bir merdiven bulunuyordu. Kitiara karın üstü yatarak elindeki mumu deliğin içine uzattı. Durgun sıcak hava dışarı sürüklendi, görünürde hiçbir tehlike belirtisi yoktu. Kitiara merdivenden aşağı inerken Sturm de eli kılıcının kabzasının üzerinde onu takip etti.</p>

  <p class="p57">Geminin kaptan kamarasından daha enteresan olmayan bir yere girdiler. Odada sadece ip, deniz kıyafetleri ve sandalyeler vardı. Kitiara etrafı inceledi, sanki bir hazine daha arıyordu. Ancak bulduğu tek şey ölü farelerdi. Gemideki ölü olan her şey gibi fareler de sadece kemiklerden ibaretti.</p>

  <p class="p57">"Garip değil mi," diye fısıldadı Sturm, "bulduğumuz tek şey kemikler."</p>

  <p class="p57">Hafif ahşap bir bölümden daha geniş bir yere, bir kargo bölümüne geçtiler. Burada Kitiara'nın mumu iplerden ve giysilerden daha uğursuz bir şeyin üzerinde parladı. Kılıçlar, mızraklar, tunç göğüs zırhları, zincirli giysiler, kurşun saçmalarla küçük bir orduyu donatacak kadar tıka basa doldurulmuş bir cephanelik bulmuşlardı.</p>

  <p class="p57">"Bunlar cücelerin dövdüğü kalkanlar," dedi Sturm, topuğuyla yuvarlak küçük bir kalkanı kenara itip. "Bak, üzerlerinde Thorbardin Zırh Yapımcıları Loncası'nın işareti var. Göğüs zırhları Zhaman Asilzadeleri'nin nişanını taşıyor." Sturm göğüs zırhını kaldırdı. Soğuk demir, cam kadar berrak bir gümüş gibi cilalanmıştı ve sadece yarım santim kalınlığında olmasına rağmen oldukça hafifti. "Bunlar birinci kalite silahlar. Neden korsanların bu kadar çok silaha ihtiyacı olsun ki?" dedi Sturm.</p>

  <p class="p57">"Belki de ele geçirdikleri bir ganimettir."</p>

  <p class="p57">"Belki de, ama bir geminin içindeki yer çok değerlidir. Sadece iyi parçaları kendi kullanımları için tutarlar, bu kadar fazlasını değil."</p>

  <p class="p57">"Oranın içinde ne var?" dedi Kitiara, kısık sesle daha ilerisini işaret ederek.</p>

  <p class="p57">"Baş kasara<a id="a10"></a><a href="../Text/notes.html#a32"><span class="t21">{11}</span></a>. Tayfanın uyuduğu yer."</p>

  <p class="p57">Kapının eşiğine ilerlediler ve korkunç bir manzarayla karşı karşıya kaldılar. Baş kasara da iskeletlerle doluydu. Beyaz kemikler geminin her iki yanında dizilmiş sıraların üzerinde duruyordu. Bazıları uzanmış, bazıları ölene kadar çektikleri acı yüzünden büzülmüşlerdi. Ayrıca bütün kemikler insanlara ait değildi. Şekillere ve boyutlara bakıldığında bazıları cüce iskeletleriydi. Daha küçük olan kemiklerse kenderlere ya da gnom'lara ait olabilirdi. Kemiklerde ortak tek bir nokta vardı: Hepsi ayak bileklerinden birbirlerine zincirlenmişlerdi.</p>

  <p class="p57">"Bundan hoşlanmadım. Burada büyük bir kötülük varmış," diye mırıldandı Sturm. "Gel." Şövalye geriye doğru adım atmıştı.</p>

  <p class="p57">"Peki bu odanın önünde ne var," diye meraklandı Kitiara.</p>

  <p class="p57">"Burun direğinin çıktığı ve çapaların durduğu bölüm." Cephaneliğin tam ortasında büyük kare şeklinde bir kapak vardı. Sturm bunun gemi ambarına gittiğini söyledi. Kapağı kaldırmak kolay değildi. Biri kapağı bir düzine demir cıvatayla güverteye zımbalamıştı. Sturm onları ortadan kaldırmanın en uygun yolunu arıyordu, ancak Kitiara silahların arasından bir savaş baltası kaparak birkaç cıvatanın başını kesti.</p>

  <p class="p57">"Dur!" dedi Sturm. "Hiç bu kapağın altındaki bir şeyi saklaması için kapatıldığını düşündün mü?"</p>

  <p class="p57">Kitiara elindeki baltayı havada durdurdu. "Hayır," dedi ve baltayı bir sonraki cıvatanın üzerine indirdi. "Bana göre, bu zavallı şeytanlar vebadan ya da başka bir şeyden ölmüşler. Sen ve ben aylardır bu gemide yaşayan ilk canlı ruhlarız, belki, bu yüzden bulduğumuz her şeyi almak bizim hakkımız." Sonuncu cıvatanın da tepesini uçurmuştu. "Eğer bir pay istiyorsan, bana yardım etsen iyi olur."</p>

  <p class="p57">Sturm istemeye istemeye parmaklarını kapağın altına soktu ve ikisi birlikte kapağı kaldırdılar. Meşe ağacı ve bakırdan yapılmış kalın kapak yana düşerek, bir silah yığının üzerine kapaklandı. Çıkarttığı çınlama sesi geminin içinde yankılanmıştı.</p>

  <p class="p57">Kitiara mumunu açıklığa soktu. Dışarı soğuk bir hava çıktı, bu yüzden Kitiara eliyle mumun alevini korudu. Ardından da zayıf kehribar renkteki ışık, açılan ambarın üzerine düştü.</p>

  <p class="p57">İçerisi boştu.</p>

  <p class="p57">Aşağı inen geniş tahta basamaklar vardı. Kitiara bir adımını ilk basamağa uzattı.</p>

  <p class="p57">"Sakın," diye uyardı Sturm.</p>

  <p class="p57">"Senin neyin var?" Birkaç kafatası ve kemikten sonra kendi gölgenden bile korkar oldun. Nerede senin merakın? Nerede senin şövalye kahramanlığın?"</p>

  <p class="p57">"Yaşıyor ve iyi, teşekkürler."</p>

  <p class="p57">Kitiara içeri birkaç adım daha attı. "O halde geliyor musun?"</p>

  <p class="p57">Sturm elini uzattı ve kalkanların yığıldığı yere uzandı. Cüce işi küçük bir kalkan bularak onu koluna geçirdi. Bunu yaptıktan sonra Kiitiara'yı takip etmeye başlamıştı.</p>

  <p class="p57">"Burası çok karanlık," dedi Kitiara. Basamakların altında yağlı siyah bir tozla kaplanmış bir direk vardı. "İs mi?" dedi Kitiara.</p>

  <p class="p57">"Hmm, evet." Sturm tek dizi üzerinde aşağı indi. Oda kömürleşmişti. "Burası bir yangın geçirmiş." Kirlenen parmaklarının uçlarını temizlerken, "Gemi denizde olduğu için şanslıymış." Yine de denizde çıkan bir yangın bir geminin karşılaşabileceği en kötü olaylardan biriydi.</p>

  <p class="p57">"Buranın altında bir şey var mı?" diye sordu Kitiara.</p>

  <p class="p57">"Sadece sintine<a id="a11"></a><a href="../Text/notes.html#a34"><span class="t21">{12}</span></a>." Bir şey mum ışığını yakalamıştı. Sturm hemen Kitiara'ya seslendi. "Işığı buraya getir."</p>

  <p class="p57">"Ne oldu?" Basamakların sağ tarafında yerde dört uzun çizik vardı, bunlar o kadar derinlerdi ki tahtanın kömürleşmiş yerinden alttaki yanmamış kısma kadar uzuyorlardı. Çizikler birbirlerinden yedi buçuk santim uzaklıkta ve neredeyse bir ayak kalınlığındaydılar.</p>

  <p class="p57">"Buna ne diyorsun?" diye sordu Sturm.</p>

  <p class="p57">Kitiara kılıcını çekti. "Pençe izleri," dedi yüzünü ekşiterek.&nbsp; Büyük bir yarı silindir&nbsp; pruvaya doğru tavandan sarkan perdeyle ikiye bölünüyordu. Gemi direğinin iki yanında kapılar vardı. Direğin sağ tarafındaki barikat bozulmamış, sol taraftaki ise parçalara ayrılmıştı.</p>

  <p class="p57">"O her ne ise, buradan gelmiş," dedi Kitiara.</p>

  <p class="p57">"Ne mi?"</p>

  <p class="p57">Kitiara cevap vermedi, onun yerine paramparça edilmiş barikatın içinden dikkatle ilerideki ambara adım atmıştı. Sturm deliğin içine sığamıyordu, bu yüzden birkaç tahtayı daha kırdı. Kömürleşmiş keresteler yüksek sesle birbirlerinden ayrılmıştı.</p>

  <p class="p57">İlerideki ambar kıç tarafındakinden daha soğuktu. Burada yangın sonucu oluşan isler yoktu. İkili burada kemikler, kırılmış kılıçlar, palalar ve ezilmiş miğferler buldu– bunlar vahşi bir kavganın kalıntılarıydı. Tam o sırada Kitiara başka bir figürün üzerine tökezledi, bu figürün üzerinde hâlâ kahverengi cübbesi duruyordu. Ayrıca kadının bu cübbeyi keşfettiği yerde bir altın parçası parıldıyordu.</p>

  <p class="p57">"Bu bir papazmış," dedi Sturm. "Cübbe ve nazarlıklar kutsal bir adamın giyeceği türden." Sturm cübbenin ceplerini yokladığında bakırın içine sarılmış bir kolye çıkartmıştı. Kolyeyi mum ışığına tuttu. "Bir gül. Majere'in sembolü. En azından iyi bir tanrıya hizmet etmiş." Şövalye kolyeyi saygıyla loş kıyafetin üzerine bıraktı.</p>

  <p class="p57">Kitiara ise öndeki duvara doğru ilerledi. Duvarda baş kasaraya giden bir merdiven vardı. Merdivenin yarısından sonraki basamaklar biri tarafından kesilmişti. Pruva direğinin kalın tabanı buradaki ambarın da içine kadar girmişti ve onun yanında başka bir kapı vardı. Bu kapı bozulmamıştı.</p>

  <p class="p57">"Sturm, buraya gel!" Sturm istemeden papazın kemiklerinin üzerine basmıştı.</p>

  <p class="p57">Kitiara mumunu takoz kapıya uzattı. Yıpranmış kırmızı iplikler kapının ortasındaki düğümün etrafında toplanmıştı. Küçük bir balmumu damlası ipleri bir arada tutuyordu ve balmumu halka şeklindeki bir mührü anımsatıyordu.</p>

  <p class="p57">"Okuyabiliyor musun?" diye sordu Kitiara.</p>

  <p class="p57">Sturm mühre dikkatle baktı. "Majere bizi korusun" ve "Novantumus'un isteğine uyun." Sturm tekrar papazın kalıntılarına baktı. "O Novantumus olmalı."</p>

  <p class="p57">Kitiara kılıcının ucunu balmumu mühre koydu. "Sen ne yaptığını zannediyorsun?" dedi Sturm.</p>

  <p class="p57">"Kapının arkasında değerli bir şey var," dedi Kitiara. "Ne olduğunu görmek istiyorum."</p>

  <p class="p57">"O, bu adamları öldüren şey olabilir."</p>

  <p class="p57">Kitiara kapının üzerine hafifçe vurdu. "Merhaba, orada hiç canavar var mı?"</p>

  <p class="p57">Gelen tek ses dışarıdaki fırtınanın sabit, sarsıcı gürlemesi ve geminin kerestelerinin gıcırtısıydı. "Gördün mü, tehlike yok."</p>

  <p class="p57">Sturm, Kitiara'yı kabaca kenara çekti. "Onu kurcalamana izin vermeyeceğim!"</p>

  <p class="p57">"Vermeyecek misin?" Kitiara kolunu Sturm'ün elinden kurtarmıştı. "Ne zamandan beri bana emir veriyorsun, Sturm Brightblade?"</p>

  <p class="p57">"O mührü kırmana izin vermeyeceğim. Ölümümüze neden olabilir."</p>

  <p class="p57">Kitiara kılıcını kaldırdı. Sturm kalkanıyla bu vuruşu engelledi. Kitiara öfkeyle homurdandı. Elindeki mumu yere koydu ve kavga duruşuna geçti. "Yolumdan çekil!" dedi.</p>

  <p class="p57">"Ne yaptığını düşünür müsün? Sadece kapıyı açmak için dövüşmek mi istiyorsun? Etrafına bak, Kit. Bu silahlı adamları vebanın öldürdüğünü mü sanıyorsun?"</p>

  <p class="p57">"O halde hazine için kavga ederlerken birbirlerini öldürdüler. Yoldan çekil!"</p>

  <p class="p57">Sturm cevap verecekti ki Kitiara ona saldırdı. Sturm gerilemişti, kılıcını kullanmak istemiyordu. Kalkanını havada tuttu, Kitiara'nın vuruşlarını karşılıyordu. Bu olay Kitiara'nın sabrı taşana dek devam etti. Sturm'e doğru yukarıdan aşağı bir hamle salladı. Kılıcı kalkana sert bir şekilde vurdu ve üzerinden kaydı. Vuruşunun açısı kapının üzerinde son buldu ve gevrek balmumu mührü paramparça etti.</p>

  <p class="p57">"İşte yaptın," dedi Sturm, soluk soluğa.</p>

  <p class="p57">Kitiara kapıyı iterken ve açmak için kapının üzerine yüklenirken Sturm şaşkınlık içinde onu izliyordu.</p>

  <p class="p57">"Sonunda," dedi Kitiara. "Sonunda!"</p>

  <p class="p57">Etrafa bir süre sessizlik hakim oldu, sonra ise korkunç bir çatırtı geldi. Kitiara geriye çekilirken kılıcı yere düştü ve büyük bir şıngırtıyla kemiklerin arasında durdu. Ortadaki tahta dışa doğru çıkmış ve çatlamıştı. Sturm kalkanı bir tarafa fırlatarak Kitiara'nın kalkmasına yardım etti. İçeriden başka bir çatırtı daha geldi ve ilk tahtanın üzerindeki tahta esnedi.</p>

  <p class="p57">"Bu ne?" diye haykırdı Kitiara.</p>

  <p class="p57">"Bilmiyorum, ama oradan dışarı geliyor. Haydi gidelim!"</p>

  <p class="p57">O kadar hızla oradan kaçmışlardı ki, mumu arkalarında unuttular. Kıç tarafındaki ambarın isli karanlığının içinden koştular ve cephaneliğe giden merdivenlerde tökezlediler. Kitiara ip dolabına doğru gittiğinde Sturm onu geri çağırmıştı.</p>

  <p class="p57">"Kapağı kaldırmama yardım et!" dedi Sturm.</p>

  <p class="p57">Ağır kapağı sürüklediler ve deliği kapattılar. Sonra ip dolabından merdivenle çıkıp kaptanın odasına gittiler. Kitiara merdiveni işlevsiz hale getirmek için birkaç ağır sandığı üzerine sürükledi. Yağmur üzerlerindeki pupa güvertesini yumrukluyor, rüzgar panjurların etrafında uğulduyordu. İkili karanlığın içinde birbirlerine yakın durdular, zor nefes alıyor ve sesleri dinliyorlardı.</p>

  <p class="p57">Güverte ayakları altında titredi, kırılan tahta sesleri duydular. Şey, her ne ise, yolunu parçalayarak açıyordu.</p>

  <p class="p57">"Kılıcımı kaybettim," dedi Kitiara, çok utanmıştı. O bir savaşçıydı ve iskeletlerin arasına düştüğünde tek silahını kaybetmişti.</p>

  <p class="p57">"Önemli değil," dedi Sturm. "Kılıçlar bu geminin mürettebatını korumamış."</p>

  <p class="p57">"Teşekkürler," dedi Kitiara ağzını çarpıtarak. "Müthiş bir rahatlatıcısın."</p>

  <p class="p57">Metaller çınladı ve takırdadı. O cephanelikteydi. Sturm terli elini kılıcının sapı etrafında oynatmıştı. Şey silah deposunda öfkesini büyüttükçe aşağıdaki şamata da giderek kötüleşti. Çarpma ve çınlama seslerine bakılınca sanki cephanelikteki her şey yumruklanıyor, bükülüyor ve eziliyor gibiydi. Sonra aniden bütün ses bir anda kesildi.</p>

  <p class="p57">"Bir şey duyabiliyor musun?" diye fısıldadı Sturm.</p>

  <p class="p57">"Sadece seni. Hışşt." Herhangi bir ses duymak için kasıldılar.</p>

  <p class="p57">Odanın kapısı büyük bir çarpma sesiyle açıldı. Yağmur içeri girmeye başlamıştı. Sturm kapıyı kapatmak için rüzgara karşı mücadele verdi. Kasırganın içinden yansıyan yeşilimsi gri renkten dolayı, Sturm ana ambar ağzının parçalanmış olduğunu anlamıştı.</p>

  <p class="p57">"Güvertenin üzerine çıkmış!" diye bağırdı Sturm rüzgarın içinden. "Her yerde olabilir!"</p>

  <p class="p57">"O kapağı kapatmalıyız," dedi Kitiara. "Yoksa gemi su alır, tamam mı?"</p>

  <p class="p57">Sturm başını salladı. Kendini tükenmiş hissediyordu. O anda gnom'ların hangi salaklıklarla uğraştıklarını merak etmiş ve büyük bir coşkuyla onların yanında olmayı dilemişti.</p>

  <p class="p57">"Hazır mısın?" dedi Kitiara. Kapının sürgüsünü arkaya attı, ve ikili fırtınayla sırılsıklam olmuş güverteye fırladı. Ancak henüz iki adım bile atmadan deniz suyuyla sırılsıklam olmuşlardı. Yeşil su tepeleri kalkıp iniyor ve ufuk göz seviyesinden neredeyse baştaki direğe çekilmişti. Sturm ve Kitiara el ele tutuşarak ana direğe doğru sendeleyerek ilerlediler. Ambar kapağı sadece açılmamış, içe doğru delinmişti. Köpüren deniz üzerinde hızla ilerlerken Sturm iki kez dengesini kaybetmişti. Sonunda dizlerinin üzerinde ambar kapağını eski yerine getirmeyi başardılar.</p>

  <p class="p57">Kabaran denizin gürültüsü üzerinden tiz bir ses kulaklarına geldi. Sturm sesin kaynağını bulmak için sağa sola bakındı: Kitiara ise yukarı aşağı. Kitiara şeyin başlarının üzerindeki donanımlara yapışmış olduğunu görmüştü.</p>

  <p class="p57">Korkunç görünümlü bir '<span class="t20">ş</span><span class="t20">ey</span>'di, berbat beyaz bir rengi vardı ve cılızdı. Anormal büyüklüğü dışında, açlıktan ölmek üzere olan soluk benizli bir adam da olabilirdi. Ama bu yaratık iki metre uzunluğundaydı. Çıkıntılı gözleri tıpkı yanan kömürlere benziyordu, elleri ise beş santim uzunluğunda gümüş tırnaklı pençelere sahipti. Kafası yuvarlak, saçsızdı, kulakları ise uzun ve sivriydi. Yaratık kafasını arkaya itmiş ve ulumuştu, ağzının içinden uzun sarı dişleriyle siyah dili gözüküyordu.</p>

  <p class="p57">"Acı çeken tanrılar! Bu ne?"</p>

  <p class="p57">"Bilmiyorum. Dikkat et!"</p>

  <p class="p57">Yaratık donanımın üzerinden ön direkten sarkan desteklere sıçramıştı. Seren direğinin altına kaymış ve ayakları yardanın üzerinde olana kadar dönmüştü. Orada durarak yine insanlara uluyordu.</p>

  <p class="p57">Sturm ve Kitiara kamçılayan yağmura ve kabaran denize aldırış etmeden tekrar ıslak kaptanın odasına çekildiler. Odanın içine girdiklerinde kapıyı çarparak kapadılar ve sürgülediler.</p>

  <p class="p57">Kitiara birden geri döndü. Odanın arka tarafını garip beyaz bir parlaklık kaplamıştı. Orada da yalnız değillerdi.</p>
</body>
</html>
