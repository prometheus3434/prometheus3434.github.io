<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p24"><span class="t17">- 18 -</span><span class="t18"><br /></span><span class="t18">Ses Vadisi</span></h3>

  <p class="p57"><span class="t19">E</span>n sonunda Wingover büyük obeliski görmüştü. Grup çıkıntılı kaya tabakalarının çentikli zirvelerine ulaşmıştı. Kitiara ve Wingover bu keskin köşeli bariyere tırmanarak, onun ardında muhteşem, kase şeklinde, ufka kadar uzanan bir vadinin yattığını bildirdiler.</p>

  <p class="p57">Kitiara obeliski göremiyordu, ama Wingover onlara tek, uzun bir sivri kulenin yaklaşık kırk mil ötede, vadinin tam ortasında durduğunu söyledi. Gnom'lar gelen haberlerden cesaret almışlardı. Zira köyden başladıkları uzun ve zor yolculuk onları tüketmişti.</p>

  <p class="p57">"Bellcrank'ın ölümü onların aklını oldukça karıştırdı," dedi Kitiara sessizce Sturm'e. "Sanırım küçük yoldaşlar daha önce hiç ölümle yüzleşmemişlerdi."</p>

  <p class="p57">Sturm de aynı fikirdeydi. Gnom'ların hayal güçlerini uyandıracak şey bir problemdi. Sturm onları bir araya topladı. "Durum şu," diye söze başladı. "Wingover obeliskin altmış beş kilometre ötede olduğunu tahmin ediyor. Altmış beş kilometre, on saatlik bir yürüyüş anlamına geliyor– tabii eğer yemek yemek ve dinlenmek için mola vermezsek. On beş saat daha iyi bir tahmin, ama o zamana kadar güneş yükselmiş ve Lunitari'liler de hareket edebiliyor olacak."</p>

  <p class="p57">"Keşke aşağı hızla inmenin bir yolu olsa," dedi Kitiara. "At ya da öküz gibi bir şey."</p>

  <p class="p57">"Ya da arabalar, bu iş için," dedi Sturm.</p>

  <p class="p57">Kitiara ona bildik bir bakış attı. "Evet, tepenin altındaki bayır oldukça sarp, ama epeyce de düz. Yolun çoğunda yuvarlanabiliriz."</p>

  <p class="p57">Teknik meydan okuma bulaşıcıydı ve çılgın gnom fikirleri küçük grubun içinde uçuşmaya başlamıştı bile. Gnom'lar sırtlarındakileri indirip başbaşa verdiler. Hızlı konuşmaları Sturm ve Kitiara'da hiçbir etki bırakmadı, ama her ikisi de bunu iyi bir işaret olarak algılamıştı.</p>

  <p class="p57">Gnom'lar başbaşa verdikleri kadar çabuk ayrılmışlardı. Aletler ortaya çıktığında gnom'lar tahtalarına vurarak onları parçalara ayırmaya başladı.</p>

  <p class="p57">"Bu sefer ne yapıyorsunuz?" diye sordu Sturm, Cutwood'a.</p>

  <p class="p57">"Kızak," kısa ve net bir cevaptı.</p>

  <p class="p57">"O '<span class="t20">k</span><span class="t20">ı</span><span class="t20">zak</span>' mı dedi?" diye sordu Kitiara.</p>

  <p class="p57">Yarım saat içinde, her gnom kendi ağırlığına göre, bir kızak, Tek-Gnom Tembellik Nakil Aracı'nı tamamlamıştı.</p>

  <p class="p57">"Bunlarla uçurumun aşağısındaki bayırdan şaşılacak bir sürede inmeyi umuyoruz," dedi Sighter.</p>

  <p class="p57">"Ve küçük boyunlarınızı kırmayı," diye söylendi Kitiara alçak sesle.</p>

  <p class="p57">"Bunlar da siz ve Efendi Sturm için," dedi Roperig. O ve Fitter iki dayanıksız kızağı insanların ayaklarına ittiler. Üzerinde çalışacakları az sayıda tahta olduğu için icatlarını çiviler, vidalar, tutkal, kablo ve iple tutturmuşlardı. Wingover kızağını onu karnı üzerinde taşıyacak şekilde tasarlamıştı, Sighter'ınki ise arkaya yatarak gidecekti. Sturm ve Kitiara'nın boyutları değişik olduğundan kızakları sadece oturacakları boyuttaydı.</p>

  <p class="p57">"Ciddi olamazsınız," dedi Kitiara şüpheyle. "Bununla gitmek mi?"</p>

  <p class="p57">"Hızlı olacak," diye onu cesaretlendirdi Sighter.</p>

  <p class="p57">"Ve eğlenceli!" diye bağırdı Fitter.</p>

  <p class="p57">"Malzemelerdeki bütün mevcut gerilimleri ve gücü hesapladık," diye belirtti Cutwood. Kanıt olarak not defterindeki sayfaları gösterdi, beş sayfa küçük harf ve sayılarla doluydu. "Sizinki hariç bütün koşullarda üç güvenlik faktörü olacak."</p>

  <p class="p57">"Sizinki hariç bütün koşullarla," demekle neyi kastediyorsun?" diye sormak zorunda hissetti Kitiara.</p>

  <p class="p57">Cutwood not defterini yeleğinin içine tıktı. "Daha uzun ve ağır olduğunuzdan siz doğal olarak Tek-Gnom Tembellik Nakil Aracı'na daha fazla basınç vereceksiniz. Tepeden aşağıya çarpmadan inmeniz iyimser bir hayalden başka bir şey olmayacak."</p>

  <p class="p57">Kitiara karşı çıkmak için ağzını açtı, ama Sturm ona hoşgörülü bir bakış atarak engel oldu. "Bunlar Lunitari'lilerin bize verecekleri olasılıklardan çok daha iyi," dedi Sturm. Şövalye dayanıksız kızağı sırtına aldı. "Geliyor musun?"</p>

  <p class="p57">Kitiara çok kuşkulu gözüküyordu. "Neden burada kalıp, birbirimizin boyunlarını kırmıyoruz? O zaman en azından tökezleyip, yuvarlanma zahmetinden kurtuluruz."</p>

  <p class="p57">"Korkuyor musun?"</p>

  <p class="p57">Sturm, Kitiara'yı nasıl kışkırtacağını biliyordu. Kitiara'nın yüzü kızardı ve kızağını kaparak aldı. "Kimin daha önce aşağı varacağı konusunda bahse girmek ister misin?"</p>

  <p class="p57">"Neden olmasın?" diye cevap verdi Sturm. "Ancak param yok.</p>

  <p class="p57">"Burada paranın ne değeri var? Kaybedenin obeliske kadar kazananın uyku tulumunu taşımasına ne dersin?"</p>

  <p class="p57">"Anlaştık." İkili el sıkıştı.</p>

  <p class="p57">Wingover arkadaşlarına dümen kullanma ve frenleme hakkında bilgi veriyordu. "Gitmek istediğiniz yöne doğru eğilerek dümeni kullanıyorsunuz," diye tavsiyede bulundu. "Durmak içinse&nbsp; ayakkabılarınızın topuklarını kullanın, ayak parmaklarınızı değil. Yoksa yokuş aşağı arazinin devinimi ayaklarınızı ters çevirip, ayak parmaklarınızı kırabilir."</p>

  <p class="p57">Rainspot ve Cutwood hemen not defterlerini açıp karalamalara başladılar. "Maksimum hız saatte doksan kilometre–"</p>

  <p class="p57">"Ve ayak uzunluğu yaklaşık on sekiz santim–"</p>

  <p class="p57">"Biri sol ayağından üç parmak kırabilir–"</p>

  <p class="p57">"Ve sağ ayağından dört," dedi Rainspot. Gnom'lar alkışladı.</p>

  <p class="p57">"Wingover bize az önce topuklarımızı kullanmamızı söyledi, o zaman çile çeken tanrılar aşkına, niye aklı yerinde olan birinin denemeyeceği bir şeyi hesaplamaya çalışıyorsunuz?" diye sordu Kitiara.</p>

  <p class="p57">"Bilimsel araştırmanın sorgusu yalnızca pratikler ve olasılıklarla sınırlandırılmamalıdır," diye açıkladı Sighter. "Sadece farklıyı ve düşünülmemişi araştırmak gelişmiş bilgiye ulaşmayı sağlar."</p>

  <p class="p57">Sturm ayaklarına bakıyordu. "Anlamadığım şey şu, neden sağ ayakta soldan daha fazla ayak parmağı kırılıyor."</p>

  <p class="p57">"Onları cesaretlendirme!" dedi Kitiara, Sturm'e. Titrek kızağını uçurumun kenarına koydu. Cam gibi pürüzsüz olan bayır nefes kesen bir açıyla aşağı iniyordu. Kitiara derin bir nefes aldı ve arkasına baktı. Gnom'lar da uca doğru gelmişlerdi, hepsi de oldukça cesur görünüyordu.</p>

  <p class="p57">"Cam gibi taşın bariz bir örneği," dedi Cutwood, elini düz, yağlı yüzeyin üzerinde gezdirerek.</p>

  <p class="p57">"Ne düşünüyorsun? Volkanik mi?" dedi Wingover.</p>

  <p class="p57">"Çok zor. Bütün bu vadi termofleksik astroblemi teşkil ediyor," dedi Sighter.</p>

  <p class="p57">Kitiara öfkeyle homurdandığında gnom'lardan gelecek başka teorilerin son bulmasına neden olmuştu. Kızağını indirdi ve ata biner gibi üzerine oturdu. Ağırlığını kızağa verdiğinde, kızak gıcırdamıştı.</p>

  <p class="p57">"Haydi, Sturm! Yoksa önümüzdeki kırk altmış beş kilometre boyunca uyku tulumumu taşımak mı istiyorsun?"</p>

  <p class="p57">Sturm kızağını yere koydu. Wingover'a Kitiara'yla yarışacaklarını söyledi. Wingover, "Oh! O zaman altta kimin kazandığını görecek birine ihtiyacınız olacak! Bekleyin, bekleyin– önce ben gideceğim ve yerimi aldığımda da size sesleneceğim."</p>

  <p class="p57">"Tamam mı, Kit?" Kitiara onayladığını belirten bir hareket yapmıştı.</p>

  <p class="p57">"Tamam, dostlar. İşte gidiyorum!" dedi Wingover. "Bilim için!" diye bağırdı ve kaydı. Gnom'lar hızla sıralanıp onun ardından gittiler.</p>

  <p class="p57">Cutwood, "Sancrist için!" diye bağırdı ve kaydı.</p>

  <p class="p57">"Teknoloji için!" Roperig'in bağırışı buydu.</p>

  <p class="p57">"Kuru üzümlü kekler için!" diyen Fitter patronunu arkadan takip etmişti.</p>

  <p class="p57">En sonuncu gnom olan Sighter da kızağını ileri iterek koltuğuna oturdu ve, "Bellcrank için," dedi yumuşak bir ses tonuyla.</p>

  <p class="p57">Gnom'ların kızakları cama benzeyen kayanın üzerinden salınarak ve gürültüler çıkartarak aşağı kayıyordu. Oturma yerinin üzerinde yüzükoyun duran Wingover, en kötü engellerin arasından büyük bir ustalıkla geçmişti. Kızağının yanına bir boyunduruk yapmıştı ve yılana benzeyen bir rota çiziyordu. Topukları üzerinde olan Cutwood dosdoğru aşağı gidiyordu, dizleri çenesine kadar çekilmiş ve ipeksi sakalı dizleriyle çenesi arasına sıkışmıştı. Sturm ve Kitiara onun her çarpmada "Vuu-haa!" diye bağırdığını duyuyorlardı.</p>

  <p class="p57">Rainspot'un kızağının kuyruğunda bir tırmık freni vardı ve oldukça normal bir hızda yolunda ilerliyordu. Kızağını üzerinde çömelecek şekilde tasarlamış olan Roperig, dengesini korumak için ileri uzattığı kollarını deli gibi sallıyordu. Çırağı ise bir sürü sorunla uğraşıyordu. Fitter'ın oturma yeri uzunluğundan daha genişti, bu yüzden de kızak kaydıkça dönüp duruyordu. Bu yüzden diğerlerinden daha yavaş hareket ediyordu, ama bu dönme Fitter'ın midesini bulandırmıştı. Soğukkanlı ve aklı başında Sighter ise, mükemmel bir kontrolle yol alıyordu. Belirli zamanlarda topuklarıyla yere dokunup, gitmek istediği yöne dönüyordu.</p>

  <p class="p57">Her şey Wingover bir mil uzaklığındaki tabana ulaşana kadar oldukça yolunda gidiyordu. Cam yüzey orada kırmızı çakıllara dönüşmüştü ve Wingover'ın kızağının tekerlekleri o kadar ani bir şekilde durdu ki, arkadan gelen gnom'lar onun üzerine yığıldı. Cutwood ve Roperig öndeydi. Fitter ve Rainspot biraz sonra gelmişti. Çıtalar, aletler ve gnom'lar havalarda uçuştu. Sturm, Sighter'ın öbeğin içine korkusuzca ilerlediğini gördü, ama olaya daha fazla dayanamayarak gözlerini başka tarafa çevirdiğinden dolayı Sighter'ın keskin bir dönüşle, istiflenmiş grubun altmış santim yanına gitmesini kaçırmıştı.</p>

  <p class="p57">Kitiara kahkahalara boğulmuştu. "Yaklaşık 4000 metrekarelik bir bayır ve hepsi aynı noktada durmak zorunda kaldılar!"</p>

  <p class="p57">Sturm kaşlarını çattı. "Umarım kimseye bir şey olmamıştır."</p>

  <p class="p57">Altı gnom'un ayaklan, bacakları ve yıkıntıları birbirine karışmıştı– Sighter kurtulmaları için onlara yardım ediyordu ki, Wingover sonunda insanlara el salladı.</p>

  <p class="p57">"Bu gelin demek!" diye bağırdı Kitiara ve kendini itti. Sturm tongaya basmıştı.</p>

  <p class="p57">"Bu adil değil!" diye bağırdı, ama topuklarından kuvvet alarak Kitiara'nın arkasından gitti.</p>

  <p class="p57">Hemencecik de kontrolünü kaybetti. Kızak dümdüz sağa karine ederken, Sturm bu dönüşü arkaya dayanarak atlattı. Çok rahatsız edici bir ses vardı ve koltuğu altında bükülüyordu. Sturm yaslanışını hafiflettiğinde kızağı yavaşça kendini doğrulttu.</p>

  <p class="p57">Kitiara tam hızla dümdüz bayırdan aşağı kayıyordu, ayaklarını bitiştirmiş ve dizleri her yöne dönüyordu. "Ya-ha-ha-ha!" diye bağırdı. Kızağını düzgün bir hatta altmış santimden daha fazla götüremeyen Sturm'den çok öndeydi.</p>

  <p class="p57">Kitiara bir tümseğe çarpınca koltuğundan birkaç santim sıçramıştı. Ancak bu çarpma onu korkutmaktan ziyade neşelendirmişti. Bunu bir dizi çarpma daha takip ederken Kitiara hızını hiç</p>

  <p class="p57">azaltmadı.</p>

  <p class="p57">Dördüncü kez çarpana kadar başının dertte olduğunu farketmedi. Çarpma onu sertçe dayanıksız koltuğunun üzerine sıçratmıştı. O anda sol tekerleği parçalandı. Kitiara yavaşlamak için sol çizmesini yere koydu. Çizmesindeki iri başlı çiviler biraz pençe vurduğunda ise sol ayağı birden geriye çekildi. Cutwood'un ayak parmaklarını kırma hakkında söylediği şeyleri anımsarken, bu çekişe daha fazla dayanamamış ve kızağından aşağı kaymıştı. Sağ omuzunun üzerine yatarak yuvarlanmaya başladı. Sturm ise, kızağını durdurmaya cesaret edemeden aşağıya kadar kaymıştı. Kitiara karnın'n üzerinde hareketsiz yatıyordu.</p>

  <p class="p57">Sturm onun yanına koşarken gnom'lar da onu takip ediyordu. Bir dizinin üzerine çömeldi ve nazikçe Kitiara'yı çevirdi. Kitiara yüzünü buruşturarak korkunç bir lanet okudu.</p>

  <p class="p57">"Neresi acıyor?" dedi Sturm.</p>

  <p class="p57">"Omuzum," diye fısıldadı Kitiara, sıktığı dişleri arasından. "Bir köprücük kemiği kırılmış olabilir," dedi Rainspot.</p>

  <p class="p57">"Bundan emin olmanın bir yolu var mı?"</p>

  <p class="p57">"Ondan sağ eliyle sol omuzuna dokunmasını iste," diye bir öneride bulundu Roperig. "Eğer yapabilirse kemik kırılmamıştır."</p>

  <p class="p57">"Ne büyük bir anatomi cahilliği!" dedi Sighter. "Biri ayrılmış kemiğin sonunu bulmak için parmaklarıyla yoklamalı–"</p>

  <p class="p57">"Bana dokunmalarına izin verme," diye fısıldadı Kitiara. "Eğer bunu kanıtlayamazlarsa beni kesip kemiklerimi incelemeye karar verebilirler." O sıralarda Sturm, bir yandan da Cutwood'un '<span class="t20">ara</span><span class="t20">ş</span><span class="t20">t</span><span class="t20">ı</span><span class="t20">rma muayenehanesi</span>' hakkında bir şeyler söylediğini işitiyordu.</p>

  <p class="p57">Kitiara'nın ayaklarının yanında duran Wingover, "Hiçbir kemik kırık değil," dedi.</p>

  <p class="p57">"Nereden biliyorsun?" diye sordu Cutwood.</p>

  <p class="p57">"Onları görebiliyorum," diye cevap verdi gnom. "Herhangi bir çatlak da yokmuş gibi gözüküyor. Muhtemelen bir burkulmadır."</p>

  <p class="p57">"Şimdi etin içini de mi görebiliyorsun?" diye sordu Sturm kuşkuyla. Wingover aniden ne yaptığının farkına vardı.</p>

  <p class="p57">"Reorx adına!" dedi. "Bu harika! Başka nelerin içini görebildiğimi merak ediyorum!" Gnom'lar Wingover'ın etrafına toplanmış, Kitiara unutulmuştu. Sırayla Wingover'ın önüne geçip gnom'a içlerinde neler gördüğünü tarif ettirdiler. "Hidrodinamikler!" çığlıkları havayı doldurmuştu.</p>

  <p class="p57">Kitiara doğrulmaya çalıştı, ama acı nefesini kesmişti.</p>

  <p class="p57">"Olduğun yerde kal," diye uyardı Sturm. "Senin omuzunu bağlayacak bir şey bulmam gerekecek."</p>

  <p class="p57">Sturm eşyalarının içini aradı ve artık değiştireceği Solace'ın en iyi terzisi tarafından yapılmış beyaz keten gömleğini bulup çıkarttı. Pişmanlıkla onu iki santim kalınlığında parçalara ayırdı ve uçlarını uzun bir sargının içine bağladı.</p>

  <p class="p57">"Kolunu giysinden çıkartman gerekecek," dedi Kitiara'ya.</p>

  <p class="p57">"Dikişleri kes," dedi Kitiara.</p>

  <p class="p57">Sturm kontrol etti. "Dikişler altta. Onu çıkartman gerek."</p>

  <p class="p57">"Tamam. Kalkmama yardım et."</p>

  <p class="p57">Sturm, Kitiara'nın doğrulmasına yardım etti. Kitiara'nın yüzü soluklaşmıştı ve şövalye, kadının giysi kolunu gevşetmeye çalışırken acıdan gözünden yaşlar süzüldü.</p>

  <p class="p57">"Biliyorsun, seni daha önce hiç ağlarken görmemiştim," dedi Sturm kısık sesle.</p>

  <p class="p57">"Ah! Ah! Sorun nedir, ağlayamayacağımı mı düşünürdün?"</p>

  <p class="p57">Sturm susarak Kitiara'nın kürk mantosunu çevirdi. Deriyi kesebiliyordu, ama altta Kitiara'nın hâlâ zırhı vardı. "Seni zırhının üzerinden bağlamak zorunda kalacağım," dedi.</p>

  <p class="p57">"Evet, evet," dedi Kitiara. Acı onu sabırsızlandırmıştı.</p>

  <p class="p57">Sturm oturarak ona baktı ve dikkatle sağ kolunu kendi omuzu üstünde durana kadar kaldırdı. Keten bandajı yavaşça Kitiara'nın omuzunun üzerine ve kolunun altına sardı.</p>

  <p class="p57">"Yeterince sıkı mı?"</p>

  <p class="p57">Hıkk. "Evet."</p>

  <p class="p57">"Bir sapan yapacak kadar kumaş ayıracağım," dedi Sturm sempatik bir şekilde.</p>

  <p class="p57">"Her neyse." Kitiara başını sol elinin içine koydu. Yüzü kızarmıştı.</p>

  <p class="p57">Daha güçlü olacağını düşünmüştüm, diye düşündü Sturm, sargıyı sararken. Kuşkusuz savaşlarının birinde bundan daha beter yara da almıştır! Sonra yüksek sesle, "Bütün dövüş deneyimlerin göz önüne alınırsa, yara sargıları konusunda oldukça bilgili olmalısın. Bunu doğru yapıyor muyum?"</p>

  <p class="p57">"Hiç yaralanmamıştım," diye mırıldandı Kitiara elinin içinden. "Birkaç kesik ve sıyrık, hepsi bu."</p>

  <p class="p57">"Şanslıymışsın." Sturm şaşırmıştı.</p>

  <p class="p57">"Düşmanların beni incitecekleri kadar yaklaşmalarına izin vermem."</p>

  <p class="p57">Sturm ayağa kalkmasına yardım etti. Boş giysi kolunu Kitiara'nın omuzunun üzerine örttü. Gnom'lar tüm enerjileriyle Wingover'ın giderek artan yeteneği hakkında tartışıyorlardı.</p>

  <p class="p57">"Normal gözlerin belirleyemeyeceği ışığın güç algılanan çeşidini gördüğü kesmin," dedi Cutwood.</p>

  <p class="p57">"Herhangi bir budala için kesin," dedi Sighter. "Bence yöntem şu: Wingover şimdi gözlerinden eti ve giysiyi parçalayan ışınlar gönderiyor. Görüşünün kaynağı kendi gözleri olmalı."</p>

  <p class="p57">"Öhöm!" diye lafa karıştı Sturm. "Bu tartışmaya yürürken devam edebilir misiniz? Gidecek çok yolumuz ve bunu yapmak için çok az zamanımız var."</p>

  <p class="p57">"Bayan nasıl?" diye sordu Roperig. "Yürüyebiliyor mu?"</p>

  <p class="p57">"Koşabilirim. Ya siz?" dedi Kitiara meydan okuyarak.</p>

  <p class="p57">Kızakların ezilmiş yığınları arasından kurtaracak pek fazla şey yoktu. Sturm gnom'ların ilk kez hafif bir yükle yolculuk yapacaklarını farketti. Onları ağırlaştıracak araçları kalmamıştı. Gnom'lar neyi geride bırakmak ve neleri yanlarına almak konusunda telaşa kapılmışlardı. Roperig'in her parçaya bir sayısal değer verme ve sonra her gnom başına yetmiş beş kiloyu geçmeyecek kadar alet seçme kararını kabul etmek üzereydiler.</p>

  <p class="p57">"Ben gidiyorum," dedi Kitiara. Kendi ve Sturm'ün uyku tulumunu sağlam omuzuna atmaya çalıştı. Sturm ipleri tuttu ve iki tulumu da ondan aldı.</p>

  <p class="p57">"Bahsi kaybettim," dedi Kitiara.</p>

  <p class="p57">"Aptallaşma," dedi Sturm. "Onları ben taşıyacağım."</p>

  <p class="p57">Yaklaşık sekiz yüz metre kadar yürüyüp, gnom'ların onlara yetişmelerini beklediler. Gnom'lar gelirken takırdıyor ve şakırdıyorlardı! Zira her gnom yeleğinden ve kemerinden sarkan bir atölye dolusu alete sahipti.</p>

  <p class="p17">"Umarım hiç kimseyi gizlice takip etmek zorunda kalmayız," diye mırıldandı Kitiara. Bezgin ama sadık grup tekrar bir araya gelmişti ve obeliskle onu mesken edinmiş Ses'e doğru olan yolculuk devam etti.</p>

  <p class="p18">*&nbsp; *&nbsp; *&nbsp; *&nbsp; *</p>

  <p class="p57">Cutwood başındaki korkunç ağrıdan sızlanmaya başlayana kadar yaklaşık on altı kilometre hiç durmadan ilerlemişlerdi. Gnom'un arkadaşları Sturm onları susturana kadar Cutwood'un masrafları hakkında şakalar yaptılar. Rainspot. Cutwood'u üstünkörü muayene etti.</p>

  <p class="p57">"Normal dışı bir şey görmüyorum," dedi.</p>

  <p class="p57">"Bağırmak zorunda değilsin," dedi Cutwood, irkilerek.</p>

  <p class="p57">Rainspot şaşkınlıkla kalın beyaz kaşlarını kaldırdı. "Kim bağırıyor?" diye sordu yumuşak başlılıkla.</p>

  <p class="p57">Sighter, Cutwood'un arkasına geçti ve görüşünden kaybolduğunda parmaklarını şaklattı. Cutwood başını eğdi ve başını görünmeyen darbeye karşı ellerinin arasına koydu.</p>

  <p class="p57">"Şimşeğin sesini duydunuz mu?" dedi, sesi titriyordu.</p>

  <p class="p57">"Çok ilginç. Cutwood'un duyma gücü yoğunlaşmış, tıpkı Wingover'ın görme yeteneği gibi," dedi Sighter.</p>

  <p class="p57">"Bu daha fazla güç kazanıyoruz anlamına mı geliyor?" diye merak etti Rainspot.</p>

  <p class="p57">"Öyle gözüküyor," dedi Sighter ağırbaşlılıkla.</p>

  <p class="p57">"Bağırmayı kesin!" diye yalvardı Cutwood bir fısıltıyla.</p>

  <p class="p57">Roperig hızla Cutwood için kendi su şişesinin iplerinden ve eski çoraplardan bir kulak tıkacı yaptı. Kulakları sarılınca Cutwood gülümsemişti.</p>

  <p class="p57">"Gürültüler şimdi çok daha az, teşekkürler!"</p>

  <p class="p57">"Lafı bile olmaz," dedi Roperig normal ses tonunu alçaltarak. Cutwood gülümsedi ve arkadaşının sırtına hafifçe vurdu.</p>

  <p class="p57">"Herhangi bir farklılık hissediyor musun?" diye sordu Sturm, Kitiara'ya.</p>

  <p class="p57">"Omuzum hâlâ acıyor."</p>

  <p class="p57">"Gücünde yeni bir gelişme hissetmiyor musun?"</p>

  <p class="p57">Kitiara başını salladı. "Tek hissettiğim şey Otik'in en iyi birasından bir maşrapaya karşı olan ölümcül ihtiyacım."</p>

  <p class="p57">Sturm gülmek durumunda kaldı. Hep birlikte handa oturup, zevkle Otik'in içkilerini yudumlayalı sanki yüzyıllar geçmiş gibiydi. Ve aynı şeyi tekrar ancak yüzyıllar sonra yapabileceklermiş gibi geldi ona.</p>

  <p class="p57">On dokuz kilometre katettiklerinde gnom'lar Kitiara ve Sturm'ün ardından geliyorlardı. Kısa bacakları insanların hızlı adımlarına yetişemiyordu. Sturm isteksizce bir mola verdi. Gnom'lar oldukları yere yığıldılar, hem de tıpkı bir ok sağanağıyla düşürülmüş gibi.</p>

  <p class="p57">Havada hareket vardı. Ümit verici ışığın parıltıları doğuda kendini göstermişti– gitmeye karar verdikleri yön doğuydu.</p>

  <p class="p57">"Gün doğumu," dedi Kitiara.</p>

  <p class="p57">Batı yönünde, vadinin merkezine doğru titrek bir ışık gün doğumuna karşılık verdi. Sighter bu ikinci şafağın kaynağını bulmak için küçük dürbününü ararken, Wingover ona doğru yaklaştı.</p>

  <p class="p57">"O obelisk," dedi. Uzak mesafeye gözlerini şaşı yaparak baktı. "Zirveyi çevreleyen bir parıltıyı görebiliyorum."</p>

  <p class="p57">Parlak beyaz yollar– daha fazla yıldız– gökyüzünde belirmişti. Doğudaki parlak, sabit ışık bir süre sonra batıda da taklit edildi. Güneş tepelerin üzerine yükseliyordu, sarı ve sıcaktı; obeliskten gelense inatçı ve bulanık kırmızı parıltıydı.</p>

  <p class="p57">Güneş tepelerin üzerine doğduğunda obeliski çevreleyen tepelerin etrafında, gök gürültüsü ve obeliskten çıkan kırmızı şimşekler vardı. Kaşifler yüzlerini yere koydu ve hepsi kırmızı ışınlar başlarının üzerinde çatırdarken oluşan patlamayı hissetti. Kırmızı şimşek beş kez çakmıştı ki, gök gürültüsünün korkunç sesi duyuldu. Güneş tamamıyla vadinin üzerindeyken garip fırtına ortadan kaybolmuştu.</p>

  <p class="p57">Sturm doğrulmuştu. Çevrelerinde hafif bir buğu vardı. Kitiara da çabalayarak ayağa kalktı ve vadiyi gündüz gözüyle inceledi. Bitkiler yumuşak topraktan çıkmaya başlamışlardı. Wingover üstündeki tozu temizleyerek kaydıkları bayıra bakındı.</p>

  <p class="p57">"Şimdi yanların nasıl bir cam kadar sert ve düz olduklarını anlıyorum," dedi. "Şimşek her sabah üzerlerine vuruyor olmalı."</p>

  <p class="p57">En kibar gnom titreyerek, "Onlar yağmur boşaltan türden değil," derken ayağa kalkmaya çalıştı ve düştü. "Atmosfer başka bir güçle görevlendirilmiş."</p>

  <p class="p57">"Büyü." Sturm'ün yüzü tıpkı bu sözcüğü lanetlermiş gibi kaskatı kesildi. Zor kabul edilir olsa da, bu derece büyük bir büyülü gücün ani başlangıcı ona kırılgan, güçsüz– ve çürümüş hissi vermişti.</p>
</body>
</html>
