<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:xml="http://www.w3.org/XML/1998/namespace" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p19"><span class="t17">- 5 -</span><span class="t18"><br /></span><span class="t18">Bulutlar</span><span class="t18">ı</span><span class="t18">n Efendisi</span></h3>

  <p class="p57"><span class="t19">H</span>aydutların saldırısından sonraki gün bunaltıcı derecede nemliydi. Tallfox ve Pira'nın başları sarkıp, yürüyüşleri bocaladığı için sık sık su içmeye ihtiyaçları olmuştu. Yolun her tarafından görülen meyvelik ve tarlaların bulunduğu bir alana girdiler. Kitiara ve Sturm önce üzerlerindeki zırhları çıkarttı, öğle vakti Kitiara üstündeki giysisini gevşeterek ipleri belinin etrafına bağladı. Böylece serinlerken, bir incir korusunda öğle yemeği için durdular.</p>

  <p class="p57">"Yeşil olmaları çok kötü," dedi Kitiara, olgunlaşmamış bir inciri dalından kopartırken. "İncirleri severim."</p>

  <p class="p57">"Eğer meyveliğin sahibine yediğinin parasını ödemezsen onun seninle aynı coşkuyu paylaşacağından şüpheliyim," dedi Sturm. Büyük bir bisküvi yedi ve boş midesini kuru meyve ve peynirle doldurdu.</p>

  <p class="p57">"Oh, haydi. Sen hiç elma ya da armut aşırmadın mı? Çiftçi seni direnle<a id="a1"></a><a href="../Text/notes.html#a14"><span class="t21">{2}</span></a> kovaladığında bir tavuk çalıp onu ateşte pişirmedin mi?"</p>

  <p class="p57">"Hayır, asla."</p>

  <p class="p57">"Ben yaptım. Ve hayatta çok az şey espriyle tatlandırılmış bir yemek kadar tatlıdır." Kitiara incir dalını bıraktı ve ağacın altında oturan Sturm'e katıldı.</p>

  <p class="p57">"Hiçbir zaman esprili küçük hırsızlıklarının çiftçiye yapacağı etkiyi düşünmedin, değil mi, Kit? Onun ya da ailesinin sen yemeklerini aşırdığın için bir geceyi aç geçirebileceklerini?"</p>

  <p class="p57">Kitiara'nın tüyleri diken diken oldu. "Muhabbetin çok hoş, Efendi Brightblade. Ne zaman midene giren yemek için çalıştın? Hiçbir zaman fakir olmamış bir lordun oğlu için fakir insanların hakları hakkında konuşmak çok kolay."</p>

  <p class="p57">Sturm öfkesi geçene kadar içinden saydı. "Çalıştım," dedi kısaca. "Annem, hizmetçisi Carin ve ben Solace'a on iki yıl önce geldiğimizde yanımızda sadece biraz para vardı. Ama sonra o para bitti ve biz de darboğaza girdik. Annem aşırı gururlu bir kadındı ve yardım dilenemezdik. Bayan Carin ve ben masaya yemek koyabilmek için Solace'da garip işlerde çalıştık. Anneme hiçbir zaman söylemedik."</p>

  <p class="p57">Kitiara'nın asabi tavrı yumuşadı. "Ne yaptın?"</p>

  <p class="p57">Sturm omuzunu silkti. "Okuyup yazabildiğim için Yazıcı Derimius'un yanına girdim, tomarları ve el yazmalarını kopyalıyordum. Sadece haftada beş gümüş parçası kazanmakla kalmıyor, aynı zamanda her tür şeyi okumak zorunda kalıyordum."</p>

  <p class="p57">"Bunu hiç bilmiyordum."</p>

  <p class="p57">"Tanis'le Derimius'un dükkanında bu dönemde karşılaştım. Flint için sakladığı büyük bir defter getirmişti. Tanis defterin son sayfalarına mürekkep dökmüştü ve Derimius'un o sayfaları yeni Parşömenlerle değiştirmesini istiyordu. Tanis on altı yaşındaki bir çocuğun gri bir kaz tüyüyle bir şeyler yazmakla meşgul olduğunu gördü ve bana yöneldi. Konuştuk ve arkadaş olduk."</p>

  <p class="p57">Bu açıklama uzaktan gelen bir gök gürültüsüyle noktalandı. Bunaltıcı hava batıda mavi-siyah bulutların toplanmasına neden olmuştu. Bulutlar hızla doğuya hareket ediyordu. Sturm yemeğini ağzına tıkarak ayağa sıçradı. Ağzı ekmek ve peynirle doluyken bir şeyler mırıldandı.</p>

  <p class="p57">"Ne?" dedi Kitiara.</p>

  <p class="p57">"– atlar. Atları emniyette tutmalıyız."</p>

  <p class="p57">Bulutların arasından çıkan bir şimşek haydutları hakladıkları tepelere vurdu. Rüzgar hızla eserek, Sturm ve Kitiara'nın gözlerini tozla doldurdu. Tallfox ve Pira'yı incir ağcına bağladılar ve hızla battaniyelerine sarılarak onları yağmura karşı bir kalkan olarak kullandılar. Kitiara yolun aşağısından onlara doğru yaklaşan yağmuru görebiliyordu. "İşte geliyor!" dedi kadın.</p>

  <p class="p57">Fırtına bütün şiddetiyle incir ağaçlığının üzerine boşaldı. Yağmur battaniyelerin üzerinden kafalarına vurmaya başlamıştı. Sturm ve Kitiara sadece saniyeler içinde sırılsıklam olmuştu Yağmur ağaçların arasında birikerek alçak yerleri suyla doldurdu. Bu suyun bir bölümü Kitiara'nın ayak parmaklarının üzerine kadar çıkmıştı.</p>

  <p class="p57">Tallfox buna dayanamıyordu. Doğanın bu oyunundan huzursuz olan hayvan, çifteler atmaya ve kişnemeye başlamıştı. Korkusu genellikle duygusuz olan Pira'ya da bulaşmıştı, her iki at da iplerini kopartmaya çalıştılar. Bir şimşek korudaki en uzun ağaca düştü ve ağaç milyonlarca alevli parçaya bölündü. Korkudan çılgına dönen atlar bu esnada iplerini kopartıp dört nala koşmaya başladı. Tallfox doğuya, Pira ise kuzeye yöneldi.</p>

  <p class="p57">"<span class="t20">Arkalar</span><span class="t20">ı</span><span class="t20">ndan!</span>" diye bağırdı Sturm kargaşanın içinden.</p>

  <p class="p57">O ve Kitiara kendi atlarının arkasından koştular. Tallfox uzun bacaklı bir sürat koşucusuydu ve düz bir çizgi üzerinde ilerliyordu. Pira ise bir uzun mesafe engelli koşucusuydu. İncir ağaçlarının arasında onlarca kez yön değiştirerek farklı yerlere koşup duruyordu. Kitiara onun arkasında bocalamıştı, o sırada atının en hoşuna giden yönü olan çevikliğini lanetliyordu.</p>

  <p class="p57">Kovalamaca meyvelik olan küçük bir vadide son buldu. Kitiara çamurlu su birikintisinin içine çöktü. "Pira!" diye bağırdı.</p>

  <p class="p57">"Pira, seni bezelye beyinli yaşlı at, neredesin?" bağırmasının sonunda elde ettiği tek şey bir ağız dolusu suydu. Ata ait bir iz bulabilmek için küçük vadinin her yerine dikkatle bakındı. O sırada şimşeğin yarattığı ışıkla Kitiara garip bir şey görmüştü. Bu, köşeli siyah bir şekildi, bir savaşçı kalkanına benziyordu. Bulutlara karşı duran bir karaltıydı ve yerden yaklaşık bir buçuk metre yükseklikteydi. Sersemletici ışık gözden kaybolmuştu ama Kitiara da kalkanın altından uzunlamasına yerde yatan çizgiyi çoktan görmüştü. Kadın ilerlerken neyle karşılaşacağını bilmiyordu.</p>

  <p class="p57">Tallfox sahibini çoktan geride bırakmıştı, ama Sturm atının çamur içinde bıraktığı izleri takip edebiliyordu. Büyüyen sedir ağacı fidanları meyveliğin sonunu kapatmıştı. Bir atın geçmesine müsait tek bir açıklık vardı ve Sturm da Tallfox'un izini burada buldu. Sık ağaçların içine daldı. Atının gittiği yöne doğru olan fidanları kırarak ilerliyordu.</p>

  <p class="p57">Şimşek doğal olmayan bir şekilde hâlâ aktifti. Buluttan buluta sıçrıyor, çarpıyordu. Uzun bir sekme Sturm'un gözlerinde bir şaşkınlık yarattı: devasa bir kuş fırtına rüzgarının içinde çırpınıyordu. Kuş oradan oraya sallanıyor, ama hiç uçmuyordu. Çakan başka bir şimşekle Sturm bunun nedenini anladı. Biri kuşun ayaklarını iple bağlamıştı.</p>

  <p class="p57">Kitiara sert bir çamur tepesine tırmandı. Saçları başına yapışmış ve kıyafetleri sanki bir ton su yutmuş gibiydi. Tepenin üstünden geniş açıklığı görebiliyordu. Pira'dan hiçbir iz yoktu. Ama görecek çok fazla şey vardı.</p>

  <p class="p57">Açıklığın ortasında Kitiara'nın daha önce hiç görmediği bir şey duruyordu. Bu şey her tarafında deri yelkenler bulunan büyük bir gemiyi andırıyordu. Bir gemi direği yoktu, ama pruvası uzun ve sivriydi, üstelik bir kuş gagası şeklinde oyulmuştu. Alt kısımlarında dişliler vardı. Geminin üzerinde, ağla bağlanmış büyük bezden bir torba bulunuyordu. Büyük bir yumurta şeklindeki torba rüzgarda sanki canlıymış gibi kıvranıyordu. Bir küçük adam sürüsü gemiye benzeyen şeyi kuşatmıştı. Arkalarında uzun bir çift sırık yerden yukarı kalkmıştı. Bu dört sırığın tepelerinden aşağı ipler sarkıtılmış ve iplerin sonunda Kitiara'nın görmüş olduğundan da çok '<span class="t20">sava</span><span class="t20">ş</span><span class="t20">ç</span><span class="t20">ı</span> <span class="t20">kalkan</span><span class="t20">ı</span>' duruyordu.</p>

  <p class="p57">Aynı anda alanın diğer köşesindeki sedir ağaçlarının arasından Sturm gözüktü. Şeye bakakaldı. Hiçbir şey söylemeden ona doğru ilerledi. Parlak bir şapka ve uzun bir palto giyen küçük adam Sturm'ü selamladı.</p>

  <p class="p57">"S-selamlar ve tebb-rikler," dedi neşeyle.</p>

  <p class="p57">"Merhaba," dedi sersemlemiş Sturm. "Burada neler oluyor?"</p>

  <p class="p57">Sturm konuşurken çakan bir şimşek kazıkların üzerine bağlanmış kuşlardan birinin ipine isabet etti– Kitiara bu kuşları kalkan olarak algılamıştı. Mavi-beyaz renkte bir ateş kazığa doğru ilerlemeye başladı. Sonra kazıktan yere doğru gemiye benzeyen şeye ulaşana kadar ilerleyip kayboldu. Gemi dişlileri üzerinde sallandı, sonra durdu.</p>

  <p class="p57">"Y-yapmak mı? Imm, iş, g-gördüğün gibi," dedi küçük adam. Adam başındaki şapkayı arkaya ittiğinde, Sturm onun solgun gözlerini ve kalın beyaz kaşlarını gördü ve onun bir gnom olduğunu anladı. "Çok m-muhteşem bir fırtına. Çok ş-şanslıyız!"</p>

  <p class="p57">Kitiara garip görünüşlü aracın etrafında dolaştı, kendini sakınarak belli bir mesafede kalıyordu. Çok parlak bir şimşek sayesinde Sturm'ü küçük ahbabıyla konuşurken gördü. Ellerini dudaklarının etrafına koyarak, "Sturm!" diye bağırdı.</p>

  <p class="p57">"Kit!"</p>

  <p class="p57">Kitiara, Sturm'ün yanına gitti. "Atları buldun mu?"</p>

  <p class="p57">"Hayır, sana doğru koştuklarını umut ediyordum."</p>

  <p class="p57">Kitiara büyük daireler çizerek kollarını salladı. "Bir hendeğin içine düştüm!"</p>

  <p class="p57">"Bunu görebiliyorum. Ne yapacağız?"</p>

  <p class="p57">"Aha," dedi gnom. "Siz i-ikinizin taşıma a-araçlarınızı kaybettiğinizi mi a-anlıyorum?"</p>

  <p class="p57">"Bu doğru," dedi Sturm ve Kitiara aynı anda.</p>

  <p class="p57">"Ne t-tesadüf! Belki de birbirimize yardım edebiliriz."</p>

  <p class="p57">Gnom tekrar şapkasını aşağı indirdi. Paltosunun üzerine ufak bir su birikintisi döküldü. "Benimle g-gelecek misiniz?"</p>

  <p class="p57">"Nereye gidiyoruz?" diye sordu Sturm.</p>

  <p class="p57">"Şu a-an için, bu h-havadan uzağa," dedi gnom.</p>

  <p class="p17">"Buna varım!" dedi Kitiara.</p>

  <p class="p18">*&nbsp; *&nbsp; *&nbsp; *&nbsp; *</p>

  <p class="p20">Gnom onları geminin sol tarafına giden bir rampaya yöneltti.</p>

  <p class="p57">Giriş ışıltılı, parlak bir şekilde aydınlatılmıştı, sıcak ve kuruydu. Rehberleri şapkasını ve paltosunu çıkarttı. Irkı arasında yetişkin bir erkekti, güzel beyaz bir sakalı ve pembe renkte kel bir kafası vardı. Sturm ve Kitiara'ya havlu verdi. Bu havlular gnom'lar için yapılmış olduğundan Sturm ve Kitiara için bir el havlusundan büyük değillerdi. Sturm ellerini ve yüzünü kuruladı. Kitiara üzerindeki çamurlardan kurtulduktan sonra havluyu burarak bir eşarp gibi başına bağladı.</p>

  <p class="p57">"Beni t-takip edin," dedi gnom. "A-arkadaşlarım bize so-sonra katılacaklar. Şimdi şimşeği t-toplamakla meşguller."</p>

  <p class="p57">Bu şaşırtıcı açıklamadan sonra, gnom onları iki garip mekanizmanın arasındaki uzun ve dar yola doğru yöneltti. Bütün çubuklar, manivelalar ve dişli çarklar ya demirden ya da pirinçten ustaca yapılmıştı. Rehberleri küçük bir merdivenden tırmanmaya başladı.</p>

  <p class="p57">Girdikleri üst güverte küçük kabinlerle ortadan ikiye ayrılmıştı. Kancalardan hamaklar sarkıyordu; türlü türlü kutu, sandık ve büyük cam damacanalar her adımda karşılarına çıkıyordu. Sadece geçidin ortasındaki dar bir yol yürümek için boştu.</p>

  <p class="p57">İkinci bir merdivenden tırmanarak güvertenin ortasına yapılmış barınağın içine girdiler. Duvarlarda lombarlar<a id="a2"></a><a href="../Text/notes.html#a17"><span class="t21">{3}</span></a> vardı ve Sturm yağmurun hâlâ onları kamçıladığını görebiliyordu. Güverte barınağı iki büyük odaya bölünmüştü. Girdikleri ön oda geminin dişli yuvasını andırıyordu. Birçok cam panoyla anlamsızlaştırılan dümen tekerleği pruvanın<a id="a3"></a><a href="../Text/notes.html#a18"><span class="t21">{4}</span></a> sonuna yerleştirilmişti. Yerden ve tavandan her çeşit kaldıraç fışkırıyordu. Rakım, Hava Hızını Belirten ve Kahvaltıdaki Keklerdeki Kuru Üzümlerin Yoğunluğu gibi adlarla etiketlenmiş garip ölçü aletleri bulunuyordu.</p>

  <p class="p57">Kitiara kendilerini tanıttı. Gnom'un gözleri Sturm'ün eski bir Solamniya ailesinin oğlu olduğunu duyunca faltaşı gibi açıldı ve sevecen bir tavırla gülümsedi. Her zaman meraklı olan gnom'lara özgü bir şekilde onun geçmişini soruşturmaya başladı. Kitiara ise, gnom'un bu araştırmasını başka bir tarafa yönelterek yolculuklarından, amaçlarından ve atlarını kaybetmelerinden bahsetti.</p>

  <p class="p57">"B-belki ben y-yardımcı olabilirim," dedi gnom. "Benim adım Anlaşılması-En-Güç-Teknik-Açıklamaların-O-Ortasında-Uy- Uygun Biçimde-Kekeleyen'dir."</p>

  <p class="p57">Sturm gnom isimlerinin uzunluğunu bildiği için onun sözünü kesti. "Lütfen! Gnom ırkından olmayanlar seni nasıl çağırıyor?"</p>

  <p class="p57">Gnom içini çekti, ve çok yavaş bir şekilde. "Sık sık '<span class="t20">Stutts</span>" olarak ç-çağrılırım, gerçek a-adımın en yetersiz haliyle."</p>

  <p class="p57">"Özlülüğün erdemine sahip," dedi Sturm.</p>

  <p class="p57">"Ö-özlülük, benim sevgili şövalyem, bilgiyi sadece kendi u-uğurları için sevenler için bir erdem değildir."</p>

  <p class="p57">Stutts kalın parmaklarını karnının üzerine koydu. "Size bir p-poziyon önermek isterdim, eğer bu şartlar altında kabul ederseniz."</p>

  <p class="p57">"Nasıl bir pozisyon?" diye sordu Kitiara.</p>

  <p class="p57">"İş a-arkadaşlarım ve ben bugün buraya Caergoth'dan geldik." Caergoth limanındaki garip gnom gemisi ikilinin zihninde canlandı. "Solamniya'nın bu krallığına g-geldik çünkü buradaki hava, şiddetli gök gürültülü fırtınalarıyla ünlü."</p>

  <p class="p57">Sturm kuruyan bıyığını parmaklarıyla ovuşturdu. "Bir fırtına mı arıyordunuz?"</p>

  <p class="p57">"K-kesinlikle. Şimşek m-makinemizin onarımı için çok önemli." Stutts gülümsedi ve sandalyesinin koluna hafifçe vurdu. "G-güzel değil mi? Adı B-Bulutların Efendisi."</p>

  <p class="p57">"Ne işe yarıyor?"</p>

  <p class="p57">"U-uçuyor."</p>

  <p class="p57">"Oh, tabii ki," dedi Kitiara kahkaha atarak. "Siz gnom'lar çok beceriklisinizdir. Peki bunun benim ve Sturm'la ne ilgisi var?"</p>

  <p class="p57">Stutts'un küçük yüzü büyük bir utançla pembeleşti. "Imm, k-kötü b-bir şansa denk geldik. Görüyorsunuz, biri ağırlığın optimal oranını hesaplarken, Bulutların Efendisi'nin tamamının gelişmiş hidrasyon durumunun hesabında bir hata yapmış."</p>

  <p class="p57">"Ne dedin?"</p>

  <p class="p57">"Çamura s-saplandık," dedi Stutts, tekrar pembeleşerek.</p>

  <p class="p57">"Sizi oradan çıkartmamızı mı istiyorsunuz?" diye sordu Kitiara.</p>

  <p class="p57">"Bunun karşılığında biz de sizi m-memnuniyetle Krynn'de gitmek istediğiniz yere uçurabiliriz. Enstar, B-Balifor ya da uzaklardaki Karthay'a–"</p>

  <p class="p57">"Solamniya Ovaları'na doğru yola koyulmuştuk," dedi Sturm. "Gitmek istediğimiz yer orası."</p>

  <p class="p57">Kitiara, Sturm'un kaburgasına bir dirsek attı. "Bu deliyle ciddi olarak konuşmuyorsun, değil mi?" diye fısıldadı Kitiara dudağının kenarından.</p>

  <p class="p57">"Gnom'ları tanırım," diye cevap verdi Sturm. "İcatları şaşırtıcı derecede düzgün çalışır."</p>

  <p class="p57">"Ama ben–"</p>

  <p class="p57">Stutts ayağa zıpladı. "Bunu daha sonra tartışmak isterim. Size ilk önce temizlenmeyi, güzel bir y-yemek yemeyi ve sonra bir karara varmayı önerebilir miyim? Gemide daha önce hiç görmediğinizi düşündüğüm bir arıtma tesisimiz var."</p>

  <p class="p57">"Bundan eminim," diye mırıldandı Kitiara.</p>

  <p class="p57">Yıkanmayı ve gnom'larla yemek yemeyi kabul ettiler. Stutts dümenin bulunduğu yerin tavanından sarkan bir ışık zincirini çekti. Derinden gelen bir AH – OO – GAH! sesi uçan geminin içinde yankılandı. Yağlı kıyafetler içinde ve kalın kızıl kaşlı genç bir gnom belirdi.</p>

  <p class="p57">"K-konuklarımıza arıtma tesisini göster," dedi Stutts. Kalın kaşlı gnom bunun karşılığında garip bir şeyler mırıldanmaya başlamıştı.</p>

  <p class="p57">"Hayır, şimdi z-zamanı değil," dedi Stutts.</p>

  <p class="p57">Kalın kaşlı tekrar fısıldadı.</p>

  <p class="p57">"Her zaman bu şekilde mi konuşur?" diye sordu Kitiara.</p>

  <p class="p57">"Evet, iş arkadaşını–" Stutts telaffuz etmesi beş dakika süren gnom adını söyledi.</p>

  <p class="p57">"–konuştuğumuz d-dilin kuşların şarkılarından türediği teorisini ileri sürüyor. Siz ona kısaca–" Stutts durdu ve cıvıldayıp, öten kalın kaşlı arkadaşına baktı. Sonra sözüne devam etti, "–Birdcall diyebilirsiniz."</p>

  <p class="p13">Birdcall, Sturm ve Kitiara'yı alt güverteden geminin kıçına götürdü. Orada fısıldamalar ve el hareketleriyle koridorun diğer tarafındaki iki küçük odayı işaret etti. Kapıların üzerinde şu açıklamalar yazıyordu:</p>
</body>
</html>
