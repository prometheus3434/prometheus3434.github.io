<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p24"><span class="t17">- 7 -</span><span class="t18"><br /></span><span class="t18">Hidrodinamikler</span></h3>

  <p class="p57"><span class="t19">G</span>üverte sessizdi. Sturm sancaktan pruvaya doğru yürüdü. Sighter, milin üzerinde duran bir teleskop indirirken, Sturm da etrafa bakmak istedi. Kalın kürk mantosu, başlığı ve parmaksız eldivenleriyle hareket etmek kolay değildi, ama Sturm bunun bütün vücudunun zırhla kaplı olmasından daha kötü olmadığına karar verdi.</p>

  <p class="p57">Bulutların Efendisi sabit bir şekilde yukarı tırmanırken, kanat çırpma sesleri ürkütücü bir şekilde duyuluyordu. Uçan geminin içinden geçerken parçaladığı yumuşak beyaz bulutlar, güvertede ve çatıda bir kar örtüsü oluşturmuştu. Bulutun bulunduğu katmanı geçtikten sonra kanatların üzerindeki hızla akan hava akımı karı ortadan kaldırmıştı.</p>

  <p class="p57">Büyük buhar sütunları etraflarında duruyor, mavi ve beyaz renkteki kalın sütunlar ayların ışığında mermer kadar sert gözüküyordu. Sturm, Sighter'ın teleskobuyla bu büyük bulut kulelerini inceledi, ama görebildiği tek şey donmuş bir havuz kadar düz ve durgun olan yüzeylerdi.</p>

  <p class="p57">Bir saati aşkın bir süredir etrafta hiç gnom görmemişti. Wingover dümen tekerleğini tekrar bağlamıştı ve bütün gnom'lar geminin altında icatları üzerinde çalışmak için ortadan kaybolmuşlardı. Sturm zaman zaman ayaklarının altından gelen büyük patlamalar ve çarpma seslerini duyuyor ya da hissediyordu. Tilki kürkünün içine iyice gömülmüş olan Kitiara yemek odasına gitmiş ve şekerleme yapmak için masanın üzerine uzanmıştı.</p>

  <p class="p57">Sturm teleskobu sivri pruvanın üzerinde bıraktı. Solinari bulutların içindeki iki dar ve derin koyağın arasında parlıyor, uçan gemiyi gönderdiği ışınlarla gümüşlendiriyordu. Sturm bulutlara bakarken içlerinde bir yüz, bir yük arabası ve bir at şekli gördü. Çok güzellerdi, ama inanılmaz derecede yalındı. Şövalye o anda kendini dünyadaki tek kişiymiş gibi hissetti.</p>

  <p class="p57">Soğuk ağır kıyafetlerinin içine işlemişti. Sturm kanını kıpırdatmak için elleriyle kollarına vurdu, ancak bu fazla işe yaramadı. Sonunda dondurucu görev yerini bırakıp yemek odasına geri döndü. Uyumakta olan Kitiara'nın geminin sallanışıyla olan ahengini seyretti. Sonra garip bir koku, bir şeyin kokusunu aldı.</p>

  <p class="p57">Duman– Bir şey yanıyordu.</p>

  <p class="p57">Sturm öksürdü ve burnunu kırıştırdı. Kitiara kımıldadı. Ayağa kalktığında garip hayaletin içeri girdiğini gördü. Hayalet, teneke ve ipten yapılmış bir korkuluğu andırıyordu, ama bu korkuluğun kafasında camdan bir kavanoz ve sırtından gelen bir duman vardı.</p>

  <p class="p57">"Merhaba," dedi hayalet.</p>

  <p class="p57">"Wingover?" dedi Kitiara.</p>

  <p class="p57">Küçük korkuluk yaklaşıp, başındaki kavanozu çıkarttığında Wingover'ın atmacaya benzeyen yüz hatları belirmişti. "Roperig'in buluşu hakkında ne düşünüyorsunuz?" diye sordu. "Ona Arıtılmış Kişisel Isınma Aleti, Numara III adını verdi."</p>

  <p class="p57">"Numara III mü?" dedi Sturm.</p>

  <p class="p57">"Evet. İlk iki prototipi başarılı değildi. Zavallı Fitter'ı şeyinde hmm... neyse, yemek süresince bir süre ayakta durmak zorunda kalacak. Bu Numara I. Numara II, Roperig'in bütün favorilerini yok etti, aslında onu Mükemmel Gözlem Kaskı üzerinde yapışkan kullanmaması konusunda uyarmıştım."</p>

  <p class="p57">Wingover kollarını uzattı ve bir daire çizdi. "Görüyor musunuz? Roperig uzun bir iç çamaşırı takımına aralıksız bir ip bobini dikti, sonra bütün kostümü su ve hava geçirmemesi için vernikledi. Bütün ısı buradaki teneke sobadan geliyor." Wingover sırtına monte edilmiş minyatür göbek sobayı göstermek için arkasını döndü.</p>

  <p class="p57">"Büyük bir donyağı mumu dört saatlik bir ısı sağlıyor ve bu teneke şeritler de ısıyı bütün giysiye dağıtıyor." Wingover sonunda kollarını indirdi.</p>

  <p class="p57">"Çok yaratıcı," dedi Kitiara kısaca. "Makineyle ilgili bir şey yapıldı mı?"</p>

  <p class="p57">"Birdcall ve Flash hasarın nedeni konusunda ortak bir fikre varamıyorlar. Birdcall hatanın Flash'ın yıldırım şişeleri yüzünden kaynaklandığı konusunda ısrar ediyor, Flash ise makinenin '<span class="t20">aç</span><span class="t20">ı</span><span class="t20">k</span>' konumundayken kaynaştığını söylüyor."</p>

  <p class="p57">Kitiara içini çekti. "Bu ikisi neyi tamir edecekleri konusunda tartışırlarken, biz gökyüzünden de öteye fırlayacağız."</p>

  <p class="p57">"Şimdi bulunduğumuz yüksekliğe başka bir şey uçabilir mi?"</p>

  <p class="p57">"Başka bir uçan geminin bu yüksekliğe gelmemesi için hiçbir neden yok. Bu aerodinamik bir yeterlilik sorunu." Bir ya da iki kez üzerine dokundu ve, "Sanırım bir ejderha bu kadar yükseğe çıkabilir. Eğer hâlâ varolduklarını kabul edersek, durum bu," diye ekledi.</p>

  <p class="p57">"Ejderhalar?" dedi Sturm.</p>

  <p class="p57">"Ejderhalar istisnai bir durum tabii ki. Gerçekten çok büyük olanlar, Kırmızılar ya da Altın Renkliler çok yüksek rakımlara erişebilir."</p>

  <p class="p57">"Ne kadar yükseğe?"</p>

  <p class="p57">"Biliyorsunuz ki, 45 metre, bazen daha fazla uzunlukta kanatları var," dedi Wingover konferansından haz alarak. "Eminim ki on beş metre ve kırk beş ton gelen bir hayvan üzerine dayalı bir hesaplama yapabilirim– ancak doğal olarak öyle çok yükseklere de uçamazlar–"</p>

  <p class="p57">"Şimdi içerisi de donuyor," diyerek gnom'un sözünü kesti Kitiara, bir bardağın buzla kaplanan yüzeyini tırmalayarak. Bardağın temizlediği noktasına hohladığı bir nefes sonunda cam aniden süt beyaz rengine büründü.</p>

  <p class="p57">Stutts aşağıdaki merdivenden başını uzattı, ama Kişisel Isınma Aleti merdivene takıldığından kendi kurtarmak için birkaç mücadele vermek zorunda kalmıştı.</p>

  <p class="p57">"Her şey yo-yolunda mı?" diye sordu.</p>

  <p class="p57">"Kontroller düzgün," diye karşılık verdi Wingover. "ama hâlâ yukarıya gidiyoruz. Yükseklik ölçme kadranı infilak etti, bu yüzden Sighter ne kadar yükseklikte olduğumuzu hesaplamak zorunda kalacak."</p>

  <p class="p57">Stutts ip yaralarıyla kaplı ellerini birleştirdi. "M-mükemmel! Bu onu çok mutlu edecek."</p>

  <p class="p57">Gnom'ların lideri ses borusuna eğildi, "Ş-şimdi şunu dinleyin! Sighter d-dişli haznesine!"</p>

  <p class="p57">Saniyeler sonra küçük gökbilimci, merdivenin son basamağında tökezleyip, yüzüstü düşerek belirmişti. Kitiara ayağa kalkması için ona yardım etti ve onun neden bu kadar beceriksizce davrandığını anladı. Gnom kavanoz-kaskını, yüzünü uzun sakallarıyla örtecek şekilde giymişti. Stutts ve Kitiara uğraşıp kavanozu çıkarttılar. Kavanoz pek çok ses arasında çıkmıştı.</p>

  <p class="p57">"Reorx adına," dedi Sighter güçlükle soluyarak. "Sakallarımın beni boğazlamaya çalıştığını düşünmeye başlıyordum!"</p>

  <p class="p57">"Usturlabını g-getirdin mi?"</p>

  <p class="p57">"Ne zaman onsuz oldum ki?"</p>

  <p class="p57">"O zaman çatının üzerine g-git ve yıldızları incele. Tam po-pozisyonumuzu bilmemiz gerek."</p>

  <p class="p57">Sighter parmaklarını çıtlattı. "Sorun değil!"</p>

  <p class="p57">Yemek odasından geçerek, güverte haznesinden çıktı. Aşağıdan onun çatı üzerinde gezinen ayak seslerini duyuyorlardı.</p>

  <p class="p57">"Uh-oh," dedi Wingover, ileri doğru bakarak.</p>

  <p class="p57">Sturm, "Nedir o?" dedi.</p>

  <p class="p57">"Bulutlar yaklaşıyor. Bak!"</p>

  <p class="p57">Bulutlardan oluşan bir kanyonun içine gelmişlerdi. Wingover dümeni sıkıca bağlamış olsa bile yine de bir bulut yığınının içine dalacaklardı. "Eni iyisi Sighter'a söyleyeyim," dedi Sturm.</p>

  <p class="p57">Çatıdaki gnom'a bağırmak için kapıya doğru yöneldi. Kapıyı açtığı anda Bulutların Efendisi parlak, beyaz bir sis duvarının içine girdi.</p>

  <p class="p57">Tipi, Sturm'un burnunun dibinde belirmişti. "Sighter! Sighter, aşağı gel!" diye bağırırken, yoğun kar yağışı Şövalyenin etrafında dolanıyordu. Dondurucu sis tabakası o kadar kalındı ki, Sturm burnunun ilerisini göremiyordu. Gidip Sighter'ı almak zorunda kalacaktı.</p>

  <p class="p57">Merdivene doğru giderken yolda iki kere kaydı. Pirinç basamaklar buzla kaplanmıştı, ama Sturm hançerinin sapıyla onları temizledi. Çatının yüzeyini temizlediğinde buz gibi hava yüzünü iğnelemişti. "Sighter!" diye seslendi. "Sighter!"</p>

  <p class="p57">Çatının üzeri ayakta durmak için çok kaygandı, bu yüzden Sturm elleri ve ayakları üzerinde ileri doğru emekledi. Başlığı ve mantosunun arasında toplanan karlar eriyerek boynundan içeriye aktı. O anda Sturm'ün eli kaydı, şövalye neredeyse çatının sağ tarafına kadar yuvarlanmıştı. Diğer yanda güverte olmasına rağmen, Sturm yuvarlanıp çok çok aşağılara düşeceği gibi korkunç bir fikre kapılmıştı. Cutwood da onun düştüğünde ne kadar büyüklükte bir delik oluşturacağını hesaplayacaktı.</p>

  <p class="p57">Eli buzla kaplanmış bir çizmeye çarptığında Sturm yukarıya baktı. Sighter görevi başındaydı, usturlap bir gözüne yapışık duruyordu ve yaklaşık bir santim karla kaplanmıştı. Kar tanecikleri ayaklarının etrafında sürükleniyordu.</p>

  <p class="p57">Sturm, Sighter'ın ayakkabıları arasındaki buzu kazımak için hançerini kullanmak zorunda kaldı. Kişisel Isınma Aleti Numara III, sönmüş ve işlevini yitirmiş olmalıydı, zira gnom soğuktan kaskatı kesilmişti. Sturm küçük adamın ayaklarını kaptı ve çekti–</p>

  <p class="p57">"Sturm! Sturm, neredesin?" diye bağırıyordu Kitiara.</p>

  <p class="p57">"Yukarıdayım!"</p>

  <p class="p57">"Ne yapıyorsunuz? Sen ve Sighter bir yerleriniz donmadan içeri girin!"</p>

  <p class="p57">"Sighter için artık çok geç. Neredeyse onu gevşettim– bekle, işte burada!" Sturm kaskatı kesilmiş gnom'u çatıdan Kitiara'nın kollarına sarkıttı. Daha sonra övgüye değecek bir çeviklikle merdivenden inip, içeri girdi.</p>

  <p class="p57">"Brr! Ben de Brightblade Kalesi'ndeki kışların soğuk olduğunu düşünürdüm!" Rainspot'un donmuş Sighter'ı iyileştirme çabası içinde olduğunu gördü. "Nasıl?" diye sordu Sturm.</p>

  <p class="p57">"Soğuk," dedi Rainspot. Tahta bir cımbızla Sighter'ın sakalının ucundan tuttu. Hızlı bir bilek hamlesiyle Sighter'ın sakalının yarısı kopmuştu.</p>

  <p class="p57">"Canım, canım," dedi Rainspot, şefkatle dilini şaklatarak. "Canım, canım." Hâlâ Sighter'ın ellerinin asılı duran ve gözüne dayadığı usturlaba uzandı.</p>

  <p class="p57">"Hayır!" diye bağırdı Kitiara ve Sturm birlikte. Aleti gevşetmeye çalışmak, muhtemelen Sighter'ın gözünü de onunla birlikte çıkarabilirdi.</p>

  <p class="p57">"Onu aşağı g-götür ve erit," dedi Stutts. "Y-yavaşça."</p>

  <p class="p57">"Biri ayaklarından tutmak zorunda," dedi Rainspot. Stutts içini çekerek yardım etmeye koyuldu.</p>

  <p class="p57">"S-sakalını kopardığını görünce çok s-sinirlenecek," dedi.</p>

  <p class="p57">"Canım, canım. Belki de ucunu ıslatırsak sakalı tekrar yerine takabiliriz."</p>

  <p class="p57">"Ap-aptallaşma. Hiçbir zaman t-tam olarak yerine oturtamazsın."</p>

  <p class="p57">"Roperig'den biraz tutkal alabilirim–"</p>

  <p class="p57">Gnom'lar güvertenin aşağılarına doğru gözden kayboldular. Tam o esnada Sturm ve Kitiara büyük bir çarpma sesi duydular ve ikisi de zavallı Sighter'ın ucuz, kil bir vazo gibi parçalar halinde kırılmış olduğunu düşünerek koşturdu. Ancak, hayır, Stutts güvertedeydi, Sighter başının üzerinde duruyordu, ancak Rainspot ayakları basamaklara takılmış bir biçimde baş aşağı sarkıyordu. "Canım, canım," diyordu. "Canım, canım."</p>

  <p class="p57">Kahkahalarla gülmekten kendilerini alamadılar. Tekrar Krynn'in sert toprakları üzerinde yürüyüp yürüyemeyeceklerinin endişesiyle geçirilen uzun sürelerden sonra bu onlara çok iyi gelmişti.</p>

  <p class="p57">İlk önce Kitiara gülmeyi durdurdu. "Bu çılgınca bir beceriydi, Sturm," dedi.</p>

  <p class="p57">"Ne?"</p>

  <p class="p57">"Şu gnom'u kurtarmak. Sen de donabilirdin ve Sighter kadar kolay eriyemeyeceğin konusunda bahse girerim."</p>

  <p class="p57">"Doktorum Rainspot olursa asla."</p>

  <p class="p57">Sturm'un şaşkın bakışları altında, Kitiara onu kucakladı. Bu arkadaşça bir kucaklamaydı, Kitiara şövalyeyi tökezletecek biçimde onun sırtına vurdu.</p>

  <p class="p57">"İçinden çıkıyoruz! İçinden çıkıyoruz!" diye bağırdı Wingover. Kitiara şövalyeyi bırakıp, gnom'un yanına koştu. Gnom, beyaz örtü uçan geminin üzerinden kalktıkça neşe içinde aşağı yukarı zıplıyordu. Bulutların Efendisi kar fırtınası içinden açık havaya çıkmıştı.</p>

  <p class="p57">Önlerinde aşağıdan bakıldığında hiç bu kadar büyük görünmeyen geniş kırmızı bir küre duruyordu. Aşağıda ise, ayın ışığıyla kırmızıya boyanmış bulut kütlesinden başka bir şey yoktu. Yıldızlar her tarafta parlıyordu. Bulutların Efendisi kırmızı küreye doğru uçuyordu.</p>

  <p class="p57">"Hidrodinamikler," dedi Wingover. Bu gnom'ların en büyük yeminleriydi. Ne Sturm, ne de Kitiara bunun üzerine konuşacak bir şey bilmiyordu.</p>

  <p class="p57">Kitiara'nın ağzı açık kaldı. "Ne oluyor?" dedi en sonunda.</p>

  <p class="p57">"Eğer hesaplamalarım doğruysa, ki öyle olduğundan eminim. Bu Lunitari, Krynn'in kırmızı ayı," dedi Wingover.</p>

  <p class="p57">Sighter ambar ağzında belirmişti. Saçlarından sular damlıyordu ve kesilen sakalı konuştuğunda hızlı hızlı hareket ediyordu.</p>

  <p class="p57">"Doğru! Kar fırtınasından önce bunu keşfetmiştim. Evden bin yüz kilometre uzaklıktayız artık ve dosdoğru Lunitari'ye gidiyoruz."</p>
</body>
</html>
