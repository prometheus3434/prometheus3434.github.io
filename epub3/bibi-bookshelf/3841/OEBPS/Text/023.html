<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p24"><span class="t17">- 9 -</span><span class="t18"><br /></span><span class="t18">On Sekiz Kilogram Demir</span></h3>

  <p class="p57"><span class="t19">Ö</span>ldük mü?"</p>

  <p class="p57">Sturm ellerini başının üzerinden çekti ve başını yukarı kaldırdı. Wingover dümenin dişli parmaklıklarına sıkışmıştı. Kısa kolları göğsü ile dümen arasında kalmıştı. Gözleri sımsıkı kapalıydı.</p>

  <p class="p57">"Gözlerini aç, Wingover, iyiyiz," dedi Sturm.</p>

  <p class="p57">"Oh, Reorx, sıkıştım!"</p>

  <p class="p57">"Dayan." Sturm gnom'un ayaklarını tuttu ve çekti. Wingover sürekli itiraz ediyordu, ama sonunda serbest kaldığında rahatsızlığını bir anda unuttu ve, "Ah! Lunitari!" dedi.</p>

  <p class="p57">Gnom ve adam güverteye çıktı. Yemek odasının arka kapısı büyük bir gürültüyle açıldı ve diğer gnom'lar da bir yığın halinde dışarı çıktı. Hiçbir şey söylemeden çorak manzarayı incelediler.</p>

  <p class="p57">Tepelerin oluşturduğu tümsekler bir yana bırakılırsa, Lunitari, ufku kadar dümdüzdü.</p>

  <p class="p57">Gnom'lardan biri neşe dolu bir kahkaha attı ve hepsi tekrar geminin içine koşuşturdu. Sturm, gnom'ların yastıkların arasındaki aletlerini ve not defterlerini karıştırmasının ve havada uçuşan şeylerin seslerini duyuyordu.</p>

  <p class="p57">Kitiara, Flash ve Birdcall'la birlikte güvertede belirmişti. Makine dairesinden dışarısını görememişlerdi, lombardan dışarı bakamayacak kadar da meşgullerdi. Kitiara'nın sağ gözünün üzerinde kaz yumurtası kadar bir yara vardı.</p>

  <p class="p57">"Merhaba," dedi Sturm. "Ne oldu sana?"</p>

  <p class="p57">"Oh, çarptığımızda başımı bir makine parçasına vurdum."</p>

  <p class="p57">"Yere indik," diye düzeltti Sturm. "Parçayı kırdın mı?"</p>

  <p class="p57">Sturm'ün ender olarak gösterdiği bu mizahi yaklaşım Kitiara'yı bir süre sessiz bıraktı. Sonra hayatta kaldıkları için minnettar bir şekilde birbirlerine sarıldılar.</p>

  <p class="p57">Sancak tarafındaki rampa aşağı düştü ve bütün gnom'lar kırmızı çimenlerin üzerine yuvarlandı.</p>

  <p class="p57">Kitiara, "Sanırım kendilerine zarar vermeden önce aşağı gidip onlara baksak iyi olur," dedi.</p>

  <p class="p57">Kitiara ve Sturm onlara katıldığında gnom'ların hepsi kendi ilgi alanlarına yönelmişlerdi bile. Sighter küçük dürbünüyle ufku inceliyordu. Bellcrank ve Cutwood kavanozlarını kırmızı tozla dolduruyordu. Rainspot diğerlerinden ayrı duruyordu, burnunu ve kulaklarını havaya çevirmişti. Bu duruşu Kitiara'ya avlanan bir köpeği anımsatmıştı. Stutts cep defterindeki sayfaları hızla dolduruyordu. Wingover, Bulutların Efendisi'nin üzerinde yürüyor, arada bir kalaslara vuruyordu. Roperig ve Fitter çapa çizgisini inceleyip, gerildiğinde boyunun ne kadar olduğunu ölçtüler. Birdcall ve Flash ateşli bir tartışmaya tutuşmuşlardı. Sturm, '<span class="t20">kanat kavisi kar</span><span class="t20">ş</span><span class="t20">ı</span><span class="t20">tl</span><span class="t20">ığı</span>' gibilerden bir şeyler duyunca oradan hemen uzaklaştı.</p>

  <p class="p57">Eline bir avuç dolusu Lunitari tozu aldı. Toz lapa lapaydı, kum gibi taneli değildi. Tozlar parmaklarının arasından düşerken bir çıtırtı sesi çıkarttı.</p>

  <p class="p57">"Benim aldığım kokuyu sen de alıyor musun?" diye sordu Kitiara.</p>

  <p class="p57">Sturm kokladı. "Toz. Çökecek," dedi.</p>

  <p class="p57">"Hayır, bu değil. Bu koku almaktan çok bir his, gerçekten. Havada Otik'in en iyi birasına benzer bir titreşim var."</p>

  <p class="p57">Sturm bir süre konsantre oldu. "Hiçbir şey hissetmiyorum."</p>

  <p class="p57">Stutts telaş içinde geldi. "İşte b-başlangıç bulgularım," dedi. "Hava: normal. Isı: s-serin ama soğuk değil. Hiçbir s-su, bitki ya da hayvan izi yok."</p>

  <p class="p57">"Kitiara havada bir titreşim hissettiğini söylüyor."</p>

  <p class="p57">"Gerçekten mi? Ben h-hiçbir şey farketmedim."</p>

  <p class="p57">"Onu hayalinden uydurmuyordum," dedi Kitiara sertçe. "Rainspot'a sorun, belki o farketmiştir."</p>

  <p class="p57">Hava-bilgini gnom çağrıldığında koşarak geldi ve Stutts ona izlenimlerini sordu.</p>

  <p class="p57">"Yüksek bulutlar birazdan yok olacak," dedi Rainspot. "Nem çok az. Buraya çok uzun zamandır yağmur yağdığını zannetmiyorum, hiç yağmış mı ondan da emin değilim."</p>

  <p class="p57">"Kötü haber," dedi Kitiara. "Gemide fazla suyumuz kalmadı."</p>

  <p class="p57">"Başka bir şey hissediyor musun?" diye sordu Stutts.</p>

  <p class="p57">"Aslında evet, ama bu bir hava fenomeni değil. Hava her nedense bir enerjiyle dolu."</p>

  <p class="p57">"Y-yıldırım gibi mi?"</p>

  <p class="p57">"Hayır." Rainspot yavaşça döndü. "Sürekli, ama kuvveti çok az. Zararlı gibi durmuyor, sadece... orada." Rainspot omuzunu silkti.</p>

  <p class="p57">"Biz neden hissetmiyoruz?" diye sordu Sturm.</p>

  <p class="p57">"Siz hassas tipler değilsiniz," dedi Kitiara. "Yaşlı Rainspot ve benim gibi yani." Kitiara ellerini çırptı. "Evet, Stutts, şimdi buradayız, ne yapıyoruz?"</p>

  <p class="p57">"Keşif. H-haritalar yapın ve yerel şartları inceleyin."</p>

  <p class="p57">"Burada hiçbir şey yok," dedi Sturm.</p>

  <p class="p57">"Burası küçük bir y-yer. Krynn'deki Toz Ovaları'na indiğimizi f-farzet. O zaman da Krynn'de k-kumdan başka bir şey yok mu d-diyecektin?" diye sordu Stutts. Sturm böyle diyemeyeceğini itiraf etti.</p>

  <p class="p57">Stutts mühendislerini çağırdığında, Flash'la Birdcall belirdi.</p>

  <p class="p57">"Du-durum raporları."</p>

  <p class="p57">"Yıldırım şişelerinin üçte ikisi boş. Onları tekrar doldurmanın bir yolunu bulamazsak eve gitmek için yeterli gücümüz olmayacak," dedi Flash.</p>

  <p class="p57">Birdcall da raporunu şakıdığında, Flash onu insanlar için tercüme etmek durumunda kaldı. "Zorlu iniş sırasında makine yerinden gevşemiş diyor. Ama kesilen güç kablosu yamanabilir."</p>

  <p class="p57">"Bu konuda bir fikrim var," dedi onlara katılan Wingover. "Bu birleşim yerine bir düğme yerleştirirsek, Rainspot'un yıldırımıyla zarar görmüş, kaynaşmış tesisatı baypas edebiliriz."</p>

  <p class="p57">"Benim yıldırımım!" diye itiraz etti hava gnom'u. "Ne zamandan beri yıldırım yapıyorum?"</p>

  <p class="p57">"Düğme mi? Ne tür bir düğme?" diye sordu Cutwood. Tartışma sesleri onu ve Bellcrank'ı da oraya sürüklemişti.</p>

  <p class="p57">"Basit bir bıçak atma düğmesi," dedi Wingover.</p>

  <p class="p57">"Hah! Amatörü dinleyin! Basit bıçak atmaymış! Asıl gereken tek şey yalıtılmış başlı, döner kutuplu bir düğme–"</p>

  <p class="p57">Kitiara bir savaş çığlığı atarak kılıcını başının üstünde salladı. Bunu ani ve kolektif bir sessizlik takip etmişti.</p>

  <p class="p57">"Siz gnom'lar beni delirtiyorsunuz! Neden her göreve birini atayıp, onunla meşgul olmuyorsunuz?"</p>

  <p class="p57">"Her göreve sadece bir kafa mı?" Sighter şaşırmıştı. "Hiçbir zaman doğru yapılmaz."</p>

  <p class="p57">"Belki Bellcrank düğmeyi yapabilir," diye önerdi Fitter çekinerek. "Metalden yapılacak, değil mi?"</p>

  <p class="p57">Herkes ağzı açık bir şekilde ona baktı. Fitter endişeyle Roperig'in arkasına geriledi.</p>

  <p class="p57">"Harika fikir!" dedi Kitiara. "Mükemmel fikir!"</p>

  <p class="p57">"Çok fazla yedek metal yok," dedi Wingover.</p>

  <p class="p57">"Çapadan bir miktar kurtarabiliriz," dedi Rainspot. Diğer gnom'lar ona baktı ve gülümsedi.</p>

  <p class="p57">"Bu iyi bir fikir," dedi Cutwood.</p>

  <p class="p57">"Fitter ve ben çapayı çekeriz," dedi Roperig.</p>

  <p class="p57">Kuyruktan sarkan kalın kabloyu kaptılar ve ilerlediler. Kayaların derin toza geçit verdiği bir buçuk metre kadar açıklığın ilerisindeki çapa bu tozların içine gömülmüştü. Sonra kancanın bir yere takıldığını farkettiler ve gnom'lar ıkınarak çapayı çekmeye başladı.</p>

  <p class="p57">"Yardım ister misiniz?" diye seslendi Sturm.</p>

  <p class="p57">"Hayır– uh– yapabiliriz," diye karşılık verdi Roperig.</p>

  <p class="p57">Roperig, Fitter'ın sırtına vurdu ve gnom'lar ipi omuzları üzerine alarak dönüp, ayakları tozun içine bata çıka çapayı çektiler.</p>

  <p class="p57">"Çek, Roperig! Haydi– Fitter! Çek, çek, çek!" diye bağırıyordu diğer gnom'lar.</p>

  <p class="p57">"Bekleyin," dedi Kitiara aniden. "İp aşınıyor–"</p>

  <p class="p57">Hızla çekilen kablo Fitter'ın arkasından geliyordu. Bükülmüş kumaştaki sicim ve iplikler döndü ve iki gnom farkında olmadan sırtlarını ona dayadı.</p>

  <p class="p57">"Durun!" Bu, ip parçalanmadan hemen önce Sturm'un ağzından çıkan tek şeydi. Roperig ve Fitter birdenbire yüzlerinin üzerine yere düştüler. Kablonun çapaya bağlı diğer ucu bir yılan gibi kıvrılarak gerisin geri gitti. Bellcrank ve Cutwood onun ardından koştururken, tıknaz kimyager kendi ayağına çelme atmış ve tökezlemişti. Kablonun yırtık pırtık ucu uzanamayacağı bir yere düşmüştü. Cutwood şaşırtıcı bir coşkuyla düşen arkadaşının üzerinden sıçrayarak kaçan ipin peşinden koştu. Sturm'un şaşkın bakışları altında da onu yakaladı. Cutwood yirmi ya da yirmi beş kilodan daha ağır değildi, ancak çapa yetmiş beş kilo geliyordu. Bu yüzden kırmızı tozun içine batmaya devam ettikçe Cutwood'u da kendisiyle beraber çekiyordu.</p>

  <p class="p57">"Bırak gitsin!" diye bağırdı Sturm. Kitiara ve gnom'lar da ona bağırdı, ama Cutwood çoktan tozun içine girmişti bile.</p>

  <p class="p57">Diğerlerinin korku dolu bakışları arasında Cutwood devrilmiş ve gözden kaybolmuştu. Marangoz gnom'un yüzeye çıkmasını beklediler, ama çıkmadı.</p>

  <p class="p57">Bellcrank ayağa kalktı ve taş zeminin üzerinde birkaç adım attı. Durması için ona bağırdılar. "Sen de gidersin!" dedi Kitiara.</p>

  <p class="p57">"Cutwood," dedi Bellcrank çaresizce. "Cutwood!"</p>

  <p class="p57">Hareketsiz tozun içinde bir dalgalanma oldu. Toz bulandı ve içinden kıpkırmızı bir çakıl çıktı. Çakıl yavaşça bir kafaya, sonra da omuzlara, kollara ve bücür bir gövdeye dönüştü.</p>

  <p class="p57">"Cutwood!" diye bağırdı herkes.</p>

  <p class="p57">Gnom ileri gitmek için çabaladı ve bel hizasına geldiğinde, herkes gnom'un pantolonun normalden iki kat daha büyümüş olduğunu farketmişti. Beli ve bacakları Lunitari'nin tozuyla kaplanmıştı.</p>

  <p class="p57">Cutwood katı zemine adım atarken bir bacağını kaldırıp, sallamış ve içinden bir yığın çakıl düşmüştü.</p>

  <p class="p57">Bellcrank tozlu arkadaşını kucaklamak için koşturdu. "Cutwood, Cutwood! Kaybolduğunu düşündük!"</p>

  <p class="p57">Cutwood kocaman bir hapşırıkla arkadaşına karşılık verdi. Bu da Bellcrank'ın üzerini tozlandırmış ve onun da hapşırmasına neden olmuştu. Sonra bu hapşırık Cutwood'u bir kez daha hapşırttı. Bu karşılıklı hapşırmalar bir süre daha devam etti. Sonunda Sighter ve Birdcall, Tozsuz Yüz Filtreleri (mendilleri) ile onların yardımına koştu.</p>

  <p class="p57">Hapşırık nöbeti geçtiğinde Cutwood ağlayıp sızlanmaya başladı, "Çorap askılarım kırıldı."</p>

  <p class="p57">"Neyin?" diye sordu Bellcrank, burnunu çekerek.</p>

  <p class="p57">Cutwood sönmüş pantolonunu yukarı çekti. "Çapa beni içeri sürükledi. Beni aşağı çektiğini biliyordum, ama bütün metal hurdalarımızın gitmesine izin veremezdim. Sonra çorap askılarım kırıldı. Onları yakalamaya çalıştım ve ip ellerimin arasından kayıp gitti."</p>

  <p class="p57">Gnom içini çekti. "En iyi çorap askılarım."</p>

  <p class="p57">Roperig, Cutwood'un bol pantolonunu çekiştirerek etrafında yürüdü. "Bana pantolonunu ver," dedi.</p>

  <p class="p57">"Niçin?"</p>

  <p class="p57">"Yapısal test yapmak istiyorum. İçinden bir icat çıkabilir."</p>

  <p class="p57">Cutwood'un gözleri büyüdü. Hızla pas lekeli pantolonunu çıkarttığında uzun mavi fanilası ile kalmıştı.</p>

  <p class="p57">"Brrr! Bu soğuk bir ay," dedi. "Gidip kendime başka bir pantolon alacağım, ama ben gelene kadar bir şey icat etme!" Cutwood hâlâ omuzlarında bulunan tozlarla Bulutların Efendisi'ne doğru hızla yol aldı.</p>

  <p class="p57">Sturm, Kitiara'yı bir kenara çekti. "Burada önemli bir sorun var," dedi kısık sesle. "Makineyi tamir etmek için metale ihtiyacımız var ve bütün hurdalarımız bir toz gölünün içinde kayboldu."</p>

  <p class="p57">"Belki Bellcrank uçan gemiden biraz daha kurtarmayı başarabilir," dedi Kitiara.</p>

  <p class="p57">"Belki, ama geminin şu anki durumunu berbat etmeyeceği konusunda ona güvenmiyorum. İhtiyacımız olan şey daha fazla metal."</p>

  <p class="p57">Cutwood'un pantolonunu sanki hayatlarının buluşuymuş gibi incelemekte olan gnom'lara baktı. Arada bir gnom'lardan biri başını çevirip hapşırıyordu.</p>

  <p class="p57">"Oh, Bellcrank? Lütfen biraz buraya gelir misin?" dedi Sturm.</p>

  <p class="p57">Gnom aceleyle ilerledi. Durdu, üzeri yağ ve kimyasal madde lekeleriyle dolu bir mendil çıkartarak yüksek sesle burnunu sümkürdü. "Evet, Sturm?"</p>

  <p class="p57">"Bana makineyi onarmak için ne kadar metale ihtiyacın olduğunu söyle."</p>

  <p class="p57">"Bu yapacağım düğmenin tipine bağlı. Çift atışlı, döner kutup–"</p>

  <p class="p57">"Her koşulda, en az ne kadara ihtiyacın olacak?"</p>

  <p class="p57">Bellcrank bir süre dudağını kemirdi ve, "On bir kilo bakır ya da on beş kilo demir. Bakırla çalışmak demirden daha kolay olur, biliyorsunuz, ve–"</p>

  <p class="p57">"Evet, evet," dedi Kitiara telaşla. "Fasulyelerden başka on beş kilo olan bir şeyimiz yok."</p>

  <p class="p57">"Fasulyeler işe yaramaz," dedi Bellcrank.</p>

  <p class="p57">"Peki. Sadece biraz metal bulmak zorunda kalacağız." Sturm etrafına baktı. Yüksek bulutlar incelmeye başlamıştı ve karaya çıktıklarından beri süregelen alacakaranlık artık parıltı saçıyordu.</p>

  <p class="p57">Krynn'i ısıtan güneş gökyüzünde daha da yükseliyordu. Bu yönü doğu olarak kabul edince (uygun bir şekilde), kuzeye doğru uzanan uzak tepeleri görebiliyorlardı.</p>

  <p class="p57">"Bellcrank, demir maden cevherini görsen tanır mısın?" diye sordu Sturm.</p>

  <p class="p57">"Tanır mıyım? Ben her maden cevherini tanırım!"</p>

  <p class="p57">"Onu eritebilir misin?"</p>

  <p class="p57">Sturm'un aklındaki fikri gnom da kavramıştı, bu yüzden kocaman gülümsedi. "İyi bir kavram, dostum. Gnom'lara layık!"</p>

  <p class="p57">Kitiara, Sturm'un sırtına vurdu. "Şu haline bak," dedi. "Havada birkaç gün geçirdik ve sen bir gnom gibi düşünmeye başladın."</p>

  <p class="p57">"Espriye aldırma. Şu tepelerde herhangi bir metal olup olmadığını öğrenmek için yapacağımız yolculuğu organize etmeliyiz."</p>

  <p class="p57">Bellcrank haberleri paylaşmak için arkadaşlarının yanına koşturdu. Neşe haykırışları düz ovanın üzerinde dolanıyordu. Bulutların Efendisi'nin rampasından aşağı inen Cutwood harekete geçen arkadaşları tarafından kuşatıldı ve onlarla birlikte içeri taşındı. Her zamanki gibi gnom'ların coşkusunu ifade eden çarpma ve kırma sesleri duyulmaya başlamıştı.</p>

  <p class="p17">Kitiara başını salladı. "Şu yaptığına bir bak şimdi."</p>

  <p class="p18">*&nbsp; *&nbsp; *&nbsp; *&nbsp; *</p>

  <p class="p57">İlk tartışma kimin uzun ve zor yolculuğa gideceği ve kimlerin uçan gemiyle birlikte kalacağı konusunda ortaya çıktı.</p>

  <p class="p57">"Herkes gidemez," dedi Sturm. "Sahip olduğumuz yiyecek ve su bize bu uzun yolculuk sırasında yetmeyecek."</p>

  <p class="p57">"Ben ka-kalacağım," dedi Stutts. "Bulutların Efendisi be-benim sorumluluğumda."</p>

  <p class="p57">"Peki, dostum. Stutts'la kim kalacak?" Gnom'lar Sturm dışında her yere; mor gökyüzüne, yıldızlara, ayakkabılarına baktılar.</p>

  <p class="p57">"Kalan her kimse gemide çalışacak."</p>

  <p class="p57">Birdcall kabulünü belirten bir şekilde cıvıldadı. Onun onayladığını duyan Flash, "Oh, peki, boş ver! Yıldırım şişelerini benden başka kimse anlamıyor. Ben de kalacağım."</p>

  <p class="p57">"Ben geride kalacağım," diye önerdi Rainspot. "Araştırma konusunda çok fazla şey bilmiyorum."</p>

  <p class="p57">"Ben de," dedi Cutwood.</p>

  <p class="p57">"Kendinize gelin," diye karşı çıktı Kitiara. "Hepiniz kalamazsınız. Rainspot, sana ihtiyacımız var. Açık havada olacağız ve eğer fırtına çıkacak olursa bunu önceden bilmeye ihtiyacımız olacak."</p>

  <p class="p57">Gnom sırıttı ve Kitiara'nın yanına gitti. Kitiara'ya neşeli bir şekilde bakarak, birinin ona ihtiyaç duymasından dolayı mutlu olduğunu belirginleştirdi.</p>

  <p class="p57">"Gemiye göz kulak olmak için üç kişi yeter herhalde," dedi Sturm. "Diğerleri eşyalarını toplasın. Yanınıza taşıyabileceğinizden fazla şey almayın." Bütün gnom'lar coşkulu bir şekilde başlarını sallayarak onayladılar. "Yemek yedikten sonra, hepimiz biraz uyuyacağız ve sabaha dinç bir şekilde başlayacağız."</p>

  <p class="p57">"Sabah ne zaman?" diye sordu Bellcrank.</p>

  <p class="p57">Sighter üç ayaklı sehpasını yayarak teleskobunu yerine yerleştirdi. Gökyüzünü inceledi, tanıdık yıldızları arıyordu. Dikkatli bir araştırmadan sonra. "On altı saat. Belki de daha fazla. Söylemesi zor," diye duyurdu. Teleskobun kapağını kapattı.</p>

  <p class="p57">"On altı saat!" diye yineledi Kitiara. "Neden bu kadar fazla?"</p>

  <p class="p57">"Lunitari, gökyüzünde Krynn'le aynı yerde durmuyor. Şimdi evimiz olan dünyanın gölgesi üzerimizde. Ondan sıyrılana kadar</p>

  <p class="p57">elde edebileceğimiz tek ışık bu."</p>

  <p class="p57">"Yapacak bir şey yok," dedi Sturm. En genç gnom olarak daimi mutfak işleriyle görevlendirilmiş olan Fitter'a dönerek. "Yiyecek ne var?" dedi.</p>

  <p class="p17">"Fasulye," dedi Fitter. Kalan son domuz pastırmalarıyla servis edilen haşlanmış fasulye akşam yemekleriydi ve kahvaltılarının da o olacağı kesindi.</p>

  <p class="p18">*&nbsp; *&nbsp; *&nbsp; *&nbsp; *</p>

  <p class="p57">Sturm uçan geminin sarkan gövdesi altında eğilerek fasulyeyle dolu çanağını temizledi. Yemeğini yerken toz ve taşların ötesinde yatan şeyi hayal ediyordu. Gökyüzü siyah değil, mordu; ufuktaki parlaklık da kırmızı şarap rengindeydi. Her şey kırmızı rengin tonlarına bürünmüştü– toz, kayalar; yediği beyaz fasulyeler bile soluk pembe gibiydi. Lunitari'nin tamamı böyle mi acaba, yani cansız mı, diye merak etti.</p>

  <p class="p57">Kitiara sallana sallana yürüyordu. Ağır kürkünün önünü onu daha az rahatsız etmesi için açmıştı. Ceketi ve tozlukları kalça hizasındaydı, kılıcını Ergoth'luların sık sık yaptıkları gibi sol omuzunun üzerine atmıştı. Kılıcın bu şekilde durması bacaklarına daha rahat bir hareket imkanı veriyordu.</p>

  <p class="p57">"Güzel, ha?" dedi, Sturm'ün yanına gelerek.</p>

  <p class="p57">"Fasulye fasulyedir," diye karşılık verdi Sturm, fasulyeleri kaşığının içinden tekrar kaseye dökerek. "Daha kötüsünü de yemiştim."</p>

  <p class="p57">"Ben de. Silvamori kuşatmasında birliklerimin menüsü haşlanmış çizme çorbası ve ağaç yapraklarıydı. Ve biz kuşatanlardık."</p>

  <p class="p57">"Şehirdeki halk nasıl üstesinden geldi?" diye sordu Sturm.</p>

  <p class="p57">"Binlercesi kıtlıktan öldü," dedi Kitiara. Anı onu dertlendiriyormuş gibi gözükmüyordu. Sturm fasulyelerin ağzının içinde ezildiğini hissetti.</p>

  <p class="p57">"Ölen onca kişi için pişmanlık duymuyor musun?" diye sordu.</p>

  <p class="p57">"Aslında duymuyorum. Eğer bin kadarı daha telef olsaydı, kuşatma daha erken sona ererdi Ve kader arkadaşlarımdan çok daha azı ölmüş olurdu."</p>

  <p class="p57">Sturm kaşığı kasesine bırakarak ayağa kalktı ve yürümeye başladı. Bu tepki karşısında şaşıran Kitiara, "Doydun mu? Fasulyelerini bitirebilir miyim?" dedi.</p>

  <p class="p57">Sturm durdu, sırtı Kitiara'ya dönüktü. "Evet, hepsini yiyebilirsin. Katliamlar benim iştahımı kaçırıyor." Rampaya çıktı ve Bulutların Efendisi'nin içine doğru yürüyerek gözden kayboldu.</p>

  <p class="p57">Kitiara'nın yüzü öfkeden hızla kızarmıştı. O kim olduğunu sanıyordu? Genç Usta Brightblade onun savaşçı kimliğini nasıl böyle aşağılardı?</p>

  <p class="p57">Kitiara'nın sıktığı yumruğu arasında tuttuğu kaşık birden çatırdamıştı. Parçalar parmaklarının arasından döküldü. Parçalara dikkatle bakarken, öfkesi ortaya çıktığı gibi çabucak kaybolmuştu.</p>

  <p class="p57">Kaşık, sertliğiyle bilinen kül odunundan yapılmıştı. Ama Kitiara'nın başparmağını koyduğu yerden dümdüz kırılmıştı. Kadının kaşları şaşkınlıkla yukarı kalktı. Odunda bir kusur olmalı, diye düşünüyordu.</p>
</body>
</html>
