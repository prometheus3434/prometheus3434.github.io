<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p24"><span class="t17">- 37 -</span><span class="t18"><br /></span><span class="t18">Kerdu Geçidi</span></h3>

  <p class="p57"><span class="t19">S</span>turm henüz güneş doğmadan kabaca sarsılarak uyandırılmıştı. Nehrin güney kıyısı boylu boyunca atlarına yetersiz kumanyalarını yükleyen ve yeni günün ilerlemesi için hazırlanan heyecanlı çobanlarla doluydu. Sturm'ün bir kap su içmekten başka hiçbir şey yapacak zamanı yoktu. Frıjje, Sturm'ün eline bir parça kurutulmuş sığır eti sıkıştırdı ve ona atına binmesini söyledi.</p>

  <p class="p57">Belingen, Sturm'e doğru dört nala geldi ve ona bronz yaprak şeklinde bir ucu olan hafif bir sırık fırlattı. Bu onun sığır gütme aletiydi. İnekler direndiklerinde ya da yanlış yöne saptıklarında, Sturm onları düzgün bir konuma getirmek için bu sopayı kullanacaktı.</p>

  <p class="p57">"Ve derilerini kesersen vay haline," dedi Belingen. "Onthar sığırlarının üzerinde yara izleri olmamasıyla övünür." Belingen bütün kibriyle atını sürünün başına geri sürdü.</p>

  <p class="p57">Dokuz yüz baştan da fazla olan sığır sürüsündeki hayvanlar, çevrelerindeki hareketlenmelerden yola çıkma anının geldiğini anlamıştı ve kaküllü atlılara karşı bir taraftan diğerine dalgalandılar. Diğer iki sürüye Onthar'ın sürüsü üzerinden geçiş hakkı tanındı, böylece adamlar iki sığır yığını önlerindeki dereyi geçerken zamanlarını iyi ayarlamak zorundaydılar.</p>

  <p class="p57">Kerdu Geçidi dört yüz metre genişliğindeydi ve diğer kıyıyı geçmek sekiz yüz metreden daha fazla sürüyordu. Sığ geçidin uçları keskince alçalıyordu ve Ostimar, Sturm'ü yolunu taşlardan ayırmaması konusunda uyardı.</p>

  <p class="p57">"Adamların ve atların uçurumdan düştüklerini ve hiç geri gelmediklerini gördüm," diye uyardı Sturm'ü. "Su üstünde yüzen sırıkları ve bandanaları dışında hiçbir şeyleri bulunamadı."</p>

  <p class="p57">"Bunu aklımda tutacağım," diye karşılık verdi Sturm.</p>

  <p class="p57">Sürü klasik olarak oval bir şekil almıştı. Sturm sırığını sol kolunun altına koydu. Sopası iki metreden uzundu ve Sturm, Brumbar'ın sırtında olsa bile yere onunla kolaylıkla dokunabiliyordu. Aslında Sturm'ün kendi boyunun uzunluğu da hesaba katılınca tüm grupta, Garnet'lı atın geniş sırtında duran Sturm kadar uzunu yoktu.</p>

  <p class="p57">Sturm ileride inek kümelerinin tozlu postlarını ve sürekli hareket eden boynuzlarını görebiliyordu. Karşı kıyıdan bir boynuz sesi duyuldu, bu ilk sürünün nehri geçtiğini bildiriyordu. Onthar elinde dizginleriyle durdu ve üzerinde siyah bir flama olan sırığını öne arkaya salladı. Atlılar hayvanları ilerletmek için ıslık çalıp bağırdılar. Bir biftek duvarı Sturm'e doğru ilerlemeye başladı, ancak o bağırarak sırığını ineklerin önüne doğru salladı. Hayvanlar da öndekileri takip etmek için döndüler.</p>

  <p class="p57">Nehre giden yol bir bataklıktı. Binlerce sığır ve at onu köpürterek, doğan güneşin altında çamurun pis kokusunu etrafa yaydı. Onthar ve öndeki atlılar boğa sürüleriyle birlikte Vingaard'a atladılar. Öküzler ve inekler arkadan izlemiş, atlılar ise en sonunda suya girmişlerdi. Kötü koku ve nehrin üzerinde üzerinde uçan sinekler korkunçtu.</p>

  <p class="p57">Brumbar ağır ayaklarını suya daldırmıştı. Demir toynakları döşenmiş yollara uyum sağlamış, yuvarlak ve ıslak taşların üzerinde büyük bir sorun oluşturmamıştı. Sonra, muhtemelen nehrin yirminci metresinde Sturm'ün atı taşlı geçidin yanından kayıverdi.</p>

  <p class="p57">Sular Sturm'ün başından aşağı boşaldı. Şövalye hemen elinden dizginleri bıraktı ve kendini yüzeye fırlattı. Başı havaya dikildiğinde derin bir nefes aldı. Brumbar derenin içinde, güney kıyıya doğru yüzüyordu.</p>

  <p class="p57">Frijje dizginlerini çekerek bağırdı, "İyi misin, Sturm?"</p>

  <p class="p57">"Evet, geri zekalı at sığ geçitten kaydı!" Sturm çobana doğru birkaç kulaç attı. Frijje sırığın ucunu yakalaması için Sturm'e uzatmıştı ve sırılsıklam olmuş şövalyeyi sığ geçidin eğimli ucundan çekmişti. Sturm ayağa kalktığında taşların üzerinde su sadece diz hizasında idi.</p>

  <p class="p57">"Beni karşıya götürebilir misin, Frijje?" diye sordu.</p>

  <p class="p57">"Sürüyü bırakamam," gelen cevaptı. "Sen yetişmek zorunda kalacaksın." Frijje ilerlemeye devam etti, uzun saç örgüleri arkasında salınıyordu. Sturm, Brumbar'ın tırmandığı ve şimdi sabah güneşiyle birlikte kuruduğu güney kıyısına doğru söylendi.</p>

  <p class="p57">"Buraya gel, seni aptal hayvan," dedi Sturm, sonra gülümsedi. Brumbar cahil bir hayvan olabilirdi, ama at suda çektiği çileden sonra sessizce binicisinin zevkini bekliyordu. Sturm yeniden eyere asılırken Brumbar'ın başını çevirmişti. Onthar'ın sürüsü neredeyse diğer kıyıdaydı. Sturm sırığını kaybettiğinden dolayı neredeyse gururuna mağlup oluyordu, ama işi henüz bitmemişti.</p>

  <p class="p57">"He-yah!" diye bağırdı, dizginleri Brumbar'ın boynuna vurarak. At hızlanmıştı, kocaman ayakları kıyının altını adeta dövüyordu, nehre doğru ilerlediler. Sığ geçidin ortasında Brumbar dört nala giderken arkasından muazzam bir köpük çıkartıyordu.</p>

  <p class="p57">Sudaki son binici olan Rorin suyu terk ederken, Sturm'le atı da güneye yönelmişti.</p>

  <p class="p57">"Yüzme iyi miydi?" diye sordu Rorin sırıtarak.</p>

  <p class="p57">"Çok kötü değildi," diye karşılık verdi Sturm utangaçça. "Bana bir sırık verir misin? Yerime geri dönmem gerekiyor." Rorin atının sırtındaki heybeden fazla bir sopa çıkarttı ve onu Sturm'e fırlattığında, Sturm sopayı ustaca yakalamıştı.</p>

  <p class="p57">Sığırlar Vingaard'ın güney kıyısındaki kumlu, pürüzsüz suyu köpürtüyordu. Burada, en sonunda Brumbar'ın kocaman nalları değerlerini ortaya koymuştu. Çobanların nalsız midillileri yavşak kumda çırpınırken. Sturm ve Brumbar bir önceki sürünün yanında tehlikeli alan hareketlerinden sakınmadan ilerlediler. Tıpkı canlı bir duvar halısı gibi, sürü ye atlılar sudan Güney Solamniya'nın çimenlerle kaplanmış ovasına tırmandılar. Nehirden geçtikten sonra, Onthar onları geniş bir vadiye yönlendirip, sürüyü durdurdu.</p>

  <p class="p57">"Yerinde dur," dedi Sturm'e doğru ilerlerken. Onthar gruptan ayrı kalan var mı diye nehri inceliyordu. "Suya düştüğünü duydum," diye ekledi.</p>

  <p class="p57">"Demir nallar ve ıslak taşlar pek güçlü bir kavrayış sağlamıyor," dedi Sturm.</p>

  <p class="p57">"Ya, sorma. Sana verdiğim sırığı mı kaybettin?"</p>

  <p class="p57">"Evet, Onthar," dedi Sturm. "Rorin bana başka bir tanesini ödünç verdi."</p>

  <p class="p57">"Kayıp sırıklar iki bakır eder. Bunu parandan keseceğim."</p>

  <p class="p57">Onthar etrafında döndü ve Rorin'le konuşmak için atını sürdü.&nbsp; Sturm ne kadar fazla düşündüyse, Onthar'a o kadar çok öfkelendi. Kayıp bir sırık için suçlanmak oldukça mantıksız görünüyordu. Ancak sonra Ölçü'nün öğretileri Sturm'e olayı Onthar'ın bakış açısından da görmesi gerektiğini hatırlattı. Belki de Brumbar'ın nallanmış olduğunu bilmiyorlardı. Ostimar onu sığ geçidin ucundan sakınması konusunda uyarmıştı. Onthar, Sturm'ün kaybettiği sırık için para ödemişti. Çobanlık gibi zor para kazanılan bir işte, kayıp bir sırık için istenen iki bakır önemsiz değildi. Bu kesinlikle gerekliydi.</p>

  <p class="p57">Sturm ıslanan bandanasını çıkarttı ve sıktı. Giysileri güneşte kuruyacaktı ve gidilecek uzun bir yol vardı. Eyerin üzerinde kendini doğrulttuğunda kendini, bir savaş akınındaymış gibi hissetmişti. O sırada alarm verildi. Bu eski dostu Soren'in, Sturm'ün babasının kalesinde muhafızken geliştirdiği bir askerlik deyimiydi.</p>

  <p class="p17">Onthar sürünün etrafını dolaşıyor ve her şeyin yolunda olup olmadığından emin olmaya çalışıyordu. Teftişini bitirince kafasını çevirdi ve yeniden ilerlemeye başlama işaretini verdi. Onthar bas bas bağıran sığırları ve inekleri yüz kilometre uzaklıktaki Vingaard Kalesi'ne doğru yöneltmeye başlamıştı bile.</p>

  <p class="p18">*&nbsp; *&nbsp; *&nbsp; *&nbsp; *</p>

  <p class="p57">Uzun ve zor bir gündü, zira çobanlar günün her dakikasını eyerleri üzerinde geçirmişlerdi. Sturm sürekli kendini uzun mesafe biniciliğinde başarılı olarak görürdü, ama Onthar'ın adamlarıyla karşılaştırıldığında bir muhallebi çocuğu sayılırdı.</p>

  <p class="p57">Öğleye doğru çobanlar pozisyonlarını değiştirdiler, sürünün etrafında yavaşça saat yönünün tersine hareket etmişlerdi. Öğle yemeği her zamanki gibiydi, öne ulaşan adamlar yemeklerini yiyorlardı. Eyerlerdeki yiyecekler kurutulmuş sığır eti, peynir, çiğ soğan ve acı elma şarabından oluşuyordu. Sonra ortada bakılacak inek kalmadı, zira ileride dümdüz arazi uzanıyordu.</p>

  <p class="p57">Onthar mola verdiğinde güneş hâlâ tepedeydi. Sturm nehri geçtikten sonra yirmi kırk kilometre katettiklerini tahmin ediyordu. Frijje, Belingen ve Rorin sürüyü çimenliğin ortasındaki dar bir koyağa doğru sürdüler. Ezilmiş çimenlere ve baştan başa dolaşılmış toprağa bakılınca, bu çukurun daha önce güneye giden sürüler tarafından da kullanıldığı anlaşılıyordu. Ostimar ve Onthar, Sturm'ü çukurun etrafından dolaştırıp ona gece hayvanların kaçmaması için kullanılan çitin nasıl kurulacağını gösterdiler.</p>

  <p class="p57">"Çit mi?" dedi Sturm. Hiç kimsenin çite benzer bir şey taşıdığını görmemişti.</p>

  <p class="p57">Onthar altmış santim uzunluğunda ucu çatallı ve çadır beziyle kaplı tahta bir kazık çıkartarak toprağa çaktı. İpin ucunu çatala bağladı ve onu Ostimar'ın başka bir yere sapladığı kazığa doğru iki ya da iki buçuk metre kadar gerdi. Bu iş bütün sürü tek bir iple çevrilene kadar sürüp gitti.</p>

  <p class="p57">"Peki bu ilkel bariyer onları içeride tutabilecek mi?" diye sordu Sturm.</p>

  <p class="p57">"İnekler ve öküzler çok zeki değildir," diye açıkladı Ostimar. "İpin içinden geçemeyeceklerini düşünür ve bunu denemezler. Tabii eğer gerçek bir panik oluşursa taş bir duvar bile onları durduramaz."</p>

  <p class="p57">"Onları bu derece ne korkutur?"</p>

  <p class="p57">"Kurtlar," dedi Ostimar. "Ya da insanlar."</p>

  <p class="p57">Çobanlar ise çukura bakan en yüksek tepede kamp kurdular. Rorin ve Frijje sığırların yemeği için uzun çimen demetleri tırpanladı, ancak sürü bir sonraki güne, Brantha Havuzu'na ulaşana kadar su içemeyecekti.</p>

  <p class="p57">Onthar rüzgarla uçuşmuş ince dallar kullanarak bir ateş yakmıştı. Ateş diğer çobanları da oraya çekti. Ortak güğüm ortaya çıkarıldı ve alevlerin üzerindeki mandala asıldı. Her adam kazanın önünde durarak içine su, peynir, un, et parçaları, sebze ve meyve gibi şeyler ekledi. Frijje de ateşin yanına çömelerek kazanı karıştırmaya başladı.</p>

  <p class="p57">"Kötü bir gün sayılmaz," dedi Rorin.</p>

  <p class="p57">"Sıcak," dedi Ostimar. "Yağmur yağmalı."</p>

  <p class="p57">"Bazılarımız çalışmak yerine yüzmeyi tercih ediyor anlaşılan," dedi Belingen. Sturm bir meydan okuma sezmişti.</p>

  <p class="p57">"Bazılarımız sık sık ıslanmak zorunda," diye geçiştirdi Sturm. "Bu, ter kokusunu kesmeye yardımcı olur."</p>

  <p class="p57">Frijje kazanı karıştırmayı kesmişti.</p>

  <p class="p57">Çobanlar dikkatle Sturm'e baktılar. Belingen soğuklukla, "Sadece bir şehirli züppe, nallı bir atı nehrin sığ geçidine sürer," dedi.</p>

  <p class="p57">"Oldukça doğru," dedi Sturm. "Bunu atın nallarını çıkartmayı akıl edene kadar kaç kere yaptın, Belingen?" Sturm, Estwilde'lının bir yumruğunu sıktığını görmüştü. Sturm bu kaba, basit adamların saygısını kazanmanın tek yolunun Belingen'in hakaretlerine hakaretle karşılık vermek olduğunu biliyordu. Eğer herhangi bir yumuşaklık gösterirse, Belingen'in Sturm'e istediği şekilde davranmasına izin vereceklerdi.</p>

  <p class="p57">Sturm'ün bir sonraki farkettiği şey, Onthar'ın ayağa kalkıp bağırması oldu. "Kalkın! Kalkın, sizi aptallar! Çapulcular! Çapulcular, sürünün peşinde!" Bir sürü toynak gürlemesi ve çığlık Onthar'ın doğruyu söylediğini kanıtlamıştı.</p>

  <p class="p57">"Kılıcımı alacağım," dedi Sturm, Brumbar'ı bulmak için koşarak.</p>

  <p class="p57">Çobanlar kısa midillilerinin üstüne atladılar ve sırıklarını yerden aldılar. Sturm, Brumbar'ın üzerine tırmanıp kılıcını çekerek kader arkadaşlarının ardından gitti.</p>

  <p class="p57">Alacakaranlıkta saldırganların Onthar ve adamlarından en az bir düzine fazla olduklarını görmüştü. Çapulcular parıldayan, boyalı gözler ve boynuzlara sahip, fildişi, gösterişli süslü boyalı, deri maskeler giyiyorlardı. Üstelik süvari kılıçları ve yaylarla silahlanmışlardı. Birkaç öküz çoktan öldürülmüş, üzerlerindeki oklarla yerde yığılmış yatıyordu.</p>

  <p class="p57">Onthar bağrışan hırsızların ortasına ilerledi. Sırığı bir çapulcuyu göğsünden yakaladı, ama narin sopa çatırdamıştı. Sığır hırsızı göğsünde yetmiş beş santimlik bir sırıkla atından yuvarlandı. Onthar kendisine yeni bir silah fırlatması için Rorin'e bağırıyordu.</p>

  <p class="p57">Sturm çapulcular çetesinin diğer tarafına yöneldi. Brumbar daha hafif hayvanlara sahip olan çapulcuların içine daldı ve içlerinden ikisini baş aşağı etti. Sturm ise elinde yay olan korkunç maskeli bir adamı biçmişti. Onun ardından sırayı bir diğeri aldığında, sivri kılıcı adamı vahşice kesti. Şövalye ince, bükülmüş kılıcı çevirerek dosdoğru çapulcunun boğazına sapladı. Hırsızın vücudu öne düşerken dizginlere takıldığından, dört nala koşan atının arkasında sürüklenmeye başladı.</p>

  <p class="p57">Atlı hırsızlar, Sturm, yaya düşmanları da olduğunu farkedene kadar çok kötü durumdalarmış gibi gözüküyordu. Maskeli siluetler atlarından yere atlayıp, oklarla vurulmuş hayvanların üzerlerine üşüştü. Etraflarındaki kavga alevlenirken, öküzlerin derilerini hızla yüzüp, etlerini kestiler. Çapulcular hayvanların derilerini ve leşini geride bırakarak, bütün eti götürmüşlerdi. Frijje de birini mızraklayarak ve diğerini de atıyla ezerek iki hırsızın kaçmasını engellemişti.</p>

  <p class="p57">Bu çok vahşi ve kötü bir savaştı. Sturm sırtında çok keskin bir vuruş hissetti. Brumbar'ı o yöne çevirdiğinde sırtına saplanmış küçük bir ok farketmişti. Bu oku atan çapulcuysa sadece birkaç metre ötedeydi. Deri maskenin üzerindeki patlak gözler, Sturm'ün yere düşmemiş olmasına duyulan şaşkınlığı gösteriyordu. Çapulcu Sturm'ün tuniğinin altına zırh giydiğini bilemezdi tabii.</p>

  <p class="p57">Sturm atını bu okçuya doğru sürdü. Çapulcu kaçmak için dönmüştü, ancak Brumbar'ın uzun bacakları hırsızın kısa bacaklı midillisini birkaç hamlede yakaladı. İçindeki merhamet içgüdüsü Sturm'ün kılıcının ucunu değil de, kılıcın düz tarafını çapulcunun başına vurmasını sağlamıştı. Hırsız ellerini açarak midillisinden düştü.</p>

  <p class="p57">Diğer çapulcular hızla oradan uzaklaşıyorlardı. Onthar'ın adamları da onları bir müddet takıp etti, ama sonra hızla sürünün geri kalanını korumak için geri döndüler.</p>

  <p class="p57">Sturm atından inerek bilincini kaybetmiş çapulcuyu Brumbar'a doğru sürükledi. Hafif vücudu atın üzerine fırlattı ve Onthar'a doğru yöneldi.</p>

  <p class="p57">"Pislik yiyicisi, domuz," dedi Onthar, tükürerek. "Dört tane haklamışlar. Hırsızlar bu gece güzel bir ziyafet çekecek."</p>

  <p class="p57">"Hepsi değil," dedi Sturm. En azından dört çapulcu ölmüştü. "Birini yakaladım."</p>

  <p class="p57">Çobanlar bir araya toplanmıştı. Frijje çapulcuyu karakteristik midilli kuyruğundan yakalayıp başını silkeledikten sonra boyalı maskesini çıkarttı.</p>

  <p class="p57">"Ha! Bu bir kız!" diye hırladı.</p>

  <p class="p57">Gerçekten de bu on beş ya da on altı yaşlarında bir kızdı. Sarı saçları yağlı ve dağınıktı, yüzü maskeden kaynaklanan boyayla lekelenmişti.</p>

  <p class="p57">"Pöff!" dedi Rorin. "Kötü kokuyor!" Sturm farkına varmamıştı– ama çobanlar da keskin bir kokuya sahiplerdi.</p>

  <p class="p57">"Boğazını kesin ve diğerlerinin bulması için onu bozkıra bırakın," diye önerdi Belingen. "Onthar'ın sürüsünden çalmamayı öğrenirler."</p>

  <p class="p57">"Hayır," dedi Sturm, kendini bilinçsiz kızla diğerlerinin arasına atarak.</p>

  <p class="p57">"O bir hırsız," diye itiraz etti Ostimar.</p>

  <p class="p57">"O silahsız ve bilinçsiz," diye diretti Sturm.</p>

  <p class="p57">"Sturm haklı," dedi Onthar. "Canlıyken daha çok işimize yarayabilir."</p>

  <p class="p57">"Nasıl, Onthar?" diye sordu Rorin.</p>

  <p class="p57">"Rehine. Belki çetesindekileri uzak tutar."</p>

  <p class="p57">"Çok büyük bela," diye gürledi Belingen. "Ben onu hemen öldürüp, bu işi halledelim derim."</p>

  <p class="p57">"Bunun kararı sana düşmez," dedi Onthar. "Onu Sturm yakaladı, o şimdi onun. Sturm onunla her istediğini yapabilir."</p>

  <p class="p57">Sturm'ün yüzü Rorin ve Frijje kahkahalarla gülünce kızardı, ama, "Tavsiyene uyacağım, Onthar. Onu rehine olarak tutacağız."</p>

  <p class="p57">Sürünün lideri başını salladı. "O halde kız senin problemin. Onun yaptığı her şeyden sen sorumlusun. Ve onun yediği her şey senin payından kesilecek."</p>

  <p class="p57">Sturm bütün şartları kabul etti. "Anlaştık," dedi.</p>

  <p class="p57">Kız inlediğinde, Rorin onu tüylü deri kasketinden yakaladı ve Brumbar'dan uzağa sürükledi. Sonra yakasından kaldırdı. Kız başını sallamış ve gözlerini açmıştı.</p>

  <p class="p57">"<span class="t20">Ma'troya!</span>" diye bağırdı, kendisini tutsak alanları görünce. Koşmaya çalıştı, ama Rorin kızın ayaklarını yerden kaldırıverdi. Kız, Rorin onu bırakana kadar çobanın incik kemiğini tekmeledi.</p>

  <p class="p57">Bu arada kızın eli beline gitmiş ve kısa, çift uçlu bir bıçakla geri dönmüştü. Sturm kuvvetli elini kızın elinin üzerine koyarak küçük bıçağını kaptı.</p>

  <p class="p57">"<span class="t20">Ma'troya,</span>" diye tekrarladı kız çaresizce.</p>

  <p class="p57">"Ne diyor?" diye sordu Sturm.</p>

  <p class="p57">"Bu bir doğu lehçesi," dedi Onthar. "Ama bahse girerim ki bizim dilimizi de konuşuyordur. Öyle değil mi, kız?" Kızın koyu mavi gözleri birden parlamıştı. "Evet, öyle olduğunu görüyorum."</p>

  <p class="p57">&nbsp;"<span class="t20">Tervy.</span>" Kız bu kelimeyi '<span class="t20">ch</span>' sesiyle telaffuz etmişti, <span class="t20">Tchair-vee</span> gibi.</p>

  <p class="p57">"Evet, Tervy, sürüyle tahmin edeceğinden de çok birlikte olacaksın."</p>

  <p class="p57">"Beni şimdi öldürün!"</p>

  <p class="p57">"Hiç sanmıyorum," dedi Sturm.</p>

  <p class="p57">"Beni öldürmek istiyorlar," dedi kız, oldukça zor soluk alıyordu. Gözleri etrafındaki çobanları dolaşıyordu.</p>

  <p class="p57">"Sakin ol," dedi Sturm. "Eğer söyleneni yaparsan hiç kimse seni incitmeyecek."</p>

  <p class="p57">Bu sırada Onthar da yediği oku Sturm'ün tuniğinden çıkartmış ve onu genç şövalyeye uzatmıştı. "Bir hediye," dedi.</p>

  <p class="p57">Tervy oka şüpheyle baktı, sonra bakışlarını Sturm'e çevirdi. "Seni vurdum, kanamıyorsun, ölmedin. Neden böyle?"</p>

  <p class="p57">Sturm tuniğini kaldırarak Tervy'ye kalça hizasına dek giydiği zırhını gösterdi. Tervy daha önce hiç zırh görmemişti. Metale dokunmak için aniden elini uzattı.</p>

  <p class="p57">"Demirderi," dedi korku ve merakla karışık saygıyla.</p>

  <p class="p57">"Evet, demir deri. Okları ve çoğu kılıcı durdurur. Şimdi seni esir aldım ve benimle birlikte kalacaksın. Eğer uslu durursan, seni besleyeceğim ve sana göz kulak olacağım. Eğer şeytanlaşırsan, ayaklarını bağlarım ve sen de sığırların arkasında yürümek zorunda kalırsın."</p>

  <p class="p57">"Söylediğini yaparım, Demirderi."</p>

  <p class="p57">Böylece, Sturm bir esir, bir rehine, bir hizmetçi– ve bir lakap elde etmişti. Bu olaydan sonra çobanlar da onu Demirderi olarak çağırmaya başlamışlardı.</p>
</body>
</html>
