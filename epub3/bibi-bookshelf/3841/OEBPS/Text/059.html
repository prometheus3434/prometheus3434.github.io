<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p24"><span class="t17">- 40 -</span><span class="t18"><br /></span><span class="t18">Brightblade Kalesi'nin S</span><span class="t18">ı</span><span class="t18">rr</span><span class="t18">ı</span></h3>

  <p class="p57"><span class="t19">M</span>ai-tat hızlı olduğu kadar güzeldi de ve kısa bir zaman içinde Vingaard Kalesi'nin karanlık görüntüsü güney ufkunda çöken akşamla birlikte kaybolmuştu. Ona yol gösterecek yıldızlarla Sturm kuzeybatıya ilerledi. Vingaard Nehri'nden çıkan bir kol kuzeye doğru uzanıyor, Verkhas Tepeleri de batıya gidiyordu. Bu iki bereketli toprağın ortasında Brightblade Kalesi yatıyordu.</p>

  <p class="p57">Beyaz atın toynakları ovanın üzerinde tek başına bir şarkı çalmaktaydı. Birkaç kez Sturm atını onu takip edenlerin sesi var mı yok mu diye durdurdu. Uzun çimenlerin arasında duyulan cırcır böceği sesleri haricinde ova sessizdi.</p>

  <p class="p57">Şafaktan birkaç saat önce gölgeli kalıntıya yaklaştıklarında Sturm, Mai-tat'ı yavaşlattı. Burası şimdilerde tahrip olmuş eski bir baraka ve yer belirleyicisiydi. İşaretin gövdesinde hâlâ isim levhasının yarısı duruyordu. Bir gülün en alt yaprakları ve bunun altında da bir güneş ve bir kılıç figürü vardı. Parlak Kılıç. Bright Blade. Sturm atalarına ait toprakların güney sınırlarına gelmişti.&nbsp; Dilini dişlerinin arasında gezdirdi ve atını öne sürdü. Sturm'ün işaretin ötesinde bereketli bostanlar olarak hatırladığı topraklar şimdi uzamış ve birbirlerinin içine geçmişlerdi. Elma ve armut ağaçlarından oluşan alan şimdi bir çalılıktan başka bir şey değildi.</p>

  <p class="p57">&nbsp;Meyvelik bir dereyle kesiliyordu, diye hatırladı Sturm. Hâlâ da öyleydi. Mai-tat'ı derenin içine sürdü. Dere yaklaşık sekiz yüz metre sonra Brightblade Kalesi'nin alt duvarlarına ulaşıyordu.</p>

  <p class="p57">Gri duvarlar ağaçların tepelerinde belirmeye başladığında doğu yönü kehribar renginde aydınlandı. Burç duvarları ve kulelerini görmek boğazını düğümlemişti. Ama kale eskiden hatırladığı gibi değildi; kuşlar kalın hasırlı duvarlara tırmanmış, büyük taş blokları düşmüş ve gökyüzüne uzanan kuleleri seneler önce yanan damları nedeniyle çıplak kalmışlardı.</p>

  <p class="p57">"Haydi," dedi Sturm ata, topuklarıyla sağrısına hafifçe vurarak. Mai-tat derenin içinde hızla ilerlemeye başladı, her adımında suyu kabartıyordu. Batı tarafındaki kıyıya tırmanarak çitlerin içinden geçti. Kalenin batı yüzünde ana giriş kapısı bulunuyordu.</p>

  <p class="p57">Sturm girişe giden çimenli, parke taş döşeli yolu izledi. Doğan güneşle gölgelenen duvarlar simsiyah gözüküyordu. Dar hendek şimdi çamurla doluydu; dereyi saptıracak set artık olmadığı için bir daha hiçbir zaman suyu barındıramayacaktı.</p>

  <p class="p57">Köprüye geldiklerinde Sturm, Mai-tat'ı durdurdu. Belingen'in şövalyelerin hendeğe atladıkları hakkında söylediği zalim sözler Sturm'ün zihninde yankılanmaktaydı. Hendek şimdi karanlık bir bataklıktan başka bir şey değildi.</p>

  <p class="p57">Geçit yok olmuştu. Geriye sadece taş duvarlara otuz santimlik demir çivilerle tutturulmuş, kararmış menteşeler kalmıştı. Avlunun üzerini kahverengi yapraklar ve kömürleşmiş odunlar kaplamıştı. Sturm önünde yükselen burca baktı. Burcun üzerindeki pencerelerin yerleri boştu, eşiklerinde ise yangının geçtikten sonra geride bıraktığı isler duruyordu. Sturm seslenmek, <span class="t20">Baba, Baba! Eve döndüm!</span> diye bağırmak istiyordu.</p>

  <p class="p57">Ama hiç kimse onu duyamazdı. Hayaletlerden başka hiçkimse.</p>

  <p class="p57">Anlaşıldığı kadarıyla avlu son zamanlarda hayvanların barınması için kullanılmıştı. Sturm sığır eti parçalarını bulmuş, böylece işgalcilerin erzaklarını depoladıkları yerin sadece Merinsaard'ın Vingaard Kalesi'ndeki kampı olmadığını farketmişti. Brightblade Kalesi'nin de böyle aşağılık bir amaç için kullanıldığını düşününce içini büyük bir öfke kapladı.</p>

  <p class="p57">Burcun kenarını dönerek güney bölümündeki avluya girdi. Orada Sturm'ün babasını en son gördüğü günde, annesiyle birlikte kaçtığı bir yan kapı bulunuyordu. Tekrar kar yağarken, babasının annesini kucakladığını gördü. Leydi Illys Brightblade hiçbir zaman bu ayrılığın soğukluğunu üzerinden atamamıştı. Hayatının sonuna kadar soğuk, sert ve ketum bir kadın olarak yaşamıştı.</p>

  <p class="p57">Derken Sturm bir vücut gördü. Atından indi ve Mai-tat'ı dizginlerinden tutarak ilerletti. Yaprakların üzerinde yüzüstü yatan vücudun yanına ilerleyerek yüzünü kendisine çevirdi. Bu bir adamdı, bir ya da iki gün önce ölmüş olmalıydı. Sırtını boydan boya kesen bir kılıç yarası izi vardı. Ceset yumruğunun arasında bir kese tutuyordu. Sturm adamın elini açtığında kesenin içinde gümüş paralar, ham mücevherler ve bir miktar yarı değerli taşlar buldu. Adamı öldüren her kimse bunu onu soymak için yapmamıştı. Hatta kemerine asılı bir hançer ve bir maymuncukla ölen adamın kendisi bir hırsızmış gibi gözüküyordu.</p>

  <p class="p57">Sturm yürümeye devam etti. Kamp ateşinin kalıntılarını ve tümü dağıtılmış birkaç yatak buldu. Mavi, at kılından yapılmış bir battaniyenin altında başka bir cesetle daha karşılaşmıştı. Bu adam da kılıçla öldürülmüştü. Kamp malzemeleri etrafa saçılmıştı. Bakır tava, teneke tencereler, mataralar arasında gümüş paralar, hatta iyi cins ipek kumaşlara da rastlanıyordu. Haydutlar kendi kazdıkları kuyunun içine mi düşmüşlerdi? Ama eğer öyleyse neden kazanan her şeyi alıp gitmemişti?</p>

  <p class="p57">Yakında boş bir antre vardı. Mutfaklara giden yol, diye düşündü Sturm. Bir çadır direğini kazık olarak kulandı ve Mai-tat'ı bağladı. Güneş ışığı paramparça olmuş burcun içini doldurmuştu, ama birçok hol hâlâ kapkaraydı. Sturm hırsızların darmadağın olmuş kampına geri dönerek bir değnek ve birkaç paçavra parçasıyla kendine bir meşale yaptı. Tam işini bitirmişti ki, antrede bir ses duydu. Elini kılıcında tutarak döndü. Görünürde hiçbir şey yoktu.</p>

  <p class="p57">Cesetler Sturm'ün kaleye olan algısını değiştirmişlerdi. Sturm eski evinde hüzünlü bir gezinti yapmayı ve babasının kaderini anlayabilmek için bir arama yapmayı amaçlıyordu. Şimdi ise taşlara daha uğursuzca bir şey yapışmıştı. Hiçbir yer kötülüğün parmaklarının kendisine dokunmasından kaçamamıştı.</p>

  <p class="p57">Mutfaklar tertemizdi, yani çok zaman önce yağma edilmişlerdi, tuğla fırınları ve ocakların demir ayaklıkları bile yerlerinden sökülüp alınmıştı. Ayrıca bütün kirişleri ve antreyi örümcek ağları kaplamıştı.</p>

  <p class="p57">Ardından Sturm büyük salona geldi, babası burada Gunthar Uth Wistan, Dorman Hammerhand ve Garnet'li Drustan Sparfeld gibi büyük lordlarla sık sık yemek yerdi. Büyük meşe masa yok olmuştu. Duvardaki tunç kandiller yerlerinden sökülmüştü. Üzerinde Gül Birliği motifinin kazılı olduğu şömine kasıtlı olarak tahrip edilmişti.</p>

  <p class="p57">Birden tekrar o sesi duydu! Sturm bunun ayak sesleri olduğundan emindi. "Kimsin sen? Dışarı çık ve kendini göster!" Sturm elindeki meşaleyi kemerli tavana doğru salladı. Taş kemerler yarasalarla kaplanmıştı. Sturm iğrenerek salondan merdivenlere yöneldi. Merdivenlerin bir bölümü özel odalara çıkıyor, bir bölümü de mahzenlere iniyordu. Sturm adımını yükselen merdivenlerden birine attı.</p>

  <p class="p57">"Merhaba..," diye fısıldadı bir ses.</p>

  <p class="p57">Sturm donakalmıştı. Başlığının altında saçları diken diken oldu. "Kim var orada?" diye seslendi.</p>

  <p class="p57">"Bu taraftan..." Ses aşağıdan geliyordu. Sturm sağ elinde kılıcı, sol elinde meşalesiyle merdivenlerden aşağı indi. Aşağısı oldukça soğuktu. Meşalenin alevi esintiyle titredi. Koridorun ilerisi Brighblade Kalesi'nin üzerine inşa edildiği çok eski bir kalenin temeline doğru kıvrılıyordu.</p>

  <p class="p57">"Hangi yoldan?" diye seslendi Sturm cesurca.</p>

  <p class="p57">"Bu taraftan..," diye fısıldadı ses. Ölmek üzere olan birinin son nefesini anımsatan ses oldukça tanıdık geliyordu. Sturm sol tarafa doğru yönelerek sesi takip etti.</p>

  <p class="p57">Bir diğer cesede takılıp tökezlemeden önce yaklaşık elli metre ilerlemişti. Bu adam farklıydı, bir haydut değildi. Daha yaşlıydı, sakalı kesilmemiş, yüzü de rüzgar ve güneşle kavrulmuştu. Cesedin kaburgaları arasında bir hançer duruyordu. Adamın sağ kolu garip bir şekilde bükülmüş, kafasının üzerinde duruyor ve bir parmağı aşağıyı işaret ediyordu. Sturm yüzü inceledi. Tanıdıktı– sonra Sturm aniden bu adamın babasının eski uşaklarından Bren olduğunu farketti. Eğer uşağı buradaysa Sturm'ün babası uzaklarda olabilir miydi?</p>

  <p class="p57">"Neyi işaret ediyorsun, eski yoldaş?" diye sordu Sturm ölü adama. Sturm babasına ait herhangi bir ipucu taşıyor mu, diye adamın ceketinin önünü açtı. Bunu yaptığında ölü adamın sağ kolu kaydı ve duvarın yukarısını işaret etmeye başladı. Sturm meşaleyi kaldırdı. Yukarıda demirden bir duvar şamdanından başka bir şey yoktu– ki o da eğrilmişti. Sturm daha yakından baktı ve duvar bloğunun üzerine işlenmiş belirsiz bir işaret gördü. Duvar şamdanı bu işarete değerek kendi etrafında dönebiliyordu Sturm şamdanın alt kısmını kavrayıp itti. Demir şamdan duvarın içindeki önceden kazılmış yolun içinde ilerleyerek döndü.</p>

  <p class="p57">Yer titremiş ve korkunç bir gıcırtı tüneli doldurmuştu. Sturm önündeki döşemenin bir kısmının aşağıdaki karanlık boşluğa açıldığını ortaya çıkarttı. Sturm kalede geçen günleri boyunca bu gizli odadan hiç haberdar olmamıştı.</p>

  <p class="p57">"Aşağı git... Aşağı git..," dedi hayaletin sesi. Sturm ilk kez sese kulak vermeye kendini hazır hissetmişti. Keskin bir dönüş yaptığında da hayaletle karşılaştı. Bu, kürke benzeyen bir şeyler giymiş, bulanık kırmızı bir figürdü. Sturm elindeki meşaleyle öne doğru ilerlemeye devam etti. Yüzü tam olarak göremiyordu, ama koyu, uzun bir bıyığı farketmişti. Fırtınada gördüğü adam.</p>

  <p class="p57">"Hey sen, yaklaş!" diye bağırdı ve meşaleyi hayaletin yüzüne doğru tuttu. Yüz kendisine aitti. Sturm heyecandan elindeki sopayı düşürmüştü.</p>

  <p class="p57">"Yüce Paladin!" diye kekeleyerek geri çekildi. Ayakları yukarıdaki gizli odanın girişine doğru kaydı. "Bu ne demek oluyor?"</p>

  <p class="p57">"Aşağı git..," diye tekrarladı hayalet Sturm. Dudakları hareket etmemişti, ama ses netti. "Git..."</p>

  <p class="p57">"Neden buradasın?" dedi Sturm. Titreyen elleriyle meşaleye uzandı. "Nereden geldin?"</p>

  <p class="p57">"Uzaktan..."</p>

  <p class="p57">Sturm'ün gözleri büyümüştü. Hayalet sürekli ona aşağı inmesini tekrarlıyordu.</p>

  <p class="p57">"İneceğim," diyerek hayaleti rahatlattı Sturm. "İneceğim." O anda da kırmızı figür gözden kaybolmuştu.</p>

  <p class="p57">Sturm basamaklara doğru döndü, ancak meşalenin yaydığı ışığın ötesinde hiçbir şey göremiyordu. Derin bir nefes aldı ve aşağı indi.</p>

  <p class="p57">Gizli oda oldukça soğuktu ve Sturm, Merinsaard'ın kalın tuniğini giydiği için oldukça mutluydu. Basamakların altında iki cesetle daha karşılaştı. Üzerlerinde herhangi bir yara izi yoktu, ama yüzleri nasıl bir sonla karşılaştıklarını oldukça net bir şekilde dışa vuruyordu. Tuzaklı kapı bu adamları içeriye hapsetmiş ve geçen uzun saatler sonunda boğulmuşlardı.</p>

  <p class="p57">Sturm ölü haydutları geride bıraktı. O anda meşalesi metalik bir şeyin üzerinde parlamıştı. Kadife tondaki karanlığın içine doğru yürüdü, nefesi kendinden hızlı hareket ediyordu. Bu esnada meşalesinin ışığı bir zırhın üzerine düştü.</p>

  <p class="p57">Sturm zor nefes alıyordu, boğazının düğümlenmesine engel olmaya çalıştı. Titreyen elini üzeri tozlanmış çeliği temizlemek için uzatmıştı. Oydu. Onundu. Sturm babasının zırhını bulmuştu.</p>

  <p class="p57">Göğüs ve sırt zırhı, silahlar, miğfer ve diğer parçalar. Çok kaliteli olan savaş zırhı gül motifiyle tamamlanmıştı. Miğferinse alın tarafında uzun boynuzlar vardı, bunun yanında Sturm'ün Rapaldo'nun kılıcıyla içeri göçen başlığındaki boynuzlar ucuz bir imitasyon gibi kalıyordu.</p>

  <p class="p57">Zırh ahşap bir çerçevenin üzerine asılmıştı. Sturm ellerini kutsal saydığı zırhın üzerinde gezdirirken, göğüs zırhının altındaki zincir örgülü giysinin yumuşak ve soğuk halkalarını hissetti. Ve zırhın belinin üzerinde kırmızı bir kurdeleden sarkan sarı bir parşömen duruyordu. Parşömenin üzerinde Angriff Brightblade'in güçlü ellerinden çıkan bir yazı vardı. <span class="t20">O</span><span class="t20">ğ</span><span class="t20">lum</span> <span class="t20">İ</span><span class="t20">çin</span>.</p>

  <p class="p57">Sturm o anda kendini o kadar mutlu hissetti ki, bir an için nefes bile alamadı. Bir adamın ölümlü vücudu zayıf düşüp ölebilirdi, ama onu insanlar için bir lider, bir Solamniya Şövalyesi yapan erdemleri ölümsüz, metalin içinde somutlaştırılmıştı. Sturm'ün yaşamının henüz yarısı tamamlanmıştı. Babasının yazgısını bilmek için geriye kalanlarsa sadece bunlardı.</p>

  <p class="p57">Sturm, Merinsaard'ın giysilerini çıkartıp attı ve paslı olsa da babasının zırhını giymeye başladı. Zırh üzerine tam oturmuş, hatta mükemmelen uymuştu. Sırt kısımları biraz genişti, ama Sturm onun ölçülerine zamanla uyacaktı. Çizmelerinin iplerini bağlama işini bitirmeye çalıştıktan sonra göğüs zırhını yukarı kaldırdı. Zırhın altında kılıcı asılıydı.</p>

  <p class="p57">Kabza zarif bir açıyla bükülmüştü, kılıç da demirhaneden daha yeni çıkmış gibi parlak ve temizdi. Uzun sapı düşman kanlarıyla sırılsıklam olduğundan dolayı kılıcın sıkıca tutulmasını garantilemek için kaba bir tel sarılmıştı. Badem şeklindeki kılıç başı sert pirinçtendi ve üzerine gül motifi işlenmişti.</p>

  <p class="p57">Sturm buna daha fazla dayanamadı. Gözyaşlarının yanaklarının üzerine düştüğünü hissediyor, onları silmek için herhangi bir çaba harcamıyordu. On iki sene önce babasını kalede bırakıp gittiğinden beri bu kadar ağlamamıştı.</p>

  <p class="p57">Kılıcı yavaşça yerinden çıktı. Dengesi mükemmeldi, kılıcın kabzası da sanki onun elleri için yapılmış gibiydi. Merinsaard'ın gümüş saplı kılıcını çekerek onu bir kenara fırlattı. Sturm babasının kılıcını siyah kının içine koyarken, hızla göğüs ve sırt zırhını da üzerine geçirdi. Garip bir vızıltı duyduğunda hâlâ kollarının altındaki kelepçeleri kapatıyordu.</p>

  <p class="p57">Merinsaard'ın kılıcı parıldıyordu. Uğultu ondan geliyordu. Sturm parıldayan kılıcı ittirdiğinde, kılıç Sturm'ün hayret dolu bakışları arasında havaya yükseldi. Merinsaard'ın kılıcı basamakların üzerinde sürüklenirken Sturm hızla babasının miğferini kapıp onu takip etmeye koyuldu. Gümüş kılıç yükselerek kemerin dışına çıkmıştı.</p>

  <p class="p57">Havada süzülen kılıç dümdüz büyük salonun içinden geçerek mutfaktan çıktı ve dışarı ulaştı. Dışarıda Mai-tat hiç hareket etmeden, tıpkı bir kaymak taşı gibi duruyordu. Sinirli aygır hiçbir zaman bu kadar sessiz olmamıştı. Kılıç atın üzerine doğru ilerlemeye devam ediyordu. Hayvanın etrafını dolaştı, ucu Mai-tat'ın boynuna hafifçe dokunuyordu. Parlaklık atı içine çekmek için uzanmıştı. Süvari atı kıvranmaya ve beyaz aurasının içinde büzülmeye başlamıştı. Hayvanı bir an önce öldürerek acısına son vermek için öne adım attı, ama kılıçtan yayılan korkunç sıcaklık bunu yapmasına engel oldu. Parlaklık büyük bir ısıya ulaşmıştı.</p>

  <p class="p57">Gözleri kör eden bir ışık oldu ve büyük bir gökgürültüsü duyulduktan sonra Sturm duvara çarpılmış, nefesi kesilmişti.&nbsp; Derinden gelen bir kahkaha avluyu doldurdu. Sturm'ün ensesindeki saçlar diken diken havaya kalktı. Sturm öksürerek gözlerini ovuşturdu. Biraz önce Mai-tat'ın olduğu yerde şimdi Merinsaard duruyordu, zırhı ve bütün öfkesiyle.</p>

  <p class="p57">"Evet, Brightblade! O kadar yolculuk yapıp bulduğun hazine bu demek! Peki uğrunda ölmeye değer mi?" diye gürledi Merinsaard.</p>

  <p class="p57">Sturm geriye doğru bir adım attı, kafası Merinsaard'ı görmekten duyduğu şaşkınlıkla zonkluyordu. Sturm yine de sesini tekrar bularak cevap verdi. "Asil bir geçmişin kalıntıları her zaman değerlidir. Ama henüz ölmeyi düşünmüyorum."</p>

  <p class="p57">Sturm Brightblade kılıcını kaldırarak, önünde tuttu. Merinsaard kendi kılıcıyla havada büyük daireler çiziyor, ancak nedense dövüşmek için ilerlemiyordu. Sonra birden gümüş kılıcını havaya kaldırdı ve, "Kampımdan alıp yanında dikkatsizce taşıdığın şeyin ne olduğunu biliyor musun, küstah budala? Bu kılıç bütün negatif yüzeylerin anahtarıdır. O Thresholder, güce giden yol! Kaçmana izin verdim, solucan; beni bağlayıp, ağzımı tıkadıktan beş saniye sonra kendimi kurtarmıştım ve seni gizlice takip ettim. Benim yerime geçmen ve benim üzerimde buraya kadar gelmen hep işime gelmişti."</p>

  <p class="p57">Doğal olmayan bir rüzgar Sturm'ün yüzünde sıcak sıcak esmeye başladı. "Bir at olarak kalmaman yazık!" dedi Sturm cesurca. "O haldeyken en azından yararlı bir yaratıktın."</p>

  <p class="p57">Thresholder'ın ucundan gümüş bir ateş topu fırladı. Burcun çatısının etrafında döndü ve orada patlayarak kiremitleri paramparça etti. Sturm taşlar üzerine yağmaya başlarken mutfağın içine dalmıştı.</p>

  <p class="p57">Merinsaard kahkahalarla güldü. "Kaç, küçük adam! Asıl şimdi kiminle aşık attığını farkediyorsun!"</p>

  <p class="p57">Merinsaard duvarı tek hamlede paramparça etmişti. Gümüş kılıcını arkaya öne hareket ettirerek, arkasında çatırdayan sıcak ışık parçaları bırakıyordu. Sturm büyük salona atladı. Merinsaard onunla oynuyordu. Eğer isteseydi bütün kaleyi Sturm'ün başından aşağı indirebilirdi.</p>

  <p class="p57">Sturm ayakta durup savaşmak istiyordu, ancak kendi seçtiği bir yerde. Açık alanda yapılan dövüşler arkalarında daha az yıkıntı bırakırlardı, bu yüzden Sturm çılgın lordu ikinci kata, eskiden Sturm'ün yatak odasının bulunduğu dar koridora doğru çekti.</p>

  <p class="p57">Merinsaard geldiğinde Sturm koridorun sonuna ulaşmıştı. Savaşçı büyücü boş holün içine de beyaz bir ateş topu göndermişti. Sturm yeniden koşmaya başladı, üçüncü ve dördüncü katlardan geçerek çatıya doğru gitti.</p>

  <p class="p57">"Geri dön, genç Brightblade! Sonsuza dek saklanamazsın!" diyerek Sturm'e sataştı Merinsaard. Öfke ve kötülükten oluşan pis ve zehirli bir is bütün kalenin üzerine yerleşmişti. Sturm tahta kaplamaların yanmış olduğu bir duvar bölümüne geldi. Kömürleşmiş kirişlerden düşecek gibi olduğunda da, daha ağır olan Merinsaard'ın onu burada takip edemeyeceğini düşündü, sonra da düşmüş olan bir kulenin molozları arkasına çömelerek bir saldırı planlamaya koyuldu.</p>

  <p class="p57">Yanmış olan bölüme geldiğinde, Merinsaard kollarını göğsünün üzerinde birleştirdi ve antik, gırtlakla konuşulan bir dilde bir büyü mırıldanmaya başladı. Tahta perdenin etrafında kara bulutlar toplanmaya başladığında, Merinsaard da buharın üzerinde kahkahalar atarak yürüyordu. Sturm büyücünün gelişini engellemek için umutsuzca da olsa çatlamış bir duvar bölümünü itekledi.</p>

  <p class="p57">Thresholder ileri geri hareket etmeye başlayarak kocaman taş bloklarını küçük çakıl taşlarına çevirdi. "Bir dahaki sefere nereye gideceksin?" diyerek bir kahkaha attı Merinsaard. "Kaleden kaçıyorsun, Brightblade. Baban gibi olamaman ne büyük bir hayal kırıklığı. O gerçek bir savaşçıydı, senin olabileceğinin on katıydı. Adamlarım kaleyi ele geçirdikten sonra onu aylarca kovaladılar. O hepsinden kurtuldu, Leereach'ın İz Sürücüleri'nden bile."</p>

  <p class="p57">"O sana ne yaptı?" diye bağırdı Sturm. "Neden onun ölümünü istedin?"</p>

  <p class="p57">"O bir şövalye ve savaş lorduydu. Hanımım fetih planlarımız genişleyerek ilerlerken onun yaşamasına izin veremezdi." Gümüş kılıçtan çıkan bir ateş topu hırpalanmış kulenin tepesini kopartmıştı. "Onun zırhını giyerek ölecek olman ne büyük bir ironi. Karanlık Kraliçem için ne kadar büyük bir an!"</p>

  <p class="p57">O haklı, diye düşündü Sturm. Kaleden kaçtım ve babam gibi bir adam değilim. Önünde bir duvar belirdi. Sturm yukarı baktı. Aşağıdan başka gidecek bir yer yoktu.</p>

  <p class="p57">Küçük ateş parçaları Sturm'ün ayakları etrafında dolandı. Şövalye yan tarafa sıçradığında duvarın kenarına çok yakındı. "Atla, ufaklık. İntikamımı kursağımda bırak, neden yapmıyorsun? Senin için düşündüğüm ölümden çok daha kolay olur," dedi Merinsaard, beş metre öteden. Sturm aşağı baktı. Bu çok uzun bir düşüş olacaktı.</p>

  <p class="p57">"Adımını at. Atla. Senin için son, çok çabuk gelecek," dedi büyücü.</p>

  <p class="p57">Hiç umut yoktu. Bu sondu. Sturm ne bir daha arkadaşlarını görebilecek, ne de babasına ait sırları çözecekti. Onun için sadece ölümler arasında bir seçim yapma seçeneği vardı. Tek bir adım ve unutulma. Zamanı geldiğinde her insan kolay bir ölüm istemez miydi? <span class="t20">Ama sen herhangi bir insan de</span><span class="t20">ğ</span><span class="t20">ilsin!</span> diye bağırdı Sturm'ün zihni. <span class="t20">Sen Solamniya</span> <span class="t20">Ş</span><span class="t20">övalyeleri'nin torunu ve o</span><span class="t20">ğ</span><span class="t20">lusun!</span> Diye bağırmaya da devam etti. Bu bilgi kalbini ele geçiren buzlu korkunun erimesine yardımcı olmuştu.</p>

  <p class="p57">Sturm omuzlarını kaldırdı ve Merinsaard'la yüzleşti. Brightblade kılıcının ucu lordun kalbini gösterdi. "Senin kötü emirlerini yerine getirmiyorum," dedi Sturm. "Eğer bir savaşçı ve bir lord olduğunu iddia ediyorsan, kılıcının benimkini denemesine izin ver ve kim kendini onuruyla aklıyor görelim."</p>

  <p class="p57">"Gördüğün gibi," dedi Merinsaard, "ben onurlu bir adam değilim." Merinsaard, kılıcı Thresholder'ı son, ölümcül bir darbe için kaldırdı, gözleri büyüdü ve beyazlaştı. Sturm babasının kılıcını havaya kaldırmak için çabalıyordu.</p>

  <p class="p57">Birden Merinsaard bir acı sesi çıkarttı ve mazgallı siperin üzerine tökezledi. Sturm, Merinsaard'ın sırtına saplanmış bir ok görünce oldukça şaşırdı. Biraz ötede elinde bir yayla bir siluet duruyordu.</p>

  <p class="p57">Sturm ayağa kalkmıştı. Merinsaard mazgallı siperi zırhlı eldivenli elleriyle tutmaya çabaladı, ancak demir bağlantılar sıkıca kavranmaya elverişli değildi ve savaşçı-büyücü aşağıdaki avluya düştü. Bir çığlık, büyük bir gümbürtüden sonra sessizlik hakimdi.</p>

  <p class="p57">Sturm hızla basamaklara yöneldi. Esrarengiz okçu hiçbir yerde görünmüyordu. Sturm, Merinsaard'ı ölü olarak bulmuştu, artık görme gücü olmayan gözleri yosunlu taşlara bakıyordu. Thresholder cansız parmaklarının hemen yanında duruyordu. Sturm'ün gözleri önünde kılıç birden alev aldı ve gürültülü bir çatırtıyla gözden kayboldu. Kılıcın üzerinde durduğu taşlar bile kavrulmuştu.</p>

  <p class="p57">Sturm durakladı ve kendini burç duvarına dayadı. Neler olup bittiğini anlamaya çalışırken, başka bir ok ayaklarının yanına saplandı. Uzun siyah okun üzerinde gri bir kaz tüyü bulunuyordu.</p>

  <p class="p57">Sturm etrafa bakındı ve esrarengiz okçunun dış duvarların üzerinde olduğunu gördü. Okçu, Sturm'ü selamlamak için elini kaldırdı, sonra da boş izleme kulesinin içine dalıp gitti.</p>

  <p class="p13">Sturm oku incelemek için çömeldi. Oka bağlanmış bir kâğıt parçası vardı. Sturm kağıdı çıkarttı ve okudu:</p>

  <p class="p28"><span class="t20">Sevgili S</span></p>

  <p class="p28"><span class="t20">Buraya gelece</span><span class="t20">ğ</span><span class="t20">ini biliyordum ve burada seni bir büyücüyle yapt</span><span class="t20">ığı</span><span class="t20">n dövü</span><span class="t20">ş</span><span class="t20">ü kaybederken buldum. Yeni arkada</span><span class="t20">ş</span><span class="t20">lar</span><span class="t20">ı</span><span class="t20">m adaletten yana de</span><span class="t20">ğ</span><span class="t20">iller, ama ben geçmi</span><span class="t20">ş</span><span class="t20">teki dostlu</span><span class="t20">ğ</span><span class="t20">umuzun an</span><span class="t20">ı</span><span class="t20">s</span><span class="t20">ı</span> <span class="t20">ad</span><span class="t20">ı</span><span class="t20">na olas</span><span class="t20">ı</span><span class="t20">l</span><span class="t20">ı</span><span class="t20">klar</span><span class="t20">ı</span> <span class="t20">düzeltmeye karar verdim. Bir dahaki sefere bu kadar</span> <span class="t20">ş</span><span class="t20">ansl</span><span class="t20">ı</span> <span class="t20">olmayabilirsin!</span></p>

  <p class="p28"><span class="t20">K</span></p>

  <p class="p27"><span class="t15">Not:</span> <span class="t20">Sihirli k</span><span class="t20">ı</span><span class="t20">l</span><span class="t20">ı</span><span class="t20">c</span><span class="t20">ı</span><span class="t20">n ucunu sana do</span><span class="t20">ğ</span><span class="t20">rultmas</span><span class="t20">ı</span><span class="t20">na izin verdi</span><span class="t20">ğ</span><span class="t20">in için tam bir enayisin.</span></p>

  <p class="p57">"Kitiara!" diye bağırdı Sturm gökyüzüne ve taşlara doğru. "Kitiara, neredesin?" Ama Sturm onun gittiğini ve onu bir daha hiçbir zaman görünmeyeceğini biliyordu.</p>
</body>
</html>
