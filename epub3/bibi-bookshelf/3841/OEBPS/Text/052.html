<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p24"><span class="t17">- 34 -</span><span class="t18"><br /></span><span class="t18">Prythis'in Hikayesi</span></h3>

  <p class="p57"><span class="t19">S</span>oğuk beyaz ışık iki metre uzunluğundaki bir adam şekline dönüşmüştü. Kitiara bükülmüş hançerini ona uzattı, ama Sturm silahı aşağı iteledi.</p>

  <p class="p57">"Paladin'in ve bütün İyi Tanrıların adına, barış içinde buradan git, ruh," dedi Sturm.</p>

  <p class="p57">Oda derin ve uzun bir iç çekmeyle doldu. "Keşke gidebilseydim," dedi kısık bir ses. "Çünkü o kadar yorgunum ki."</p>

  <p class="p57">"Sen kimsin?" diye sordu Kitiara.</p>

  <p class="p57">"Hayattayken bu geminin efendisiydim. Adım Prythis."</p>

  <p class="p57">"Tehlikeli gibi durmuyor," diye mırıldandı Kitiara, Sturm'e, "ama şu dışarıdaki yaratıktan saklanacak daha güvenli bir yer bulalım."</p>

  <p class="p57">"Gharm bu odaya giremez," dedi hayalet, "ben burada olduğum sürece." Dışarıda, şeytani şey ölü kaptanın sözlerini onaylar şekilde bir çığlık attı.</p>

  <p class="p57">Gharm nedir?" diye sordu Sturm.</p>

  <p class="p57">Hayal meyal seçilen figür yaklaşarak daha belirgin bir hâl aldı. Bacakları hareket etmiyor, kolları da iki yanında hareketsizce duruyordu. Hayalet, Sturm ile Kit onun derin, oyuk gözlerini ve yüzü gibi sarkmış açık ağzını görene kadar öne doğru süzülerek yaklaştı. Ses hayalet dudaklarını hareket ettirmeden bu açık ağızdan çıkıyordu.</p>

  <p class="p57">"O bir zamanlar benim arkadaşımdı, sonra üzerimize bir lanet geldi. O Gharm oldu, bense dolaşan bir ruh, ve Werival'ın mürettebatı da işkence çekerek öldü."</p>

  <p class="p57">"Ruhlar iki neden için dolaşırlar: birincisi öcü alınmamış bir kötülük yüzünden, ve ikincisi de yaşayanları uyarmak için. Bunlardan hangisi, Kaptan? Neden bu ölümlü gemide kalıyorsun?" diye sordu Sturm.</p>

  <p class="p57">Başka bir hüzünlü iç çekiş sesi duyulmuştu. "Bilin ki, dostlarım, ben kötülüğün güçleriyle pazarlık yaptım ve kaybettim."</p>

  <p class="p57">Hayalet daha da yaklaşmıştı, Kitiara cesedin ölü beyaz gözlerini ve soluk bedenini oldukça net biçimde görebiliyordu.</p>

  <p class="p57">"Ben tüccar bir kaptandım, cesur ve girişkendim. Hiçbir zaman kargoyu paraya dönüştürmezdim. Sirrion Denizi'nde düzenli seferler yapardım ve kuzey ve doğu mallarını Kan Denizi girdabına götürürdüm. Baharatlardan kölelere her türlü malı taşırdım."</p>

  <p class="p57">Sturm kaşlarını çattı. "Perişanlık içinde ticaret yapmışsın," dedi.</p>

  <p class="p57">"Evet, öyle. Tanrılarınıza minnettarım ki hâlâ yaşıyorsunuz ve yaptığınız şeytani eylemleri düzeltebiliyorsunuz! Ben şimdi geçmişi saklıyorum."</p>

  <p class="p57">Üzerlerindeki pruva güvertesi ayak sessiyle gıcırdadı. Gharm tahtaların üzerinde dolaşırken Kitiara gergin bir şekilde hayaleti dinliyordu. "Bu şey nedir?" diye sordu.</p>

  <p class="p57">"Bir zamanlar benim birinci adamım ve dostum, Drott'du. Ona bildiğim her şeyi öğretmiştim. Sandıklarımız gittikçe daha fazla altınla doluyordu ve ben de tıpkı seneleri gittikçe azalan adamlar gibi bununla tatmin oluyordum. Ama Drott gençti, hevesliydi ve her zaman en çok parayı kazandıracak görevi arıyordu, pullu savaşçılarla karşılaşması hayati önemi olan bir gündü."</p>

  <p class="p57">Sturm, kaptanın demek istediğini anlamıştı. "Ejderanları mı ima ediyorsun?" diye sordu.</p>

  <p class="p57">"Evet, kimileri onları böyle adlandırır." Pyrthis'in hayaleti Sturm'ün üzerine doğru süzüldü. Sevecen gözükmesine rağmen varlığı bunaltıcıydı ve Sturm de terlemeye başlamıştı.</p>

  <p class="p57">"Ejder-adamların zengin bir önerisi vardı: biz onlar için bir gemi dolusu silah ve parayı Nordmaar'dan Coastlund'a taşıyacak ve orada kuzey denizlerinden gelen diğer ejder-adamlarla buluşacaktık. Drott üzerimize laneti getiren bu öneriyi ve onların paralarını kabul etmişti." Hayalet korkunç bir törpülü ses çıkarttı. "Çok halsizim..." Ölü adamın sol kolu omuzundan sarktı ve yavaşça yere düştü. Kitiara bu manzara karşısında geri çekildi, iğrenmekten çok şaşırmıştı. Parıldayan organı kaldırmak için yere çömeldi, ama eli kolun içinden geçti.</p>

  <p class="p57">"Gemiye altı yüz kiloluk silah yükledik ve Coastlund'a gitmek için demir aldık. İyi bir rüzgarımız vardı ve sakin bir seyir sürüyorduk. Drott yolda kağıtlara bir şeyler karalamaya başlamıştı. Sonunda beni de planının içine çekmişti. Planı şuydu: Ejder-adamlar barbar ve akıncı olduklarına göre, neden alabildiğimiz kadar altın alana kadar onları dolandırmıyorduk? Kılıçları için iki ya da üç misli para verirlerdi ve bizim de korkacak bir şeyimiz olmazdı. Kime şikayet edebilirlerdi ki? Amaçları bizimkinden daha kanunsuzdu."</p>

  <p class="p57">"Ben de Drott'un planının içine isteksizce dahil olmuştum. Gerçekte ise, pullu katilleri küçümsüyor ve onlardan çok korkuyordum. Onları kandırmanın adil ve kazançlı olacağını düşünmüştüm."</p>

  <p class="p57">Hayalet duraklamıştı ve odadaki sessizlik gittikçe uzadı. Sturm en sonunda, "Coastlund'a ulaştığınızda ne oldu?" dedi.</p>

  <p class="p57">Derin bir soluk alınmıştı. "Orada bir ejder-gemisi vardı, bekliyordu. Ejder-adamların lideri silahların transferini gerçekleştirmek için gemimize gelmişti. Drott daha fazla para istediğini söyledi. Lider bu tip bir dalavere bekliyor olmalı ki, anlaşılmış olan miktarın yarısını daha ödemeyi önerdi. Drott iki misli üzerinde ısrar etti. Sürüngen bir süre direndi, ardından kabul etti. Gemisine gitti ve ikinci bir hazine sandığıyla geri döndü. Bu kez yanında bir insan vardı. Bu, yüzünde&nbsp; bir ejder maskesi taşıyan karanlık bir papazdı. Bu adam beni oldukça korkuttu. Hiçbir şey söylemeden gemide durdu, ve seyretti. Drott ikinci para kutusu güverteye gelince kahkahalarla gülüp, şakalar yaptı. Elde ettiği başarıyla sarhoş olmuştu, ve ben mürettebata kargoyu ejder-gemisine transfer etmelerini emrettiğimde, beni bir kenara çekti ve kulağıma başka bir şeytani fikir fısıldadı. "Kargonun bir kısmını kendimize saklamayalım mı?" dedi. "Bu cömert güvercinlerden biraz daha gümüş kırpmayalım mı?"</p>

  <p class="p57">"Bu oldukça aptalcaymış," dedi Kitiara, "etrafta bir gemi dolusu ejderan varken."</p>

  <p class="p57">"Onların gücünden korkmadık, çünkü mürettebatımız oldukça fazlaydı ve süvari kılıcı ve mızrak kullanmada ustaydılar. Korsanlarla dolu denizlerde yol alırken biz de hazırlıksız değildik," dedi.</p>

  <p class="p57">"Ama karanlık papaz– işte o karşılaşmayı beklediğiniz biri değildi," dedi Sturm.</p>

  <p class="p57">"Haklısın, ölümlü adam." Hayaletin sağ kolu düştü. Gerçek olmayan etin bir kısmı Sturm'ün çizmeli ayağına dokundu. Sturm hızla ayağını çekti ve titredi. Hayaletin dokunuşu Buz Duvarı rüzgarının&nbsp; dokunuşundan bile daha soğuktu.</p>

  <p class="p57">"Yüz kilo silahı kendimize sakladık. Ejder-adamların lideri eksikliği farkederek bu durumdan yakındı. Drott güvertenin üzerinden onunla arsızca alay etti, yasal olmayan silahlara vergi uygulandığını ve ejder-halkının bunu ödemek zorunda olduğunu söyledi. Ejder-adam Werival'ı fırtınaya yakalatmak ve hepimizi öldürmekle tehdit etti. Tayfamız ellerinde silahlarla güverteyi doldurarak ejder-adamların söyledikleriyle alay etti. Bizim sayımızdan üç kez daha az olan ejder-adamlar silahlanmaya başladılar. Ben çapayı çekmek istedim, ama Drott kalıp savaşmamız gerektiğini söyledi. Pullu halkı öldürdükten sonra, bütün silahları alıp onlara tekrar satabileceğimizi&nbsp; söyledi."</p>

  <p class="p57">"Bir savaş olmadı. Karanlık papaz olduğu yerden ejder-gemisinin kıç tarafına çıktı ve kollarını iki yana açarak. '<span class="t20">Git, açgözlü ha</span><span class="t20">ş</span><span class="t20">arat ve onursuz alt</span><span class="t20">ı</span><span class="t20">n</span><span class="t20">ı</span><span class="t20">n</span><span class="t20">ı</span> <span class="t20">da al. Seni ve senin olanlar</span><span class="t20">ı</span> <span class="t20">sonsuza dek lanetliyorum! Alt</span><span class="t20">ı</span><span class="t20">na göz koyanlar yolda</span><span class="t20">ş</span><span class="t20">lar</span><span class="t20">ı</span><span class="t20">n</span><span class="t20">ı</span><span class="t20">n etine de söz koyacaklar. Karanl</span><span class="t20">ı</span><span class="t20">k Kraliçe'nin hizmetkarlar</span><span class="t20">ı</span><span class="t20">yla alay edenler onun öfkesini anlayacaklar! Onun alayl</span><span class="t20">ı</span> <span class="t20">kahkahas</span><span class="t20">ı</span><span class="t20">n</span><span class="t20">ı</span> <span class="t20">sonsuza dek duyacaklar!</span>' dedi."</p>

  <p class="p57">"Bu korkunç bir lanetti ve onun ağırlığı haftalarca üzerimizden düşmedi. Coastlund sahillerinden ayrılıp Sancrist'e doğru yola çıktık, ama orayı bir daha göremedik. Garip, dairesel rüzgarlar bizi karadan uzağa sürükledi durdu. Tayfa kahkahalar atan bir kadının sesini duymaya başlamıştı ve yavaş yavaş delirdiler. Geriye kalan birkaç sağlıklı denizci ise, delirenleri alttaki kamaraya zincirlemek zorunda kaldı. Yiyecek ve su gittikçe azaldı, elimizden gelen her şeyi denedik, fakat bir türlü Werival'ı tekrar sahile ulaştıramadık.</p>

  <p class="p57">"Drott değişti. Her zaman kibirli, pratik zekasıyla gurur duyan bir adam olmuştu. Ama artık kendisiyle ilgilenmiyordu, sakalı uzuyor, kıyafetleri paçavraya dönüşüyordu. Eti kemiklerinden sarkmış ve cildi bembeyaz kesilmişti. Günler geçtikçe, birinci adamım ve dostum sefil vücudunu saran korkunç lanetle perişan oldu. Drott aşağıda sessizce dolaşıyor, fareleri elleriyle yakalıyor ve onları canlı canlı yiyordu. Bir süre sonra da fareler ona yetmemeye başladı. Sonunda da bir Gharm'a, insan etiyle beslenen kurt gibi aç bir hortlağa dönüştü."</p>

  <p class="p57">"Onu neden öldürmediniz?" dedi Kitiara sivri diliyle. Üzerlerindeki ayak sesleri kesilmişti, ama hâlâ Gharm'ın parmaklıklardaki çılgın sıçramaları duyabiliyorlardı.</p>

  <p class="p57">"Yapamadım, çünkü her ne kadar onun yeni biçiminden iğrensem de, tükenmiş dostuma acıyordum. Mürettebat, zavallı sefiller, ona delilikten ve açlıktan ölenlerin bedenlerini vererek bizden uzak tutma yolunu keşfettiler. Geride sadece beş sağlam adam kaldığında da Gharm'ın işini bitirmeyi kararlaştırdılar. Genç papazımız Novantumus geçici bir koruyucu büyü yapmıştı. Denizciler silahlanarak ateş ve kılıçlarıyla Gharm'ı geminin en ucuna kadar itelediler. Novantumus iblisi çapa odasına hapsetmek istemişti ve odanın kapısına sihirli bir mühür yerleştirdi. Ancak Gharm adamlara vahşice saldırdı ve hepsini tek tek öldürdü. Kanı yerlere damlayan cesur Novantumus, Ghann'ı odanın içine sokmayı başarmıştı. Ben tek başıma hayatta kalmıştım, ancak burada, masamda açlık, susuzluk ve çaresizlik içinde öldüm."</p>

  <p class="p57">Hayalet anlattığı öyküsüyle baştan aşağı sönmüş gibiydi, etrafa yaydığı soğuk parlaklık da bir mum alevinin titrek ışığına dönüşmüştü.</p>

  <p class="p57">"Bir soru," dedi Kitiara. Kaptanın ayakları arasında duran kafatasını eline aldı. "Bu kim?"</p>

  <p class="p57">"O Drott'un kafasıydı. Gharm onu öldürmeden denizcilerden biri kesmişti."</p>

  <p class="p57">"Ama oradaki şeyin bir kafası var."</p>

  <p class="p57">"Ondan sonra yenisi çıktı."</p>

  <p class="p57">Sturm, "Gharm öldürülebilir mi?"</p>

  <p class="p57">Hayalet narin bir beyaz sisin içine büzülmüştü. "Çelik, demir, ya da tunçla hayır," dedi hayalet, kısık, titrek bir sesle. "Sadece arıtıcı bir ateş bu gemiyi temizler." Bu son sözleriyle beraber hayalet gözden kaybolmuştu.</p>

  <p class="p57">"Bu harika," dedi Kitiara yüzünü ekşiterek. "Bizi sudan koruyan gemiyi yakmadıkça öldüremediğimiz bir canavar!"</p>

  <p class="p57">"Yapmamız gereken fırtına dinene kadar sağ kalmak," dedi Sturm. "Gnom'lar bizi arıyor olacaklar ve biz de bu lanetlenmiş gemiden kurtulabileceğiz–" Bir çatırdı Sturm'ün cümlesini yarıda kesmişti. Gharm kemikli, pençeli kollarından birini kamara kapısının ince panosundan geçirmişti.</p>

  <p class="p57">"Bu ses bana dokunulmazlığımızın sona erdiğini söylüyor," dedi Kitiara. Sturm masanın üzerinden atladı, zarif bir hareketle kılıcını çekti. Kapıyı kavrayan pençelere sivri kılıcını sertçe indirdi. Gharm acıyla inledi ve sol kolunun geri kalanını çekti.</p>

  <p class="p57">"Acı çeken tanrılar!" Kitiara kolu bir yana tekmeledi. Organ hızla kemiğe, sonra da toza dönüşmüştü. Gharm nefret dolu gözlerinden birini açtığı deliğe dayadığında göz insanların üzerinde parladı. Sturm tekrar kılıcını kaldırınca canavar da geriye çekildi.</p>

  <p class="p57">Kitiara kamaranın arka tarafına gidip kaptanın ranzasını parçalamaya başladı.</p>

  <p class="p57">"Kit, ne yapıyorsun?" diye seslendi Sturm.</p>

  <p class="p57">"Merak etme, sadece şu lanet olasıca şeyi bir dakika daha uzak tut!"</p>

  <p class="p57">Sturm arkasında çatırdayan tahta sesleri duydu ve sonra ensesinde bir sıcaklık hissetti. Sturm döndüğünde Kitiara'nın ranza tahtaları ve birkaç kumaş parçasıyla bir ateş yakmış olduğunu görmüştü. Ateş, kaptanın lambasının yağıyla vahşice yanan bir aleve dönüşmüştü.</p>

  <p class="p57">"Ha! Şimdi bir de bunu dene, hortlak!" diye bağırdı Kitiara, alevleri kapının önüne savurarak. Gharm ulumuş ve tıslamıştı, koca dişlerinden salyalar damlıyordu. "Sana çiğnemen için bir şey vereceğim." Kitiara kapıyı tekmeleyerek açtı. Yağmur neredeyse durmuştu, ama vahşi rüzgar hâlâ güvertenin üzerinde öfkeyle esiyordu. Kitiara dışarı fırlayarak elindeki meşaleyi tıpkı bir kılıç gibi öne arkaya sallıyordu. Gharm parmaklık kadar ince kalçalarının üzerine çömelmişti, tükürüyor ve yılan gibi tıslıyordu.</p>

  <p class="p57">"Kit, dikkatli ol!"</p>

  <p class="p57">"Bu şeyin dışarı çıkması benim hatam. Onu öldüreceğim!"</p>

  <p class="p57">Kitiara tekrar hortlağın üzerine yürüdü, onu gemi donanımına doğru geri çekilmeye zorluyordu. Canavar güvertenin yedi metre yukarısında asılı duruyor, kıkırdayarak gülüyordu. Kitiara onun altına doğru adım atarken meşaleyi parlak ve sıcak tutmak için sallıyordu.</p>

  <p class="p57">Sturm, Kitiara'nın arkasına yaklaşarak, "Üzerine atlamasına izin verme," diye öğütledi.</p>

  <p class="p57">"Eğer atlarsa, geldiğinden daha büyük bir hızla yukarı dönecektir."</p>

  <p class="p57">Siyah bulutlardan oluşan tavan, gökyüzü mavi rengine tekrar kavuşurken kirli beyaz derelere dönüştü. Rüzgar hızını azaltmış ama durmamıştı. Kasırganın merkezindeydiler, kilometrelerce genişlikteki fırtınanın en sakin yerinde, Gharm sancak tarafındaki donanıma doğru kaymıştı. Kitiara onu güverteden takip ediyordu, iblisi gözleriyle izlemekte o kadar ısrarlıydı ki Sturm'ün kesmiş olduğu ana yelkenin ucunu görememişti. Ağır, uçuşan yelken bezi, yağmurla sırılsıklam olmuştu ve bir kenarı kıvrılıp, Kitiara'yı yakalamıştı. Kadın sırtüstü düştü ve meşale elinden uçtu. Yelken onu yakalayınca Gharm da harekete geçmişti.</p>

  <p class="p57">"Hayır!" diye bağırdı Sturm. Büyük bir hızla iblisin sırtına atıldı, onun solgun, cılız derisini kesiyordu. Hortlak pençelerini Kitiara'nın omuzuna derin bir şekilde geçirmişti, ama Sturm'ün saldırışıyla elini geri çekmek zorunda kaldı. Ölümlü bir düşmanı öldürecek darbeler kullanıyordu, ama Gharm yavaşlamamıştı bile. Sturm hortlağın kesilmiş kolunun yerine çoktan yenisinin gelmiş olduğunu farketmişti.</p>

  <p class="p57">Kitiara kendini Sturm'le Gharm'ın düellosunun ortasından uzaklaştırdı. Yarası Bellcrank'ın demir sülfatı gibi yanıyordu. Güverteyi kömürleştiren meşalenin yanına gitti. Cebinde hâlâ kaptanın lambasının yağı bulunan bir teneke kutu vardı. Uygun zaman gelip Sturm, Gharm'ın önünü açık bıraktığında, Kitiara yağı meşaleyle birlikte hortlağa fırlatmıştı.</p>

  <p class="p57">Sadece küçük bir teneke kadar yağ vardı, ama Gharm tahmin edilemeyecek bir acıya dayanamayarak bağırıyordu. Kendini güverteye fırlatmıştı, vücudunda yanan alevleri söndürmek için yuvarlanıyordu. Ancak bunda başarısız olunca havaya sıçradı ve ileri koştu. Ambar kapağını parçalayarak aşağı indi ve gözden kayboldu. Ardında pis bir duman öbeği bırakmıştı.</p>

  <p class="p57">Sturm çömelerek kolunu Kitiara'nın omuzuna doladı. Kadının dişleri birbirine vuruyordu. Hortlağın pençeleriyle zehirlenmişti.</p>

  <p class="p57">"Kit! Kit!" Kitiara'nın gözleri neredeyse bembeyazdı, üstelik alnına doğru yukarıya kaymışlardı. "Kit, beni dinle! Vazgeçme! Savaş onunla! Savaş onunla!"</p>

  <p class="p57">Kitiara'nın eli titreyerek boğazına yükseldi. Orada, giysisinin altında Tirolan Ambrodel'in ona haftalar önce verdiği ok başlı ametist duruyordu. Gnom'larla karşılaşmadan önce rengi solan kristalin sihri, Lunitari'de geçirdikleri günlerde gücünü tekrar toplamıştı. Taş şimdi koyu mor renkteydi. Ametist, Krynn'e dön dükten sonra gücünü kaybetmemişti.</p>

  <p class="p57">Kitiara'nın parmakları ametisti kavrayamayacak kadar güçsüzdü artık. Çoktan katılamışlardı ve buz gibiydiler. Sturm nazikçe sihirli kristali kaldırdı. Taşın içinde Kit'ın hayatını koruyabilecek kadar güç var mıydı? Onun gibi büyüyü reddetmeye yemin etmiş biri, Kitiara'yı kurtarmak için onu kullanmaya cüret edecek miydi?</p>

  <p class="p57">Kitiara'nın nefes alışları azaldı, ağır, törpülü bir şekilde soluk almaya başlamıştı. Ölüm Kitiara'yı avuçlarında tutuyordu. Tartışma için vakit yoktu. Sturm ametisti yumruğu içine aldı ve diğer elini Kitiara'nın yaralı omuzuna koydu. "Beni affet, baba," diye mırıldandı. "Bu onun hayatı için."</p>

  <p class="p57">Taş sıcaktı, ama Sturm'ü yakmadı. Kitiara keskin bir çığlık attı ve Sturm'ün kolları arasında gevşedi. Sturm çok geç kaldığını, Kitiara'nın öldüğünü düşündü. Adam parmaklarını açtığında ametistin tekrar berraklaştığını görmüştü. Kit'in yarasının üzerindeki giysi parçasını kaldırdığında yaranın iyileşmiş olduğunu farketti.</p>

  <p class="p57">Ambardan gelen duman kalınlaşıyordu. Sturm bir kolunu Kitiara'nın bacakları altına koydu ve sendeleyerek ayağa kalktı. Açık ambar ağzından gelen çığlıklar Gharm'ın henüz ateşi alt edemediğini gösteriyordu. Duman o kadar kötüleşmişti ki Sturm, Kitiara'yı da taşıyarak geminin pruvasına çekilmek zorunda kalmıştı. Rüzgar iskeleden sancak tarafına esiyor, geminin dumanlardan temizlenmesine asla izin vermiyordu. Ambar kapığından alevler ilk çıkmaya başladığında Sturm, gerçekten korkmuştu. Gemi alev alırsa nasıl kaçacaklardı? Werival'ın hiçbir sandalı görünürlerde yoktu. Tam o anda, sancak tarafındaki yağmur duvarı aralandı ve Bulutların Efendisi'nin kahverengi gövdesi ortaya çıktı. Uçan gemi dalgaların üzerinde o kadar alçakta süzülüyordu ki, sürekli olarak birkaç büyük dalga geminin gövdesine çarpıyordu.</p>

  <p class="p57">Sturm, gnom'ları pruvada, beyaz mendillerini sallarken gördü. Büyük bir zafer çığlığı geçti boğazından. "Kit, kalk!" diye bağırdı. "Kit, gnom'lar geliyor! Kurtulduk!"</p>

  <p class="p57">Tam o anda alevler Gharm'la birlikte ambar ağzından yukarı fırladı. Baştan aşağı yanmakta olan dev hortlak lanetlenmiş yaşamını feryat ederek kaybediyordu. Ateşlere daha fazla dayanamayan hortlak kendini köpüren dalgaların içine attı.</p>

  <p class="p57">Pruva yanıyordu ve ön direk neredeyse küle dönmek üzereydi. Bulutların Efendisi kıç tarafına yönelmişti. Sturm, Kitiara'yı yere bırakarak güvertede duran kayık kancalarından birini kaptı. Gnom gemisi yavaşça iskele tarafına süzülürken, Sturm kancayı taktı ve onu sıkıca lanetli gemiye çekti.</p>

  <p class="p57">Sturm, Kitiara'yı omuzu üzerinde kaldırırken, gnom'lar Werival'ın etrafında dolaşıyorlardı. Sturm parmaklığa bütün gücüyle koştu ve sıçradı. Gnom'lar da gemiye yol verdiler ve Bulutların Efendisi denizin üzerine indi.</p>

  <p class="p57">"Çok fazla ağırlık var!" diye bağırdı Wingover. "Taşıyabileceğinden fazla!" Geminin içindeki Sighter, Cutwood ve Birdcall kapıları, pencere camlarını ve diğer gevşek nesneleri dışarı fırlatmaktaydılar. Gemi tekrar alçak bulutların olduğu seviyeye yükselmişti.</p>

  <p class="p57">"Gemiye h-hoşgeldiniz!" dedi Stutts içtenlikle.</p>

  <p class="p57">"Burada olmaktan mutluyum," dedi Sturm büyük bir huzurla. Yayılarak güvertenin üzerine yattı.</p>

  <p class="p57">"Aşağıda ne oldu?" diye sordu Wingover.</p>

  <p class="p57">"Uzun bir hikaye."</p>

  <p class="p57">"Bayan iyi mi? Bilincini kaybetmiş gözüküyor," dedi Sighter. Gnom, Kitiara'nın kollarından birini kaldırıp bıraktı.</p>

  <p class="p57">"O iyi olacak," dedi Sturm.</p>

  <p class="p57">Bulutların Efendisi bulutların üzerine ulaşmıştı. Aşağıdaysa kasırganın uğultusu bütün görkemiyle sürüyordu. Gnom'lar yelkenleri açtılar ve batan güneşi arkalarına aldılar.</p>

  <p class="p57">"Bir işaret ateşi yakmanız çok akıllıcaydı," dedi Wingover. "Ama ateş kontrolden çıktı, öyle değil mi? Demek istediğim, biz gelmeden bütün gemiyi yakabilirdiniz."</p>

  <p class="p57">Sturm'ün içinde kahkahalarla gülmek için büyük bir arzu uyanmıştı. Bunun yerine. "Olaylar bu şekilde gelişmedi," dedi ve esnemek için durakladı.</p>

  <p class="p57">"Gemide işe yarar bir şey buldunuz mu?" diye sordu Sighter, ama Sturm çoktan uykuya dalmıştı.</p>
</body>
</html>
