<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h3 class="p24"><span class="t17">- 15 -</span><span class="t18"><br /></span><span class="t18">Kral</span><span class="t18">ı</span><span class="t18">n Bahçesi</span></h3>

  <p class="p57"><span class="t19">S</span>turm burnunun tıkanmasıyla uyanmıştı. Bir gözünü araladığında Rainspot'un üzerinde durduğunu gördü, gnom kalın ve kısa işaret parmağıyla Sturm'ün diğer burun deliğini kapatmaya yöneliyordu.</p>

  <p class="p57">"Ne istiyorsun?" diye gürledi. Gnom parmağını geri çekti.</p>

  <p class="p57">"Gizli bir toplantı yapıyoruz," diye fısıldadı Rainspot. "Bayanı bulamıyorum, ama sizin toplantıya katılmanızı istiyoruz."</p>

  <p class="p57">Sturm doğruldu. Hâlâ geceydi ve Sturm, gnom'ların salonun&nbsp; aşağısından gelen fısıltılarını duyabiliyordu. Kitiara'nın yeri boştu, ama şövalye bu konuda çok fazla endişelenmedi. Sturm onun başının çaresine kolaylıkla bakabileceğini biliyordu.</p>

  <p class="p57">Bağcıklarını tozluklarına bağlayıp, Rainspot'la birlikte gitti odaya girdiklerinde gnom'lar hep birlikte geri çekildi.</p>

  <p class="p57">"Size onlar olduğunu söylemiştim," dedi keskin kulaklı Cutwood.</p>

  <p class="p57">"Ama ne zaman geleceklerini söylemedin," dedi Bellcrank.</p>

  <p class="p57">"Daha açık olmayı öğrenmelisin," dedi Roperig. Küçük pembe başların çoğu sallandı.</p>

  <p class="p57">Sturm alnını ovaladı. Uyandıktan hemen sonra bir gnom sohbetine katılmak için daha çok erkendi. "Bu ne hakkında?" diye sordu normal ses tonuyla.</p>

  <p class="p57">"Hiişt!" dedi yedi gnom aynı anda. Wingover kendi boylarına çömelmesi için Sturm'e işaret etti, o da Sighter'ın yanına eğildi.</p>

  <p class="p57">"Biz planlar üzerine tartışıyorduk, hmm, Kral Rapaldo'nun hurda metallerinden bazılarını aşırmak için," dedi Wingover. "Sizin fikirlerinizi de duymak istedik."</p>

  <p class="p57">Sturm gnom'lardan gelen bu taktik karşısında şaşırmıştı. "Benim fikrim şu, ev sahibinizden çalmayın," dedi kısa ve net bir şekilde.</p>

  <p class="p57">"Yanlış anlamayın, Efendi Brightblade," dedi Bellcrank hızla. "Biz kraldan çalmak istemiyoruz, sadece ona ödeyecek altın ya da gümüşümüz yok."</p>

  <p class="p57">"O halde başka bir yol bulmalıyız," dedi Sturm. "Sonuçta onun yardımına şiddetle ihtiyacımız var ve yardımsever bir potansiyeli soymak bize kötü bir şekilde geri döner."</p>

  <p class="p57">"Bize hiç metal vermeyeceğini farzedelim," dedi Wingover.</p>

  <p class="p57">"Şüpheci olmak için hiçbir nedenimiz yok."</p>

  <p class="p57">"Majesteleri bana çok kararsızmış gibi geldi," dedi Sighter.</p>

  <p class="p57">"O tam bir kaçık," dedi Fitter.</p>

  <p class="p57">"Onu yargılamak bize düşmez," dedi Sturm. "Eğer tanrılar Rapaldo'nun anlayışını uygun görüyorlarsa, bunun nedeni onun burada çok yalnız olmasıdır. Burada on ya da daha fazla yıldır size eşlik eden ağaç halkından başka kimseyle kalmadığınızı hayal edin. Rapaldo'ya acımalısınız." Sturm, gnom'ların üzgün yüzlerine baktı. "Neden Rapaldo'nun şükranını kazanacak bir yol aramıyorsunuz?"</p>

  <p class="p57">Gnom'lar utanarak yere baktılar. Bir sürelik sessizlikten sonra Wingover, "Belki de Majesteleri'ni neşelendirecek bir şey icat edebiliriz," dedi.</p>

  <p class="p57">Altı gnom'un başı gülümseyerek yukarı kalktı.</p>

  <p class="p57">"Mükemmel, mükemmel! Ne olabilir?" diye sordu Bellcrank.</p>

  <p class="p57">"Bir müzik aleti," dedi Roperig.</p>

  <p class="p57">"Nasıl çalınacağını bilmediğini düşün?" dedi Sighter.</p>

  <p class="p57">"Kendi kendine çalan bir şey yaparız," dedi Cutwood.</p>

  <p class="p57">"Ona bir Kişisel Isınma Aleti verebiliriz–"</p>

  <p class="p57">"Otomatik bir yıkanma aleti–"</p>

  <p class="p57">"–bir enstrüman!"</p>

  <p class="p57">Sturm ayağa kalktı ve yeni ağız dalaşına sırtını döndü. Bırak onlar karar versin, diye düşündü. Bu onları meşgul tutar. Kit'i bulmayı kararlaştırdı.</p>

  <p class="p57">Koridor boyunca dolandı. Gece olduğu için etraf loş ve karmaşıktı, birkaç defadan fazla çıkmaz yola sapmıştı. Burası bir labirent, dedi kendi kendine. Ana koridor olduğuna inandığı yere döndü ve tekrar dışarıya çıkacak bir yol aramaya başladı. Sağ tarafta birçok yer vardı, ama gnom'ların sesini duyamadı. Odalar tozlu ve boştu. Bu aynı salon değildi.</p>

  <p class="p57">En sonunda geçit sola döndü. Sturm siyah boşluğa girdiğinde yerin üzerindeki kuru dalların üzerinde sendeledi. Sert bir şekilde göğsünün üstüne düşerek başını ona çarptığı anda kayan bir şeye vurdu. Nesne duvardan sekerek tekrar Sturm'ün yanına geldi.</p>

  <p class="p57">Sturm kendini ellerinin üzerinde kaldırdı. Odanın sonundaki açıklıktan kısık yıldız ışığı içeri giriyordu. Sturm başını vurduğu nesneyi tutarak ona baktı. Bu beyaz bir insan kafatasıydı. Üzerine düştüğü '<span class="t20">sopalar</span>' ise kemikti.</p>

  <p class="p57">Açık geçide geri döndü ve kafatasını inceledi. Kafatası geniş ve iyi gelişmişti; kesinlikle bir erkeğe aitti. Kafatasının korkutucu özelliği alnındaki derin yarıktı. Adam şiddete maruz kalarak ölmüştü– mesela bir balta darbesi gibi.</p>

  <p class="p57">Sturm kafatasını dikkatle yeniden çıkmaz sokağa bıraktı. Refleks olarak kılıcının hâlâ kınında olup olmadığını kontrol etmişti. Soğuk kabzaya dokunuşu onu rahatlatmamıştı. Endişelenmişti. Kitiara neredeydi?</p>

  <p class="p57">Tam o anda geçidin içinden sessizce gelen Kitiara'ya çarptı. Kitiara'nın saçı başı birbirine karışmıştı, onun vahşi görüntüsü Sturm'e onun içki içiyor olduğunu düşündürdü. Ama hayır, Lunitari'de biraya rastlamak olanaksız bir şeydi.</p>

  <p class="p57">"Kit, iyi misin?"</p>

  <p class="p57">"Evet, iyiyim. Sanırım."</p>

  <p class="p57">Sturm onu desteklemek için elini beline koydu ve oturmaları için alçak bir duvarın yanına gitti.</p>

  <p class="p57">"Ne oldu?" diye sordu.</p>

  <p class="p57">"Yürümeye çıktım," dedi Kitiara. "Gördüğümüz vahşi bitkilerin Rapaldo'nun bahçesinden yok olması daha uzun sürüyor.</p>

  <p class="p57">Üzerleri pembe renkli büyük mantarlar vardı. Güzel kokuyorlar."</p>

  <p class="p57">"Seni etkilemişler," dedi Sturm, ışıkla Kitiara'nın omuzlarındaki ve ellerindeki pembe tozları farkederek. "Kendini nasıl hissediyorsun?"</p>

  <p class="p57">"Kendimi– güçlü hissediyorum. Çok güçlü." Kitiara, Sturm'ün boştaki elini yakaladı ve şövalyenin bileğini sıktı. Acı hissi Sturm'ün koluna yayılmıştı.</p>

  <p class="p57">"Dikkat et!" dedi Sturm, irkilerek. "Kolumu kıracaksın!"</p>

  <p class="p57">Kitiara'nın tutuşu gevşemedi. Sturm parmak uçlarına kanının toplandığını hissetti. Kitiara'yla mücadele etmek şu an için güvenli değildi. Farkında olmadan Sturm'ün kolunu kırabilirdi.</p>

  <p class="p57">"Kit," dedi acının elverdiği anda, "canımı acıtıyorsun. Hadi gidelim."</p>

  <p class="p57">Kitiara'nın eli açıldı ve Sturm'ün kolu bir külçe gibi düştü. İncinmiş kolunu canlandırmak için masaj yapması gerekti.</p>

  <p class="p57">"O tozları içine çekmiş olmalısın," dedi Sturm. "Neden gidip yatmıyorsun? Yolu hatırlıyor musun?"</p>

  <p class="p57">"Hatırlıyorum," dedi Kitiara hayal meyal. "Ben hiç kaybolmadım." Tıpkı bir uyur gezer gibi yürümeye başladı, ancak tam isabetli dönüşler yapıp bütün yanlış geçitlerden kaçındı. Sturm başını salladı, bunun gibi kontrol edilemeyen güçler ölümcüldü.</p>

  <p class="p57">Kitiara'ya neler oluyordu– hepsine neler oluyordu?</p>

  <p class="p57">Sonra meraklanarak o mantarları güvenli bir mesafeden görmeye karar verdi. Dış duvara ulaşana kadar Kitiara'nın izlediği yolu takip etti. Tertiple düzenlenmiş bahçe yatakları boştu. Mantarlardan eser yoktu. Alçak duvarın üzerinden geçti ve elini her zaman etrafta olan kırmızı toza daldırdı. Yoksa Kitiara gerçekten uykusunda mı yürüyordu? Ya da mantarlar Kitiara'nın onları gördüğü anla Sturm'ün oraya varışı arasında ortadan yok mu olmuşlardı? Yıldızlar ve batmak üzere olan gümüş ay hiçbir ipucu vermiyordu.</p>

  <p class="p57">Sturm sarayın güney galerisi boyunca hareket eden mat bir ışık gördü. Işığı incelemek için bahçenin içinden geçti. Bu, elinde cılız bir yağ lambası taşıyan Majesteleri'ydi.</p>

  <p class="p57">"Oh," dedi Rapaldo, "seni hatırlıyorum."</p>

  <p class="p57">"İyi akşamlar, Majesteleri," dedi Sturm cana yakın bir üslupla, "ışığınızı gördüm."</p>

  <p class="p57">"Öyle mi? Güçsüz bir şey, zira yaptığım yağ en iyi kalitede değil– heh, heh."</p>

  <p class="p57">"Majesteleri, acaba size bir soru sorabilir miyim?"</p>

  <p class="p57">"Ne sorusu?"</p>

  <p class="p57">Sturm yerinde duramıyordu. Bu gnom'larla konuşmaya çalışmak kadar kötüydü. "Efendim, arkadaşlarım uçan gemimizi bulduğumuzda onu onarmak için sizden bir miktar hurda metal alıp alamayacağımızı merak ediyorlardı."</p>

  <p class="p57">"Onu hiçbir zaman Micone'lerden geri alamayacaksınız," dedi Rapaldo.</p>

  <p class="p57">"Denemeliyiz, Efendim. Acaba sizden biraz metal alabilir miyiz?"</p>

  <p class="p57">"Ne tür metal ve ne kadar?" diye sordu kral sertçe.</p>

  <p class="p57">"On beş kilo demir."</p>

  <p class="p57">"On beş kilo! Ta-ra! Bu bir kralın fidyesi ve bilmeliyim. Kral benim!"</p>

  <p class="p57">"Elbette, demir o kadar değerli değil–"</p>

  <p class="p57">Rapaldo arkasını döndü, titreyen lamba kralın arkasında garip gölgeler oluşturuyordu. "Demir en değerli şeydir! Beni kırmızı ayın efendisi yapan şey, taşıdığım bu demir balta beni kırmızı ayın efendisi yapan şeydir, görmüyor musunuz Bay Şövalye, burada hiçbir metal yok! Vatandaşlarımın neden cam kılıçlar taşıdıklarını sanıyorsunuz? Her demir parçası benim yönetimimin bir desteği ve ben onlardan hiçbirini bölmeyeceğim."</p>

  <p class="p57">Sturm, Rapaldo'nun titreyen ellerinin sakinleşmesini bekledi. Yavaşça, "Efendim, belki siz de bizimle birlikte gnom'ların uçan gemisiyle gelmek istersiniz."</p>

  <p class="p57">"Ne? Krallığımı bırakmak mı?"</p>

  <p class="p57">"Eğer isterseniz."</p>

  <p class="p57">Rapaldo'nun gözleri kısıldı. "Vatandaşlarım buna asla izin vermez. Kasabaya çıkmama bile izin vermiyorlar. Denedim. Denedim. Ben onlarla tanrılar arasındaki bağlantıyım, beni çok kıskanıyorlar. Gitmeme izin vermezler."</p>

  <p class="p57">"Sizi gece gitmenizden alıkoyacak olan şey nedir. Lunitari'liler oldukları yere kök saldıklarında?"</p>

  <p class="p57">"Heh, heh, heh! Beni gün ışığıyla yakalarlar! Hiç merak etmeyin, istediklerinde çok hızlı hareket ederler! Ve hiçbir zaman gidecek başka yer yok. Geminiz karıncaların elinde ve asla onu almanıza izin vermeyecekler. Şimdi gemiye <span class="t20">Ses</span> sahip."</p>

  <p class="p57">Sturm ciddiyetle, "Ses'den gemimizi geri vermesini isteyeceğiz," dedi.</p>

  <p class="p57">"Ses! Ta-ra-ra! Neden Göklerin Yüce Efendileri'nden sizi tıpkı kuşlar gibi şakıyarak sırtlarında evlerinize dek taşımasını istemiyorsunuz? Ses kötü, Bay Knightblade, ondan sakının!"</p>

  <p class="p57">Sturm kendini tıpkı güçlü bir akıntıya karşı yüzüyormuş gibi hissetmişti. Rapaldo'nun zihni Sturm'ün belirlediği nedenleri takip edemiyordu, ama Rapaldo'nun söylediği bazı noktalarda gerçeklik payı vardı. '<span class="t20">Ses</span>', eğer varsa, bilinmeyen büyük bir nicelikti. Eğer onların isteklerini reddederse, yurtlarına dönmek için olan bütün umutları suya düşerdi.</p>

  <p class="p57">Sturm, Rapaldo'yu ikna etmek için son bir adım attı.</p>

  <p class="p57">"Majesteleri, eğer arkadaşlarım ve ben uçan gemimizi geri vermesi konusunda Ses'i ikna edersek, o zaman bize on beş kilo demir sağlar mısınız? Bunun karşıhğında, eğer isterseniz biz de sizi Krynn'e, adanıza taşırız."</p>

  <p class="p57">"Enstar'a mı?" dedi Rapaldo, hızla gözünü kırparak. Gözlerini yaşlar kapladı. "Eve mi?"</p>

  <p class="p57">"Evinizin eşiğine kadar," diye söz verdi Sturm.</p>

  <p class="p57">Rapaldo lambayı yere koydu. Eli kalçasının üzerine kaydı, ve sonra baltasıyla geri geldi. Sturm paniklemişti.</p>

  <p class="p57">"Gel!" dedi Rapaldo. "Sana obeliski göstereceğim."</p>

  <p class="p57">Kral lambayı yerde bırakarak yürümeye başlamıştı. Sturm lambaya baktığında titremişti, ancak Lunitari'nin deli kralını takip etti. Rapaldo'nun sıska, paçavralarla sarılmış ayakları Sturm'ün önünden yürürken boğuk sesler çıkartıyordu.</p>

  <p class="p57">"Bu taraftan, Bay Brightsturm! Bir haritam, bir çizelgem, bir krokim var, heh, heh."</p>

  <p class="p57">Sturm onu yarım düzine dönemeci geçerek takip etmişti. Ne zaman bocalayıp kendini kararsız hissetse Rapaldo onu tetikledi.</p>

  <p class="p57">"Obelisk gizli bir vadide, onu bulmak çok zor! Onun yerini belirlemek için bir haritan olması lazım!" Sonra Rapaldo'nun adımları aniden durdu, tıpkı çılgın kıkırdamaları gibi hem de.</p>

  <p class="p57">"Majesteleri?" diye seslendi Sturm kısık sesle. Cevap yoktu. Sturm dikkatlice kılıcını çıkarttı, kılıcın kör edici metalinin parmaklarının arasından kaymasına izin verdi. "Kral Rapaldo?" Önündeki geçit gölgeli ve sessizdi. Sturm karanlığın içine daldı, ayağını çelmelerden uzak tutmak için yerde sürüklüyordu.</p>

  <p class="p57">Rapaldo duvardaki bir girintinin içinden sıçradı ve baltasını Sturm'ün başına indirdi. Sturm'ün miğferi onu Darnino'nun yazgısını paylaşmaktan korumuştu, ama bu vuruş onu kendinden geçirip yere düşmesine neden olmuştu.</p>

  <p class="p57">"Evet, evet," dedi Rapaldo, hızla nefes alarak. "Haşin bir vuruş, eminim ve Lunitari'nin yeni kralına layık değil, ha? Ağaç yaratıklar tek krallarının uçup gitmesine asla izin vermeyeceklerdir, uçmak! Bu yüzden ben uçan gemiyi ve bayanı alacağım, ben– ağaçların da yeni bir kralı olacak. Sen! Ha, ha!"</p>

  <p class="p57">Rapaldo kıkırdayarak Sturm'ün başlığını çıkarttı. Demir başlık baltanın vuruşuyla çok az içe çökmüştü. Rapaldo miğferi taktı. Onun için çok büyük olduğundan gözlerinin üzerine düşmüştü. Kırmızı ayın hükümdarı kurbanının yanında ayakta durdu, miğferi elleriyle başının üzerinde çevirerek hiç durmadan kahkahalarla güldü.</p>
</body>
</html>
