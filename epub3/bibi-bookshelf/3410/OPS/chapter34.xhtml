<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Hacı Komünist</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter34">
		<section>
			<h1><st c="0">34 / PERİODO ESPECİAL</st><span><st c="22">Otel / İç-Akşamüstü</st></span></h1>
			<p><st c="42">Noel akşamüstüsü. </st><st c="61">Noel’in başka ülkelerdeki gibi tantanalı bir kutlanışı, asal bir önemi yok burada. </st><st c="144">Lokantanın cam kapısına beyaz fıs boyayla, gelişigüzel biçimde </st><strong><st c="207">“Bienvenudo 2004”</st></strong><st c="224"> yazılmış, yeni yıla Hoşgeldin, deniliyor. </st><st c="267">Ayrıca ışıklı çam, Noel baba, çan, haç gibi takıntılar yok. </st><st c="327">Kimse kiliseye gidip mum yakma telâşında değil. </st><st c="375">Sadece tatil. </st><st c="389">Kimse kimseye:</st></p>
			<p><st c="403">— Neşeli Noeller!</st></p>
			<p><st c="421">demiyor. </st><st c="431">Sabahtan beri, hangi kübalıyı bu biçimde kutladıysak, çok garipsedi.</st></p>
			<p><st c="499">— Sizde Noel var mı?</st></p>
			<p><st c="520">diye sordular şaşkınlıkla. </st><st c="548">Olmadığını belirtince:</st></p>
			<p><st c="570">— İyi tatiller!</st></p>
			<p><st c="586">dediler.</st></p>
			<p><st c="595">Lobide bir masada Güvercin ve yenge senyorita oturuyor. </st><st c="652">İnyo resepsiyonla bar arasında telâşla gidip geliyor, </st><strong><st c="706">La Paloma</st></strong><st c="715">’ların masasına oturuyor, saatine bakıyor, odasına çıkıyor, geri geliyor, resepsiyonun önünde dikiliyor. </st><st c="821">Okyanus tarafındaki son masada oturuyorum, bir Noel şarabı açtırmış olarak Havana’da gün batışına karşı. </st><st c="926">Bar görevlisi Helena televizyondaki filmi izliyor. </st><st c="977">Lobi bomboş. </st><st c="990">Kübalı teknisyenler bu akşamdan başlayan tatilleri dolayısıyla işin erken kesilmesini istediler, vakitlice denildi paydos, yarın tatil. </st><st c="1126">Ekip küçük hücreler halinde Havana’ya dağıldı. </st><st c="1173">Sadece İlkay hanım odasında, tesbit edilemeyen hastalığının nekahat dönemini geçiriyor. </st><st c="1261">Az önce ziyaret ettim, başında doktor var.</st></p>
			<p><st c="1303">— Nesi var?</st></p>
			<p><st c="1315">diye sordum ispanyolca.</st></p>
			<p><st c="1339">— Hiçbir şeyi yok!</st></p>
			<p><st c="1358">dedi doktor amigo.</st></p>
			<p><st c="1377">— Bakın doktor bir şeyi yok, diyor.</st></p>
			<p><st c="1413">dediğimde;</st></p>
			<p><st c="1424">— Bir şey yok olur mu? </st><st c="1448">Ölüyorum ayol!</st></p>
			<p><st c="1462">diye şarladı İlkay hanım.</st></p>
			<p><st c="1488">Batamadan kül rengi bulutların arkasında kayboluyor güneş. </st><st c="1548">Akşam çöküyor, deli dalgalar birbiriyle yarışıyor kıyıya ulaşmak için. </st><st c="1619">Kimisi arkadan hızla gelip önündeki dalgayla sarmaş dolaş olarak, kabararak, köpürerek vuruyor sahile. </st><st c="1722">Güvercin kızın elini sıkı sıkı tutmuş, pek bir şey konuştukları yok, bizimki arasıra yanağına bir öpücük konduruyor senyoritasının. </st><st c="1854">Uzun uzun ve gülümseyerek bakıyorlar birbirlerine. </st><st c="1905">İki güvercinin gaga sürtüşmesi gibi, burnunu kızın burnuna sürtüyor bizimki. </st><st c="1982">İnyonunki senyorita giriyor otel kapısından, el sıkışıp öpüşüyorlar. </st><st c="2051">Konuşma yerine sırıtma var. </st><st c="2079">İnyo onu kolundan tutup </st><strong><st c="2103">La Paloma</st></strong><st c="2112"> çiftinin bulunduğu masaya götürüyor. </st><st c="2150">Tanıştırıyor, oturuyorlar. </st><st c="2177">Kübalı kızlar kendi aralarında ispanyolca konuşurlarken, Güvercinle İnyo renkli türkçe şakalaşıyorlar. </st><st c="2280">Uzun sessizlikler oluyor masada. </st><st c="2313">Suskunlukları bakışıp gülüşmeler izliyor. </st><st c="2355">İnyo ingilizceyi zorlarken, hiç ingilizce bilmeyen İnyonunki sırıtıyor.</st></p>
			<p><st c="2426">Aslında kızların bu otele girmesi yasak. </st><st c="2468">Noel tatili münasebetiyle bir sakinlik, özgün bir laçkalık var zaten otelde, bu durum Güvercin’e duyulan sempatiyle beslenerek hoşgörüye dönüşmüş. </st><st c="2615">Kübalı iki kız girmeleri yasak otelin lobisinde içki içiyorlar bizimkilerle. </st><st c="2692">Hayatımın kadını patroniçe Deborrah’ın da otelde olmaması bu hoşgörüye yardımcı olmuş olmalı. </st><st c="2786">Resepsiyonda aşkım Marilin var, o da birazdan gidecek, başka birine devredecekmiş nöbeti. </st><st c="2876">Bir akşam benimle yemeğe çıkacağına söz vermişti, bu akşamı önerdim, gene yan çizdi, ama gitmeden yanıma uğrayıp biraz sohbet edebileceğini söyledi. </st><st c="3025">Belki de hayır demeyi, saygısızlık olarak kabul ediyorlar. </st><st c="3084">Olumlu kikirdemelerle geçiştiriyorlar işi. </st><st c="3127">Bir süre sonra olay olumlu gelişmediğinde anlıyorsunuz gerçek yanıtın hayır olduğunu. </st><st c="3213">Kimi toplumlarda var böyle bir gelenek. </st><st c="3253">Japonlarda var örneğin hayır yerine, saygıdan evet kullanımı. </st><st c="3315">Belki de ada halkına ataları kızılderililerden miras bir görenek... </st><st c="3383">Korkarım Marilin bana, benim ona olduğum kadar âşık değil.</st></p>
			<p><st c="3441">Güvercin ve İnyo ellerindeki sözlükleri deli gibi dolanarak kimi kelimeler bulup gösteriyorlar kızlara, kızlar gülüyor, bizimkiler de gülüyorlar. </st><st c="3588">Sonunda bir biçimde anlaşıp birlikte kalkıyorlar, çıkıp gidiyorlar Havana’nın Noel gecesine doğru.</st></p>
			<p><st c="3686">Marilin üniformasını çıkarmış, beyaz önden düğmeli bir bluz, krem rengi bir eteklik giymiş gelip oturuyor karşıma. </st><st c="3802">Bir şey içmek istemiyor. </st><st c="3827">Masama oturmaktan da tedirgin, ona pis bakan bardaki Helena’yı kesiyor. </st><st c="3899">Sanırım otel çalışanlarının müşteriyle lobide bir masada oturması da yasak, bu yüzden tedirgin biraz, yarım kıç oturuyor koltukta. </st><st c="4030">O da bir yasak deliyor bu akşam. </st><st c="4063">Boynundaki gümüş zincirin ucunda bir haç var.</st></p>
			<p><st c="4108">— Dindar mısın sen?</st></p>
			<p><st c="4128">diye soruyorum.</st></p>
			<p><st c="4144">— Hayır, anneannemden kalma bir haç bu, bana uğur getirdiğine inanıyorum.</st></p>
			<p><st c="4218">diye yanıtlıyor gülerek. </st><st c="4244">Annesi ve erkek kardeşi Miami’ye kaçmış, babası, kız kardeşi ve anneannesiyle o burada kalmış.</st></p>
			<p><st c="4338">— Sen de gitmek ister miydin Miami’ye?</st></p>
			<p><st c="4377">deyince, bir an duralayıp;</st></p>
			<p><st c="4404">— Bilmiyorum.</st></p>
			<p><st c="4418">diyor. </st><st c="4426">İktisat okumuş, sonra fransızca okumuş. </st><st c="4466">Otelden önce çalıştığı işlerde çok az para alıyormuş, burada bahşişler de olduğu için eline daha çok para geçiyormuş.</st></p>
			<p><st c="4583">Küba’da çok güzel ve iyi döşenmiş evler, köşkler gördüğümü, oralarda kimlerin yaşadığını soruyorum. </st><st c="4684">Devrim sırasında kimi varlıklılar Fidel’i desteklemişler ve kaçmamışlar. </st><st c="4757">Fidel’e işimize ve varlığımıza dokunmazsan burada kalırız, yoksa alır paramızı gideriz demişler devrimden sonra. </st><st c="4870">Fidel onların varlıklarına dokunmamış, işlerini sürdürüyor ve devlete yüklü vergi ödüyorlarmış. </st><st c="4966">Ayrıca Küba’ya mal getiren yabancı firmaların temsilcileri de çok güzel villalarda, köşklerde yaşıyorlarmış.</st></p>
			<p><st c="5074">Fidel’den sonrasını soruyorum.</st></p>
			<p><st c="5105">— N’olacağını çok iyi kestiremiyorum, ama düzenin değişmeyeceğini biliyorum.</st></p>
			<p><st c="5182">Fidel’in arkasında, devrimi savunacak güçlü bir takım olduğunu söylüyor. </st><st c="5256">Ayrıca kübalının Amerika’ya kafa tutan bağımsızlıktan gurur duyduğunu, bu konumdan kolay kolay vazgeçmeyeceğini, çözümü amerikanlaşmakta aramayacağını dile getiriyor. </st><st c="5423">Taksi şoförlerinin faturasız para aldıklarını, sokakta bir sürü adamın kaçak puro sattığını, pazarda kimi tiplerin bir dolar dilendiğini anlatıyorum.</st></p>
			<p><st c="5572">— Turizmden sonra oldu. </st><st c="5597">Bunları sadece turistlere yapabilirler. </st><st c="5637">Turizme açılmadan önce böyle şeyler yoktu. </st><st c="5680">Ama Küba, ülkemize önemli para getiren turizmden geri dönemez.</st></p>
			<p><st c="5742">diyor. </st><st c="5750">Şu an içinde bulundukları genel sıkıntıyı da:</st></p>
			<p><st c="5795">— Periodo especial!</st></p>
			<p><st c="5815">diye özetliyor Marilin. </st><st c="5840">Özel bir dönem!</st></p>
			<p><st c="5855">— Ne zamandan beri sürüyor bu özel dönem?</st></p>
			<p><st c="5897">— Babamın dediğine göre, devrimden beri. </st><st c="5939">Kırkbeş yıldır yani.</st></p>
		</section>
	<div id="charCountTotal" value="5959"></div></body>
</html>
