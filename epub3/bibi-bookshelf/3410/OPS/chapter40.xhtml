<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Hacı Komünist</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter40">
		<section>
			<h1><st c="0">40 / KÜBA’DA ZEMZEM YOK</st><span><st c="24">Beyoğlu Pub / İç-Akşam</st></span></h1>			
			<p><st c="47">Beyoğlu Pub’a gelip oturuyorum alıştığım masaya. </st><st c="97">Daha ben şarabı yudumlayamadan Gömlekçi Ferit giriyor kapıdan, üstünde şık bir gömlek:</st></p>
			<p><st c="183">— Ooo, merhaba Ferhancığım. </st><st c="212">Hoşgeldin. </st><st c="223">Güzel miydi Küba?</st></p>
			<p><st c="240">— Güzeldi.</st></p>
			<p><st c="251">diye gülümsüyorum.</st></p>
			<p><st c="270">— Kızlar çok güzelmiş, değil mi?</st></p>
			<p><st c="303">diye gülerek, barın köşesindeki konuşlanma yerine tünüyor.</st></p>
			<p><st c="362">— Küba’da herkes güzel Ferit!</st></p>
			<p><st c="392">diyorum. </st><st c="402">O derhal futbol konusuna geçiyor ve bana:</st></p>
			<p><st c="443">— Eeee, n’olucak bu Galatasaray’ın hali?</st></p>
			<p><st c="484">diyerek gevrek ve kocaman ve sarı ve lâcivert bir kahkaha atıyor. </st><st c="551">Belli ki Galatasaray futbol takımı bu hafta yenilmiş.</st></p>
			<p><st c="604">Ben senin gibi futbol manyak değilim ki Ferit’ciğim. </st><st c="658">Galatasaray Lisesi’nde okudum, sarıkırmızılığım ondan ibaret. </st><st c="720">Galatasaray futbol takımının mahfolması beni hiç ilgilendirmiyor, Galatasaray Lisesi mahfolursa dertlenirim. </st><st c="829">Futbola gıcık oluyorum, bu ayaktopu koşuşturmasının bütün bir hafta ülkenin gündemini teşkil etmesine sinirleniyorum. </st><st c="947">Cumhuriyet gazetesi de futbol eki vermeye ve birinci sayfadan maç sonuçları sunmaya başlayınca, o gazeteyi okumayı bıraktım. </st><st c="1072">Açıyorum sabah sabah, birinci sayfada sanki dünyanın çok önemli bir haberiymiş gibi başlık: “Fener yenildi!” ... </st><st c="1185">Bana ne ulan?</st></p>
			<p><st c="1198">— Fener ne zaman yenilmiş ki?</st></p>
			<p><st c="1228">diye diklendi Ferit.</st></p>
			<p><st c="1249">— Mesela diyorum Feritciğim... </st><st c="1281">Fener yenilmiş, Galatasaray yenilmiş, bana ne? </st><st c="1328">Onu demek istiyorum.</st></p>
			<p><st c="1348">— Galatasaray yenildi, Fener yenilmedi ki!</st></p>
			<p><st c="1391">diye benimle muhabbeti kesip barın yanındaki masada oturan terlikçi Nafi’ye dönerek, mağaza vitrininin önemi, vitrin yapmanın bir sanat olduğu ve Vakko’da vitrin dekoratörü olarak çalıştığı günlerin anılarını kapsayan, daha önce dinlediğimiz şeyleri anlatmaya koyuluyor. </st><st c="1663">Nafi bir süre dinledikten sonra, sesi gayet yüksek perdeden:</st></p>
			<p><st c="1723">— Biliyorum Ferit!</st></p>
			<p><st c="1742">dedi. </st><st c="1749">Nafi’nin kısık volümü yok ve davudî bir sesi var. </st><st c="1799">Bir şey anlattığı zaman bütün lokanta sanki onun masasında oturuyormuş gibi, net olarak onu dinliyor. </st><st c="1901">Sanki yaka mikrofonu var Nafi’nin. </st><st c="1936">Ferit yeni bir konuya giremeden, Nafi elindeki bir tek topuklu kadın terliğini masaya vurarak:</st></p>
			<p><st c="2030">— Bu İtalyan olamaz ağbicim. </st><st c="2060">Çin işi bu! </st><st c="2072">Çinliler artık her boku yapıyor!</st></p>
			<p><st c="2104">diye yayına geçerek, masasındaki adama Çinlilerin taklit yöntemiyle, İtalyan terlik piyasasını nasıl allak bullak ettiğini anlatmaya koyuluyor.</st></p>
			<p><st c="2248">— Nafi bey, yaka mikrofonunuzu kapatır mısınız?</st></p>
			<p><st c="2296">diye bir yerinde kesiyorum hikâyesini. </st><st c="2336">Çok kibar bir adam olan, saçları erken kırlaşmış Nafi, gülümseyerek bana dönüyor:</st></p>
			<p><st c="2417">— Özür dilerim, benim sesim böyle! </st><st c="2453">Kısma düğmesi yok!</st></p>
			<p><st c="2471">diyerek kapatıyor, terlik konusunu. </st><st c="2508">Ferit’i ve Nafi’yi yıllardır tanıyorum, eski Beyoğlu’nun değişik barlarından. </st><st c="2586">Bar âdabı bilen, bar şakalaşması seven arkadaşlar. </st><st c="2637">Nafi yeni bir duble rakı söylerken Ferit Papyonsevmez Garson’la, bir önceki gecenin hesabı geleneksel tartışmasına geçiyor:</st></p>
			<p><st c="2760">— Benim dün geceden hesabım falan yok. </st><st c="2800">Hesabımı ödedim ben.</st></p>
			<p><st c="2820">— Ödemediniz Ferit bey!</st></p>
			<p><st c="2844">biçiminde kapışıyorlar.</st></p>
			<p><st c="2868">Setten geliyorum. </st><st c="2887">Yeni yıl başladı. </st><st c="2905">Filmin Türkiye sahnelerinin çekimi üç gündür sürüyor. </st><st c="2959">Kübalı oyuncu Hilario Peña’dan elektronik posta geldi, iyi yıllar diliyor. </st><st c="3034">Hiç elektronik postamatik değilimdir, ama ona yanıt yazdım. </st><st c="3094">Setteki en büyük mavra, uçak yolculuğu boyunca İlkay hanımla;</st></p>
			<p><st c="3155">— Sizin tablolar yüklenmedi galiba!</st></p>
			<p><st c="3191">diye dalga geçen Rasim’in satın aldığı bütün tabloların Havana’da Jose Marti havalimanında unutulmuş olmasıydı. </st><st c="3304">Bu sabah gelmiş resimleri, gayet neşeliydi.</st></p>
			<p><st c="3347">— Küba’da hiçbir şey kaybolmaz ağbicim.</st></p>
			<p><st c="3387">diye geriniyordu.</st></p>
			<p><st c="3405">İnyo, ingilizce bir dijital sözlük almış. </st><st c="3448">Sözün türkçesini yazıp ingilizcesini buluyor, çok mutlu. </st><st c="3505">Mehmet Güvercin yengenin iki ay içinde geleceğini söylüyor, düğün günü almış, evlenmiş kadar olmuş, ağzı kulaklarında.</st></p>
			<p><st c="3623">— Sen de evlenseydin İnyo!</st></p>
			<p><st c="3650">dedim. </st><st c="3658">Bozuldu.</st></p>
			<p><st c="3666">— Lütfen bana İnyo deme ağbi.</st></p>
			<p><st c="3696">— Peki İnyo!</st></p>
			<p><st c="3709">dedim. </st><st c="3717">Artık hiç İnyo demeyeceğim, İnyo’ya.</st></p>
			<p><st c="3753">Şaraptan bir fırt alıyorum, bir küba purosu yakıyorum. </st><st c="3809">Ferit ve Papyonsevmez arasındaki tartışma alevlenmiş durumda.</st></p>
			<p><st c="3870">— Bu kadar içki içmiş olsam ben o merdiveni inemem be!</st></p>
			<p><st c="3925">— Zor indiniz zaten Ferit bey.</st></p>
			<p><st c="3956">— Hayır efendim, zor inme diye bir şey yok! </st><st c="4001">Kilomdan ötürü ben her merdiveni yavaş yavaş inerim... </st><st c="4056">Ne kadar içersem içeyim efendi gibi inerim ben merdiveni... </st><st c="4116">Sonra Ferit zurna olmuş, merdiveni inememiş diye laf çıkaracaklar. </st><st c="4183">Terbiyesizliğin alemi yok, getir adisyonu ve yolluk rakı istiyorum! </st><st c="4251">Duble!</st></p>
			<p><st c="4257">Yanımdaki masaya iri yarı, orta yaşlı, sarışın, takım elbiseli, boyunbağlı bir adam gelip oturuyor.</st></p>
			<p><st c="4357">— Bir bardak şarap!</st></p>
			<p><st c="4377">diyor. </st><st c="4385">Şarap bardakla içilmez ki! </st><st c="4412">Ayran mı bu? </st><st c="4425">Kadeh denen bir şey var. </st><st c="4450">Garsonun yerinde olsam kalın su bardağında getiririm şarabı. </st><st c="4511">Rengini de belirtmedi. </st><st c="4534">Kırmızı mı, beyaz mı? </st><st c="4556">Ben garson olucam, dayarım rozeyi. </st><st c="4591">Garson ben olmadığı için efendi gibi getirip koyuyor önüne bir kadeh beyaz şarabı.</st></p>
			<p><st c="4673">Adisyon konusunu çözümlemiş, yolluk duble rakısına kavuşmuş Ferit;</st></p>
			<p><st c="4740">— Bu rakı böyle gitmez ki, biraz mevya falan verin kardeşim! </st><st c="4802">Küba’da mıyız, n’oluyoruz?</st></p>
			<p><st c="4828">diye bana laf atıp, bir kahkaha patlattıktan sonra;</st></p>
			<p><st c="4880">— Küba’da meyva çok bol, muzlar, yerlere sarkıyor Ferit ve muzlar herkesin!</st></p>
			<p><st c="4956">yanıtına, gelişine vurduğunu düşünerek;</st></p>
			<p><st c="4996">— Kızlar da, değil mi?</st></p>
			<p><st c="5019">deyip uzun ve gevrek ve üç sıfır galip bir kahkahaya geçiyorken, onun kübik eleştirilerine birdenbire Bardakşarap bey de katılıyor, hem de Ferit gibi dalga geçerek, bir bar şakalaşması biçiminde değil, sıkı bir antikomünist olarak. </st><st c="5252">Kendisinin Romanya’da yaşayan tatar asıllı bir türk olduğu özümseniyor. </st><st c="5324">Komünizm döneminde büyük acılar çektiğini öfkeyle türkçe kompozisyonluyor.</st></p>
			<p><st c="5398">— Nedir yani çektiğiniz acılar Bardakşarap bey? </st><st c="5447">Romanya’da toprak reformunda babasının topraklarına el koyulması dile getirebildiği biricik büyük acı! </st><st c="5550">Ona Fidel’in toprak reformunda en çok zarara uğrayanlardan birinin babası bay Castro olduğunu anlatıyorum. </st><st c="5657">Bu bir toprak paylaşımı. </st><st c="5682">Yani ki Fidel’in babasının olması gerektiğinden fazla toprağı varmış, kimilerinin hiç yokken. </st><st c="5776">Tıpkı Bardakşarap beyin babası gibi.</st></p>
			<p><st c="5812">— Siz mesela Bardakşarap bey, Romanya’da devrimi yapan olsaydınız, ilişmeyecek miydiniz babanızın topraklarına?</st></p>
			<p><st c="5924">Romanya’da yaşadığı talihsiz Çavuşesku zamanının düşmanı olarak komünizme verip veriştiriyor Bardakşarap bey. </st><st c="6035">O dönemin eleştirisi ideolojinin eleştirisi olamaz. </st><st c="6087">Biz marksizmden söz ediyoruz, o Çavuşesku’dan.</st></p>
			<p><st c="6133">— O Fidel’in heykellerini çok yakında devirecekler. </st><st c="6186">Onu sakalından tutup sokaklarda sürüyecekler. </st><st c="6232">Çok yakındır!</st></p>
			<p><st c="6245">diyor boyun damarları şişerek.</st></p>
			<p><st c="6276">— Küba’da Fidel heykeli yok Bardakşarap bey! </st><st c="6322">Ona Küba’dan başka örnekler veriyorum, neredeyse dinlemiyor. </st><st c="6383">Ben ona devrimci bir liderden, Amerika’nın burnunun dibinde, emperyalizmin ablukası içinde komünist düzeni savunmaya uğraşan doğru dürüst bir adamdan söz ediyorum, o bana sürekli Çavuşesku isimli mafya liderinden şikâyetlerini dile getiriyor. </st><st c="6626">Hiç Küba’ya gitmemiş hayatında. </st><st c="6658">Tavsiye ediyorum. </st><st c="6676">O da bana orada bir ay değil, bir yıl yaşadıktan sonra değerlendirme yapmamı öneriyor. </st><st c="6763">Ona kadeh kaldırıp, dikleyip şarabı kapatıyorum Bardakşarap bey konusunu. </st><st c="6837">O da hesabını ödeyip gidiyor. </st><st c="6867">Şarabımı yenileyen Papyonsevmez merakla soruyor:</st></p>
			<p><st c="6915">— Nasıldı Küba?</st></p>
			<p><st c="6931">— Güzeldi. </st><st c="6943">Çok güzeldi.</st></p>
			<p><st c="6955">— Hacı komünist oldunuz mu bari?</st></p>
			<p><st c="6988">— Oldum elhamdülillah! </st><st c="7012">Al sana getirdim bu şişeyi!</st></p>
			<p><st c="7039">diyerek, Küba’dan getirdiğim Havana Club rom şişesini çıkarıp çantamdan, uzatıyorum.</st></p>
			<p><st c="7124">— Ne bu ağbi?</st></p>
			<p><st c="7138">— Rom. </st><st c="7146">Zemzem yok Küba’da, rom var. </st><st c="7175">Herkes bunu içiyor. </st><st c="7195">Bir hacı olarak sana ordan rom getirdim canım kardeşim. </st><st c="7251">Bununla abdest alınmayacak, oraya buraya sürülmeyecek, direk içiyorsun, direk cennete gidiyorsun, cennette kimlere kimlere rastlıyorsun; Marks, Lenin, Troçki, Marylin Monroe, Comandante Che Guevara!</st></p>
			<p><st c="7449">— Sağol ağbi, o zaman ölürken içerim ben bunu.</st></p>
			<p><st c="7496">diyerek alıyor elimden şişeyi ve sorularını sürdürüyor:</st></p>
			<p><st c="7552">— Küba’da halk çok garibanmış, diyorlar...</st></p>
			<p><st c="7595">— Küba’nın en sadık garibanı Fidel Castro! </st><st c="7639">Maaşı 30 dolar, bi hortumlama durumu yok, bi yeşil üniforması var, bi tane lastik pabucu. </st><st c="7729">Onun dışında herkes dümenini bulmuş, herkesin durumu çok iyi. </st><st c="7791">Ayrıca Küba’nın IMF’ye bir dolar borcu yok!</st></p>
			<p><st c="7834">Garson dalgınca uzaklaşıyor masamdan. </st><st c="7873">Cep telefonum çalıyor. </st><st c="7896">Arayan TKP’den genç bir arkadaş. </st><st c="7929">Küba’da artık yıkıldı yıkılacak bir üniversitenin onarımı için kampanya açmışlar. </st><st c="8011">Yardım istiyor.</st></p>
			<p><st c="8026">— Nasıl bir yardım kardeş?</st></p>
			<p><st c="8053">— Parasal olabilir...</st></p>
			<p><st c="8075">— Hangi parasal, biz aylardır gazete ilanlarımızı ödeyemiyoruz canım kardeşim...</st></p>
			<p><st c="8156">diyecektim, demedim, özetle:</st></p>
			<p><st c="8185">— Parasal olamaz...</st></p>
			<p><st c="8205">dedim.</st></p>
			<p><st c="8212">— Evet... </st><st c="8223">O okula yardım olabilir... </st><st c="8250">Tanıdığınız insanlar olabilir, örneğin o okulun sıralarını yaptırırlar...</st></p>
			<p><st c="8323">dedi, çekingen bir sesle.</st></p>
			<p><st c="8349">— Tanıdığım insanlar, yani zengin arkadaşlarım Küba’ya yardım etmeyi düşünmezler. </st><st c="8432">Onlar oradaki düzenin yıkılmasını bekliyorlar, Havana’da ev alacaklar. </st><st c="8503">O arkadaşların gözünde biz aptal komünistleriz kardeş. </st><st c="8558">Ayrıca TKP’nin Küba’ya yardımdan önde gelen konuları yok mu? </st><st c="8619">Örneğin Ses Tiyatrosu’nun geleceği TKP’yi ne denli ilgilendiriyor? </st><st c="8686">Fidel bize bir kıyak yapsa! </st><st c="8714">İbrahim Ferrer’in bir konseri kaç para, benim “Ferhangi Şeyler” turnesi kaç dolar?</st></p>
			<p><st c="8796">demeyi düşündüm, diyemedim komünizmin idealist heyecanını yüreğinde onurlu bir kuş gibi taşıyan bu güzel kardeşime. </st><st c="8913">Tanıdığım insanlara sorma sözü vererek kapattım telefonu. </st><st c="8971">Hangi tanıdığıma sorabilirim? </st><st c="9001">Tanıdığın hali vakti yerinde olmalı elbette. </st><st c="9046">Belki Sinan Çetin’e sorabilirim! </st><st c="9079">Beni bürosunun duvarını süsleyen kasap bıçaklarından biriyle kovalar herhalde.</st></p>
			<p><st c="9157">Papyonsevmez yeni bir kadeh şarap getiriyor, koyuyor önüme ve merakla soruyor:</st></p>
			<p><st c="9236">— Gene gidecek misiniz Küba’ya?</st></p>
			<p><st c="9268">— N’olucak? </st><st c="9281">Fidel’e bi hediye mi göndereceksin?</st></p>
			<p><st c="9316">— Hayır, haberim olsun... </st><st c="9343">Belki ben de gelirim.</st></p>
			<p><st c="9364">Ferhan Şensoy</st><br /><st c="9378">Geriş, 13 Ağustos 2004</st></p>
		</section>
	<div id="charCountTotal" value="9401"></div></body>
</html>
