<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Hacı Komünist</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter26">
		<section>
			<h1><st c="0">26 / BUENOS NOCHES ROLANDO!</st><br /><span><st c="28">Otel / İç-Gece</st></span></h1>
			<p><st c="43">Yüklendi tıkıştırdığım bavulu Güvercin, ben çantayı sırtladım, bindik minibüse devlet konukevinin önünden, Chateau Miramar oteline geri döndük. </st><st c="188">Resepsiyonda Marilin.</st></p>
			<p><st c="209">— Sizi gitti dediler, çok üzülmüştük.</st></p>
			<p><st c="247">— Seni çok özledim, geri döndüm </st><strong><st c="280">mi amor!</st></strong></p>
			<p><st c="288">Aşkım Marilin dönüşümden çok mutlu, fakat gündüzden otele bana bir oda ayrılması için telefon edilmiş olmasına rağmen, resepsiyonun böyle bir konuyla yeni karşılaştığı gözümlendi. </st><st c="469">Marilin kapısı bağlantılı çilingir Rolando olmadan açılamayan, terkettiğim 310 nolu odayı isteyip istemediğimi sordu.</st></p>
			<p><st c="586">— Hayır. </st><st c="596">Bu otelde geri kalan gecelerimi Rolando’suz geçirmek istiyorum.</st></p>
			<p><st c="659">Çikolata renkli aşkım başka bir oda bulmak üzere bilgisayarın faresini sıvazlamaya başladı. </st><st c="752">Çok sıvazlamalı bir otel burası. </st><st c="785">Asansör sıvazlamak, rezervasyon sıvazlamak. </st><st c="829">Güvercin tepemde dikilip durmasa ben de Marilin’i sıvazlayacağım.</st></p>
			<p><st c="894">— Sağol Güvercin, teşekkür ederim.</st></p>
			<p><st c="929">dedim. </st><st c="937">Bara doğru uzaklaştı. </st><st c="959">Tam Marilin’le başbaşa kalacağız, arasan bulunmaz Rolando peydahlandı.</st></p>
			<p><strong><st c="1029">— Buenos noches</st></strong><st c="1045"> Rolando!</st></p>
			<p><st c="1054">Otelde oda durumu gayet sıkışık. </st><st c="1088">Zaten kırk kişi bizim ekip. </st><st c="1116">İkinci katta bir oda isteyip istemediğimi sordu aşkım.</st></p>
			<p><st c="1170">— Kapısını tek başıma açabileceğim bir oda mı?</st></p>
			<p><st c="1217">— Evet.</st></p>
			<p><st c="1225">— Tamam Marilin.</st></p>
			<p><st c="1242">Rolando bavulu yüklendi kahramanca, asansör beklentisi muhabbetine geçtik. </st><st c="1318">İki asansörden biri, bir haftadır bozuk. </st><st c="1359">Önüne kullanılmaz işareti koymuşlar, iptal edilmiş. </st><st c="1411">Bozuk olmayan asansör geliyor, biniyoruz. </st><st c="1453">Usul usul ve gayet geç kapanıyor kapısı, artık kapanmayacağından emin olduğunuz bir an.</st></p>
			<p><st c="1540">— Nasılsın Rolando?</st></p>
			<p><strong><st c="1560">— Bueno!</st></strong><st c="1569"> Ya siz?</st></p>
			<p><strong><st c="1577">— Bueno</st></strong><st c="1585"> Rolando.</st></p>
			<p><st c="1594">— Nasıl gidiyor </st><strong><st c="1611">pelicula?</st></strong></p>
			<p><strong><st c="1620">— El continua</st></strong><st c="1634"> Rolando. </st><strong><st c="1644">Pero, mucho</st></strong><st c="1655"> yağmur!</st></p>
			<p><st c="1663">Uygun sıvazlamalar sonucu asansör bizi ikinci kata ulaştırıyor, yeni odama getiriyor beni Rolando. </st><st c="1763">Eskisinden çok küçük, boğucu bir oda. </st><st c="1801">Denize bakmamakla kalmıyor, önümdeki terasın ardındaki palmiye ağaçlarına, daha çok terasın yüksek korkuluklarına bakıyor. </st><st c="1924">O odada kalamayacağımı belirttim. </st><st c="1958">Durumu anlayışla karşıladı Rolando, birlikte resepsiyona geri indik. </st><st c="2027">Marilin üzgün, Rolando süzgün. </st><st c="2058">Yeniden bilgisayar aleyisselama danışma sıvazlamalarına koyuldu, çikolata renkli aşkım, fransızca uzun uzun özürler dileyerek. </st><st c="2185">Bir oda buldu, ancak o da, anahtarı tarafından açılamayan, Rolando bağlantılı bir odaymış. </st><st c="2276">Demek başka oda kapılarında da var Rolando’suz açılamama durumu. </st><st c="2341">Ben bir puro yakarken Marilin yeni bir oda araştırmasının sıvazlamasına başladı. </st><st c="2422">Rolando’yla ispanyolca bir şeyler konuştular. </st><st c="2468">Kimi odaların kapılarının açılıp açılmadığını sorduğu anlaşılıyor, Rolando’nun yanıtları hep olumsuz baş sallamalı. </st><st c="2584">Demek ki bir sürü odanın kapısının kolu Rolando’ya mahkûm. </st><st c="2643">Marilin’in sıvazlayan eline dalmış, puromdan kısa aralıklı nefesler alıyorum. </st><st c="2721">Bilgisayarın faresini sıvazlayışında müthiş bir cinsellik var. </st><st c="2784">Ellerinin çok güzelliği de işin cabası.</st></p>
			<p><st c="2823">— Faren olayım abla!</st></p>
			<p><st c="2844">cümlesinin ispanyolcasını, bunun fransızcasının bir anlamı olmadığını düşünürken, puroyu yarılıyordum ki, aşkım üçüncü katta Rolando bağlantısız 303 numarayı keşfetti.</st></p>
			<p><st c="3012">— Teşekkürler </st><strong><st c="3027">mi amor!</st></strong></p>
			<p><st c="3035">Asansör sıvazlama uzmanı Rolando, pek bekletmeden ulaştırdı beni üçüncü kattaki odaya. </st><st c="3123">Biz kapıyı açarken, bitişik kapı aralandı, İlkay hanım göründü.</st></p>
			<p><strong><st c="3186">— Buenos noches</st></strong><st c="3202"> İlkay hanım!</st></p>
			<p><strong><st c="3215">— Buenos noches</st></strong><st c="3231"> ayol! </st><st c="3238">Buraya mı geldin? </st><st c="3256">Hani orada kalacaktın?</st></p>
			<p><st c="3278">— Geceyi bir iguana ile geçirmek istemedim İlkay hanım.</st></p>
			<p><st c="3334">Anahtar kapıyı açtı! </st><st c="3356">Çok sevindim. </st><st c="3370">Böyle bir mucize karşısında Rolando da sevindi. </st><st c="3418">Niye sevinmesin, her açılmayan kapı başına belâ oluyor. </st><st c="3474">Girdik içeri, Rolando’ya teşekkür ettim, sıkı bahşiş verdim gitti. </st><st c="3541">Peynir, zeytinli market çıkınımı yerleştirmek üzere mini bar bakındım. </st><st c="3612">Odada buzdolabı yok! </st><st c="3633">Yeri var, buzdolabı kaldırılmış. </st><st c="3666">Bavulu ve çıkınımı bırakarak sinirle çıktım odadan. </st><st c="3718">Asansörde, Marilin’i görünce sinirimin geçeceğini de göz önünde bulundurarak, eski odam Rolando bağlantılı 310 numaraya razı oldu gönlüm. </st><st c="3856">Hiç olmazsa denize bakıyordu o oda ve mini barı vardı. </st><st c="3911">Resepsiyona ulaştım, Marilin’in başı kalabalık. </st><st c="3959">İki yeni gelmiş müşteri ile ispanyolca bir şeyler görüşüyor. </st><st c="4020">Görüşmenin bitmesini beklemeye koyuldum. </st><st c="4061">Aşkım, onlarla süren çok gereksiz görüşmesi sırasında bana gülücük ve göz süzmesi yöntemiyle;</st></p>
			<p><st c="4154">— Bi dakka, şu herifleri yol edeyim, hemen kollarına atılacağım sevgilim!</st></p>
			<p><st c="4228">demek ister duygularını aktarmayı ihmal etmedi. </st><st c="4277">Lafları bitince o adamlar Rolando ile asansöre yöneldiler. </st><st c="4336">Marilin’e son gittiğim odada mini bar olmadığını ve o odayı beğenmediğimi, kapısı açılmayan eski odam 310 numaraya razı olduğumu ve kendisine bağlılığımı açıkladım.</st></p>
			<p><st c="4500">— Malesef! </st><st c="4512">O odayı az önce asansöre binen beylere verdim.</st></p>
			<p><st c="4558">dedi çok üzülerek ve bana bağlılığını bildirerek.</st></p>
			<p><st c="4608">— Nasıl yani? </st><st c="4623">310’un kapısı onarıldı mı?</st></p>
			<p><st c="4649">— Hayır. </st><st c="4659">Öylece kabul ettiler.</st></p>
			<p><st c="4680">Otelde bozulan hiçbir şey onarılmıyor, devreden çıkarılıyor.</st></p>
			<p><st c="4741">— Asansör?</st></p>
			<p><st c="4752">— Bozuk.</st></p>
			<p><st c="4761">— Evet ama, kaç gündür bozuk.</st></p>
			<p><st c="4791">— Evet.</st></p>
			<p><st c="4799">diyorlar, büyük bir doğallıkla görevliler.</st></p>
			<p><st c="4842">— Otelin patronu yok ki şikâyet edesin!</st></p>
			<p><st c="4882">diye iç geçiriyor Yalan Rüzgârı Hüseyin. </st><st c="4924">Onarım yöntemi olmadığı için bozulan bozulmuş olmakla kalıyor, B planı uygulanıyor! </st><st c="5008">Sonunda Marilin bana beşinci katta, biraz havalandırma gürültüsü olan, denize bakmayan bir oda buldu. </st><st c="5110">Çıktım baktım odaya, anahtarı kapısını açıyor, oldukça geniş ve ferah, buzdolabı var. </st><st c="5196">Denize bakmasın n’olucak, odada oturup denize bakacak vaktim mi var? </st><st c="5265">Hemen benimsedim 503 numarayı.</st></p>
			<p><st c="5295">Uzandım yatağa açtım Don Kişot’u, yarım sayfa okuyamadan uyumuşum. </st><st c="5363">Yorgunluğumun ninnisi havalandırma gürültüsü.</st></p>
		</section>
	<div id="charCountTotal" value="5408"></div></body>
</html>
