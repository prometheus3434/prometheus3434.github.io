<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Hacı Komünist</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter33">
		<section>
			<h1><st c="0">33 / IŞIK SAÇAN YALNIZ YAŞAR</st><span><st c="29">Devlet konukevi / İç-Gece</st></span></h1>
			<p><st c="55">Devlet konukevinin ikinci katında, yüksek tavanlı, bir duvarı buzlu camlı pencere, üç duvarı kitaplık kocaman bir çalışma odasındayız. </st><st c="191">Bir büyük, bir küçük iki ayrı çalışma masası, dört kişilik bir oturma bölümü. </st><st c="269">Kitaplığı dolduran eserler Fidel’in ve Jose Marti’nin değişik dillere çevrilmiş kitapları, Küba’yla ilgili kitaplar. </st><st c="386">Ziyareti sırasında burası Arafat’a çalışma odası olarak verilmiş.</st></p>
			<p><st c="451">Okey oynadığımız sahne çekilecek, Carlos’un makamına dönüştürülmüş bu çalışma odasında. </st><st c="540">Zeki ağbi, Rasim, Necmi, esnemekteyiz. </st><st c="579">Saat gecenin sıfırikisi, hepimiz yorgunuz, ancak bu çekim bu gece bitmek zorunda. </st><st c="661">Sabahtan önce çıkmak zorundaymışız konukevinden, iznimiz o kadarmış. </st><st c="730">Yarından sonra burada kalacak önemli konukları varmış Fidel’in. </st><st c="794">Hüseyin işin ağır ilerlemesine sinirleniyor. </st><st c="839">Her an kronometre çalışıyor. </st><st c="868">Kübalılar çoktan ek yevmiyeye geçtiler. </st><st c="908">Çünkü sendika sekiz saatin üstündeki çalışmaya ek yevmiye istiyor. </st><st c="975">Türkiye’de konu, set işçilerine;</st></p>
			<p><st c="1007">— Dayanın arkadaşlar! </st><st c="1030">Bitiriyoruz! </st><st c="1043">Ha gayret!</st></p>
			<p><st c="1053">deme yöntemiyle yürüdüğü için, evdeki hesap Küba’nın çarşısına dar geliyor, bütçe şiştikçe şişiyor. </st><st c="1154">Hüseyin sette kimsenin moralini bozmadan, herkese çok nazik davranarak, hafif sinirli gülmeler içinde, işi hızlandırma derdiyle:</st></p>
			<p><st c="1282">— Hadi ağbicim! </st><st c="1299">Çok güzel oluyor filmimiz ağbicim! </st><st c="1334">Herkese teşekkür ederim!</st></p>
			<p><st c="1358">gibi laflar ederek, hızlı hızlı ve gerektiğinden fazla dolanıyor setin ortasında.</st></p>
			<p><st c="1440">— Sizi ordan alabilir miyiz Hüseyin bey! </st><st c="1482">Şu an görüntüdesiniz!</st></p>
			<p><st c="1503">diye uyarıyor onu Veli.</st></p>
			<p><st c="1527">Bugün set saati ondört olarak ilan edilmişti, çünkü dün gece sıfırüçte bitti iş. </st><st c="1609">Kübalıların onbir saat kuralı var. </st><st c="1644">Kübalı teknik ekip iş bittikten onbir saat sonra çalışmaya başlıyor. </st><st c="1713">Sette iş bitince evine gidecek, yemek yiyecek, kitap okuyacak, yatıp kalkacak, kahvaltı edecek, sete gelecek. </st><st c="1823">Bu süreyi onbir saat olarak belirlemiş sendika. </st><st c="1871">Hep buna göre, ama tam saatinde geliyor teknisyen amigolar, hiçbir zaman geç kalmıyorlar. </st><st c="1961">Onlar gelmeden set kurulamıyor. </st><st c="1993">Ancak set öncesi hazırlıklar, kamera yeri, açılar, makyaj gibi işlerden ötürü bizim iki saat erken gitmemiz öngörüldü. </st><st c="2112">Geldik buraya öğlende, konukevinin dış kapısı kilitli. </st><st c="2167">Onu açmakla görevli amigo da dün gece sıfırüçte gitti, elbette ondörtte gelecek, keriz gibi geri döndük otele, saatin ondört olmasını bekledik. </st><st c="2311">Filmin geri plandaki ismi: Şans Kapıda Kapı Duvar!</st></p>
			<p><st c="2361">Büyükelçimize telefon edip İbrahim Ferrer’e gitmek için gün ve saat veremeyeceğimizi belirttim, üzülerek. </st><st c="2468">Çünkü iş planı tamamen karıştı. </st><st c="2500">Kimin hangi gün, kaç saat boş vakti var, gibi bir plan yok önümüzde artık. </st><st c="2575">Her an, herkes sete çağırılabilir, yağmura göre, rüzgâra göre, işin gidişatına göre... </st><st c="2662">Ferrer’le de görüşmek kısmet olmuyor.</st></p>
			<p><st c="2699">Ekip oldukça yorgun ve hastalık çok moda. </st><st c="2742">Sesci Hasan, İlkay hanım, Aziz hasta olarak otelde yatıyorlar. </st><st c="2805">Sette bütün boşlukları İnyo dolduruyor. </st><st c="2845">Klaketi veriyor, burnu tutuyor, ışık düzeltiyor, sanki devamlılıktan sorumluymuş gibi, parmaklarımdaki yüzüklerin doğru olup olmadığını kontrol ediyor:</st></p>
			<p><st c="2996">— Bu yüzük bu parmakta mıydı ağbi?</st></p>
			<p><st c="3031">— Siktir git İnyo!</st></p>
			<p><st c="3050">Bu herifin hemen herşeyi öğrenerek hızlıca sınıf atlama, hatta zıplama telâşı, giderek sinir matkaplayıcı olmaya başladı.</st></p>
			<p><st c="3172">Yedi kez çekildi bir plan, sekizinci tekrardan önce hasır şapkasını geceleri de çıkarmayan kameraman Veli, yeniden ışık düzeltmeye koyuldu.</st></p>
			<p><st c="3312">— Daha önceki yedi çekimde ışık kötü müydü Veli?</st></p>
			<p><st c="3361">— Hayır ağbi.</st></p>
			<p><st c="3375">— E sen, neyi düzeltiyorsun şimdi?</st></p>
			<p><st c="3410">— Beni bıraksanız sabaha kadar ışık yaparım ağbi!</st></p>
			<p><st c="3460">— O durumda çekimler ne zaman yapılacak Veli?</st></p>
			<p><st c="3506">O plan bitiyor, karşı açı için kamera yeri ve ışık değişiyor, puroyu puroya ekliyoruz. </st><st c="3594">Kitaplıktan Jose Marti’nin şiirlerinin fransızcasını aldım, karıştırıyorum. </st><st c="3670">Türkçeye çevirisi zor, transız dilinde gürül gürül akan şiir. </st><st c="3732">Bu fransızcanın şairin ana diline çok yakın olmasından kaynaklanıyor.</st></p>
			<div>
				<span><st c="3801">“Acıyla sunuyorum seçimine şu iki belirtiyi</st></span>
				<span><st c="3845">Bak bunlara! </st><st c="3859">Seç birini!</st></span>
				<span><st c="3870">Bir boyunduruk birincisi</st></span>
				<span><st c="3895">Başı eğik ve uysal bir öküz eder taşıyanı</st></span>
				<span><st c="3937">Bir zenginin emrindedir sıcak samanda yatar</st></span>
				<span><st c="3981">Ömür boyu eksik olmaz yulafı</st></span>
				<span><st c="4010">İkincisi parlayandır öldürendir bir yıldızdır</st></span>
				<span><st c="4056">Işık saçar ve balıkçılar kaçar</st></span>
				<span><st c="4087">Işık saçan yalnız yaşar...”</st></span>
			</div>
			<p><st c="4115">— Ağbicim bırakalım kitap okumayı falan, çekelim gidelim şu sahneyi!</st></p>
			<p><st c="4184">diyerek gereksizce bana bulaşıyor gözü saatte Hüseyin.</st></p>
			<p><st c="4239">— Işık bekliyoruz Hüseyin!</st></p>
			<p><st c="4266">— Işık hazır değil mi Veli bey?</st></p>
			<p><st c="4298">diye beni rahat bırakıp kameramana yöneliyor. </st><st c="4345">Kullandığımız jeneratörün yakıtının bittiği, yakıt beklendiği anlaşılıyor. </st><st c="4420">Hüseyin küplere binecek, çevrede küp yok! </st><st c="4462">Bu gibi elektrikli ortamların uzman dağıtıcısı Güner, gülümseyerek plastik bardaklar içinde birer </st><strong><st c="4560">cuba libre</st></strong><st c="4570"> sunuyor ekibe. </st><st c="4586">İçkisinden bir yudum alınca sakinleşiyor Kübalog, ikinci yudumdan sonra en mülayim haline ulaşıp yanıma geliyor:</st></p>
			<p><st c="4698">— Ben size bir şey demek istemedim ağbicim, yanlış anlamayın... </st><st c="4763">Hatalı bir davranışım olduysa özür dilerim... </st><st c="4809">Gerekirse sabaha kadar sürsün çekim. </st><st c="4846">Olmazsa bir hafta daha kalırız Havana’da. </st><st c="4888">Ben filmimizin çok iyi olmasını istiyorum. </st><st c="4931">Söylemek istediğim bundan ibaret.</st></p>
			<p><st c="4964">— Anlıyorum Hüseyin. </st><em><st c="4986">“Bir şeyi söylemenin en iyi biçimi, onu yapmaktır”</st></em><st c="5036"> demiş Jose Marti.</st></p>
			<p><st c="5054">diyerek kapatıyorum büyük şairin divanını.</st></p>
		</section>
	<div id="charCountTotal" value="5097"></div></body>
</html>
