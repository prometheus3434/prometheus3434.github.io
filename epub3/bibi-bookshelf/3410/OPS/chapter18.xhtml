<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Hacı Komünist</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter18">
		<section>
			<h1><st c="0">18 / MAHFOLMUŞ KÜBA</st><span><st c="20">Otel / İç-Gece</st></span></h1>
			<p><st c="35">— Niye bütün pencere camları kırık ya da kimi pencereler hiç camsız?</st></p>
			<p><st c="104">— Evler devletin ağbicim. </st><st c="131">Adamın kendi malı değil ki cam taktırsın, onarsın.</st></p>
			<p><st c="181">— Devlet niye taktırmıyor?</st></p>
			<p><st c="208">— Küba’da cam üretimi yok. </st><st c="236">Dışardan geliyor, çok pahalı. </st><st c="266">Devletin buna ayıracak parası yok. </st><st c="301">Bu iklimde pencere camı da şart değil, diye düşünüyorlar.</st></p>
			<p><st c="358">— Tropikal bir çözüm!</st></p>
			<p><st c="380">Sanki bize kalmış Küba’nın tüm sorunlarını çözmek! </st><st c="432">Yirmi kadar türk Chateau Miramar otelinin lokantasında, uzun bir yemek masasının çevresinde oturmuş on gün önce geldiğimiz Küba’nın dertlerine derman bulmaya uğraşıyoruz. </st><st c="603">Sinan Çetin üç saat önce indi Havana’ya.</st></p>
			<p><st c="643">— Mahfolmuş burası!</st></p>
			<p><st c="663">diye girdi otele, forması olan amblem siyah kılığıyla, sanki buranın 1510 yılındaki halini bilir bir ifadeyle, suratını ekşitip dudak büküyor. </st><st c="807">Eşi Rebekka ve oğlu Rüzgâr Küba’da olmaktan çok mutlu görünürken, Sinan düzeni değiştirmeye gelmiş bir antikomünist casus gibi sabırsızlık ve sinir içinde. </st><st c="963">Havalimanından otele kadar gelirken araba penceresinden gördüğü izlenimleriyle verip veriştiriyor:</st></p>
			<p><st c="1061">— Burası korkunç bir yer! </st><st c="1088">İnsanlar mutsuz! </st><st c="1105">Umutları yok. </st><st c="1119">Mülkiyet hakları yok. </st><st c="1141">Kişilikleri yok.</st></p>
			<p><st c="1157">— Niye kişilikleri olmasın? </st><st c="1186">Bak mesela yemek servisi yapan Margarita, müthiş kişilikli bir kadın. </st><st c="1256">Hepimiz ondan çok çekiniyoruz, ondan izin almadan çişe gidemiyoruz!</st></p>
			<p><st c="1323">diyor Rasim.</st></p>
			<p><st c="1336">— Yarın zengin olmak gibi bir umutları yok!</st></p>
			<p><st c="1380">diye isyanını sürdürüyor Sinan.</st></p>
			<p><st c="1412">— Evet burada milli piyangocu yok, ama sanırım onların da köşe dönmek gibi bir dertleri yok, bölüşerek kardeşçe yaşamaya uğraşıyorlar. </st><st c="1548">Ben Küba’yı çok sevdim.</st></p>
			<p><st c="1571">diyorum.</st></p>
			<p><st c="1580">— Nesini sevdin ağbicim?</st></p>
			<p><st c="1605">diye çıkışıyor bana.</st></p>
			<p><st c="1626">— Burada hacı, hoca, cami, ezan olmamasını, çan çıngırak sesi duyulmamasını sevdim... </st><st c="1713">Sıkıldım yurdumun dört bir yanını sarmış, binbir elektro ses yükselticiden birer dakika arayla başlayan kakafonik ezan sesinden, çünkü bana Humeyni’yi çağrıştırıyor, irtica tarafından yakılan Şan Tiyatrosu’nu anımsatıyor, Sivas’ta Madımak otelinde diri diri yakılan aydınları hatırlatıyor, bugün Türkiye’yi yöneten epik bir güleryüz takınmış gericileri çağrıştırıyor, Fetullah Hoca’yı çağrıştırıyor... </st><st c="2115">Ama tanrıyı, insanlığı, adaleti, huzuru, özgürlüğü, kardeşliği çağrıştırmıyor. </st><st c="2194">Çocukluğumdaki elektro ses yükseltisiz, cazırtısız, cozurtusuz, uzaktan gelen ezan sesi ne kadar güzel, bir o kadar beni insan olmaya çağıran bir şeydi.</st></p>
			<p><st c="2346">diye yanıtlıyorum, sinirli sorusunu. </st><st c="2384">Hoş bir sessizlik oluyor masada. </st><st c="2417">Sessizliği Güvercin bozuyor; ses alıcıdan ses yükselticiye, oradan duyurucuya ulaşarak elektronik yolculuğunu tamamlayan yüksek perdeden ezan sesinin, sesli film çekimlerini çok aksattığını belirtiyor:</st></p>
			<p><st c="2618">— Sonra biri biterken öbürü başlıyor ağbicim... </st><st c="2667">Bazen yarım saat, kırk dakika falan sürüyor.</st></p>
			<p><em><st c="2711">—  “Dini, devrimimize karşı ideoloji olarak kullanmaya çalışan bir düşmanımız var. </st><st c="2794">O zaman din bizim için bir tehlike oluyor.</st></em><st c="2836">” demiş Fidel. </st><st c="2852">Bugün bizim ülkemizde de din Atatürk devrimlerini yok etmek isteyen bir tehlikeye dönüştü.</st></p>
			<p><st c="2942">diyorum.</st></p>
			<p><st c="2951">Hiç söze karışmadan gülümsüyor Rebekka. </st><st c="2992">Muhteşem bir kadın. </st><st c="3012">Güzel olduğu kadar saygın, akıllı ve sevgi dolu. </st><st c="3061">Küba’yı, küba müziğini çok seviyor.</st></p>
			<p><st c="3096">— Sen burada yaşasan, senin tiyatron olmazdı!</st></p>
			<p><st c="3142">diyor Sinan.</st></p>
			<p><st c="3155">— Olurdu. </st><st c="3166">Ben patron olmazdım, vergi vermezdim, SSK’yı nasıl ödeyeceğim, derdine düşmezdim, yıkılan tiyatroyu onarmak zorunda kalmazdım. </st><st c="3293">Eserlerimi bütün dünya tanırdı.</st></p>
			<p><st c="3324">— Evet ama, Türkiye’de yaptığın gibi rejimi eleştiremezdin.</st></p>
			<p><st c="3384">diyor Sinan, oturmaktan sıkılıp masa ile okyanusa bakan büyük pencerelerin arasında gezinmeye başlayarak.</st></p>
			<p><st c="3490">— Buradaki rejim savunduğum düzen, benim eleştirdiğim Türkiye’de olup biten.</st></p>
			<p><st c="3567">— Türkiye’de kazandığın parayı kazanamazdın burda.</st></p>
			<p><st c="3618">Türkiye’de tiyatrodan kazandığım şarap parası. </st><st c="3666">Burada yaşasam, bütün kübalı sanatçılar gibi el üstünde tutulur, şatolarda otururdum, Fidel de benden şarabı esirgemezdi.</st></p>
			<p><st c="3787">— Tamam. </st><st c="3797">Yerleş o zaman sen buraya ağbicim.</st></p>
			<p><st c="3831">diyor Sinan, sinirle.</st></p>
			<p><st c="3853">— Sanırım yerleşicem.</st></p>
			<p><st c="3875">diyorum. </st><st c="3885">Bir an takılı kalıyor bakışı bakışıma. </st><st c="3924">Gülüşümden onunla dalga geçtiğimi algılayarak, suratını ekşitiyor, mutsuz bakıyor kara gözleri.</st></p>
			<p><st c="4019">— Ev bakıyoruz zaten!</st></p>
			<p><st c="4041">diyorken Rasim, büyükelçimiz Vefa ağbi, eşi Ferzan ve burada yaşadığını bildiğimiz fotoğraf sanatçısı Sevil Sert gelip katılıyorlar yemeğin sonuna. </st><st c="4190">Onlar da Küba’nın güzelliklerini dile getirince, daha Küba’ya ayak basar basmaz Küba’nın sorunlarını çakmış olan Sinan sinirlenerek:</st></p>
			<p><st c="4322">— Küba’da komünist falan yok ağbicim. </st><st c="4361">Havalimanında herkese sordum; “komünist misin?” diye.</st></p>
			<p><st c="4414">Hiç alakaları yok. </st><st c="4434">Küba’da iki tane komünist kalmış, biri Fidel, biri de bizim Ferhan!</st></p>
			<p><st c="4501">— İkibuçuk!</st></p>
			<p><st c="4513">diye düzeltiyor, kendini gösteren mütevazı komünist Rasim. </st><st c="4573">Jetlek Sinan sıkılıp;</st></p>
			<p><st c="4594">— Siz hepiniz uçmuşsunuz ağbicim!</st></p>
			<p><st c="4628">diyerek uyumaya gidiyor.</st></p>
			<p><st c="4653">Kübalog Hüseyin birden Fidel’in cinsel yaşamına getiriyor konuyu her nedense... </st><st c="4734">Gerek Fidel, gerek Che karıya, kıza düşkünler. </st><st c="4781">Neden olmasın? </st><st c="4796">Kim düşkün değil? </st><st c="4814">Düşkün olmayan erkek arkadaşım yok. </st><st c="4850">“Devrimci sevişmez!” diye bir kural Dev-Genç’te bile yoktu. </st><st c="4910">Hatta ille devrimci kızlarla sevişmek gibi bir sınırlama da bulunmuyordu. </st><st c="4984">Bir burjuva ya da bir kapitalist kızı becerildiğinde, olay Agora meyhanesinde kutlanıyordu: 1-0!</st></p>
			<p><st c="5080">Çok kadınlar gelmiş geçmiş Fidel’in, Che’nin hayatından, çocukları olmuş kimilerinden. </st><st c="5168">Bırakıp gitmişler kadınları, devrim aşk imiş onlarda.</st></p>
			<p><st c="5221">— Fidel’in de Havana’da becermediği karı kalmamış!</st></p>
			<p><st c="5272">diyor Hüseyin. </st><st c="5288">Olabilir. </st><st c="5298">Helâl olsun! </st><st c="5311">Kübalog kendi vukuat sayısını yeterli bulmuyor herhalde, Fidel’i kıskanıyor.</st></p>
			<p><st c="5387">— Sen de Hüseyin olacağına Fidel olsaydın canım kardeşim, bir halkın kurtarıcısı olsaydın, sen de sana âşık kadınların çetelesini tutmak vaktini bulamazdın. </st><st c="5545">Hepimiz erkeğiz, hepimiz Maryln Monroe ile yatmak istedik ve fakat herkese kısmet olmadı. </st><st c="5635">Ben kendi adıma, artık Maryln öldükten sonra, böyle bir açıklamada bulunmak istemiyorum, zaten gereksiz bir polemik olur.</st></p>
		</section>
	<div id="charCountTotal" value="5756"></div></body>
</html>
