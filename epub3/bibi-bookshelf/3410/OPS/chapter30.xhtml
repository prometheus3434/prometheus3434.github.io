<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Hacı Komünist</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter30">
		<section>
			<h1><st c="0">30 / KÜBA KİMSEYİ GÖZETLEMİYOR</st><span><st c="31">Otel / İç-Gece</st></span></h1>
			<p><st c="46">Otele geldim, kapıcı yok, resepsiyon bomboş, ilerledim lobide, tüm otel çalışanları barda toplanmış, barın küçük televizyonunda kahkaha, çığlık bir şey izliyorlar. </st><st c="211">Yanaştım bara, yüzüme bakan yok. </st><st c="244">Hepsi, maç izleyen türkler gibi televizyona kilitlenmişler, ne desen duymuyorlar. </st><st c="326">Ekranda olup biten bir güldürü dizisi. </st><st c="365">Yapay gülme efekti yok, buna gerek de yok zaten, herkes birbirinin gülmesini susturuyor, devamını duymak için. </st><st c="476">Anlaşılan sıkı gülmece bir durum. </st><st c="510">Biraz dikkat edince farkettim ki, başroldeki oyuncu bizim filmde antrenör oynayan Hilario Pena. </st><st c="606">Kahkahadan kırılıyor otel çalışanları. </st><st c="645">Hilario iyi bir oyuncu, çok tempolu, espri satmayı, satmakla kalmayıp her komiğin bilmediği, katlamayı, sağmayı biliyor. </st><st c="766">Zaman zaman da, televizyonda çok zor olan epik oyunculuğu kıvırıyor, herif evinde gibi. </st><st c="854">Oysa olay mahkemede geçiyor. </st><st c="883">Hilario yargıç, bir de pişekârı savcı var. </st><st c="926">Savcıyı oynayan oyuncu cüce denilecek denli kısa boylu. </st><st c="982">Hilario’nun kürsüsü yüksek, savcınınki boyuna göre.</st></p>
			<p><st c="1033">Küba televizyonunun tek dizisi imiş. </st><st c="1071">Her hafta sonu yayınlanan mahkeme parodileri, her hafta değişik sanık ve tanık ve avukatlar. </st><st c="1164">Televizyonda bu dizi gösterildiğinde Küba’da olay dururmuş. </st><st c="1224">Küba televizyonu zaten gün boyu deli gibi yayın yapmıyor, gayet </st><strong><st c="1288">la tarde</st></strong><st c="1296"> saatlerde başlayan yayın gece yarısından önce bitiyor. </st><st c="1352">Yirmidört saat televizyon izleme salaklığı yok. </st><st c="1400">Uydu, çanak anten gibi şeyler yasak. </st><st c="1437">Eğitici, devrimci bir yayın düzeni var. </st><st c="1477">Küba pop starını falan aramıyor. </st><st c="1510">Küba kimseyi gözetlemiyor, Amerika uydu aracılığıyla Fidel’i gözetliyor. </st><st c="1583">Kimi gün yayının uzun bir bölümünü Fidel’in konuşmaları oluşturuyor, bir saat, iki saat, üç saat...</st></p>
			<p><st c="1682">— Şimdi yaşlandı, eskiden sekiz saat konuşurdu!</st></p>
			<p><st c="1730">diyorlar.</st></p>
			<p><st c="1740">Hilario’nun dizisi uzun sürmedi. </st><st c="1774">Arada reklam yok, az sonra durumu yok, niye saatlerce sürsün, fırt diye, gayet tadında bitti. </st><st c="1868">Otel çalışanları işinin başına döndü, bar ferahladı. </st><st c="1921">Zeki Alasya geldi, takım elbise, boyunbağı.</st></p>
			<p><st c="1964">— Hayrola ağbi, dernekten mi?</st></p>
			<p><st c="1994">— Evet ulan. </st><st c="2008">Rezil olduk. </st><st c="2021">Benden başka takım elbiseli, kravatlı adam yoktu, hepsi don, fanila, terlik durumu.</st></p>
			<p><st c="2104">Zeki ağbi, iki dirhem bir çekirdek gitmiş Ailende caddesindeki mason derneği adresine, eski püskü, camları kırık bir bina, kapının girişinde kırık dökük bir sandalyede oturan yaşlı çikolata renkli amigoya danışmış.</st></p>
			<p><st c="2319">— Fanila terlik pantalon, kapıcı sandım önce, fakat Küba’da kapıcı olmaz! </st><st c="2394">Kendine gel oğlum Zeki, dedim kendi kendime, amigoya, </st><strong><st c="2448">do you speak english?,</st></strong><st c="2470"> dedim.</st></p>
			<p><st c="2477">Mason derneğinin üçüncü katta olduğunu öğrenmiş ondan. </st><st c="2533">Asansör beklerken atlet, şort ve lastik pabuç giyimli bir adam gelmiş yanına. </st><st c="2611">Birlikte üçüncü kata çıkmışlar. </st><st c="2643">Zeki ağbi ona mason olduğunu açıklamış.</st></p>
			<p><st c="2682">— Ben de. </st><st c="2693">Hoşgeldiniz!</st></p>
			<p><st c="2705">demiş spor kılıklı mason amigo. </st><st c="2738">Buyur etmiş içeri, bilgi vermiş, broşür vermiş, ayrıca Zeki ağbiye çok şanslı olduğunu, bugün büyük üstadın da burada bulunduğunu söylemiş.</st></p>
			<p><st c="2877">— Tanışabilir miyim?</st></p>
			<p><st c="2898">demiş Zeki ağbi heyecanla.</st></p>
			<p><st c="2925">— Tabii, şimdi gelir.</st></p>
			<p><st c="2947">demiş spor kılıklı mason amigo. </st><st c="2980">Az sonra sokakta kapı girişinde sandalyede oturan yaşlı çikolata renkli amigo gelmiş, meğer büyük üstat oymuş.</st></p>
			<p><st c="3090">— Güzel insanlar. </st><st c="3109">Sohbet ettik. </st><st c="3123">Adreslerini aldım, İstanbul’a gidince onlara bir şeyler göndericem.</st></p>
			<p><st c="3190">dedi Zeki ağbi.</st></p>
			<p><st c="3206">— Takım elbise, boyunbağı falan mı?</st></p>
			<p><st c="3242">dedim. </st><st c="3250">Kahkaha attı:</st></p>
			<p><st c="3263">— Hayır!</st></p>
			<p><st c="3272">Mason cemiyetini ararken, değişik caddelerden geçerken birdenbire Atatürk büstü ile karşılaşmış ve çok şaşırmış, fotoğrafını çekmiş. </st><st c="3406">Dijital makinesinde bulup gösteriyor bana. </st><st c="3449">Bizim ilkokul bahçelerindeki büstlerin bir benzeri. </st><st c="3501">Sanırım bizden istenmiş, bizimkiler bir adet göndermişler. </st><st c="3560">Kübalı bir heykeltraşın eseri değil. </st><st c="3597">Altında ispanyolca olarak, bağımsız Türkiye Cumhuriyeti’nin kurucusu olduğu ve hem ispanyolca hem türkçe </st><em><st c="3702">“Yurtta sulh, cihanda sulh”</st></em><st c="3729"> yazıyor. </st><st c="3739">Duygulandık.</st></p>
			<p><st c="3751">— Daha acayibi, bütün Havana’yı dolaştım, bir tane Fidel Castro heykeli yok!</st></p>
			<p><st c="3828">dedi Zeki ağbi. </st><st c="3845">Havana’daki heykellerin çoğu köleliğe son veren devrimin kahramanlarına ait eski heykeller. </st><st c="3937">En çok Jose Marti heykeli var, Che ve devrim şehitleri için yapılmış anıt ve heykeller de var, ama Fidel heykeli yok.</st></p>
			<p><st c="4054">Birer şarap söyledik, Fidel’in sıhhatine. </st><st c="4097">Bizim sıhhat zor durumda, içki orucunun boku çıktı. </st><st c="4149">Beslenme sıfıra çok yakın. </st><st c="4176">Zeki ağbinin durumu kıyak. </st><st c="4203">Onun, iki üç günde bir işi oluyor. </st><st c="4238">Jülide’yle sürekli:</st></p>
			<p><st c="4257">— Bugün Havana’nın neresini gezsek?</st></p>
			<p><st c="4293">derdindeler. </st><st c="4307">Ben her gün çalışıyorum.</st></p>
			<p><st c="4331">— Bu tip filmlerde küçük bir rolün olucak, Küba’ya turist takılacaksın oğlum. </st><st c="4410">Başrol çok boktan bi şeydir, her sabah ezanında sete çağırırlar adamı, sinek kaydı tıraşlı olarak. </st><st c="4509">Sete sabahın körü sinek getirip suratta kaydıran çok yönetmen gördüm ben, ondan sonra yönetmenliği tercih ettim.</st></p>
			<p><st c="4621">diyerek önemli bir öğüt veriyor bana Zeki ağbi.</st></p>
			<p><st c="4669">Rasim ulaşıyor bara, elinde bir sürü ambalajlanmış resim. </st><st c="4728">Sanat pazarındaki ressamların hepsini mutlu etmiş.</st></p>
			<p><st c="4778">— N’oluyor, galeri mi açıcaksın?</st></p>
			<p><st c="4811">— Çok güzel resimler ağbi ve çok ucuz.</st></p>
			<p><st c="4850">— Tamam da, senin oda dörtten fazla duvarlı mı? </st><st c="4899">Nereye asıcaksın?</st></p>
			<p><st c="4916">— Bilmiyorum. </st><st c="4931">Yarın gidip on tane daha alıcam. </st><st c="4964">Mimlediğim resimler var!</st></p>
			<p><st c="4988">diyor Rasim. </st><st c="5002">Zeki ağbi:</st></p>
			<p><st c="5012">— Kesin resim galerisi açacak bu herif!</st></p>
			<p><st c="5052">diye onunla dalga geçerken, Rasim:</st></p>
			<p><st c="5087">— Ağbi aslında hiç fena iş değil, beraber açalım mı, ikimiz de Kadıköy’de oturuyoruz.</st></p>
			<p><st c="5173">diye bulaşıyor, her işe balıklama dalma sevgisiyle donanmış Zeki ağbiye.</st></p>
			<p><st c="5246">— Evet lan. </st><st c="5259">Niye açmıyoruz?</st></p>
			<p><st c="5274">diye hemen ortak oluyor işe Zeki ağbi. </st><st c="5314">Galerinin adını ne koyalım, muhabbetine geçiyorlar.</st></p>
			<p><st c="5365">Hava raporundan sonra kapanıyor Küba televizyonu. </st><st c="5416">Don Kişot okumak üzere odama yöneliyorum. </st><st c="5458">Bozuk olmayan asansör önünde sıvazlama beklentisine geçiyorum. </st><st c="5521">Resepsiyonda hayatımın kadını Deborrah beliriyor, asansöre doğru yürürken hemen o tarafa dönüyor adımlarım ayağımda olmayan nedenlerle.</st></p>
			<p><st c="5656">— N’oldu bizim Don Kişot balesi yerleri?</st></p>
			<p><st c="5697">— Tamam.</st></p>
			<p><st c="5706">— Birlikte gidiyoruz değil mi?</st></p>
			<p><st c="5737">— Evet.</st></p>
			<p><st c="5745">— Seni seviyorum Deborrah.</st></p>
			<p><st c="5772">— Ben de seni.</st></p>
			<p><st c="5787">Deborrah’lı, çok terbiyesiz bir düş görmek üzere hızla çıkıyorum odaya.</st></p>
		</section>
	<div id="charCountTotal" value="5859"></div></body>
</html>
