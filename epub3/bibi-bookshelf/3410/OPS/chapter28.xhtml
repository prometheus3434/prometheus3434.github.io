<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Hacı Komünist</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter28">
		<section>
			<h1><st c="0">28 / İÇİNDEN FİDEL GEÇEN ÇEKİM</st><span><st c="31">Devlet konukevi / İç ~ Dış-Gün</st></span></h1>
			<p><st c="62">Devlet konukevinde çekimdeyiz, pat Vural Öger geliyor, Hüseyin’le birlikte. </st><st c="139">Merhaba diyor bizlere, daha başka bir şey diyemeden Hüseyin’in cep telefonu çalıyor. </st><st c="224">Açıp birisiyle ispanyolca konuşuyor Kübalog, Vural Öger’e, göz ve el işaretleri yapıyor. </st><st c="313">Bir kenara çekiliyorlar bahçede. </st><st c="346">Öger telefonu alıp ingilizce bir şeyler konuşuyor, sonra telefonu kapatıp Hüseyin’e:</st></p>
			<p><st c="430">— Bakan bekliyormuş, hemen gidelim!</st></p>
			<p><st c="466">diyor. </st><st c="474">Hızla uzaklaşıyorlar konukevinden.</st></p>
			<p><st c="508">Sanırım Küba’da film dışında başka bir işi daha var Öger’in. </st><st c="570">Belki de Hüseyin’in düşünü kurup sürekli gevelediği, beş yıldızlı otel projesi. </st><st c="650">Görüşülecek olan da herhalde Turizm Bakanı. </st><st c="694">Savunma bakanıyla ambargo konusunu görüşecek değiller ya!</st></p>
			<p><st c="751">Sette hazırlık sürüyor, oyuncu takımı konukevinin çift taş merdivenle yan bahçeye inilen terasında çay, kahve muhabbetindeyiz. </st><st c="879">Hepimiz de bir mahmurluk var, afyonumuz tam patlamış denilemez. </st><st c="943">Dün gece Rasim, Asuman, Necmi, Fethi, kostümcü Ebru ve onun Zuzu diye hitap ettiği yardımcısı Zuhal’le La Zorra caz klübüne gittik. </st><st c="1075">Bize o gece gitmemizi tavsiye eden Vefa ağbi ve eşi Ferzan da oradaydı. </st><st c="1147">Baktık diğer masalarda bizim ekipten, Zafer, 13. </st><st c="1196">Dev adam Yavuz, Saçı at kuyruk Ahmet, Neriman, Besey, Ayça, Güner, Veli... </st><st c="1271">Daha önce bir kızla nişanlanıp onu bize tanıştırmış olan Cillop Cüneyt, bu gece bambaşka bir sarışın kızla sarmaş dolaş barda, çok mutlu.</st></p>
			<p><st c="1408">— Tanıştırayım ağbi, nişanlım!</st></p>
			<p><st c="1439">Cüneyt sık nişan sevenlerden demek ki, ya da nişansız ilişki sevmeyenlerden. </st><st c="1517">Neredeyse tam takım oradayız, caz klübün yarısını biz işgal ediyoruz. </st><st c="1587">Roberto Fonseca y Temperamento grubu çalıyor sahnede. </st><st c="1641">Ellerimizde margaritalar, yerimizde duramıyoruz. </st><st c="1690">Çok iyi çalıyorlar. </st><st c="1710">Fonseca 26 yaşında müthiş bir piyanist, dünyanın en iyilerinden sayılıyormuş. </st><st c="1788">Bu çok yetenekli, çikolata renkli, uzun boylu, yakışıklı genç adam geçen yaz İbrahim Ferrer’in İstanbul konserinde virtüöz olarak büyük alkış alan dâhi piyanist. </st><st c="1950">Nefesli çalgıların birini bırakıp öbürünü çalan Javier Zalba da müthiş. </st><st c="2022">O da Ferrer’in İstanbul konserindeki takımdaydı. </st><st c="2071">Bueno Vista Social Club’un üyesiymiş her ikisi de. </st><st c="2122">Fonseca büyükelçimizi çok iyi tanıyor. </st><st c="2161">Sahneden ona teşekkür etti, bizim takıma hoşgeldiniz, dedi. </st><st c="2221">Onların İstanbul turnesini Vefa ağbi sağlamış. </st><st c="2268">Büyükelçimiz sıkı caz meraklısı, Ferrer’le tanışıyormuş, sık sık evine gider gelirmiş.</st></p>
			<p><st c="2354">— Bizi de götürebilir misiniz?</st></p>
			<p><st c="2385">diyoruz.</st></p>
			<p><st c="2394">— Elbette çok memnun olur. </st><st c="2422">Cumartesi ya da pazar olabilir, bana saat söyleyin, telefon açıp randevu alayım.</st></p>
			<p><st c="2502">diyor. </st><st c="2510">Bu baba şarkıcıyla tanışma duygusu keyiflendiriyor bizi. </st><st c="2567">Sahneden inince Fonseca yanımıza geliyor, hepimizle fotoğraflar çektiriyor. </st><st c="2643">Gün doğarken ulaşıyoruz otele...</st></p>
			<p><st c="2675">Bunun mahmurluğu bütün ekipte gözleniyor. </st><st c="2718">Esneyen esneyene. </st><st c="2736">Arka arkaya kahveler içiyoruz. </st><st c="2767">Zeki Alasya kendisine uzatılan barbunyaca senaryoya gözleri fena halde büyümüş olarak boş bakıyor. </st><st c="2866">Filmde barbunyaca konuşacağını şu an öğreniyor ve bunalıma giriyor:</st></p>
			<p><st c="2933">— Bu senaryo benim ispanyolca bildiğim göz önünde bulundurularak mı yazılmış? </st><st c="3012">Nasıl ezberliyeceğim ben bunları yahu? </st><st c="3051">Ne demek bunlar?</st></p>
			<p><st c="3067">Demir bahçe kapısından arabayla caddeye çıkışımız sahnesi çekilecek. </st><st c="3137">Oyuncular hazır, fıstık rengi Chevrolet hazır, Rasim direksiyonda, caddedeki trafiğin kesilmesi bekleniyor. </st><st c="3245">Kübalı asistan Silvyo ona buna ispanyolca emirler yağdırarak koşturuyor. </st><st c="3318">Kesilecek trafik ana caddelerden biri, ancak bunun için yazılı iznimiz var. </st><st c="3394">Trafiği bu işle görevli polis ekibi kesiyor. </st><st c="3439">Başlıyor çekim. </st><st c="3455">Biraz daha hızlı çıkın, yolu ortalayarak gelin, çerçeveden çıkarken kameraya yakın olun gibi komutlarla defalarca çekiliyor bu sahne. </st><st c="3589">Kesilmiş trafik upuzun bir konvoy oluşturuyor. </st><st c="3636">Ne klakson çalan var, ne bir şey. </st><st c="3670">Öyle kuzu kuzu bekliyor arabalar. </st><st c="3704">Yarım saat sonra tamamlanıyor sahne, polis yolu açıyor, akıyor trafik, geçen arabalar arasında siyah bir mersedes var. </st><strong><st c="3823">Comandante</st></strong><st c="3833"> filmindeki araba! </st><st c="3852">Meğer Fidel de konvoyda bekleyenler arasında.</st></p>
			<p><st c="3897">— Helâl olsun Fidel!</st></p>
			<p><st c="3918">dedirttiriyor gene hepimize. </st><st c="3948">Ona kimi gün bozuluyoruz, kimi gün öyle bir uygulama karşısında kalıyoruz ki gözlerimiz yaşarıyor. </st><st c="4047">Küba’da oturmamış şeyler, çözülememiş sorunlar var, bunun yanında çok güzel şeyler de. </st><em><st c="4134">“Devrimci düşüncenin içinde belli bir yüzde oranında ütopya olduğundan, amaçların tümüne ulaşılamaması olası!”</st></em><st c="4244"> diyen Comandante, sessiz sedasız geçip gidiyor bizim setin içinden.</st></p>
			<p><st c="4312">Sabah konukevindeki odama girdiğimde İgoş’u epey arandım, bulamadım. </st><st c="4382">Gece pencereyi açık bırakmıştım, sanırım yuvasını özleyip o da terketti dün gece 3 nolu odayı. </st><st c="4477">Tabak içinde bıraktığım peynire de ellememiş. </st><st c="4523">Belki de kübalıların giremediği marketten alınmış bu peynire alışkın değil hayvan.</st></p>
			<p><st c="4605">Öğlende havuz başındaki masalarda yenilen set yemeği keyifliydi. </st><st c="4671">Bizim ekipten bir kaç kişi zeytinyağı satın alarak, o fasulye öyle pişirilmez, o soğan öyle doğranmaz, ver bakim sen şu bıçağı, o pilav öyle yapılmaz, az biraz müsaade et ahçı amigo, biçiminde pişirme işine el koymuşlar. </st><st c="4892">Doğru dürüst kuru fasulye ve pilav yedik. </st><st c="4934">Rasim marketten aldığı küçük hıyar turşularından ikram etti masalara. </st><st c="5004">Kübalılar da çok sevdiler bu lezzeti, karavananın dibini kazıdılar. </st><st c="5072">İlk kez sette yemek bitti! </st><st c="5099">Tabağını gene doldurmak isteyenlere, elde kepçe boş tencere önünde boyun büküp;</st></p>
			<p><st c="5178">— Finito!</st></p>
			<p><st c="5188">demek zorunda kaldı koyu çikolata renkli sıska ahçı senyorita.</st></p>
			<p><st c="5251">Öğle paydosunda sete Bertan ve haso puro bulucu arkadaşı Ricardo geldiler. </st><st c="5327">3 nolu odaya aldım onları. </st><st c="5354">Ricardo elindeki çantadan değişik puro kutuları çıkardı. </st><st c="5411">Bunların gerçek ve faturalı olduğunu söyledi, istediği para yasal fiyatın dörtte biri. </st><st c="5498">Gösterdikleri örnekmiş, hangisinden kaç tane istiyorsak parasını verecekmişiz, puroları sonra getirecekmiş. </st><st c="5606">Ya getirmezse? </st><st c="5621">Bertan Ricardo’nun güvenilir biri olduğunu söylüyor. </st><st c="5674">Hiç de öyle bir tipi yok, fırlamanın biri. </st><st c="5717">Bir yaz Türkiye’ye gelmiş. </st><st c="5744">Çat pat türkçe sözler biliyor, kimi küfürler biliyor. </st><st c="5798">Fethi ve ben bastırıyoruz paraları. </st><st c="5834">Ricardo paraları alıp, sanki bir daha hiç görüşmeyecekmişiz gibi pis pis sırıtarak çıkıp gidiyor odadan, polisiye bir filmdeki kötü adam gibi.</st></p>
			<p><st c="5976">Öğleden sonra çekimlerinde önce Kuddusi oluyorum, dublörüm Osvaldo Carlos oluyor, daha sonra tersi. </st><st c="6077">Çikolata rengi boyadı elimi, yüzümü, kulağımın arkasını, içini Neriman. </st><st c="6149">Çekim bitince duş almak üzere odanın o güzel banyosuna girdim. </st><st c="6212">Sıcak su yok! </st><st c="6226">Nasıl olur? </st><st c="6238">Musluklar ters mi bağlanmış? </st><st c="6267">Öbür musluğu deniyorum, o da soğuk. </st><st c="6303">Niye ters bağlansın zaten, tesisatçı amigo türk değil ki. </st><st c="6361">Beyaz bornozu giyerek çıktım banyodan, odayla ilgili temizlikçi kadını buldum. </st><st c="6440">O derdimi anladıysa da, ben onun dediklerinden hiçbir şey anlamadım.</st></p>
			<p><st c="6508">— Bir dakika!</st></p>
			<p><st c="6522">dedi ve uzaklaştı. </st><st c="6542">Bornozla bekliyorum odada. </st><st c="6569">Az sonra konuyla daha ilgili uzun boylu, kır saçlı, sıska bir amigo geldi. </st><st c="6644">Banyoya geçti, küvetin musluğunu açtı ve bana akan suyu göstererek;</st></p>
			<p><st c="6711">— Bak sorun yok! </st><st c="6729">Akıyor!</st></p>
			<p><st c="6736">gibisinden bir şeyler söyledi. </st><st c="6768">Derdimin suyun akıp akmaması değil, sıcak akmaması olduğunu çat pat ispanyolcamla ve el kol işaretleriyle anlattım. </st><st c="6884">Konuyu çakozlayan adam, kolundaki saati göstererek bir şeyler anlattı. </st><st c="6955">Önce hiçbir şey anlamadım. </st><st c="6982">Amigo ısrarla saatini göstererek, eliyle iki saat sonra, işareti yaparak bir şeyler daha anlattı. </st><st c="7080">Sonunda erdim ki sıcak su, bir sistem açıldıktan iki saat sonra devreye girebiliyormuş.</st></p>
			<p><st c="7167">— Bugün </st><strong><st c="7176">impossible,</st></strong><st c="7187"> fakat </st><strong><st c="7194">manana</st></strong><st c="7200"> tamam!</st></p>
			<p><st c="7207">diyerek, gene saatini göstererek gitti amigo.</st></p>
			<p><st c="7253">Acaba dün gece yanlışlıkla burada kalsam kimbilir neler gelecekti başıma? </st><st c="7328">Sıcak su yok. </st><st c="7342">Oda servis yok. </st><st c="7358">Resepsiyon yok. </st><st c="7374">Benden başka, İgoş dışında kimse yok yani koskoca sarayda. </st><st c="7433">Görevliler saat 21.00’de kilitleyip gidiyorlar. </st><st c="7481">Geceyi orada İgoş’la geçirdiğimi ve sabahleyin set çalışanları gelene dek bir kahve bile içemeyeceğimi düşündüm, düşüncemden ürktüm.</st></p>
		</section>
	<div id="charCountTotal" value="7613"></div></body>
</html>
