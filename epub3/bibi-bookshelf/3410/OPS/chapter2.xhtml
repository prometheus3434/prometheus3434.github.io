<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Hacı Komünist</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter2">
	<section>
		<h1><st c="0">2 / İŞİN KÜBİK TARAFI</st><span><st c="22">Şarabi / İç-Gece</st></span></h1>			
		<p><st c="39">Senaryoyu okudum. </st><st c="58">Bir durum komedisi. </st><st c="78">Ailesince ezilen bir dolmuş şoförü, patatesin kalorisi kaç türünden bir televizyon yarışmasında son soruyu bilemeyerek büyük para ödülünü kaybediyor, avuntu armağanı olarak ailece bir hafta hayalî Barbunya adasına tatile gidiyorlar. </st><st c="311">Şoför, adanın barbunyaca konuşan lideri Carlos’a ikiz gibi benziyor. </st><st c="380">İki rolü birden oynayacağım ve film Küba’da çekilecek. </st><st c="435">Filmin ismi: Şans Kapıyı Kırınca!</st></p>
		<p><st c="468">Şarabi’de buluştuk, şarap söyledik. </st><st c="505">Efendi, saygılı ve zeki bir genç. </st><st c="539">Heyecanla ona evet, dememi bekliyor. </st><st c="576">Kasımın ortası. </st><st c="592">Beyoğlu’nda ve Şişli’de sinagoglarda bombalar patlamış, çok sayıda ölü var. </st><st c="668">Beyoğlu ıpıssız ve hüzünlü. </st><st c="696">Sadece devriye gezen polisler var İstiklâl caddesinde. </st><st c="751">Şarabi çok sakin.</st></p>
		<p><st c="768">— Ne zaman gidilecek Küba’ya?</st></p>
		<p><st c="798">— Aralık başı.</st></p>
		<p><st c="813">— Ne kadar kalınacak?</st></p>
		<p><st c="835">— Dört hafta.</st></p>
		<p><st c="849">— Tiyatroyu kapatıyoruz yani?</st></p>
		<p><st c="879">— Evet ağbi.</st></p>
		<p><st c="892">Sönmüş puromu yaktım, dikledim şarabı. </st><st c="932">Beyoğlu’nda hiçbir fail yakalayamadıkları için üzgünce dolaşan polislere baktım. </st><st c="1013">Bir mesaj derdinde olmayan senaryo mutlu sonla ve “Şanssız insan yoktur, siz istemeseniz de şans kapıyı kırar ve girer en iyisi siz kapıyı aralık bırakın” biçiminde sözlerimle bitiyor.</st></p>
		<p><st c="1197">— O sözleri alaylı söylemek isterim. </st><st c="1235">Çünkü şansız insan yoktur cümlesi bence şaçma. </st><st c="1282">Babayı yoktur! </st><st c="1297">Şanssızlar çoğunluktadır. </st><st c="1323">Büyük ikramiyeyi bir kişi kazanıyor! </st><st c="1360">Geri kalanların hepsi şanssız.</st></p>
		<p><st c="1390">— Ben bir mesaj vermek derdinde değilim ağbi.</st></p>
		<p><st c="1436">— Evet ama izleyici olarak ben bir mesaj almak derdindeyim. </st><st c="1497">O kadar saat izleyeceğiz bu filmi. </st><st c="1532">Bize de yazık!</st></p>
		<p><st c="1546">— İyi bir komedi filmi yapmak ve bunu mutlu bitirmek istiyorum.</st></p>
		<p><st c="1610">— İyi!</st></p>
		<p><st c="1617">Dingildek ahşap masanın ayağının altına bir kaç kez katlanmış mukavva parçası soktu garson, daha fena dingildiyor aramızdaki masa. </st><st c="1749">Büyük balon kadehte titreşiyor kırmızı şarap bir Ahmet Haşim şiiri gibi... </st><st c="1824">Ağır ağır içiceksin bu şarapları, şişenin dibinden istiridye, istiridyenin içinden inci çıkmayacak. </st><st c="1924">Tavana kadar, her nedense dikine dizilmiş şarap şişeleri bana bakıyor. </st><st c="1995">Anlamsızca ve bomboş geçiyor tramvay İstiklâl caddesinden, vatmanın gözünde bomba korkusu. </st><st c="2086">Duvarda ışıklı “Garanti bonus card” yazısı! </st><st c="2130">Nedir garanti olan, vatmanın hayatı mı?</st></p>
		<p><st c="2169">Bi fırt şarap içtim. </st><st c="2191">Sonuç olarak o sözleri söyleyen ben değilim ki, onun yazdığı senaryodaki şoför Kuddusi isimli karakter. </st><st c="2295">Söylenenin diyalektiğe aykırı olması benim karaktersizliğim olamaz, Kuddusi’nin salaklığı! </st><st c="2386">Küba? </st><st c="2392">Dört hafta. </st><st c="2404">Komünizmin son kalesini içerden görmek. </st><st c="2444">Başka ne zaman gidebilirim ki Küba’ya? </st><st c="2483">Bu bir fırsat işte. </st><st c="2503">Dört hafta tiyatroyu kapatmak biraz saçma. </st><st c="2546">Film için, omuzuma ulaşmış saçlarımı kesmem gerek. </st><st c="2597">Oynadığım oyundaki berber sevmez Kelâmi rolü için uzatılmış bir saç bu. </st><st c="2669">Berber sevmezken tıraş mı olmuş yani Kelâmi?</st></p>
		<p><st c="2713">Beyoğlu’nun bomboş hali, çok eskilere, çocukluğuma götürüyor beni. </st><st c="2781">Caddeden siular, komançiler, mohikanlar, cep telefon çalıcılar, pandik atıcılar, türbanlılar, dönmeler geçmediği zaman, resim eski Beyoğlu! </st><st c="2921">Ben geçiyorum ıpıssız İstiklâl caddesinden, elimde kocaman okul çantam, başımda annemin ördüğü yün bere, hiç bakmayarak Şarabi’ye. </st><st c="3052">Ne bakıcakmışım, o zaman Şarabi değil ki burası, Sakarya Pastanesi. </st><st c="3120">Çocuk ben, daha çerçeveden çıkamadan, ters yönden delikanlı ben giriyorum çerçeveye, parkalı, uzun saçlı, sakallı, başımda Che Guevara beresi, elimde T cetvel. </st><st c="3280">Faili meçhul işleri sevmeyen polisler T cetvelime bakıyorlar mefailün failün.</st></p>
		<p><st c="3357">Birden </st><strong><st c="3365">Comandante Che Guevara</st></strong><st c="3387"> şarkısı çalmaya başlıyor Şarabi’nin diskdöndüreninde:</st></p>
		<div>
			<span><st c="3441">Aqui, se queda la clara</st></span>
			<span><st c="3465">la entranable transparencia</st></span>
			<span><st c="3493">de tu querida presencia</st></span>
			<span><st c="3517">Comandante Che Guevara...</st></span>
		</div>
		<p><st c="3543">Bu ne senkron, ne celâl! </st><st c="3569">Kaderimse giderim lan ben bu Küba’ya...</st></p>
		<p><st c="3608">Çılgının biriydi arjantinli Ernesto oğlu Ernesto. </st><st c="3659">Küba dağlarında savaşırken bindiği eşeğin adını da Ernesto koymuştu. </st><st c="3728">Ölümle dalga geçen beş parasız doktor, Küba devriminin bayrağı oluyor, Bolivya’da ölüyor, orada da devrim olsun diye savaşırken.</st></p>
		<p><st c="3856">— Şehirler düşebilir, dağlarda sürdürülür kavgalar!</st></p>
		<p><st c="3908">diyor afili beresi tek yıldızlı genç adam, bizler Çakırcalı Mehmet Efe’den beri hiç düşünmemişken bu konuyu. </st><st c="4018">Okudukça Guevara’yı Dev-Genç’te yaylaya çıkma ruhu giderek egemen... </st><st c="4087">Akademi yıllarına gidip gelirken beynim, heyecanlı senarist Tayfun, televizyon dizilerimi izleyerek büyüdüğünü anlatıyor gülerek ve birdenbire Köşedönücü’den bir sahneyi ezber olarak oynamaya başlıyor. </st><st c="4289">Müridim yani.</st></p>
		<p><st c="4302">— Kim çekecek filmi?</st></p>
		<p><st c="4323">— Ben çekicem ağbi!</st></p>
		<p><st c="4343">— Daha önce hiç film çektin mi?</st></p>
		<p><st c="4375">— Hayır, senaryolar yazdım.</st></p>
		<p><st c="4403">Bir yönetmenin ilk filminde bulunmamak lazım, çok yıpratıcı bir durum. </st><st c="4475">Ünlü oyuncular yönetmenlerin ilk filminde oynamak istemezler. </st><st c="4537">Yönetmen için de bir eziyettir ilk filmi.</st></p>
		<p><st c="4578">— Barbunyaca dediğin dil n’olucak?</st></p>
		<p><st c="4613">— Onu da sizden rica edicem ağbi. </st><st c="4648">Siz benim ustamsınız.</st></p>
		<p><st c="4669">— Yeni bir dil mi uydurucaz yani?</st></p>
		<p><st c="4703">— Bi zahmet ağbi...</st></p>
		<p><st c="4723">— Yapma ya!</st></p>
		<p><st c="4735">diyerek dikledim şarabı... </st><st c="4763">Uydurulacak dil ispanyolcanın mıncıklanması olabilir. </st><st c="4817">Çünkü filmde kübalı oyuncular da var, onlar ispanyolca konuşuyorlar. </st><st c="4886">Hayalî Barbunya adası Karaibler’de düşünülmüş. </st><st c="4933">Tüm Karaibler’in konuştuğu, ispanyol denizcilerin oralara Akdeniz’den kürek çekerek getirdiği bu dili, türkçe bir pencereden bakarak hafif soslamak gerekiyor... </st><st c="5094">Sanırım ispanyolca dersleri almam lazım... </st><st c="5137">Tesettürlü bir polis geçti İstiklâl caddesinden, kıçından cop sallanıyor... </st><st c="5213">Olamaz... </st><st c="5223">Bana öyle geliyor. </st><st c="5242">Bir film gibi izliyorum tavana yükselen pencereden Beyoğlu’nu. </st><st c="5305">Gerçek filmin içine gerçeküstü kareler karışıyor, bir montaj hatası sanki. </st><st c="5380">Galatasaray Lisesi’nin yıllar önce ölmüş müdürü gelip tıklıyor Şarabi’nin pencere camını, gene mi şarap içiyorsun sen, dercesine işaret parmağını sallıyor, suçlarcasına. </st><st c="5550">Hayır hocam, üzüm suyu, gördüğünüz gibi dükkanın ismi Üzümi! </st><st c="5611">Polisler tek tük geçen adamlardan birini durdurup kimlik soruyorlar. </st><st c="5680">Niye soruyorlar ki? </st><st c="5700">Herifin kimliğinde “sinagog bombalayıcı” yazmıyor ya! </st><st c="5754">Arkalı önlü, uzun uzun inceleyip, sinagog bombalanmasıyla ilgili yeterli ipucu bulamayan polis, iade ediyor kimliği. </st><st c="5871">Adam uzaklaşırken sıkıntılı sıkıntılı sağa sola bakınıyor iki polis, biri geçse de kimliğini sorsak diye, fakat gelen geçen yok. </st><st c="6000">Birden Galatasaray Lisesi’nden resim öğretmenim kızıl saçlı, kocaman kırmızı burunlu Pinokyo Kemal giriyor çerçeveye, elinde palet ve fırça. </st><st c="6141">Değişik renklerle Şarabi’nin kapı camına ağır ağır “Üzümî” yazıyor i’nin üstüne kocaman bir inceltme işareti koyarak, dersteki gibi bir ciddiyet içinde. </st><st c="6294">Polisler ona hiç ilişmiyorlar. </st><st c="6325">Pinokyo Kemal özenle işini bitirip giderken, polislerden birinin alnına çiçek çiziyor. </st><st c="6412">Polis çok bozuluyor, ama hiçbir şey yapmıyor ona. </st><st c="6462">Ne yapabilir ki? </st><st c="6479">Hadi, sıkıysa sor bakalım Pinokyo Kemal’e kimliğini! </st><st c="6532">Nereye soruyor? </st><st c="6548">Kemal hoca öleli çok yıllar oldu. </st><st c="6582">Bir sessizlik var masada. </st><st c="6608">Derin düşüncelere dalıp gittiğimi gören Tayfun, hiç konuşmuyor, sabırla bekliyor karşımda.</st></p>
		<p><st c="6698">— Filmin yapımcısı kim?</st></p>
		<p><st c="6722">— Öger Prodüksiyon. </st><st c="6743">Vural Öger.</st></p>
		<p><st c="6754">— Turizmci?</st></p>
		<p><st c="6766">— Evet ağbi.</st></p>
		<p><st c="6779">— Film de mi yapıyor?</st></p>
		<p><st c="6801">— Başlıyor. </st><st c="6814">Bu film Öger Prodüksiyon’un ilk filmi.</st></p>
		<p><st c="6852">Yeni şarap getiriyor garson. </st><st c="6882">Gülümseyerek gözümün içine bakıyor Tayfun. </st><st c="6925">Hem istiyorum Küba’ya gitmeyi, hem gitmemek için sebepler aranıyorum. </st><st c="6995">İstiklâl caddesindeki polisler can sıkıntısından birbirlerine kimlik sormaca oynuyorlar. </st><st c="7084">N’apıyorsunuz be, manyak mısınız siz, desen, tatbikat yapıyoruz, diyecekler. </st><st c="7161">Polislerden biri kameraya el sallıyor, duruyor çekim, baştan başlıyor, kameraya bakmayın, diye uyarıyorlar bütün polisleri.</st></p>
		<p><st c="7284">— Kaç saat uçacağız?</st></p>
		<p><st c="7305">— Avrupa’dan onbir saat!</st></p>
		<p><st c="7330">— Onbir saat sigara içilmeyecek yani?</st></p>
		<p><st c="7368">— Hayır ağbi, sigara içilen uçuş var!</st></p>
		<p><st c="7406">— Tamam, o zaman.</st></p>
		<p><st c="7424">dedim. </st><st c="7432">Anlaşmış olduk Tayfun’la. </st><st c="7458">Yeni şarap söyledik, polisler avare dolanırken suskun ve bir “dış-gece” çekiminin sürdüğü İstiklâl caddesinde.</st></p>
	</section>
<div id="charCountTotal" value="7568"></div></body>
</html>
