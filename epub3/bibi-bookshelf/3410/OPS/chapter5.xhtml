<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Hacı Komünist</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter5">
	<section>
		<h1><st c="0">5 / İSTİKAMET FRANKFURT</st><span><st c="24">Uçak / İç-Gün</st></span></h1>
		<p><st c="38">Günün Milliyet gazetesinde, Ülkü Tamer son kitabım ile ilgili güzel bir yazı yazmış, sağolsun. </st><st c="134">Onun şiirleriyle büyüdüm. </st><st c="160">Delikanlılığımda onu ilk kez, bir tiyatro sahnesinde oyuncu olarak görmüştüm. </st><st c="238">Oyuncu olduğunu bilmiyordum, çok şaşırmıştım. </st><st c="284">Okuldan kaçıp Fatih’te Renk sinemasında sergilenen “Sokak Kızı İrma” oyununu izlemeye gitmiştim, bir çarşamba gecesi. </st><st c="402">Program dergisine bakılırsa, sahnede tef çalıp “Açmam açamam, çünkü derinde...” şarkısını söyleyen üç yargıçtan biri. </st><st c="520">Hangisi acaba şiirlerini ezberlediğim adam?</st></p>
		<p><st c="563">Bir sigara yakıp bir daha okumak istedim yazıyı. </st><st c="613">Birden uçakta olduğumuzu ve sigara yakamayacağımı anımsadım. </st><st c="674">Katladım gazeteyi, çantama koydum. </st><st c="709">Kasımın otuzu, pazar. </st><st c="731">İstanbul’dan onüçte kalkması gereken, bize sigara içmeyi saat onikiden itibaren yasaklayan, adını hiç duymadığımız Atlas Jet Hava Yolları, saat ondört suları havalanabildi. </st><st c="904">Frankfurt’a uçmaktayız film ekibi olarak, yirmiiki kişiyiz. </st><st c="964">Tayfun ve on kişilik teknik ekip on gün önce uçtular Küba’ya. </st><st c="1026">Bir saat sonra Frankfurt’a ineceğiz. </st><st c="1063">Gece orada kalınacak, sabah erkenden Havana’ya doğru uçacağız. </st><st c="1126">Ekipte neşeyle heyecan birbiriyle arkadaş. </st><st c="1169">Hepimizin yüzü gülüyor. </st><st c="1193">Havalimanında başlanmış içkiye, topluca çakır keyifiz. </st><st c="1248">Herkesin elinde ispanyolca sözlük, harıl harıl kendine en gerekli olacak sözleri öğrenmeye, “Seni seviyorum!” gibi hızır acil cümleler kurmaya uğraşıyor. </st><st c="1402">Erkek takımı, Havana’ya iner inmez hayatının kadınına rastlayacağından emin. </st><st c="1479">Kılık kıyafetimiz Küba’ya yönelik. </st><st c="1514">Tamamen yazlık konumdayız. </st><st c="1541">Orada ısının otuz, otuzbeş derece olacağını, bizi güzel bir yazın beklediğini belirtti Kübalog Hüseyin. </st><st c="1645">Elimizde, Frankfurt transit serinliği için birer ceket, İstanbul’un kışından uzaklaşıyoruz. </st><st c="1737">Bavullarımızı Frankfurt’tan Havana’ya havale edip el çantalarımızla gayet libero gireceğiz Almanya’ya. </st><st c="1840">Yarın Havana uçağında sokacağız ceketleri el çantalarına, tropikal tatilimiz başlayacak! </st><st c="1929">Uçağın diğer yolcuları Almanya’da yaşayan türkler ve gayet kışlık giyimliler. </st><st c="2007">Onlar bu filmde oynamıyorlar.</st></p>
		<p><st c="2036">Yanımda Rasim var, onun yanıbaşında İlkay Saran. </st><st c="2086">Uçağın en önünde oturuyoruz. </st><st c="2115">Business classs durumu yok, koltuklar daracık. </st><st c="2162">Dört saattir sigara içilemiyor, Havana’ya uçarken çıkarırız acısını, diye düşünüyorum. </st><st c="2249">Küba uçağında sigara içilebiliyormuş. </st><st c="2287">Aferin Küba! </st><st c="2300">Komünizmde böyle salak bir yasak olamaz zaten. </st><st c="2347">Ne demek sigara içmek yasak? </st><st c="2376">Tamamen, sigara içmeyen bir sınıfın sigara içen sınıf üstünde faşizan baskısı! </st><st c="2455">Zaten sigara şartıyla anlaştık, Tayfun’la. </st><st c="2498">Hele bir içilmesin, oynamam vallahi filmde. </st><st c="2542">Fidel ile görüşür, ona sigara yasağının diyalektik saçmalığını anlatır, hızla geri dönerim. </st><st c="2634">Fransız şarkıcı ve herşeyci Serge Gainsbourg muntazam sigara içen biri olarak, sürekli elinde dört ya da beş paket filtresiz gitanes’la gezer, sigara içme yasaklı televizyon programlarına, dört paket sigarasıyla çıkar ve aralıksız içerdi. </st><st c="2873">Ömrünün son yıllarında, Fransa’da kapalı mekanlarda sigara yasağının ayyuka çıkması üzerine, sürekli gittiği kahvenin kapısına “SİGARA İÇMEYENLER GİREMEZ” yazdırttı. </st><st c="3039">Gainsbourg öldü, ama kahvenin kapısındaki yazı hâlâ duruyor.</st></p>
		<p><st c="3099">Sigaradan başka şeyler düşünmeye çabalıyorum, aklıma puro geliyor! </st><st c="3167">Bilinçaltımı başka yerlere sürüklemek için hostesin kıçına bakıyorum. </st><st c="3237">Güzel bir kıç değil, üstelik pipoya benziyor! </st><st c="3283">İdeal bir oyuncu sözleşmesi şöyle başlamalı; madde 1: oyuncu her yerde sigara içebilir. </st><st c="3371">Yapımcı firma küllük temin etmek ile yükümlüdür. </st><st c="3420">Sözleşmeyi sağlam imzalıyacaksın, üfleyeceksin dumanı hostesin burnuna!</st></p>
		<p><st c="3491">İlkay hanım, Rasim, Asuman, Necmi, Fethi, Ayça dışında, Kübalog Hüseyin, Böcek yapımdan yönetmen Ömer Faruk, asistan Çiğdem, asistan Defne, makyajcı Neriman, kostümcü Ebru, ekip sorumlusu konumunda Böcek yapımdan Güner, gene aynı kurumdan adını bilmediğimiz biri, sürekli video kayıtta bulunan bir kameraman ve tanımadığımız, neci olduğunu tam algılıyamadığımız kişiler de var. </st><st c="3870">Bir kız var örneğin;</st></p>
		<p><st c="3890">— Kim?</st></p>
		<p><st c="3897">diye sordum.</st></p>
		<p><st c="3910">— Tayfun’un arkadaşı!</st></p>
		<p><st c="3932">denildi.</st></p>
		<p><st c="3941">— Filmde oynuyor mu?</st></p>
		<p><st c="3962">— Türkiye’deki çekimlerde bir şey oynayacak ama hangi rol bilemiyorum...</st></p>
		<p><st c="4035">— Oyuncu mu?</st></p>
		<p><st c="4048">— Evet. </st><st c="4057">Televizyonda bir dizide oynuyor. </st><st c="4090">Dizinin adını bilmiyorum.</st></p>
		<p><st c="4115">— Kızın adı ne?</st></p>
		<p><st c="4131">— Bilmiyorum.</st></p>
		<p><st c="4145">biçiminde yorumlar yapıldı. </st><st c="4174">Sanırım grubun içinde neci olduğunu pek bilemediklerimizin bir bölümü Kübacı!</st></p>
		<p><st c="4251">Uçak tıkış tıkış. </st><st c="4270">Öger Tours’un anlaşmalı bir uçuşuyla karşı karşıyayız. </st><st c="4325">Gene de hepimizde Küba’ya gitmenin kıpırtılı, gizemli sevinci gözümleniyor. </st><st c="4401">En mutlu olan, kendini bizi sürekli bilgilendirmekle görevli kabullenmiş Kübalog Hüseyin.</st></p>
		<p><st c="4490">— Bu ne biçim uçak! </st><st c="4511">Öger Tours’a yakıştıramadık! </st><st c="4540">Vural Bey bize özel uçak kaldırabilirdi...</st></p>
		<p><st c="4582">türünden şaka yollu serzenişlerimiz bile kaçırmıyor neşesini:</st></p>
		<p><st c="4644">— Küba’da bütün bu sıkıntıları unutacaksınız arkadaşlar!</st></p>
		<p><st c="4701">diyor, cennet vadeden bir papaz gibi. </st><st c="4740">Küba cennet demek ki!</st></p>
		<p><st c="4761">Frankfurt’a kırk dakikamız kaldı. </st><st c="4796">Açılır kapanır masamtrak şeyin üstüne defteri zor yerleştirmiş, günlüğümü yazmaktayım. </st><st c="4883">Yanımda tuvalet kuyruğu oluştu. </st><st c="4915">En öndeyim, tuvalet benim önümde. </st><st c="4949">Tam tuvalet kapısının dibindeyim. </st><st c="4983">Omuz başımda bir herif eğilmiş yazdığımı okumaya uğraşıyor. </st><st c="5043">Almanya’da işçi herhalde, salak salak sırıtıyor.</st></p>
		<p><st c="5091">— Ne okuyorsun lan? </st><st c="5112">Özel bir şey yazıyorum. </st><st c="5136">Günlüğüm bu benim. </st><st c="5155">Kimse kimsenin günlüğünü okuyamaz. </st><st c="5190">Kendim için yazıyorum ben bunları! </st><st c="5225">Omuz başımdan kuyuya karpuz sallandıracakmış gibi eğilip günlüğümü okuyan herif dallamanın biridir, yazıyorum. </st><st c="5336">Buyur oku, seni yazıyorum. </st><st c="5363">Anladın mı hıyarağa? </st><st c="5384">Sırıtma öyle, zaten kaç saattir sigara içmiyorum, nikotin krizim borsanınkinden çok daha yüksek bir tavan yaptı, Dow Jones endeksini zorlamaktayım, dan diye koyarım gözünün üstüne!</st></p>
		<p><st c="5564">demek isteyen bir bakış atıyorum ona. </st><st c="5603">Baktıklarımın tümünü anlamasa bile, yazdıklarımı okumasına bozulduğumu algılıyor, sırıtarak doğruluyor, karpuzu geri çekiyor kuyudan, öbür yana çeviriyor pişmiş kelle suratını.</st></p>
		<p><st c="5779">Herkes çişini yapıyor, tuvalet kuyruğu son buluyor. </st><st c="5832">Frankfurt’ta doğru alçalmaya başlıyor uçak. </st><st c="5876">Yanmamış bir sigara koyuyorum iki dudağımın arasına, kemerleri bağlıyoruz. </st><st c="5951">Hostes gelip ağzımdaki sigarayı gösterip, olumsuz el işaretleri yapıyor.</st></p>
		<p><st c="6023">— İçmiyoruz! </st><st c="6037">Yakmadık ki! </st><st c="6050">Dudak alıştırmaları yapıyoruz!</st></p>
		<p><st c="6080">Rasim daha önce bu teknik ekiple bir filmde çalışmış;</st></p>
		<p><st c="6134">— Elleri çok ağırdır, dört haftada hayatta bitmez bu iş. </st><st c="6192">Korkarım üç, dört ay Küba’dayız!</st></p>
		<p><st c="6224">diyor.</st></p>
		<p><st c="6231">— Bakarsın dönmeyiz!</st></p>
		<p><st c="6252">diyorum. </st><st c="6262">Bir an düşünüyor Rasim:</st></p>
		<p><st c="6285">— Evet, o da bir fikir!</st></p>
	</section>
<div id="charCountTotal" value="6309"></div></body>
</html>
