<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Hacı Komünist</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter31">
		<section>
			<h1><st c="0">31 / MİSTER POLLACK</st><span><st c="20">Devlet konukevi / İç-Gün</st></span></h1>
			<p><st c="45">Çikolata rengi boyalıyım. </st><st c="72">Devlet konukevinin uçsuz bucaksız salonundayız. </st><st c="120">Hilario ile karşılıklı tek sahnemiz. </st><st c="157">Uzun bir ispanyolca tiradım var. </st><st c="190">Tek planda çekilecek. </st><st c="212">Ezberim tamam, biliyorum. </st><st c="238">Fakat bilmediğin bir dildeki ezber ne derece tamam olabilir? </st><st c="299">Aradan bir kelime unuttun mu, öyle kalakalıyorsun. </st><st c="350">Aslında söylediğim sözlerin anlamını biliyorum, onlarda takılmıyorum, ismimi de söylemem gerek bu tiradın içinde, onu beceremiyorum! </st><st c="483">İsmim çok uzun, oniki kadar ön ve göbek adım var. </st><st c="533">Aradan Pablo’yu bir unutuyorum, takılıyorum. </st><st c="578">Neydi benim Gonzalo’dan sonraki göbek adım? </st><st c="622">Bir kaç kez prova yapıyoruz. </st><st c="651">Tamam, hazırım. </st><st c="667">Sanırım ismimi biliyorum. </st><st c="693">Fakat Veli hazır değil, ışık düzeltiyor, puro yakıp dolanmaya başlıyorum yüksek tavanlı salonda.</st></p>
			<p><st c="789">— Burda sigara içilmiyormuş ağbi, tavandaki resimler açısından!</st></p>
			<p><st c="853">diye fısıldıyor kulağıma Yüksel.</st></p>
			<p><st c="886">— Biliyorum Yüksel. </st><st c="907">Benden başka kimse içmezse pek bir şey olmaz resimlere. </st><st c="963">Sen içme örneğin ve bana bir küllük bul!</st></p>
			<p><st c="1003">diyorum, puromu söndürmeyerek. </st><st c="1035">Yüksel devrimci bir aşkla küllük görevine yöneliyor.</st></p>
			<p><st c="1087">İçinde bulunduğumuz küçük saray 1929’da yapılmış. </st><st c="1138">Leonardo Morales isimli mimarın eseri. </st><st c="1177">Yaptıran, buradan dünyaya puro satan amerikan vatandaşı Marc Pollack. </st><st c="1247">O dönemin Havana’sı muhteşem bir eğlence yeri, Amerika’nın arka bahçesi. </st><st c="1320">Kumarhaneleri, batakhaneleri, meyhaneleri, mafyası meşhur. </st><st c="1379">Daha ortada aids falan yok, olsan olsan bel soğukluğu. </st><st c="1434">O da böyle bir iklimde ferahlatıcı sayılır; belin serin başın dinç! </st><st c="1502">O sıralar burada iş yapan amerikan vatandaşlarının da Havana’ya egemen mafyayla en azından dirsek teması olmak zorunda. </st><st c="1622">Mafia ile ortak Machado’nun kanlı vahşet dolu askeri diktatörlük dönemi... </st><st c="1697">Burdan durup dururken puro sattırtmazlar elin amerikan vatandaşına! </st><st c="1765">Ya işin içindedir ya da bu işten belirli bir avanta alır mafya. </st><st c="1829">Bu saraycıkı yaptırmış ve burada yaşamış olan bay Pollack, soyisminden giderek sızma zeytinyağı yöntemiyle düşünürsek, polonyalı olabilir. </st><st c="1968">Büyük olasılıkla da musevi. </st><st c="1996">Hitler tufasından sonra vın Amerika! </st><st c="2033">Kimbilir ne sefalar sürdü o adam buralarda... </st><st c="2079">Devrimden sonra saraycık kısa bir süre Brezilya büyükelçiliği olmuş, daha sonra devlet konukevine dönüştürülmüş. </st><st c="2192">Pollack’ın Miami’de oturan torunları, yeniden buraya kavuşmak için Küba’daki düzenin son bulmasını sabırsızlıkla bekliyorlarmış. </st><st c="2321">Daha çok beklersiniz ciğerim, bir gün Fidel ölünce kimse size, buyrun sarayınıza, demeyecek. </st><st c="2414">Siz de torunlarınıza; bizim Havana’da çok güzel bir sarayımız var, diye masallar anlatmayın. </st><st c="2507">Bizlerin de dedelerinin, Mısır’da ne konakları varmış her yer osmanlıyken ve fakat bildiğim kadarıyla Mısır’dan miras edinen hiçbir türk olmadı! </st><st c="2652">Bunlar masal olarak güzel öyküler işte. </st><st c="2692">Padişah orayı dedemin dedesine vermişmiş! </st><st c="2734">Tamam da ortada padişah yok, onun arap harfli tapusu hiçbir şey ifade etmiyor, Mısır kendi bağımsızlığına ulaşmış, buralar mısırlıların denilmiş. </st><st c="2880">Bizimki gayet mısırsız bir emperyalist hikâyesi. </st><st c="2929">Artık Mısır mısırlıların, Küba kübalıların. </st><st c="2973">Herkes kendi çöplüğüne, </st><strong><st c="2997">go home!</st></strong></p>
			<p><st c="3005">— Hazır!</st></p>
			<p><st c="3014">diyor Veli, tamamen unutmuş durumdayım çok uzun ismimi.</st></p>
			<p><st c="3070">— Neydi benim bütün ismimlerim?</st></p>
			<p><st c="3102">Hilario’nun amorsundan çekilen bir plan, onun ensesi görünüyor, ama gerek provada, gerek çekimde bana suratıyla, gözüyle muhteşem bir oyun ve moral veriyor. </st><st c="3260">Kusursuz ve alçakgönüllü bir profesyonel. </st><st c="3302">İlk çekimde hiç teklemeden oynuyorum.</st></p>
			<p><st c="3339">— Bravo!</st></p>
			<p><st c="3348">diyor Tayfun. </st><st c="3363">Hilario elimi sıkıp kutluyor. </st><st c="3393">Veli yeniden çekilmesini istiyor. </st><st c="3427">Şaryo hareketinde bi şey olmuşmuş. </st><st c="3462">Ayrıca ışıkta da sorun varmış, burnun gölgesi giriyormuş. </st><st c="3520">Işık ekleme çalışmaları başlıyor.</st></p>
			<p><st c="3553">— Niye giriyorsun lan sen burnun gölgesi?</st></p>
			<p><st c="3595">diye bozuluyorum Okan’a.</st></p>
			<p><st c="3620">— Ben girmiyorum ağbi, burnun gölgesi!</st></p>
			<p><st c="3659">diyor, sanki burnu başka biri tutuyormuş gibi. </st><st c="3707">Puromu ateşleyip dolanmayı sürdürüyorum bay Pollack’ın kimbilir ne özel purolar tüttürdüğü artık sigara içilmez salonda.</st></p>
			<p><st c="3827">Miras bekler torunları olduğuna göre bir evliliği var. </st><st c="3883">Belki de karısından kaçıp geldiği zula bir eviydi burası onun.</st></p>
			<p><st c="3945">— Ben Havana’da puro işlerine bir bakıp geliim </st><strong><st c="3993">darling!</st></strong></p>
			<p><st c="4001">diyerek karısına, vın Havana’ya geliyor, zaten Polonya’dan Amerika’ya gelişte vın turizme yatkınlık kazanmış Pollack bey amca. </st><st c="4129">Sarayın güzel bir fuhuş yuvası olarak, büyük bir zevkle ve ciddi para harcanarak gerçekleştirildiği somut olarak gözümleniyor. </st><st c="4256">1930’ların Havana’sında hafif şehir dışında, pek gelişmemiş olan Cubanacan semtinde, yüksek taş duvarlarla çevrili küçük bir ormanın içinde zula bir yer. </st><st c="4410">Ayrıca, madem Amerika’da evin, karın, çoluğun çocuğun var, niçin buraya her mermeri dünyanın başka bir ucundan, binbir zahmetle getirilen bir saray yaptırıyorsun? </st><st c="4573">Demek ki lüzumsuz bir para da var ortalıkta. </st><st c="4618">Mimar Morales de iyi para götürmüştür bu işten.</st></p>
			<p><st c="4665">— Afrika’da bir pembe mermer var Mister Pollack, ondan getirtmemiz şart!</st></p>
			<p><st c="4738">— Getirtiriz Morales, sen bozma moralini!</st></p>
			<p><st c="4780">Morales ibne olabilir mi? </st><st c="4807">Olabilir. </st><st c="4817">Çünkü avluyu çevreleyen onaltı sütun için, onaltı ayrı yerden mermer getirtiyor. </st><st c="4898">Söz konusu mermerlerin uzun bir deniz yolculuğu sonucu buraya ulaştığı da göz önünde bulundurulunca, böyle bir kaprisi yapsa yapsa bir ibne yapabilir, diye düşünüyor insan. </st><st c="5071">Pollack bey amca da acayip;</st></p>
			<p><st c="5098">— Siktir ulan ibne, hepsi aynı mermerden olsa n’olur?</st></p>
			<p><st c="5152">demiyor ve o mermerleri getirttiriyor. </st><st c="5192">Demek ki bay Pollack’da para bok gibi. </st><st c="5231">Puro işi dışında da işleri var belki. </st><st c="5269">Belki de amerikan casusu. </st><st c="5295">Herhalde bir şükran duygusunun sonucu, Amerika’nın kendilerini Hitler’den kurtardığına inanan museviler amerikalılardan daha amerikancı, daha ülkücü. </st><st c="5445">Machado’nun kanlı diktatörlük zamanı oldukça karışık bir Batista öncesi dönem; komünist parti kurulmuş, öğrenci olayları, grevler, derken bir darbeyle düşüyor diktatör, kısa bir özgürlük hükümetinden sonra, başka bir darbeyle Batista geçiyor başa. </st><st c="5693">Bay Pollack’ın yaşadığı zaman dilimi karmakarışık darbeler yılları Küba’da, dolayısıyla kendisinin bir CIA ajanı olması da çok zayıf bir olasılık değil.</st></p>
			<p><st c="5845">— Hazır!</st></p>
			<p><st c="5854">diyor Veli. </st><st c="5867">Ne hazırı be? </st><st c="5881">Tam çözmek üzereyiz bu sarayın sırrını. </st><st c="5921">İyi tamam hazırız, peki.</st></p>
			<p><st c="5945">— Neydi benim ismimlerler? </st><st c="5973">İsimlerim arasında Morales yok değil mi?</st></p>
			<p><st c="6013">— Yok ağbi.</st></p>
			<p><st c="6025">— Niye olsun benim öyle Morales bir halim mi var?</st></p>
			<p><st c="6075">diyorum, kimse bir şey anlamıyor elbette. </st><st c="6118">Gülenler de oluyor, neden bilmem?</st></p>
			<p><st c="6151">Bir kaç tekrardan sonra tamam oluyor o plan. </st><st c="6197">O tiradı atlattığımdan çok, Hilario’yu tanıdığıma seviniyorum. </st><st c="6260">Çay molasında, sarayın bahçesinde birlikte oturuyoruz, hemen dost oluyoruz. </st><st c="6336">Onun ingilizcesi, benim ispanyolcam kadar, benim ingilizce gayet ingildek, pek bir şey konuşamıyoruz. </st><st c="6438">Bu dostluğumuza engel olmuyor. </st><st c="6469">Birbirimize elektronik posta adreslerimizi veriyoruz. </st><st c="6523">Nece yazışacaksak?</st></p>
			<p><st c="6541">Sarayın ikinci katının terasını çevreleyen korkuluklarda ve ikinci bir terasta mazgallar olduğu dikkatimi çekiyor. </st><st c="6657">Oralardan korunaklı biçimde ateş edilebilmesi için düşünmüş bunları ibne olduğu kesin mimar Morales. </st><st c="6758">Bay Pollack’ın burada küçük bir koruma timi de vardı herhalde, o karışık günlerde. </st><st c="6841">Kendisi CIA ajanı değilse bile karanlık bir işin ya da bizzat mafyanın içinde olduğu kesin, yoksa hiçbir musevi alıp sattığı purodan kazandığıyla, ibne mimarın muayyen günler stresi yüzünden afrikadan mermer getirtmez.</st></p>
		</section>
	<div id="charCountTotal" value="7059"></div></body>
</html>
