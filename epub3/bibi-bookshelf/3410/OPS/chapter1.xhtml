<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Hacı Komünist</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter1">
	<section>
		<h1><st c="0">1 / LA TARDE</st><span><st c="13">Beyoğlu Pub-Teras / Dış-İkindi</st></span></h1>
		<p><st c="44">İspanyolca bir sözlük aldım, Halep Pasajı’nın girişindeki kitapçıdan, Ses Tiyatrosu’nun üstündeki Beyoğlu Pub’a çıktım, terasta bir masaya çöreklendim. </st><st c="197">Benden başka müşteri yok. </st><st c="223">Papyon takmaktan hiç hoşlanmayan, arasıra gömleğinin yakasını genişletmek isteyen bir el hareketini tik edinmiş kıdemli garson, barın girişinde, sürekli orada durmasından ötürü zemini aşınmış asal noktasında dikilmekte. </st><st c="443">Sözlüğü karıştırıyorum. </st><st c="467">Sıfırüç yılı kasımının son günleri, ikindi suları. </st><st c="518">Hava serin, ama güneşli. </st><st c="543">Arkamdan geliyor gün ışığı. </st><st c="571">Beyaz masa örtüsünde sigara içiyor gölgem. </st><st c="614">Yakın çekimlerimde, hatta bütün çekimlerimde yüzüme yansıtıcı tutulması gerekiyor, ışık alamıyorum, diye düşündüm, sanki bir filmde oynuyormuşum gibi.</st></p>
		<p><st c="764">Bu saatlerini seviyorum buranın, terasta en ölü anlar. </st><st c="820">Kitabını okursun, gazeteni okursun, defterine bir şeyler yazabilirsin. </st><st c="891">Tiyatroda otursam muhasebeci, muhtasar, geçici vergi, SSK biçiminde saldırıya geçer. </st><st c="976">Artık her gün vergi var. </st><st c="1001">Bu kriz döneminde herkesin, hiç vermesi gerekmese de şiddetle vergi vererek programı desteklemesi isteniyor. </st><st c="1110">Hepimiz verirsek, toplananı bir hortumlayan bulunur, biz yeniden vermeyi iş ediniriz. </st><st c="1196">Ve böylece bu hikâye sürer gider. </st><st c="1230">Senaryonun zayıf tarafı, sonun baştan belli olması. </st><st c="1282">Dostoyevski’nin Suç ve Ceza’sı gibi. </st><st c="1319">Kaatil baştan belli, Mehmet Ali Raskolnikof! </st><st c="1364">Sonuna dek niye okuyacakmışım ki ben o romanı? </st><st c="1411">Bu durum, muhasebecinin hiç algılayamadığı;</st></p>
		<p><st c="1454">— Niye ödeyecekmişim ki ben o vergiyi?</st></p>
		<p><st c="1493">diyalektik sorusunu doğurur. </st><st c="1523">Diyalektik bilmeyen muhasebeci son ödeme tarihini bildirir. </st><st c="1583">Muhasebeciyi savuşturamadan, bırt gazetesinin İkitelli’den Beyoğlu’na gelme savaşımını göze alamayan muhabiri, telefonda kısa söyleşi yapmak ister, müdür hüzünle ödemeler listesini sunar. </st><st c="1771">İkindi suları tiyatronun en orada bulunulmaması gereken zaman dilimidir.</st></p>
		<p><st c="1843">İkindi sözcüğü bir çok dilde yoktur. </st><st c="1881">Fransızı, ingilizi, almanı öğleden sonrayı bilir, akşamı bilir, ancak her ikisinin arası ikindi vaktine özgün bir isim vermez, akşama doğru gibi daha zamana yayılmış bir biçimde adlandırır günün bu özgün dilimini. </st><st c="2095">İspanyolcada karşılığı var: </st><strong><st c="2123">la tarde</st></strong><st c="2131">. Biz bunu gençliğimizin ünlü </st><strong><st c="2161">Moliendo Cafe</st></strong><st c="2174"> şarkısından biliyoruz; “</st><strong><st c="2199">Cuando la tarde del la nuestra amor</st></strong><st c="2235">.” Aşkımızın ikindisinde, demek. </st><st c="2268">Cümle yapısı, kelimeleri fransızcaya çok yakın, bir yerinden az biraz arapça bulaşmış emevîler çok müslüman raksederken Endülüs’te. </st><st c="2400">Belki, Lorca’nın şiir yazdığı dildeki ikindi kavramı da, günün bu esneyen dilimini bir ezan ve namazla perçinleyerek, güneşin ufuktan kaç mızrak boyu yükseltide bulunduğu an biçiminde belirleyerek adlandıran araplardan yadigâr. </st><st c="2628">Arapçadan bir sürü sözcük sızmış ispanyolcaya, masaya </st><strong><st c="2682">mesa</st></strong><st c="2686"> diyorlar, araplar gibi. </st><st c="2711">Öbür gavurlar gibi elif yazıp mertek okumuyorlar, genelde yazıldığı gibi okunuyor denizleri fetheden bu dil. </st><st c="2820">J’ler ve kimi G’ler, H okunuyor, Z’ler peltek S, bir de yumuşak N var, N’nin üstünde yan gelmiş sere serpe uzanmış bir yayvan S görünce, N’yi izleyen gizli bir Y sesi çıkarıyorsunuz. </st><strong><st c="3003">Espanol</st></strong><st c="3010"> yazılıyor </st><strong><st c="3021">espanyol</st></strong><st c="3029"> okunuyor. </st><st c="3040">Sözlüğü kurcaladıkça basit cümleler kurar hale geldim.</st></p>
		<p><st c="3094">Papyonsevmez garson yanaştı:</st></p>
		<p><st c="3123">— Un copa de vino blanco!</st></p>
		<p><st c="3149">dedim. </st><st c="3157">Sanki bir kadeh beyaz şarabı türkçe istemişim gibi, ikinci sorusuna geçti papyonu sola meyletmiş kıdemli garson:</st></p>
		<p><st c="3269">— Çankaya mı ağbi?</st></p>
		<p><st c="3288">— Sen ispanyolca biliyor musun?</st></p>
		<p><st c="3320">— Ne ispanyolcası ağbi, türkçeyi zar zor konuşuyoruz. </st><st c="3375">Zaten türkçe artık bizim anlayamayacağımız bir hale geldi! </st><st c="3434">Geçen gün açtım televizyonu, genç bir kız bir şeyler anlatıyor. </st><st c="3498">Koptuk, diyo, uçtuk diyor, akamadık ağbi diyor, yırttık diyor, yıkıldık diyor... </st><st c="3579">Ortada ne yırtılan, ne kopan bir şey var! </st><st c="3621">Uçak yok, yıkılan bi şey yok! </st><st c="3651">Akamayan ne? </st><st c="3664">Çoluk çocuk afallamış bakıyoruz televizyona...</st></p>
		<p><st c="3710">— Sus! </st><st c="3718">kes! </st><st c="3723">Bıktım sizin bu ailece televizyona bakmaktan oluşan sıkıntılarınızdan. </st><st c="3794">Kapatın televizyonu, huzura erin. </st><st c="3828">Kapatma düğmesi mi bozuk?</st></p>
		<p><st c="3853">— Hayır, mevzuu o değil ağbicim...</st></p>
		<p><st c="3888">diye aşağıdan alan mıymıntı bir sesle diyalog içine gereksiz söylev sıkıştırma çabasını yinelemek isterken, kararlı bir biçimde yüksek perdeden kestim sözünü. </st><st c="4048">Kesmezseniz, ince ve dolambaçlı patikalardan beyninizin algılayamayacağı bir karışık yöntemle öyküyü babasının Sosyal Sigortalar Hastanesi’nde ilgisizlikten ve bakımsızlıktan ölüşüne, rahmetlinin SSK vergisinin yıllarca ödenmiş olmasına, SSK ödemenin anlamsızlığına bağlıyor; siz sinirle ikinci sigarayı yakıyorken onun söylevi anarşistleşerek devletin bütünlüğüne dil uzatır hale geliyor, giderek komünist bir söyleme ulaşıyor ve seçimlerde Türkiye Komünist Partisi’ne oy vermesine rağmen, partinin tutumunu beğenmediği konusuna geçiyor... </st><st c="4589">Çok tehlikeli ve hemen tutuklanması gereken bir herif, bu papyonunu sıvazladığımın garsonu.</st></p>
		<p><st c="4680">— Sus! </st><st c="4688">Mevzuu o! </st><st c="4698">İnsana siparişini unutturuyorsun! </st><st c="4732">Ne istemiştim ben?</st></p>
		<p><st c="4750">— Bir kadeh beyaz şarap istemiştiniz ağbi!</st></p>
		<p><st c="4793">— İspanyolca istedim, sen nerden anladın?</st></p>
		<p><st c="4835">— El hareketinizden ağbi... </st><st c="4864">Ayrıca, siz bu saatte başka bir şey istemezsiniz.</st></p>
		<p><st c="4913">— Çok akıllısın!</st></p>
		<p><st c="4930">— Evet ama işte bu aklın bize bi faydası yok...</st></p>
		<p><st c="4978">biçiminde dudağını büzerek, garsonlar sendikası hikâyesine giriş yapmak istiyorken gayet ispanyol el, kol hareketleriyle kestim sözünü.</st></p>
		<p><st c="5114">— Çabuk, beyaz şarabı getir!</st></p>
		<p><st c="5143">cümlesiyle yol ettim onu ve boynundan tamamen uzaklaştıramayarak enseye aldığı onu izleyen papyonunu. </st><st c="5246">Anlatacağı bütün hikâyeleri biliyorum. </st><st c="5285">Ondört yıldır tanışıyoruz. </st><st c="5312">Her gün buraya geliyorum, sürekli görüşüyoruz. </st><st c="5359">Aynı şeyleri o anlatarak, ben dinleyerek birlikte yaşlandık denilebilir. </st><st c="5432">Tanıştığımızda ikimiz de gençtik.</st></p>
		<p><st c="5465">Sözlüğü karıştırmaya koyuldum. </st><st c="5497">Akdeniz’i kol gezerek Bizans’a ulaşmış ispanyolca sözcükler de var dilimizde; kaparo, banyo, kadastro, Fidel Castro! </st><st c="5614">Bunlar bildiğimiz şeyler, ispanyolcasını öğrenmek gerekmiyor.</st></p>
		<p><st c="5675">Gezintisel ikindi adımlarıyla, kendi ismini taşıyan gömlek ağırlıklı erkek giyim eşyası satan mağazanın sahibi Ferit girdi kapıdan, göbeğini devrirerek, bana Kadıköylü bir reverans selam çakarak, mütebessim kuruldu barın en köşesindeki her zamanki noktasına, içkisini söyledi, purosunu yaktı. </st><st c="5969">Gene aynı eline aldı puroyu, aynı biçimde bir nefes çekip aynı yöne üfledi dumanı, sanki bir filmde devamlılığı varmış gibi.</st></p>
		<p><st c="6093">İspanyolca kelime haznemi geliştirirken, Ferit’le Papyonsevmez arasında bir tartışma başladı. </st><st c="6188">Garson papyonu tamamen sol tarafa devirmiş olarak Ferit’in önündeki hesap pusulalı tabağa bakıyor, Ferit tabakla hiç ilgilenmeyerek:</st></p>
		<p><st c="6320">— Hayır efendim, ben dün geceki hesabımı verdim.</st></p>
		<p><st c="6369">diyerek purosundan sinirli ve kısa aralıklı dumanlar çekiyor, puroyu yüzüklü elinden yüzüksüz eline aktarıyorken, gayet inatçı komünist garson;</st></p>
		<p><st c="6513">— Vermediniz Ferit bey.</st></p>
		<p><st c="6537">demeyi yineliyor. </st><st c="6556">Ferit de, hesabı ödediğini belirten özlü cümlesini bir kaç kez yineledikten sonra, her nedense birdenbire;</st></p>
		<p><st c="6662">— Kaç para?</st></p>
		<p><st c="6674">deyiverdi.</st></p>
		<p><st c="6685">— Yüzdoksansekiz milyon!</st></p>
		<p><st c="6710">diye ağzına tıkadı soruyu, epeydir bu anı bekleyen Papyonsevmez.</st></p>
		<p><st c="6775">— O kadar olamaz ki! </st><st c="6797">Senin dediğin nerden baksan yüzelli dolar!</st></p>
		<p><st c="6839">diyerek ödemeyici tavrına geri döndü Ferit, puro dumanlayışları eski düzenli ahengine kavuştu.</st></p>
		<p><st c="6934">Puronun ispanyolcası puro, birden fazla purodan söz ediyorsan sonuna S koyuyorsun. </st><st c="7018">Tütün içmek yasaktır; </st><strong><st c="7040">Prohiba Fumar</st></strong><st c="7053">. Cezası 298 MİLYON 328 BİN 678 LİRA’nın ispanyolcası yok.</st></p>
		<p><st c="7111">— Öğlende başladınız, gece sıfır ikide gittiniz Ferit bey.</st></p>
		<p><st c="7170">cümlesiyle alevlendi tartışma.</st></p>
		<p><st c="7201">— Ne öğleni yahu, saat iki buçukta geldim.</st></p>
		<p><st c="7244">— İkindi yani..</st></p>
		<p><st c="7260">— Öğlen deme... </st><st c="7277">Öğlen başka, ikindi başka! </st><st c="7304">Değil mi Ferhan’cığım?</st></p>
		<p><st c="7326">diye bana seslenerek destek bekledi Ferit.</st></p>
		<p><st c="7369">— Gayet tabii Ferit’ciğim. </st><st c="7397">Öğlen </st><strong><st c="7403">mediodia,</st></strong><st c="7412"> yani günün ortası, ikindi </st><strong><st c="7439">la tarde</st></strong><st c="7447">. Yani bambaşka bir zaman dilimi.</st></p>
		<p><st c="7480">— Hay ağzını öpeyim Ferhan’cığım! </st><st c="7515">Öğlen, diyor... </st><st c="7531">Ondan sonra, Ferit sabahtan oturuyor içkiye, diye laf çıkaracaklar!</st></p>
		<p><st c="7598">diyerek ferahlayan Ferit, daha sakin bir görüşmeye geçti Papyonsevmez’le.</st></p>
		<p><st c="7672">— Kaç milyon dedin?</st></p>
		<p><st c="7692">— Yüzdoksansekiz.</st></p>
		<p><st c="7710">— Hassiktir! </st><st c="7724">Ne içtim ki ben?</st></p>
		<p><st c="7740">— Ne içmediniz ki Ferit Bey? </st><st c="7770">Gündüz üç şişe beyaz şarap, yemekte rakı, finalde kahveyle konyağa geçtiniz... </st><st c="7849">Kahveyi kesip konyakla devam ettiniz, giderayak dört tane de yolluk konyak aldınız.</st></p>
		<p><st c="7932">— Sen beni birisiyle karıştırıyorsun.</st></p>
		<p><st c="7970">diye başını öbür tarafa çevirerek kapattı konuyu Ferit, purosunu tüttürmeye koyuldu, boyundan büyük bir puroyu içen küs bir çocuk gibi.</st></p>
		<p><st c="8106">Güneş devrildi, hava serinledi. </st><st c="8139">Beyaz masa örtüsündeki gölgem yok oldu. </st><st c="8179">Akşama dönüyor ikindi. </st><st c="8202">Şarabımın bittiğini gözümleyen Papyonsevmez elinde özel olarak soğutulmuş buzlu kadeh içindeki şarapla masaya yanaştı, boş kadehi aldı, masa ziyaretini uzatıcı sinir dingildeten el ağırlığıyla yenisini bıraktı. </st><st c="8413">Her zaman ne okuduğumla, ne yazdığımla gerektiğinden fazla ilgilenen tavrıyla sözlüğü göz ucuyla inceledi. </st><st c="8520">Sözlükten söz açarak konuyu Türkiye Komünist Partisi’ne bağlayacağını, benim de son seçimde TKP’ye oy vermem konusuna erişerek, TKP’nin gidişatı hakkındaki eleştirel görüşünü sunduktan sonra, Rusya’da komünizmin çöküşünün ana nedenleri konulu doktora tezi sunumuna geçeceğini hissettiğim için, o bir şey sormadan yanıtladım, sorulmaya hazırlanan soruyu:</st></p>
		<p><st c="8873">— İspanyolca sözlük!</st></p>
		<p><st c="8894">— İspanyolca mı öğreniyorsunuz?</st></p>
		<p><st c="8926">— Evet. </st><st c="8935">Küba’ya gidiyorum.</st></p>
		<p><st c="8953">— Küba’ya mı gidiyorsunuz? </st><st c="8981">Niye?</st></p>
		<p><st c="8986">— Hacı komünist olucam!</st></p>
	</section>
<div id="charCountTotal" value="9010"></div></body>
</html>
