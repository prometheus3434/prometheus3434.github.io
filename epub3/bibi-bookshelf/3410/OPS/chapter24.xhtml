<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Hacı Komünist</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter24">
		<section>
			<h1><st c="0">24 / PROLONJE KAHVALTI</st><br /><span><st c="23">Büyükelçilik konutu / Dış-Gün</st></span></h1>			
			<p><st c="53">Aralığın ondördü, pazar. </st><st c="79">Tatil günümüz. </st><st c="94">Hava zaman zaman yağmurlu, gökyüzü gri kara. </st><st c="139">Büyük bir bahçe içinde geniş ferah bir ev. </st><st c="182">Bahçeyle hemzemin kocaman bir teras, terasın önü havuz. </st><st c="238">Gökyüzüne tırmanmış palmiyeler, adını bilmediğimiz ağaçlar. </st><st c="298">Hiç görmediğimiz rengârenk çiçekler. </st><st c="335">Saçı belinde Ahmet’in, tohumundan götürsek bizim bahçede yetişir mi, duygusundayız hepimiz.</st></p>
			<p><st c="426">— Fakat bunların tohum zamanı değil işte!</st></p>
			<p><st c="468">diye hayıflanıyor Ahmet. </st><st c="494">Ucu bucağı görünmüyor, havuzun arkasından başlayan bahçenin. </st><st c="555">Usasığmazcasına güzel, cennet gibi bir yer. </st><st c="599">Büyükelçilik konutundayız. </st><st c="626">Büyükelçi olası geliyor insanın. </st><st c="659">Altışar kişilik, altı tane beyaz örtülü yuvarlak kahvaltı masası hazırlanmış terasa. </st><st c="744">Yan odada mükellef bir kahvaltı açık büfesi, çeşit çeşit reçeller, zeytin, türk peynirleri, haşlanmış yumurtalar, sucuğundan, pastırmasından kıymalı ve peynirli pidesine kadar var. </st><st c="925">Vefa ağbi ve zarif eşi Ferzan allahına kadar bir türk kahvaltısıyla ağırlıyorlar bizi. </st><st c="1012">Bizim usûl demlenmiş çaylar içiyoruz yaldızlı ay yıldızlı porselen fincanlardan. </st><st c="1093">Cubanacan semtindeyiz, genellikle elçilik konutlarının olduğu eski güzel evler var sokakta. </st><st c="1185">Yanımız Amerikan Büyükelçiliği konutu. </st><st c="1224">Fidel’in evi iki sokak ötedeymiş. </st><st c="1258">Pek yakına yerleşmiş amerikalılar. </st><st c="1293">Uydudan gözetliyorlardı onlar o evi. </st><st c="1330">Fidel de biliyordur bu durumu, o evde, ona göre takılıyordur. </st><st c="1392">Bu yüzden birden fazla evi var demek ki. </st><st c="1433">Comandante, suikast atlatma uzmanı.</st></p>
			<p><st c="1468">Uyanan geliyor. </st><st c="1485">Aslında sabah onbirde bekleniyorduk, ancak geceki karnaval çekimi sabah beş buçukta bittiği için ekip perişan. </st><st c="1596">Biz onüçte ulaşan, Neriman, Besey, Rasim ve Necmi’den oluşan bir küçük grubuz. </st><st c="1675">Vural Öger, Zeki ağbi, Jülide, Kübalog Hüseyin, Alev ve arkadaşı Figen bizden önce gelmişler.</st></p>
			<p><st c="1768">— Yahu nerdesiniz? </st><st c="1788">Sabahtan beri pidelerin etrafında kedi gibi dolanıyorum, öldüm açlıktan!</st></p>
			<p><st c="1860">diye özel kahkahasıyla karşılıyor her geleni Vefa ağbi. </st><st c="1917">İlkay hanım, Asuman, Çetin ailesi ve ağır ağır gecenin yorgunluğunu atamamış teknik ekip geliyor. </st><st c="2015">Sevil Sert ve Küba’daki türk öğrenci Bertan’ın da katılımıyla saat ondört suları tamamlanıyor kırk kişiye yakın takım. </st><st c="2134">Kahvaltı özlemiş ekip deli gibi saldırıyor açık büfeye. </st><st c="2190">Beyaz smokinli türk bir garson mutfaktan muntazaman takviye yapıyor odadaki uzun masaya. </st><st c="2279">Altışarlı gruplar halinde oturuyoruz masalara. </st><st c="2326">Ev sahipleri, tek tek bütün masaları dolaşıyorlar. </st><st c="2377">İlkay hanım Ferzan hanımla daha önceden tanışıyormuş, derin muhabbete giriyorlar. </st><st c="2459">Hayran kaldığımız evin güzelliğinden söz ediyor herkes. </st><st c="2515">Lan şöyle bir evim olsa, ütopik duygusu hepimizin beynini tırmalıyor.</st></p>
			<p><st c="2584">Çekim saatinin sabaha sarkmasından ötürü karnaval sahnesinde oynayamayan büyükelçimize maç sahnesinde bir rol bulunuyor.</st></p>
			<p><st c="2705">Genel muhabbet bugün Tikrit’te bir özel sığınakta ele geçen Irak devrik lideri Saddam Hüseyin üstüne. </st><st c="2808">Henüz televizyon izlememiş olan bizler genel bilgiyi büyükelçimizden alıyoruz.</st></p>
			<p><st c="2886">N’apıcak acaba şimdi Amerika Saddam’ı? </st><st c="2926">Sanırım yargılanacak. </st><st c="2948">Amerika’nın savaş sebebi nükleer silahlar bulunamadı Irak’ta. </st><st c="3010">Neyle suçlanacak Saddam?</st></p>
			<p><st c="3034">— Bütün dünya gördü ki Saddam’ın gözünün üstünde nükleer bir kaşı var!</st></p>
			<p><st c="3105">mı diyecek Amerika’nın başkanı kovboy?</st></p>
			<p><st c="3144">— Halkına eziyet ediyordu!</st></p>
			<p><st c="3171">diyecek belki. </st><st c="3187">Olabilir. </st><st c="3197">Sana ne? </st><st c="3206">Sana mı kaldı Irak halkını ve bütün dünya halklarını kurtarmak? </st><st c="3270">Bunun için Irak halkının fikrini aldın mı?</st></p>
			<p><st c="3312">— Gel bize hükümet ol, ey Amerika!</st></p>
			<p><st c="3347">mı diyor ıraklılar?</st></p>
			<p><st c="3367">Zeki Alasya ve Vural Öger sıkı bir tarih muhabbetine giriyorlar. </st><st c="3433">Tarihimizde olup bitmiş garipliklerin bugün hâlâ, sinemamızda ya da tiyatromuzda işlenemediğinden dem vuruyor Zeki ağbi.</st></p>
			<p><st c="3553">Artık kübalı olmuş, orada yaşayan Sevil Sert, soyadının tersine müthiş yumuşak, hoş, güzel bir kadın. </st><st c="3656">Havanalı bir arkadaşı olmuş, öylece gelmiş, takılmış buraya. </st><st c="3717">Seviyor Küba’yı, bu adada olmaktan çok mutlu.</st></p>
			<p><st c="3762">Akşamüstüne dek süren çok keyifli kahvaltı bitiminde Hüseyin büyükelçimize, gerek bugünkü ağırlama, gerekse işin başından beri çekimler için sağladığı kolaylıklar için teşekkür eden, güzel ve duygulu bir konuşma yapıyor. </st><st c="3984">Sonunda hepimiz alkışlıyoruz.</st></p>
			<p><st c="4013">— Yapmayın, ağlatacaksınız beni çocuklar!</st></p>
			<p><st c="4055">diyor, gözleri dolmuş Vefa ağbi. </st><st c="4089">Ayrı bir alkış da ev sahibesi Ferzan hanıma. </st><st c="4134">Alkışlar, her nedense:</st></p>
			<p><st c="4156">— En büyük Türkiye!</st></p>
			<p><st c="4176">biçiminde slogan atmaya dönüşüyor.</st></p>
			<p><st c="4211">— Yavaş olun çocuklar, yan büyükelçiliklerden Saddam’ın yakalanışını kutluyoruz sanacaklar!</st></p>
			<p><st c="4303">diyerek gülüyor Vefa ağbi.</st></p>
			<p><st c="4330">Küba’nın geleceğinden konuşarak tamamlanıyor sohbet. </st><st c="4384">Herkesin merakı Fidel’den sonrası.</st></p>
			<p><st c="4418">— Fidel’den sonra iş bitmiştir ağbicim.</st></p>
			<p><st c="4458">diyor Kübalog Hüseyin. </st><st c="4482">Bu düşünceye katılmayanlar var.</st></p>
			<p><st c="4513">— Bir ihtiyacınız olursa lütfen beni arayın. </st><st c="4559">Yirmidört saat emrinizdeyim. </st><st c="4588">Burası sizin eviniz.</st></p>
			<p><st c="4608">diyerek kapılardan uğurluyor bizi dünyanın en kral büyükelçisi, adam gibi adam Vefa ağbi. </st><st c="4699">Zaten öyle olmasa niçin Erol Günaydın’ın dostu olsun? </st><st c="4753">Erol ağbi adam olmayanla görüşmez ki. </st><st c="4791">Taksiyle otele dönerken, Dışişleri’mizin yıllardır sarsılmayan klasını düşünüyorum. </st><st c="4875">Askeri darbelerden sonra oraya, buraya asker elçiler gönderilmişse de, paşalar emekli olup darbeler seyreldikçe, koruyabilmiş demek ki Dışişleri takımı belirli bir üst düzey çizgiyi.</st></p>
			<p><st c="5057">Fidel’den sonrası n’olucak? </st><st c="5086">Edindiğim izlenim, sezgim diyor ki; bir şey olmayacak, başka birisi geçecek başa. </st><st c="5168">Belki biraz daha genişleyecek yönetim kadrosu ama kübalılar bu düzeni savunacaklar, çünkü doya doya yaşadıkları bağımsız kübalılıktan gurur duyuyorlar.</st></p>
		</section>
	<div id="charCountTotal" value="5319"></div></body>
</html>
