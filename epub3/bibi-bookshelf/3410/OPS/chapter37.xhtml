<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Hacı Komünist</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter37">
		<section>
			<h1><st c="0">37 / BİZİM FİDEL</st><span><st c="17">Stadyum / Dış-Gün</st></span></h1>			
			<p><st c="35">Filmde Küba’yla ilgili yazı ya da burayı belirleyici şeylerin görülmemesi koşuluyla bu adada çekim izni alınmış. </st><st c="149">Doğrusu da bu zaten. </st><st c="170">Bizimki Küba’da geçen bir öykü değil, benim oynadığım diktatör, tabii ki Fidel değil. </st><st c="256">Senaryonun ingilizcesini okumuş bulunan kübalı asistan Sylvio bu konuya özel dikkat gösteriyor, ben ondan titizim.</st></p>
			<p><st c="370">— Hooop, yanına parkedeceğim arabanın plakası Küba! </st><st c="423">Görünür o orda!</st></p>
			<p><st c="438">diye uyarıyorum, bundan hiç hoşnut olmayan bizim asistanları. </st><st c="501">O arabaya da kamuflaj barbunya plakası takılması gerek. </st><st c="557">Bunun için, sanat grubu aranıyor. </st><st c="591">Saçı düğümlemiş Ahmet tohum peşinde, 13. </st><st c="632">Dev adam Yavuz sanat pazarında, Zafer kimbilir nerde?</st></p>
			<p><st c="685">— Tamam görmeyelim o arabayı!</st></p>
			<p><st c="715">— Görmeyin kardeşim. </st><st c="737">Onu diyorum işte!</st></p>
			<p><st c="754">Sylvio gelip teşekkür ediyor bana.</st></p>
			<p><st c="789">— Rica ederim Sylvio, ben senden daha Sylvio!</st></p>
			<p><st c="835">1959 model, üstü açık bir chevrolet’nin direksiyonundayım, motor denilince basıp gaza stadın giriş kapısının yanındaki tellerin önüne parkedeceğim. </st><st c="984">Müzelik arabanın sahibi kara kuru sinir amigo kontak anahtarını bana vermemekte direniyor. </st><st c="1075">Çikolata renkli değil, ama beyaz da sayılmaz, oldukça esmer bir herif.</st></p>
			<p><st c="1145">— Hazır mısın?</st></p>
			<p><st c="1160">diye sesleniyorlar.</st></p>
			<p><st c="1180">— Ben hazırım, araba hazır değil! </st><st c="1215">Amigo anahtarı vermiyor!</st></p>
			<p><st c="1239">— Niye dikiliyor zaten o herif arabanın yanında? </st><st c="1289">Hemen alın o amigoyu ordan!</st></p>
			<p><st c="1316">diye bağırıyor Tayfun. </st><st c="1340">Amigo hiç oralı değil. </st><st c="1363">Nereli acaba? </st><st c="1377">Camagüey’in köylerinden olabilir. </st><st c="1411">Tipi öyle yani. </st><st c="1427">İspanyolcası da oldukça kötü, hiç anlaşamıyoruz.</st></p>
			<p><st c="1475">Camagüey, ismi kızılderililerden kalan tek yerleşim bölgesi, bu yüzden ispanyol alfabesinde olmayıp bizim alfabemizde bulunan ü harfi ile yazılıyor ve sadece bundan ötürü Küba alfabesinde yer alıyor bu harf. </st><st c="1684">Bir tek, Camagüey yazarken lazım, başka hiçbir işe yaramıyor. </st><st c="1746">O yörede çok kullanılıyordur elbette. </st><st c="1784">Camagüey aynı zamanda çikolata renklilerle, ispanyollarla karışımın en az olduğu bölgeymiş. </st><st c="1876">Kızılderili kökenini kırık dökük de olsa koruyabilmiş bir nebze.</st></p>
			<p><st c="1940">Güner gelip adamla ingilizce konuşuyor. </st><st c="1981">Adam olumsuz baş sallıyor, vermemekte direndiği anahtarı, anahtarlığında çeviriyor. </st><st c="2065">Özgün bir kızılderili inadı sergiliyor, kara kuru sinir, Camagüey’in köylüsü amigo. </st><st c="2149">Sylvio çağırılıyor, görüşüyor onunla, sonuç olarak filmin çekimi için anahtarı vermek zorunda olduğunu algılıyor ve hiç istemeyerek uzatıyor. </st><st c="2291">Arabasını film için kiralamış, bundan para kazanacak, o parayla hemen gidip ateş suyu alacak, ama kullanmamızı istemiyor! </st><st c="2413">Belki de rolümde gözü var, o kullanmak istiyor sürekli tozunu aldığı emektar chevrolet’yi. </st><st c="2504">Küskünce anahtarı veriyor, fakat çerçeveden çıkmıyor. </st><st c="2558">Sylvio koluna girip kamera arkasına alıyor ü harfi kökenli kızılderili amigoyu, nihayet çekilebiliyor bu plan.</st></p>
			<p><st c="2668">Havana’nın merkezine yakın küçük bir futbol sahasındayız. </st><st c="2727">Tek tarafı tribünlü bir mahalle stadı. </st><st c="2766">Tribünlerin karşısında bir skor tabelâsı. </st><st c="2808">Durum sıfır sıfırı gösteriyor. </st><st c="2839">Pırıl pırıl parlıyor sıfırlar. </st><st c="2870">Elektronik bir yazı değil, ama öyle gibi duruyor. </st><st c="2920">Merak edip gittim tabelânın yanına. </st><st c="2956">Arkasına dolanınca şaşırıp kaldım. </st><st c="2991">Yuvarlak deliklerden oluşan levhaya yatay olarak sokulan, silindir meyva suyu ya da kokakola kutularından oluşuyor sayılar. </st><st c="3115">İzleyicinin gördüğü kutunun kıçı. </st><st c="3149">Bütün öğleden sonra güneş alan bir yere yapılmış skor tabelâsı. </st><st c="3213">Pırıl pırıl parlıyor, güneşte bir yansıtıcıya dönüşen kutu kıçları. </st><st c="3281">Bu metalik parlak daireler altalta, yanyana dizilerek sayıları oluşturuyor, nokta nokta asansör yazıları gibi. </st><st c="3392">Gol olunca, bir bir çıkarıyor kutuları görevlisi, başka deliklere sokarak sıfırı, bir yapıyor. </st><st c="3487">Müthiş bir buluş. </st><st c="3505">Fakat çok gollü maçlarda mahfoluyordur skor tabelâcı amigo. </st><st c="3565">Daha sıfırı, bir yapamadan, şak ikinci gol, şak karşı gol, çıldırır herif. </st><st c="3640">En sevdiği maçlar sıfır sıfır berabere bitenler olmalı. </st><st c="3696">Elini kutuya bulaştırmadan efendi gibi romunu içiyordur.</st></p>
			<p><st c="3752">Tribünde bin kişi civarında figüran var. </st><st c="3794">Her yaştan değişik renkli erkekler, aralarındaki tek kadın; onlara bir şeyler anlatan figüran bulucu mama kılıklı şişman, sette sadece figüran gerektiğinde gördüğümüz, ismini bilmediğimiz domuz bakışlı senyora. </st><st c="4005">Hiç gülmeyen bir kadın, sürekli küsmüş gibi bakıyor herkese. </st><st c="4066">Her Boku Bilen Birol çok zengin olduğunu, acayip güzel bir evde oturduğunu söylüyor. </st><st c="4151">Zengin olur tabii, Partagas fabrikasından da demetlenmiş puroları pencereden sokağa atan oydu! </st><st c="4246">Figürasyon işinden de bir biçimde para götürüyordur mutlaka. </st><st c="4307">Sıkı para götüremediği işlere takılacak tip değil.</st></p>
			<p><st c="4357">Gol kralı rolündeki Fethi hayatında hiç topa ayak sürmüş değil, herhangi bir alıştırma da yapmıyor. </st><st c="4458">Yatmış uyuyor sahanın ortasında. </st><st c="4491">Çekim sırası gelince de hayatının ilk frikiğini barajın üstünden doksana gönderiyor, gol! </st><st c="4581">Herkes apışıp kalmış durumda, en şaşkın Fethi, öyle bakakalmış ağlara gönderdiği topun ardından. </st><st c="4678">Hayatının ilk vuruşu doksandan gol oluyor. </st><st c="4721">Tayfun çok mutlu, kameraman Veli üzgün; Fethi’den böyle bir vuruş beklemediği için topu takip etmemiş. </st><st c="4824">Yeniden çekiliyor frikik, ikinci kez golü buluyor Fethi! </st><st c="4881">Formasını çıkarıp havada sallayarak tribünlere doğru koşuyor. </st><st c="4943">Kılık değiştirerek halkın arasına karışmış, sakallı, gözlüklü, kasketli diktatör Carlos olarak bulunuyorum tribünlerde. </st><st c="5063">Gol sevinciyle ayağa fırlayıp yanındakilerle kucaklaşırken sakal ve gözlük düşecek, halk Carlos’u tanıyacak. </st><st c="5172">Bu sahnenin çekimi sekiz kez tekrarlanıyor, bir türlü Tayfun’un istediği gibi olmuyor. </st><st c="5259">Bine yakın figüranın susturulması, disipline alınması da kolay değil. </st><st c="5329">Yüksel elinde megafon tribünün önünde koşuşturuyor:</st></p>
			<p><st c="5380">— </st><strong><st c="5383">Silencio!</st></strong><st c="5392"> Az biraz </st><strong><st c="5402">silencio</st></strong><st c="5410"> allahaşkına!</st></p>
			<p><st c="5423">diye bağırıyor.</st></p>
			<p><st c="5439">— Öyle bir aşkları olduğunu sanmıyorum, paralama kendini Yüksel!</st></p>
			<p><st c="5504">diyorum. </st><st c="5514">Tekrar tekrar çekiliyor o plan. </st><st c="5546">Her çekimden sonra sakal yapıştırılıyor. </st><st c="5587">Tayfun diktatörü tanıyan çevresindekilerin korkmasını istiyor, yanımdaki amigolarda öyle bir korku yok, sırıtıyorlar, yere düşen sakala bakıp gülüyorlar. </st><st c="5741">Aslında sarılıp kucaklaştığım adamı büyükelçi Vefa ağbi oynayacaktı, fakat o sahnenin çekim saati net olarak bilinemediği için, gelemedi. </st><st c="5879">Çok istediği halde filmde oynayamamış oluyor. </st><st c="5925">Tayfun ve Sylvio yanımıza geliyorlar. </st><st c="5963">Yönetmen figürasyona ve özellikle, yanımda pişmiş kelle gibi sırıtan çikolata renkli şişman amcaya, istediği surat ifadesine örnek olarak, mesela birden karşısında Fidel’i gördü, o biçim korkması gerekiyor, diyor. </st><st c="6177">Sylvio mütebessim yapıyor çeviriyi, amca kahkaha atıyor. </st><st c="6234">Bir şeyler söylüyor. </st><st c="6255">Tayfun ne dediğini soruyor.</st></p>
			<p><st c="6282">— Fidel’i görünce niye korkalım? </st><st c="6316">O bizim Fidel!</st></p>
			<p><st c="6330">demiş çikolata renkli şişman amca.</st></p>
			<p><st c="6365">Hilario da var stadyum çekimlerinde. </st><st c="6403">Hazırlık beklerken birlikte oturuyoruz, bir şeyler konuşmak istiyorum bu kübalı başarılı ve deneyimli oyuncuyla. </st><st c="6516">Bize bir çevirmen lazım. </st><st c="6541">Birden alman yapımcı Frank’ı görüyorum sette. </st><st c="6587">Hem fransızca, hem ispanyolca konuşuyor. </st><st c="6628">Gidip ondan rica ettim çeviri işini, geldi yanımıza.</st></p>
			<p><st c="6680">— Nedir televizyonda yaptığı şey, onu öğrenmek istiyorum.</st></p>
			<p><st c="6738">Frank ispanyolca sordu, Hilario yanıtladı, alman fransızcaya çevirmeden anladım yanıtı.</st></p>
			<p><st c="6826">— Mahkeme parodileri.</st></p>
			<p><st c="6848">— Mahkemede konular nedir?</st></p>
			<p><st c="6875">sorumu;</st></p>
			<p><st c="6883">— Her bölümde değişik sanık ve tanıklar ve gülünç olaylar var. </st><st c="6947">Savcı onlarla daha sert, ben biraz halkın avukatıyım. </st><st c="7001">Halkın başına gelen adli haksızlıklarda, halkın yanında yer alıyorum.</st></p>
			<p><st c="7070">diye yanıtladı.</st></p>
			<p><st c="7086">— Fidel bozulmuyor mu buna?</st></p>
			<p><st c="7114">diye sordum.</st></p>
			<p><st c="7127">— Hayır. </st><st c="7137">Sanırım o da izliyor ve bir hukukçu olarak kıs kıs gülüyordur. </st><st c="7200">Hilario halkın avukatı, adalet sistemiyle dalga geçiyor. </st><st c="7257">O dalga geçilecek bir şey bulamadığı gün adalet sistemimiz yerine oturmuş olacaktır, diye düşünüyordur. </st><st c="7361">Sanıyorum yani, çünkü hiç tutuklanmadım.</st></p>
			<p><st c="7401">deyip kahkaha atıyor. </st><st c="7424">Onun kahkahası dindikten sonra çeviri bana ulaşıyor, bu kez kahkaha sırası bana geliyor.</st></p>
			<p><st c="7512">— Hiçbir şey eskisi kadar katı değil artık. </st><st c="7557">Eskiden siz gelip burada film çekemezdiniz, biz o filmde oynayamazdık.</st></p>
			<p><st c="7627">diye ekliyor Hilario. </st><st c="7650">Zaten </st><em><st c="7656">“düşünceler öldürülemez”</st></em><st c="7680">i düstur edinmiş adam, Hilario Pena’ya nasıl dokunsun? </st><st c="7736">Sinan Çetin’in burada düzen eleştirilemez düşüncesi de çürümüş oluyor böylece. </st><st c="7815">Hemen telefon edip bildirmeli kendisine, şu an Türkiye’de saat sabahın dördü, uyandırsam mı onu düşünde reklam filmleri gördüğü güzel uykusundan?</st></p>
			<p><st c="7960">Tulûat yapıp yapmadığını soruyorum. </st><st c="7997">Çok yaptığını, savcıyı canlandıran rol arkadaşıyla yıllardır karşılıklı oynadığını, yeri geldiğinde onun da tulûat yaptığını, televizyon başında izleyiciyi diri tutanın biraz da bu doğaçlamalar olduğunu, bu diziyi yıllardır sürdürdüğünü anlatıyor. </st><st c="8245">Onların tiyatrosu da özünde ispanyol olup bizim orta oyununa çok benzeyen </st><strong><st c="8319">commedia del arte</st></strong><st c="8336">’den geliyor.</st></p>
			<p><st c="8350">Hilario ile son görüşmemiz bu. </st><st c="8382">Onun çekimleri bugün bitiyor. </st><st c="8412">Küba usulü kucaklaşıp birbirimizin her iki omuzuna vurarak vedalaşıyoruz Havana’nın komik-i şehiri Hilario Pena’yla.</st></p>
		</section>
	<div id="charCountTotal" value="8528"></div></body>
</html>
