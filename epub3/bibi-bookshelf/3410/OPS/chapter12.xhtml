<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Hacı Komünist</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter12">
	<section>
		<h1><st c="0">12 / ES NO POSSIBLE!</st><span><st c="21">Otel / İç-Gün ~ Capitolio Meydanı / Dış-Gün</st></span></h1>			
		<p><st c="65">İki gündür başımıza gelen yağmur şakasından sonra, sabah karar vermek üzere A ve B planları hazırlandı. </st><st c="170">Yağmur yağmazsa A, yağarsa B planı! </st><st c="206">Kahvaltıda, havanın bulutlu olması ve okyanusta dinmeyen fırtına nedeniyle deniz çekimlerinden vazgeçildi, Capitolio meydanındaki araba çekimlerine karar verildi. </st><st c="369">Bağlantılı kılığıma bürünmek üzere odama çıktım. </st><st c="418">Giyindim, indim aşağıya. </st><st c="443">Otel lobisinde in cin çift kale maç! </st><st c="480">Lokantaya baktım, kimse yok. </st><st c="509">Uyuz edici bir durum. </st><st c="531">Resepsiyonda benim çikolata renkli fıstıklar yok, Kabakıç Elizabeth nöbette. </st><st c="608">Ona ekibi sordum.</st></p>
		<p><st c="625">— Gittiler!</st></p>
		<p><st c="637">dedi. </st><st c="644">Hepsi gitmiş olamazlar.</st></p>
		<p><st c="667">— </st><strong><st c="670">Es no possible!</st></strong></p>
		<p><st c="685">Hızla otelin önüne çıktım. </st><st c="713">Ne minibüsler var, ne de başka araba! </st><st c="751">Beni daha sonra almaya gelecekler diye düşünerek geri döndüm lobiye. </st><st c="820">Bağlantılı Kuddusi kılığım, şort, turuncu gömlek ve kadın şapkasını andıran şapkamla oturdum bir masaya, bir ekspresso söyledim, gülerek getirdi bar nöbetçisi sarışın, yeşil gözlü, çıtı pıtı Lilian.</st></p>
		<p><st c="1018">Kahveyi içtim, sigaralar içtim, kızlarıma mesajlar çektim. </st><st c="1078">Burada sabahın dokuzu, onların okul dönüşü saatine rastlıyor İstanbul’da. </st><st c="1152">Saat dokuz buçuk oldu, arayan soran yok. </st><st c="1193">Ne yapsam acaba? </st><st c="1210">Beni unutarak çekime gitmiş olamazlar, çekilecek bütün sahnelerde varım, bensiz bir şey çekilmesi mümkün değil. </st><st c="1322">Güner’in cep telefonuna, korkarım beni unuttunuz, gibi bir mesaj çekmeyi düşündüm. </st><st c="1405">Sonra vazgeçtim. </st><st c="1422">Niye mesaj çekiyorum ki? </st><st c="1447">Bir taksiye binip kent merkezine inmeyi, Havana’yı keşfetmeyi, bir barda oturup günlüğümü yazmayı, bu güzel 4 aralık perşembe gününü tatil ilan etmeyi düşündüm. </st><st c="1608">Bu düşüncemi çok beğendim. </st><st c="1635">Yeni bir kahve ve yanına konyak söyledim. </st><st c="1677">Cep telefonumu kapattım, arasınlar da bulsunlar bakalım beni Havana’da! </st><st c="1749">Resepsiyondaki Kabakıç Elizabeth’den bana bir taksi çağırmasını rica ettim. </st><st c="1825">Konyağı bitirmek üzereyken otel kapısından telâşla Kübalog Hüseyin girdi:</st></p>
		<p><st c="1898">— Afedersin ağbi, seni unutmuşlar. </st><st c="1934">Ben seni almaya geldim!</st></p>
		<p><st c="1957">— Nasıl unutabiliyorlar?</st></p>
		<p><st c="1982">Hüseyin’in de aklı almıyor unutuluşumu. </st><st c="2023">Aksesuar değilim ki, filmin başrol oyuncusuyum. </st><st c="2071">Bunların sayesinde, sete giderken otel lobisinde unutulan tek başrol oyuncusu olarak sinema tarihine geçeceğim. </st><st c="2183">Geçtim bile! </st><st c="2196">Atladık arabaya, çekimin yapılacağı Capitolio meydanına yöneldik.</st></p>
		<p><st c="2261">— İnsanlık hali...</st></p>
		<p><st c="2280">türünden sesi kısık kısa cümlelerle beni yatıştırmaya uğraşıyor kübalog.</st></p>
		<p><st c="2353">— İnsanın e hali, den hali, dün hali ve halsizliği sinirimi bozuyor Hüseyin!</st></p>
		<p><st c="2430">Ekibimiz, kentin her yerinden süslü kubbesi görünen, binbir sütunlu, binbir basamakla çıkılan çok geniş merdivenli, güzel Capitolio binasının önündeki büyük alanı işgal etmiş durumda. </st><st c="2615">Benden başka her şey hazır. </st><st c="2643">Asistanlar özür diliyorlar.</st></p>
		<p><st c="2670">— Pilav yaparken pirinç koymayı unuttuğunuz oldu mu hiç?</st></p>
		<p><st c="2727">diyorum. </st><st c="2737">Herkes suçu birbirinin üstüne şandelliyor. </st><st c="2780">Makyaj karavanına doğru yürüyorum. </st><st c="2815">Kübalılar gülmemek için önlerine bakıyorlar. </st><st c="2860">Unutulduğum farkedilince belli ki onlar arasında da epey gır gır konusu olmuş, </st><strong><st c="2939">attore principale</st></strong><st c="2956">’nin unutuluşu.</st></p>
		<p><st c="2972">— Olacak iş değil ağbicim. </st><st c="3000">Herşeyin unutulduğunu gördüm, oyuncu unutulduğunu hiç duymadım...</st></p>
		<p><st c="3065">diye gülerek makyaja girişiyor Neriman. </st><st c="3106">Kuaför kızlar Celina ve Yanai bir köşede kıkırdıyorlar.</st></p>
		<p><st c="3161">Capitolio’nun önünden başlayan bulvarda, arabayla Havana gezme sahneleri çekilecek. </st><st c="3246">Bizim fıstık yeşili Chevrolet bir çekicinin üstüne bindirilmiş, o yürüyecek, biz gider gibi yapacağız. </st><st c="3349">Direksiyonda Rasim, yanında ben, arkada Necmi ve Fethi. </st><st c="3405">Kamera da çekicinin üstünde. </st><st c="3434">Bir aşşağı, bir yukarı gidip geliyoruz bulvarda. </st><st c="3483">Kaldırımlarda biriken insanlara el sallıyoruz, Barbunya’ya hoş bulduk, duygusuyla. </st><st c="3566">Bir ara kaldırıma dizilmiş çekimi izleyenler arasında Rasim’in çinli sevgilisi Yani’yi görüyorum. </st><st c="3664">Göz göze geliyoruz, ona da el sallıyorum. </st><st c="3706">Bizi kameranın karşısındakiler olarak görünce çok şaşırıyor Yani.</st></p>
		<p><st c="3771">— Rasim bak seninki!</st></p>
		<p><st c="3792">diyoruz. </st><st c="3802">Rasim hiç ilgilenmiyor hayatının kadınıyla.</st></p>
		<p><st c="3845">— Evet biziz Yani! </st><st c="3865">Dün akşam size içki ısmarlayan kerizler! </st><st c="3906">Pardon yani!</st></p>
		<p><st c="3918">Yani, öyle bakakalıyor ardımızdan. </st><st c="3954">Bulvardaki ring seferimiz son buluyor, iniyoruz çekici üstündeki chevrolet’den. </st><st c="4034">Bizim araba indirilip yerine, İlkay hanım, Asuman ve Alev’in bineceği, üniformalı sürücülü üstü açık kırmızı Chevrolet bindirilecek çekiciye, onların sahnesi çekilecek. </st><st c="4203">Bu, bir kaç saatlik iş demek. </st><st c="4233">Asistanlara bilgi verip bulvarda yürüyüşe çıkıyoruz Rasim ve Fethi’yle. </st><st c="4305">İkisi de kamerayla çekimler yapıyorlar. </st><st c="4345">Meydandan aşşağı doğru yürürken soldaki ilk sokakla bulvarın köşesini oluşturan, kemeraltı kaldırımlı, bir doğum günü pastasını andıran tarihi büyük bina Gran Teatro de la Habana. </st><st c="4525">Havana’yı B ile yazıyorlar, her nedense. </st><st c="4566">Büyük Havana Tiyatrosu’nun vitrindeki afişlerinden biri de Don Kişot balesi. </st><st c="4643">Ayın 25 ve 26’sında. </st><st c="4664">Üç hafta sonra yani. </st><st c="4685">Pek bale sevmem, ama söz konusu Don Kişot. </st><st c="4728">Kafama göre bir Don Kişot yazmaktayım şu sıralar, Erol Günaydın’la ilkbaharda oynayacağız. </st><st c="4819">Geceleri otel odamda gizlice şişmanlayan böyle bir dosyam da var, casus olarak.</st></p>
		<p><st c="4898">Bugünlerde izleyebileceğim bir tiyatro oyunu yok. </st><st c="4949">Tiyatro binasından sonra bir küçük sokak daha geçiyoruz, terasında bir orkestranın çalıp söylediği, eski ve şık bir otel: Hotel İngilterra... </st><st c="5091">Biraz daha yürüyüp sigara ya da puro alabilmek üzere dükkanlı bir sokağa daldık. </st><st c="5172">Geldiğimizden beri puro alabilmiş değiliz. </st><st c="5215">Her yerde satılmıyor. </st><st c="5237">Merkezde bir iki purocu varmış, fabrikasından alınabilirmiş. </st><st c="5298">Küba’ya girerken özgürshop’tan alırız diye düşünmüştük, girişte bırak özgürünü, herhangi bir shop yoktu. </st><st c="5403">Buraya gelirken puro getirilmez ki, gülerler insana! </st><st c="5456">Küba’da puro bulamadığımızı söylesek, herkes her yeriyle güler, ama gerçek bu! </st><st c="5535">İstanbul’da sigarayı bırakıp puroya geçmiştim, Küba’da puro bulamadığımız için sigaraya başladım. </st><st c="5633">Biz sokakta tekel bayiine benzer bir şey bakınırken yanımıza yanaşıp bizle yürümeye katılan çikolata renkli yol arkadaşı yoldaş, ingilizce olarak;</st></p>
		<p><st c="5779">— Nerelisiniz?</st></p>
		<p><st c="5794">diye girdi konuya. </st><st c="5814">Tavrı saat sorup gidecekmiş gibi değil, kendisiyle uzun bir yolculuğa çıkmışız gibi, artık Fethi, Rasim ve ben ondan ayrılamaz üç arkadaşmışız, dördümüz bir takımmışız gibi davranıyor. </st><st c="5999">Türk olduğumuzu belirttik. </st><st c="6026">Birden çok mutlu oldu nedense. </st><st c="6057">Yürümeyi kesip hararetle elimizi sıktı. </st><st c="6097">Ülkemizde çok iyi futbolcular olduğunu söyledi. </st><st c="6145">Hakan Şükür ve Hasan Şaş’ın isimlerini sıraladı, dili döndüğünce. </st><st c="6211">Biz de ona tütüncü, sigaracı gibi bir yer aradığımızı anlattık. </st><st c="6275">Onu izlememizi söyledi, az ilerde bir büfeye getirdi bizi. </st><st c="6334">Puro satmayan, meşrubat ve sigara satan bir dükkan. </st><st c="6386">Çok fazla sigara seçeneğimiz yok. </st><st c="6420">Lucky Strike’da karar kılarak iki paket istedim, adam sigaraları verdi, yirmi dolar uzattım. </st><st c="6513">Bu arada rehber amigo çocukları için süte ihtiyacı olduğunu dile getirdi. </st><st c="6587">Çocuğa süt numarası pek yaygın demek ki burada. </st><st c="6635">Gene de:</st></p>
		<p><st c="6643">— Peki, al çocuklara süt!</st></p>
		<p><st c="6669">dedim. </st><st c="6677">Amigo iki büyük paket süt tozu aldı. </st><st c="6714">Sanırım seksen kadar çocuğu var. </st><st c="6747">Aldığı süt tozundan kilolarca süt yapılabilir. </st><st c="6794">Toplam onyedi dolar tuttu hesap. </st><st c="6827">Üç dolar uzatıyor bana büfeci amigo. </st><st c="6864">Nasıl yani? </st><st c="6876">Sigaralar kaç para?</st></p>
		<p><st c="6895">— Üç dolar!</st></p>
		<p><st c="6907">— Süttozu?</st></p>
		<p><st c="6918">— İki paket ondört dolar!</st></p>
		<p><st c="6944">Böylece onyedi dolara iki paket sigara almış bulunduk. </st><st c="7000">Çok teşekkür ederek, hızla uzaklaştı çikolata renkli yol arkadaşı, süt tozu uzmanı amigo. </st><st c="7090">İşin gıcık tarafı, hiçbir yerde kredi kartı geçmiyor. </st><st c="7144">Trink dolar rica ediyorlar. </st><st c="7172">Bir ay buradayız, nasıl dolar dayandıracağız biz bu sütlü gidişe?</st></p>
		<p><st c="7237">Geri dönüp Hotel İngilterra’nın terasına oturduk. </st><st c="7288">İçecek bir şeyler söyledik. </st><st c="7316">Otelin içini merak ederek, yalandan tuvalete gittim. </st><st c="7369">Çok şık ve eski bir otel, sanırım 19. </st><st c="7407">yüzyıl sonundan kalma. </st><st c="7430">Tuvalet dönüşü:</st></p>
		<p><st c="7445">— Niçin biz böyle bir otelde kalmıyoruz?</st></p>
		<p><st c="7486">diye sordum arkadaşlara.</st></p>
		<p><st c="7511">— Kübalog Hüseyin’in adiliği. </st><st c="7542">Yer yokmuş da, turistik sezonmuş da, indirim alamamışmış da... </st><st c="7605">Ne turistik sezonu be! </st><st c="7628">Küba’nın en yağmurlu, en soğuk günleri. </st><st c="7668">En ölü sezon yani... </st><st c="7689">Giderek inandırıcılığını yitirmeye başladı bu Kübalog Hüseyin’in hikâyeleri.</st></p>
		<p><st c="7765">dedi Rasim.</st></p>
		<p><st c="7777">— Tabii ağbicim.</st></p>
		<p><st c="7794">diye ona yan çıktı Fethi. </st><st c="7821">Caddede bizi keserek ağır ağır yürüyen yaşlıca, zayıf, esmer bir kadın tam karşımıza gelerek durdu. </st><st c="7921">Bir dolar isteyecek, belli, öyle bakıyor. </st><st c="7963">Masadan kalkıp gittim yanına, daha o soramadan:</st></p>
		<p><st c="8010">— Bir dolarınız var mı?</st></p>
		<p><st c="8034">dedim, avucumu açıp en zavallı halimi takınarak, gözünün içine hüzünlü yoksullukların toplamını bakarak. </st><st c="8140">Kadın hızla uzaklaştı. </st><st c="8163">Uzaklaşmasa Rasim ve Fethi için süt parası da isteyecektim. </st><st c="8223">Savunduğum bu düzene uyum sağlamaya uğraşıyorum. </st><st c="8272">Tayfun ve kız arkadaşı otelden çıktılar.</st></p>
		<p><st c="8312">— Hayrola?</st></p>
		<p><st c="8323">— Yemek molası verdik. </st><st c="8347">İsterseniz siz de gidin yiyin, ama yemek rezalet. </st><st c="8397">En iyisi siz burada bir şeyler yiyin.</st></p>
		<p><st c="8434">dedi Tayfun.</st></p>
		<p><st c="8447">Oradan kalkıp parkın arkasındaki sokağa daldık. </st><st c="8496">Meğer dün gece geldiğimiz Ernest Hemingway’in barının bulunduğu Monserrate sokağı. </st><st c="8579">O sokakta, gene canlı müzik olan bir lokantaya girdik. </st><st c="8634">Daha yemeği bitiremeden cep telefonumuza gelen mesaj aracılığıyla sete çağırıldık.</st></p>
		<p><st c="8716">Bu kez bulvarda gerçekten bizim arabanın yol aldığı planlar çekildi. </st><st c="8786">Bütün gün ana caddede çalıştığımız için çocuklarına süt tozu aldığımız, çikolata renkli yol arkadaşı futbol manyağı rehber amigoya gene rastladık. </st><st c="8933">Bizi tanıyarak, sırıtarak:</st></p>
		<p><strong><st c="8959">— The milk for children is okay!</st></strong></p>
		<p><st c="8992">dedi.</st></p>
		<p><st c="8998">— Çocuklar sütü içtiler,</st></p>
		<p><st c="9023">mi demek istiyor?</st></p>
		<p><st c="9041">— Ben süttozlarını anında pazarladım, manitu sizden razı olsun,</st></p>
		<p><st c="9105">mu, demek istiyor, manitu kavramsız adam?</st></p>
	</section>
<div id="charCountTotal" value="9147"></div></body>
</html>
