<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Hacı Komünist</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter14">
	<section>
		<h1><st c="0">14 / DON KİŞOT</st><span><st c="15">Havana Şehir Merkezi / Dış-Gün</st></span></h1>
		<p><st c="46">— Bir doların var mı amigo?</st></p>
		<p><st c="74">biçiminde yanaştı tip, ingilizce olaraktan.</st></p>
		<p><st c="118">— Var, n’olucak? </st><st c="136">Bozucak mısın, bütünleyecek misin?</st></p>
		<p><st c="170">diye yanıtladım, tamamen türkçe olaraktan. </st><st c="214">Bir an boş baktı çikolata renkli yoldaş, sonra hangi milletten olduğumu sordu.</st></p>
		<p><st c="292">— Milliyetsizim!</st></p>
		<p><st c="309">dedim, ispanyolca, çekti gitti. </st><st c="342">Deniz kabuklarından, palmiye ve ismi lazım değil tropikal bitki çekirdeklerinden, mercandan kolyeler, bilezikler, yüzükler, tahta heykelcik, Che Guevara bereleri, fanilaları ve benzeri kıvır zıvır satan tezgâhları inceliyorum. </st><st c="569">Şehir merkezindeki sanat pazarındayım. </st><st c="608">Tahtadan yapılmış çok güzel bir Don Kişot heykelciği görüyorum, aşağı yukarı seksen santim boyunda. </st><st c="708">Fiyatı makul, fakat bavula iki numara büyük gelir. </st><st c="759">Parça parça sökülüp paketlenebileceğini anlatıyor satıcı. </st><st c="817">Evet de, gene aynı yeri işgal edecek bavulda. </st><st c="863">Kararsız kalıyorum. </st><st c="883">Sonra alırım belki, diye düşünerek dolanmayı sürdürüyorum. </st><st c="942">Kübalı ressamların yağlı boya özgün tablolarına bakıyorum uzun uzun. </st><st c="1011">Naif ve uyumsuz bir resim anlayışı, her ressamın yan yana kullanmaya cesaret edemeyeceği bir renk cümbüşü. </st><st c="1118">Arada güzel şeyler var. </st><st c="1142">Neredeyse çoğu Picasso etkisinde. </st><st c="1176">Yoksa Picasso mu bu naif küba resminden esinlenmiş? </st><st c="1228">Kübizm burdan mı çıkmış acaba? </st><st c="1259">Fiyatlar ucuz, yirmi ile üçyüz dolar arası. </st><st c="1303">Çikolata renkli yoldaş gene yanaştı bana:</st></p>
		<p><st c="1344">— Puro ister misin amigo?</st></p>
		<p><st c="1370">Havana’da alınması en zor şey puro. </st><st c="1407">Yasal olan çok pahalı, daha ucuzunu herkes teklif ediyor. </st><st c="1465">Otelde ve her yerde, sahte puro almayın, diye uyarılar asılı. </st><st c="1527">Hangisi sahici, hangisi dandik? </st><st c="1559">Gerçeğiyle dandiğinin içim farkı ne? </st><st c="1596">Hiç uzmanı değiliz bu puro konusunun. </st><st c="1634">Sokaktan puro izmariti toplayıp evde gıcır puro imal eden amigolar varmış! </st><st c="1709">Kanada mafyasından bir teyze </st><strong><st c="1738">cohiba</st></strong><st c="1744"> puroların özel etiketini Kanada’da bir matbaada bastırıp, bavul bavul etiketle iniyormuş Havana’ya, Fidel ne bok yesin? </st><st c="1865">Al sana turizme açılma!</st></p>
		<p><st c="1888">— İsterim amigo!</st></p>
		<p><st c="1905">Bir dolar dilencisi çikolata renkli yoldaş, eliyle onu takip etmemi işaret ediyor, düşüyorum peşine. </st><st c="2007">Benden oldukça önde gitmeye özen gösteriyor, hızla takip ediyorum, bir iki sokak dolanıyoruz. </st><st c="2101">Büyük, koyu yeşil, çift kanatlı bir tahta kapının önünde duruyor, sağı solu keserek beni kapının açılan tek kanadından içeri sokuyor. </st><st c="2235">Taş bir avluya açılıyor kapı. </st><st c="2265">Avlunun ucundaki merdivenden ikinci kata çıkarken:</st></p>
		<p><st c="2315">— Polisle başımız belâda, dikkat etmek lazım amigo!</st></p>
		<p><st c="2367">diyor. </st><st c="2375">Karanlık bir işin içinde olduğumu algılıyorum. </st><st c="2422">Merdiven sahanlığına bakan bir kapıyı açıyor, küçük ve loş bir yatak odası, içeri buyur ediyor, giriyoruz, kapıyı kapatıyor. </st><st c="2547">Mavi battaniyeli yatağın üstüne oturuyoruz. </st><st c="2591">Karyolanın altından siyah bir çanta çekip açıyor; kutu kutu purolar!</st></p>
		<p><st c="2659">— Sahte mi bunlar amigo?</st></p>
		<p><st c="2684">— Sahte olur mu amigo, al bak!</st></p>
		<p><st c="2715">diye bir kutu uzatıyor. </st><st c="2740">Bakarak ne anlayabilirim? </st><st c="2766">Elime alıp evirip çeviriyorum tahta kutuyu? </st><st c="2810">Kutu çok güzel. </st><st c="2826">Kutumanyak tarafım bu kutuyu hemen almam gerektiği düşüncesini geliştirmeye başlıyor. </st><st c="2912">Açıyorum kutuyu, purolara bakıyorum, evet puro! </st><st c="2960">Etiketi metiketi tamam.</st></p>
		<p><st c="2983">— Bunun sahtesi nasıl oluyor? </st><st c="3014">Evde mi yapılıyor?</st></p>
		<p><st c="3032">gibi salak bir soru soruyorum.</st></p>
		<p><st c="3063">— Sahtesi hemen anlaşılır. </st><st c="3091">Bunlar fabrikadan. </st><st c="3110">Fabrikada çalışan arkadaşlar var. </st><st c="3144">Hepsinin ayda iki kutu puro hakkı var, fabrika onlara bedava veriyor, o da içmiyor, satıyor. </st><st c="3237">Evde puro yapmak çok zor.</st></p>
		<p><st c="3262">diye yanıtlıyor çikolata renkli yoldaş. </st><st c="3303">Bir kutu </st><strong><st c="3312">monte cristo</st></strong><st c="3324"> puroyu altmış dolara alıyorum, atıyorum çantama. </st><st c="3374">Piyasadaki satış fiyatı yüz doların üstünde. </st><st c="3419">Merdivenleri inip tahta kapıya ulaşıyoruz. </st><st c="3462">Bekle, işareti yapıyor, kapıyı usulca aralıyor, dışardaki bir adam sertçe çekip kapatıyor koyu yeşil kapıyı. </st><st c="3571">Beklememiz sürüyor. </st><st c="3591">Kısa bir süre sonra dışardaki erkete amigo kapıyı açıyor, çıkıyoruz. </st><st c="3660">Sokağa adımımı atar atmaz, her ikisi de ayrı yönlerde yürüyüp kayboluyorlar. </st><st c="3737">Çikolata renkli yoldaş sanırım yeniden pazara gidip turistlerden bir dolar dilenmeyi sürdürecek. </st><st c="3834">Herifin durumu benden iyi. </st><st c="3861">Ona birer dolar veren salak turistler de, ülkelerine döndüklerinde yürekleri parçalanarak:</st></p>
		<p><st c="3951">— Küba’da sefalet var!</st></p>
		<p><st c="3974">diyecekler. </st><st c="3987">Çikolata renkli yoldaşın ekonomik durumu, ona bir dolar veren turistten çok daha iyi!</st></p>
		<p><st c="4072">Havana’da tatil günüm. </st><st c="4096">Bugün fırtına dolayısıyla çekim iptal oldu. </st><st c="4140">Kent merkezini dolaşıyorum sokak sokak. </st><st c="4180">Bir kenti öğrenmek için önce orada kaybolacaksın, ancak o zaman çözersin işi. </st><st c="4258">Kentte deniz ya da ırmak varsa daha kolaydır işin, bir kerterizin var demektir. </st><st c="4338">Arkamı denize verdim, daldım bir sokağa. </st><st c="4379">O sokak senin, bu sokak benim, şu sokak kimin, biçiminde aylak aylak dolanıyorum. </st><st c="4461">Dikkatimi çeken bir şey, iki sokakta bir rastladığım Devrimi Savunma Komiteleri, kahve gibi her yerde var bunlardan. </st><st c="4578">Önce garibime gidiyor, düşündükçe çözüyorum işi. </st><st c="4627">Senin devrim yapman yetmiyor, bu devrimin sürekli savunulması gerekiyor. </st><st c="4700">Örneğin bizdeki şapka devrimi. </st><st c="4731">Atatürk giyiyor fötr şapkayı, vın Kastamonu! </st><st c="4776">Şapka devrimine karşı çıkan yer! </st><st c="4809">O gün çözümleniyor Kastamonu’da konu. </st><st c="4847">Şimdi Kastamonu’da durum nedir? </st><st c="4879">İstanbul’da durum nedir? </st><st c="4904">Kılık kıyafet yasası uygulanıyor mu? </st><st c="4941">Hayır. </st><st c="4948">Her sokakta bir tane Kılık Kıyafet Yasası Savunma Komitesi olsaydı, İstanbul’un Fatih semti Tahran’laşabilir miydi? </st><em><st c="5064">“Devrimin ilk görevlerinden biri devrimi korumaktır.”</st></em><st c="5117"> demiş Che Guevara.</st></p>
		<p><st c="5136">Beni bir meydana ulaştıran sokağın köşesinde ünlü Otel Colina’yı görüyorum. </st><st c="5213">Karşısında Havana Üniversitesi. </st><st c="5245">Hemen giriyorum otele, 1960 ilkbaharını düşünerek. </st><st c="5296">Dibi derin bir gülümsemeyle yanaşıyorum resepsiyona:</st></p>
		<p><st c="5348">— Fidel’in CIA tarafından zehirlenmesinin düşünüldüğü süit odayı gezebilir miyim?</st></p>
		<p><st c="5430">Sonradan CIA ajanı olan, Fidel’in büyük aşkı Marita bu otel odasına onu zehirlemek için geliyor, yüreği pır pır, 1960 ilkbaharında. </st><st c="5563">Aşkı galip geliyor, gönlü elvermeyerek ClA’ya ihanet ediyor. </st><st c="5624">Vazgeçiyor eski sevgilisini zehirlemekten. </st><st c="5667">O süit odayı görmek arzusundayım. </st><st c="5701">Bir an duralayıp beni süzüyor resepsiyoncu.</st></p>
		<p><st c="5744">— Amerikalı mısınız?</st></p>
		<p><st c="5765">— Hayır. </st><st c="5775">Amerikansızım.</st></p>
		<p><st c="5789">— Öyle bir odamız yok Senyor!</st></p>
		<p><st c="5819">— Burası 1960’da Otel Colina değil miydi?</st></p>
		<p><st c="5861">— Evet senyor!</st></p>
		<p><st c="5876">— Bir süit daire kiralamak istiyorum.</st></p>
		<p><st c="5914">— Hiç süit dairemiz yok senyor!</st></p>
		<p><st c="5946">diyor çikolata renkli resepsiyoncu amigo, benden biraz tırsmış olarak. </st><st c="6018">Hemen arkasındaki tarifede süit odaların fiatı ikiyüzelli dolar olarak belirlenmiş... </st><st c="6104">Tarifeye bakıyorum. </st><st c="6124">Amigo da dönüp bakıyor, tekrar birbirimize bakıyoruz. </st><st c="6178">Daha tedirgin oluyor. </st><st c="6200">Sırıtıyorum.</st></p>
		<p><st c="6212">— Adios amigo!</st></p>
		<p><st c="6227">diyerek çıkıyorum, ClA’nın 43 yıl önce girip çıktığı kapıdan, suratımdaki gülümsemenin dibi daha da derinlere ermiş olarak... </st><st c="6354">Yürüdüğüm sokağın o yıllardaki halini düşünüyorum. </st><st c="6405">Pek farklı değildi herhalde.</st></p>
		<p><st c="6433">Fidel’i öldürmek için mafyayla ortaklık yapıyor Amerika. </st><st c="6491">Kennedy Küba’yı kurtarıp eski düzenine sokmak derdinde. </st><st c="6547">Seçim kampanyasında ucu ucuna yenmiş öbür aday Nixon’ı, mafyadan sıkı destek görerek. </st><st c="6633">Her kovboyun kârı değildir Amerika’da mafyasız seçim kazanmak! </st><st c="6696">Başkanın mafyaya verilmiş sözleri var. </st><st c="6735">N’olucak bu Küba’daki kapatılmış canım kumarhaneler? </st><st c="6788">Ayrıca dönemin ünlü şuh sinema yıldızı Ava Gardner’ın, kendisine değil de, Castro denilen seyrek sakallı, tipsiz, fasulye sırığı kılıklı herife âşık olmasına gıcık oluyor Kennedy. </st><st c="6968">Sanırım sırf bu kompleksinden ötürü Maryln Monroe ile birlikte oluyor.</st></p>
		<p><st c="7038">— Ava Gardner da benim kıçımı yesin!</st></p>
		<p><st c="7075">durumu. </st><st c="7084">O dönemde aynı kompleks Ava Gardner’dan havasını alan İran şahı Rıza Pehlevi’de de gözümleniyor. </st><st c="7181">Ava Gardner herkesle yatmıyor, seçici bir kadın! </st><st c="7230">Çocukluğumda, Samsun’daki sinemamızın fuayesinde asılı duran bir kaç ünlü oyuncu portresinden biri Gardner. </st><st c="7338">Clark Gable, Ester Williams, Rita Hayword, Marlen Dietrich, Brigitte Bardot hatırladığım diğer fotoğraflar... </st><st c="7448">Ava ablayı oradan tanıyorum ve tabii ki ben de ona bayılıyorum ve fakat o sıralar dokuz yaşımdayım. </st><st c="7548">Babamın da hatuna bayıldığı kesin, yoksa niye astırtsın o fotoğrafı bizim sinemanın duvarına? </st><st c="7642">Ancak babamın bu konuda şansı yok. </st><st c="7677">İngilizce bilmiyor ve Las Vegas’ın değil, Çarşamba’nın belediye başkanı.</st></p>
		<p><st c="7749">1961’deki Domuzlar körfezi çıkartmasında rezil oluyor Kennedy. </st><st c="7813">Amerika’nın Fidel’in örgütünde adamları var da, Fidel’in sürgündeki karşı devrimci Küba örgütleri içinde adamı yok mu sanki? </st><st c="7938">İstihbaratı her zaman çok güçlü olan Comandante bu çok gizli çıkartma operasyonundan da haberdardır, pusuya yatar ve amerikan ordusunu kısa sürede perişan eder. </st><st c="8099">Savaşı Küba kazanır. </st><st c="8120">Hayatta kalan esir bin kadar amerikalı askeri;</st></p>
		<p><st c="8166">— Rehineler için para istemiyoruz, halkımızın ilâca gereksinimi var.</st></p>
		<p><st c="8235">diyerek, 53 milyon dolarlık ilâç karşılığı geri verir ve çok gülerek bir puro yakar Comandante. </st><st c="8332">Sanırım o sırada morali çok bozuk olan Kennedy kırmızı telefondan Maryln Monroe’yu arar...</st></p>
		<p><st c="8422">Daracık sokaklarda yürüyorum, bir kırtasiye dükkanı arıyorum, defter almak derdindeyim. </st><st c="8511">Öyle bir dükkana rastlamıyorum. </st><st c="8543">Bir kitapçıya giriyorum, dolanıyorum içini. </st><st c="8587">Defter olarak sadece 2004 ajandası var. </st><st c="8627">Gerisi ispanyolca kitaplar. </st><st c="8655">Bir köşede Che Guevara resimli tişortlar satılıyor, alıp bir tane atıyorum çantaya.</st></p>
		<p><st c="8738">Kapısında asılı tabelâsı 1830’dan kalma olduğunu belirten La Zaragozana isimli lokantaya giriyorum. </st><st c="8839">Pek yemek saati değil, benden başka iki turist daha var. </st><st c="8896">Oturuyorum bir masaya. </st><st c="8919">Yüksek tavanlı, bir tarafı duvar boyu upuzun bar olan tahta masalı şirin bir eski mekan. </st><st c="9008">Masadaki yemek listesinin arka sayfasında, buraya Hemingway ve Lorca gibi ünlülerin geldiği yazılı. </st><st c="9108">Yemek söylüyorum. </st><st c="9126">Daha yemek gelmeden bir köşede dört gitarcı, eli marakaslı bir kadın şarkıcı çalıp söylemeye başlıyorlar neşeyle. </st><st c="9240">Kadının sesi çok güzel, iki gitarcı ona vokal yapıyorlar. </st><st c="9298">Vokalci gitarist amigoların sesi de çok güzel. </st><st c="9345">Kimisi bildiğim klasik olmuş şarkılar, yer yer eşlik ediyorum onlara, parça bitişlerinde alkışlıyorum. </st><st c="9448">Ne kadar çok şarkı bu adadan çıkıp dünyayı dolaşmış! </st><st c="9501">Gelip masamda sürdürüyorlar konseri. </st><st c="9538">Bahşiş veriyorum. </st><st c="9556">Daha canlı çalıp söylemeye başlıyorlar. </st><st c="9596">İstediğim bir parça olup olmadığını soruyorlar. </st><strong><st c="9644">Moliendo Cafe</st></strong><st c="9657">’yi istiyorum. </st><st c="9673">Bir Küba şarkısı değil bu, ama ispanyolca. </st><st c="9716">Bir an duraksıyorlar. </st><st c="9738">Anımsamaya uğraşıyorlar. </st><st c="9763">Biri melodiyi yakalıyor, sözleri çıkaramıyorlarken bir satır kopye veriyorum:</st></p>
		<p><st c="9840">— Cuando la tarde del la nuestra amor...</st></p>
		<p><st c="9881">Anında şakır şakır çalıp söylemeye başlıyorlar. </st><st c="9930">Sonra satılık CD’lerini çıkarıyorlar. </st><st c="9968">On dolar! </st><st c="9978">Alıyorum. </st><st c="9988">Yemek çok güzel ve pahalı değil.</st></p>
		<p><st c="10020">Capitolio meydanına ulaştırıyor beni bir ara sokak. </st><st c="10073">Don Kişot afişi gördüğüm Gran Teatro’ya gidiyorum. </st><st c="10124">Bale için bilet almak derdindeyim.</st></p>
		<p><st c="10158">— Bilet yok.</st></p>
		<p><st c="10171">dedi görevli kadın.</st></p>
		<p><st c="10191">— Bütün biletler mi bitti?</st></p>
		<p><st c="10218">diye sordum şaşkınlıkla. </st><st c="10244">Hayır, gibisinden baş salladı kadın:</st></p>
		<p><st c="10280">— Bilet milet yok, o akşam gelip girebilirsiniz! </st><st c="10330">Bedava mı yani? </st><st c="10346">Olabilir. </st><st c="10356">Güzel, fakat o akşam gelip girebilmeye davet edilen kaçıncı kişiyim ben? </st><st c="10429">Erken gelip kuyruğa mı girilecek? </st><st c="10463">Derbi maçından bir gece önce stadyum kapısında uyuyan ayaktopu sapıkları gibi, genel prova gecesi şu kaldırımda mı uyuyacağım? </st><st c="10590">Bu konuyu otel resepsiyonundan çözmeye karar vererek sürdürdüm yürümeyi. </st><st c="10663">Don Kişot’u görmek istiyorum ve göreceğim. </st><st c="10706">Otel odasında geceleri okyanusa karşı Cervantes okuyor, notlar çıkarıyorum. </st><st c="10782">Bir yandan bambaşka bir Don Kişot’u yazıyorum, bölük pörçük. </st><st c="10843">Kafamın içi gayet don ve kişot.</st></p>
		<p><st c="10874">Katedral meydanına ulaştırıyor beni arşınladığım ince uzun sokaklar. </st><st c="10944">Katedral, bir çan kulesi ile, daha ince ikinci bir kule ortasına oturmuş, 18. </st><st c="11022">yüzyıldan kalma, sütunlu, oymalı kakmalı güzel bir taş yapı. </st><st c="11083">İki sütun arasındaki büyük demir kapının üstündeki küçük göz kapı açık. </st><st c="11155">Girip çıkan yok. </st><st c="11172">Kilise var, papazı yok. </st><st c="11196">Girmek serbest, inanmak yok. </st><st c="11225">Ya da istersen inan, dua etmek içini rahatlatıyorsa, et.</st></p>
		<p><em><st c="11281">— Biz hiçbir kiliseyi kapatmadık, rahipler Amerika’ya</st></em><st c="11335"> kaçtılar.</st></p>
		<p><st c="11345">diyen Fidel, çocukluğunda papaz okulunda okumuş, orada öğrendiği latince dualar için:</st></p>
		<p><st c="11431">— Bu duaları, bütün bu yıllar boyunca ne kadar sık yineledim! </st><st c="11494">Acaba bir kez olsun, duanın aslında ne anlama geldiğini düşünmek için durdum mu? </st><st c="11575">Yalnızca yazılmış olanı yinelemek zorundaydık, hem de bir kez, on kez, elli kez, yüz kez, tamamen mekanik bir biçimde. </st><st c="11694">Bence bu bir dua değildir. </st><st c="11721">Belki ses telleri ya da ses için bir alıştırma, hatta belki de bir sabır denemesi, hangisini yeğlerseniz, ama bir dua değil.</st></p>
		<p><st c="11845">diyor. </st><strong><st c="11853">Comandante</st></strong><st c="11863"> filminde de:</st></p>
		<p><em><st c="11876">— Ben aklımla çözemediğim şeylere inanmam!</st></em></p>
		<p><st c="11919">diye yanıtlıyor, dinle ilgili bir soruyu. </st><st c="11962">Bir mimari şaheseri Havana’nın katedrali. </st><st c="12004">Giriyorsun, geziyorsun, mimarını soruyorsun, yanıt olarak;</st></p>
		<p><st c="12062">— Manitu!</st></p>
		<p><st c="12072">diyen yok. </st><st c="12084">Kiliseler, camiler mimari şaheserlerdir ve manitu tarafından değil, insan eli, insan emeğiyle yapılmışlardır.</st></p>
		<p><st c="12193">Katedral meydanını çevreleyen binalardan biri gene sömürge döneminden kalma cephe boyu uzun balkonunun altı kemerli geçit, güzel bir taş yapı, bir zamanlar marki d’Aguas Claras’ın eviymiş. </st><st c="12383">Hey gidi marki, hey gidi markiz! </st><st c="12416">Şimdi El Patio isimli bir bar. </st><st c="12447">Masalar, güneşliklerle meydana yayılmış dükkan. </st><st c="12495">Bir masaya oturuyorum. </st><st c="12518">Barın girişinde, sokakta bir orkestra insanı ister istemez dingildeten küba şarkıları çalıyor. </st><st c="12613">Klarnet, saksafon, trompet, kontrbas, gitar ve vurmalı çalgılardan oluşan orkestranın önünde yaşlı bir adam, başında bir keten fötr şapka, iki elinde marakas, şarkı söylüyor, dans ediyor. </st><st c="12801">Garson yanaşıyor:</st></p>
		<p><st c="12818">— Un cuba libre, por favor!</st></p>
		<p><st c="12846">Katedralin tam karşısındaki Bodrum mavisi pencereli, iki katlı uzun taş yapı Sömürge Dönemi Sanat Müzesi. </st><st c="12953">İçinde nanelerle içkimi getiriyor garson. </st><st c="12995">Bırakıp gidiyor. </st><st c="13012">Avrupa’da olduğu gibi, hemen parayı tahsil etme telâşları yok. </st><st c="13075">Güzel çalıp söylüyorlar çalgıcılar. </st><st c="13111">Çevremdeki binalar, beni eski bir döneme götürüyor. </st><st c="13163">Don Kişot’u düşünüyorum. </st><st c="13188">Yanlış dekorda değilim. </st><st c="13212">Fidel de bir Don Kişot değil mi aslında?</st></p>
	</section>
<div id="charCountTotal" value="13252"></div></body>
</html>
