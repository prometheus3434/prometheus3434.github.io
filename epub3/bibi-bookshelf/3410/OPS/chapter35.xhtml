<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Hacı Komünist</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter35">
		<section>
			<h1><st c="0">35 / EL YAZISINDAKİ CİNSELLİK</st><br /><span><st c="30">Havana şehir merkezi / Dış-Gün Otel / İç-Gün</st></span></h1>
			<p><st c="75">Havana’da alışveriş oldukça zor. </st><st c="109">Dükkana girdiğinizde pek yüzünüze bakan olmuyor. </st><st c="158">Sizin de bir yüzgörümlüğü şansınız yok, uzun süre ilgi ve şefkat bekliyorsunuz.</st></p>
			<p><st c="237">— Şu tişortun bir numara büyüğü var mı?</st></p>
			<p><st c="277">Boş bakıyor kadın. </st><st c="297">Kısa bir süre sonra olumsuz baş sallıyor.</st></p>
			<p><st c="338">— Bunun geniş bedeni var mı?</st></p>
			<p><st c="367">Baş sallamalar hep olumsuz. </st><st c="396">Kiminin orta boyu yok, kimisinin küçük boyu yok. </st><st c="445">Bu onları hiç ilgilendirmiyor, satmak gibi bir istekleri yok. </st><st c="507">Dükkan devletin, onlar devlet memuru. </st><st c="545">Tişortlar bunlar, ister al ister alma.</st></p>
			<p><st c="583">— Bir de şuna bakabilir miyim? </st><st c="615">Şu vitrindekini çıkarabilir misiniz?</st></p>
			<p><st c="651">gibi istekleri hiç hoş karşılamıyorlar. </st><st c="692">Alasını geçiriyorlar insanın. </st><st c="722">Bezerek hiçbir şey almadan çıktık tişortçudan Zeki ağbi, Jülide, Rasim ve ben.</st></p>
			<p><st c="800">Sanat pazarının karşısındaki teras bara oturduk, yemek söyledik. </st><st c="866">Havana’da zorunlu tatil günümüz. </st><st c="899">Kübalılar Noel’in ertesi günü çalışmıyorlar. </st><st c="944">Zeki ağbi ve Jülide bu akşam uçağıyla yolcular. </st><st c="992">Biz beş gün daha buradayız. </st><st c="1020">Biraz sonra ordan geçen Neriman ve Besey gelip oturdular, az sonra Fethi damladı, masamız büyüdü. </st><st c="1118">Çikolata renkli bir müzik grubu çalıyor, söylüyor teras barda. </st><st c="1181">Yemekte konu gene, karaborsadan aldığı iki kutu puroyu faturasız olduğu için gümrükten geçiremeyeceği endişesini bir haftadır yaşayan Zeki ağbinin sorunsalına odaklandı.</st></p>
			<p><st c="1350">— Faturasız çok zor ağbi! </st><st c="1377">Bizimkilerin hepsi faturalı.</st></p>
			<p><st c="1405">diye babalıyor onu Rasim.</st></p>
			<p><st c="1431">— Bana niye fatura vermedi eşşolueşşek?</st></p>
			<p><st c="1471">diye sızlanıyor.</st></p>
			<p><st c="1488">— Biz o eşşolueşşekten almadık ağbi!</st></p>
			<p><st c="1525">diyorum, giderek dertleniyor Zeki ağbi:</st></p>
			<p><st c="1565">— Ben o eşşolueşşeği nerden buldum? </st><st c="1602">Hayır, kendim içsem gam yemiyicem. </st><st c="1637">Ben hiç içmem ki, ona buna hediye ederim diye aldım.. </st><st c="1691">Niye alıyorum? </st><st c="1706">Ne salağım!</st></p>
			<p><st c="1717">Sonra yeni bir şişe şarap söyleyerek dağıtıyor kasvetini:</st></p>
			<p><st c="1775">— Amaan... </st><st c="1787">Alt tarafı alırlar puroları gümrükte, hapse atacak değiller ya!</st></p>
			<p><st c="1850">— Yoo, kaçakçılığa girer. </st><st c="1877">Burda ağır suçmuş. </st><st c="1896">Belki hapis olmaz ama, bir kaç gün tutuyorlarmış havaalanında! </st><st c="1959">Kimden aldın? </st><st c="1973">Nasıl bir adamdı? </st><st c="1991">Nerde aldın? </st><st c="2004">Kaça aldın? </st><st c="2016">Görsen o adamı tanır mısın? </st><st c="2044">Öyle uzun bir soruşturma yapıyorlarmış yani...</st></p>
			<p><st c="2090">diye üstüne gidiyor Rasim. </st><st c="2118">Zeki ağbi boş bakmaya başlıyor. </st><st c="2150">Saatine göz atıyor, kaç saat sonra havalimanında olacağını hesaplıyor, uzaklara bakıyor. </st><st c="2239">Hiç içmezken, birinin masadaki paketinden bir sigara alıp hızla yakıyor.</st></p>
			<p><st c="2311">— Hayır, o kadar para verdik biz o purolara...</st></p>
			<p><st c="2358">diye söyleniyor, ona fatura vermeyen eşşolueşek amigonun kulaklarını çınlatmayı sürdürüyor. </st><st c="2451">Herkes şaşkınlıkla bakıyor ona, en şaşkın Jülide:</st></p>
			<p><st c="2500">— Sen sigara içmezsin ki Zeki!</st></p>
			<p><st c="2531">— Evet ya! </st><st c="2543">Niye uyarmıyorsunuz? </st><st c="2564">Manyak mısınız? </st><st c="2580">Niye sigara içiriyorsunuz bana?</st></p>
			<p><st c="2611">diye sinirle söndürüyor sigarayı:</st></p>
			<p><st c="2645">— Versene şurdan bir puro!</st></p>
			<p><st c="2672">diyor Jülide’ye.</st></p>
			<p><st c="2689">Saçı belinde Ahmet uğruyor masamıza, bir tohumcu bulmuş, bir sürü tohum satın almış, gözünün içi gülüyor. </st><st c="2796">İlk kez 13. </st><st c="2808">Dev Adam Yavuz yok yanında. </st><st c="2836">Gözümüz onu arıyor. </st><st c="2856">Zeki ağbi sonunda, az önce pazarda kendisine:</st></p>
			<p><st c="2901">— Puros?</st></p>
			<p><st c="2910">diye yanaşan amigodan boş fatura vermesi şartıyla, bir kutu daha puro almaya karar verdi. </st><st c="3001">Diğer kutuları da bu faturaya yazarak huzura erecek. </st><st c="3054">Söz konusu çikolata renkli amigoyu beş metre arkadan takip ederek kayboldu ara sokaklarda. </st><st c="3145">On dakika sonra yüzü gülerek, elinde bir kutu puro ve boş faturayla gelip oturdu masaya. </st><st c="3234">Derin bir oh çekti. </st><st c="3254">Yeni bir şişe şarap söyledi masaya:</st></p>
			<p><st c="3289">— Bu masanın hesabı benden arkadaşlar!</st></p>
			<p><st c="3328">Kalabalık masa itiraz ettiyse de:</st></p>
			<p><st c="3362">— Hayır kardeşim, ben ödeyeceğim. </st><st c="3397">Birazdan gidiyorum, elimde bir sürü küba parası kaldı, nerde harcayabilirim ben bunları!</st></p>
			<p><st c="3485">diyerek cebinden çıkardığı amerikan dolarlarını gösterdi. </st><st c="3544">Faturanın nasıl doldurulacağı konusuna kısa bir süre taktıysa da, bende doldurulmuş bir fatura olduğunu onunkini de aynen doldurabileceğimi söyledim, huzura erdi, neşesi yerine geldi. </st><st c="3728">Çalgıcıların söylediği şarkıya eşlik etmeye başladı.</st></p>
			<p><st c="3780">Bu sırada yan sokaktan gelerek meydanı basan yedi tane küçük çocuk, ellerindeki teneke kutular, sopalar, zillerle sıkı bir salsa ritmi tutmaya koyuluyorlar. </st><st c="3938">Bizim terasın çalgıcıları mecburen onların ahengine uymak zorunda kalıyorlar. </st><st c="4016">Ortalığı birbirine katıyor fırlama çocuklar.</st></p>
			<p><st c="4060">Elimde kaldı iki adet Don Kişot davetiyesi. </st><st c="4105">Ben de onun derdindeyim. </st><st c="4130">Bu akşama iki yerim var, gelmek isteyen yok. </st><st c="4175">Tamamen Deborrah’ın yüzünden. </st><st c="4205">Çünkü aslında birlikte gitmemiz planlanmıştı. </st><st c="4251">Baleyi izlemek istediğim ona iletildiğinde, kaç kişilik yer istediğimi sormuştu.</st></p>
			<p><st c="4331">— Yalnızım. </st><st c="4344">Sen de gelmek istersen iki kişilik olsun!</st></p>
			<p><st c="4385">demiştim. </st><st c="4396">Fingirdemiş, gözlerime hoş bakmış;</st></p>
			<p><st c="4430">— Olabilir!</st></p>
			<p><st c="4442">demişti. </st><st c="4452">Ben kaç gündür, bale çıkışından sonra hayatımın kadını Deborrah’la geçireceğim güzel gecenin düşünü kurmaktaydım, bugün kapımın altından bir not atılmış, fransızca. </st><st c="4617">Deborrah imzalı. </st><st c="4634">Bu akşam Don Kişot balesine iki kişilik yerim ayrılmış, tiyatronun girişinde “Chateau Miramar’dan gelen türk aktör” demem yeterli olacakmış. </st><st c="4775">Malesef kendisi gelemeyecekmiş! </st><st c="4807">Yapma ya! </st><st c="4817">Tamamen sevişgen duygular uyandırıyor insanda hayatımın kadını Deborrah’ın kıvrımlarında cinsellik vurgulayan el yazısı. </st><st c="4938">Gelememesi çok saçma. </st><st c="4960">Demek bu gece de gerçekleşemiyor giderek geciken kavuşmamız.</st></p>
			<p><st c="5020">Yalnız gidecek değilim ya, diye düşünüp önce Rasim’e önerdim.</st></p>
			<p><st c="5082">— Bale bana ağır gelebilir ağbi!</st></p>
			<p><st c="5115">dedi. </st><st c="5122">Necmi ve Fethi pek oralı olmadılar. </st><st c="5158">İlkay hanım başından beri istiyordu fakat “vurgun yediği” günden beri odasından çıkmıyor, çok hasta! </st><st c="5259">Sette üç tane dublörü var, Magalis, Sandi’nin karısı ve Besey. </st><st c="5322">Genel planlarda İlkay hanımın elbisesini giyip peruğunu şapkasını takan amorstan kayınvalide oluyor. </st><st c="5423">Kendisi filmi izleyince çok şaşıracak, bizzat bulunmadığı, ilk kez göreceği bir sürü sahnesi var. </st><st c="5521">Asuman’a önerdim Don Kişot balesini, binlerine sözü varmış. </st><st c="5581">Önüme gelene öneriyorum:</st></p>
			<p><st c="5605">— Bu akşam Don Kişot balesine iki kişilik yerim var. </st><st c="5659">Gelmek ister misin?</st></p>
			<p><st c="5678">— No! </st><st c="5685">Gracias!</st></p>
			<p><st c="5693">İnyo’yu mu davet etsem acaba?</st></p>
			<p><st c="5723">Fırlama çocuklar gürültüleriyle bir ara sokakta yitip giderken, biz de kalktık, iki taksiye atlayıp otele döndük. </st><st c="5838">Odaya çıkıp buldum puro faturasını, lobiye indim, aynı biçimde doldurdum Zeki ağbinin boş faturasını. </st><st c="5940">Bendekine benzer bir imza çaktım altına.</st></p>
			<p><st c="5980">— İyi günlerde kullanın efendim!</st></p>
			<p><st c="6013">diyerek uzattım Zeki ağbiye, çocuk gibi sevindi. </st><st c="6063">Hüseyin onları havalimanına götürmek üzere hazır. </st><st c="6113">Yol etmek için kapıya çıktık, öpüştük. </st><st c="6152">Jülide arkaya bindi, Zeki ağbi öne binerken, bugün satın aldığı birbirinin üstüne takılmış sekiz adet hasır şapkayı, kostümcü Ebru’ya uzattı.</st></p>
			<p><st c="6293">— Bunlar da film kostümleriyle birlikte gelsin İstanbul’a canım!</st></p>
			<p><st c="6358">Hasır şapkalardan da kurtulmuş olarak keyifle bindi öne. </st><st c="6416">Pencereden bize el sallamaya, komiklikler yapmaya başladı. </st><st c="6475">Tam araba hareket ettiğinde:</st></p>
			<p><st c="6503">— Sana düzenlediğim faturada damga yok, polise gösterirken o köşeyi baş parmağınla kapat!</st></p>
			<p><st c="6593">dedim, birden sapsarı oldu neşeli yüzü, gülmesi suratında dondu kaldı, çıktı çerçeveden Kübalog Hüseyin’in kiralık arabası.</st></p>
		</section>
	<div id="charCountTotal" value="6717"></div></body>
</html>
