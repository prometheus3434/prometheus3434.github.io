<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Hacı Komünist</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter3">
	<section>
		<h1><st c="0">3 / YAMUK CAMIN ÜNLÜLERİ</st><span><st c="25">Ses Tiyatrosu / İç-Gün</st></span></h1>
		<p><st c="48">Oyuncu arkadaşımız Kerem Yılmazer’in cenazesinden geliyorum. </st><st c="110">Sinagoglardaki bombalardan sonra, perşembe sabah Beyoğlu’nda İngiliz konsolosluğu önünde, beş dakika sonra da Levent’te HSBC bankası önünde, bomba dolu kamyonlar patladı. </st><st c="281">Gene dinsel sapık örgüt işi. </st><st c="310">Büyük hasar, otuzdan fazla ölü, yüzlerce yaralı var. </st><st c="363">İngiliz başkonsolosu da ölenler arasında. </st><st c="405">Kerem dublaja giderken Levent’teki patlamada ölmüş.</st></p>
		<p><st c="456">Rönesansını yaşamamış islamın terörü dünyayı sarıp sarmalamış durumda. </st><st c="528">Canlı bomba, bedenine bağlı bombanın ipini çekince doğrudan cennete gideceğinden emin. </st><st c="615">Sırat köprüsü zebani ön bürosunda kendisine:</st></p>
		<p><st c="659">— Peki lan, bu kadar masum insanı niye öldürdün?</st></p>
		<p><st c="708">gibi bir soru yöneltileceğini hiç aklından geçirmeden çekip besmeleyi paramparça uçuyor gökyüzüne. </st><st c="808">Cennete gidip de oradan cep telefonu mesajı gönderen olmadığı için, devrisi gün başka birinin kendini aynı biçimde kurban etmesine engel olacak caydırıcı bir durum da yok. </st><st c="980">Cep telefonuna mesaj gelmediğine göre, cennete gittiği kesin diye düşünülüyor, o kesimce.</st></p>
		<p><st c="1069">— Din bir afyondur!</st></p>
		<p><st c="1089">diyor Fidel Castro. </st><st c="1110">Takılırsan, öyle uçarsın işte!</st></p>
		<p><st c="1140">Perşembe ve cuma günleri tiyatroda oyunlar iptal oldu. </st><st c="1196">Beyoğlu’nda bir sürü binanın, mağazaların camları tuzla buz olmuş, öbek öbek cam kırığı yığınları caddenin ortası. </st><st c="1311">Kimi gayretkeş vatandaşlar, kırılmış da tamamı yere düşmemiş camlardan arta kalan parçaları kırıp caddenin ortasında öbeklenen cam kırığı yığınlarına doğru iteliyorlar ayaklarıyla, üstlerine ne vazifeyse? </st><st c="1516">İçinde “Ferhangi Şeyler” oyunu afişi bulunan vitrinimizin camı kırılmamış, yobaza, yobazlığa karşı direnmeyi sürdürüyor oyun. </st><st c="1642">Tiyatronun Balo sokağı tarafındaki pencere ve kapı camları paramparça. </st><st c="1713">Polis Taksim ve Tünel ve Tarlabaşı’nda yolları kestiği için ben bile zor ulaştım tiyatroya, izleyicinin gelebilmesi söz konusu değil. </st><st c="1847">Zaten izleyicinin de bombardıman altında çelik kasklarla, kalkanlarla kahramanca çarpışarak tiyatroya gelmek gibi bir sevdası yok. </st><st c="1978">Polisler cam kırıklarına basmamaya özen göstererek devriye geziyorlar, birinci Beyoğlu meydan muharebesinden çıkmış İstiklâl caddesinde, maksat devriye olsun.</st></p>
		<p><st c="2136">Fransa’dan Vanina aradı, okul arkadaşlarım Nicole, Jean-Vincent ve Patrick aradılar. </st><st c="2222">İstanbuldaki bomba olayları Avrupa’da birinci haber. </st><st c="2275">Arkadaşlarım bizi merak etmişler. </st><st c="2309">Televizyonlardan izledikleri Beyoğlu’nun bombalanmış hali tam bir savaş alanı görüntüsü. </st><st c="2398">Henüz kimsenin camı takılabilmiş değil, vitrin camları kırık dükkancılar iş yerlerinin önünde sabahlıyorlar, camcıyı bekliyorlar. </st><st c="2528">Camcılar çok nazlı ve gayet küstah. </st><st c="2564">Olaydan duydukları sapık sevinci kendilerine bile belli etmemeye uğraşıyorlar.</st></p>
		<p><st c="2642">— Öyle her kalınlıkta, her ebatta cam zart diye bulunur muymuş!</st></p>
		<p><st c="2706">diye küstahlaşıyorlar.</st></p>
		<p><st c="2729">— Tamam, size yarın sıra gelir!</st></p>
		<p><st c="2761">diyorlar. </st><st c="2772">Bizim arka camlar da henüz takılamadı. </st><st c="2811">Camcının listesinde onikinciymişiz. </st><st c="2847">Tiyatro müdürü İrem, gözleri parlayarak bir müjde olarak verdi haberi.</st></p>
		<p><st c="2917">Perşembe günü tiyatroda yapılması gereken film okuma provası da yapılamadı. </st><st c="2994">Cuma akşamüstü ancak ulaşabildi camcı özlemi içindeki Beyoğlu’na, Şans Kapıyı Kırınca filmi ekibi. </st><st c="3093">Tayfun Güneyer yönetiminde bir okuma provası yapıldı. </st><st c="3147">Devlet Tiyatrosu’ndan İlkay Saran ve Rasim Öztekin tanıdığım oyuncular. </st><st c="3219">Diğerleriyle yeni tanışıyoruz; Asuman Dabak, Necmi Yapıcı, Fethi Kantarcı ve Almanya’dan gelen kız Alev. </st><st c="3324">Kimi rollerin oyuncuları henüz belli değil. </st><st c="3368">Papaz Alfonso rolü için Zeki Alasya’nın adı geçiyor. </st><st c="3421">Bir de provaya gelemeyen Ayça Tekindor var.</st></p>
		<p><st c="3464">— Kim o?</st></p>
		<p><st c="3473">diyorum.</st></p>
		<p><st c="3482">— Televizyonda çok tutulan bir reklamda oynuyor!</st></p>
		<p><st c="3531">deniliyor. </st><st c="3543">Filmin Türkiye prodüksiyonunu üstlenen Böcek Yapım’dan birileri var, provanın en renkli tipi filmin yapımcısı olan Öger Prodüksiyon’un temsilcisi Kübalog Hüseyin. </st><st c="3706">Aslında büyük bir turizm şirketi olan Öger Tours’la yirmi yıldır Küba’ya turist götürüyormuş, oranın uzmanı.</st></p>
		<p><st c="3814">— Avucumun içi gibi bilirim Havana’yı!</st></p>
		<p><st c="3853">diye sırıtıyor. </st><st c="3870">Takım elbise, boyunbağı, orta boylu, kumral, mavi gözlü, güleryüzlü, yürürken ayakları içe basarken bedeni sağa sola yaylanan, sevimli, şeytan tüylü bir adam. </st><st c="4029">Küba’da bizimle birlikte olacakmış. </st><st c="4065">Film ekibine oraya gezmeye giden bir turist kafilesiymiş gibi davranıyor. </st><st c="4139">Havana’dan Jamaika’ya günübirlik pır pır uçaklar varmış, Haiti burnumuzun dibiymiş. </st><st c="4223">Kübalog Hüseyin turizm konusunu biliyor ve fakat film çekimi konusunda hiçbir deneyimi yok, onun da ilk filmi. </st><st c="4334">Sinema oyunculuğunun sabah sıfıraltıda kalkıp, hızlı bir duştan sonra tıraş olup gece yarılarına dek sette dikilmek olduğunu bilmiyor.</st></p>
		<p><st c="4468">— Arkadaşlar Küba’da 1960’ların İzmir’ini bulacaksınız, çocukluğunuzu bulacaksınız..</st></p>
		<p><st c="4553">diyor. </st><st c="4561">Herkes birbirine bakıyor, aramızda 1960’ların İzmir’ini görmüş olan yok. </st><st c="4634">Benim o dönemden bildiğim Nevizâde’deki Demgâh meyhanesinin duvarında asılı olan siyah beyaz bir İzmir fotoğrafı; Kordon’da güzel taş yapılar, palmiyeler, eski bir amerikan arabası... </st><st c="4818">Provanın sonuna patron Vural Öger de geliyor. </st><st c="4864">Kibar ve şık bir adam. </st><st c="4887">Çok eski günlerini bildiği Ses Tiyatrosu’nun hâlâ yaşıyor olmasına inanamıyor, kadife koltukları okşuyor. </st><st c="4993">Hepimize başarılar diliyor. </st><st c="5021">Tayfun, Zeki Alasya ile benim konuşmamı, filmde oynaması için onu ikna etmemi rica ediyor.</st></p>
		<p><st c="5111">O akşam arıyorum Zeki ağbiyi. </st><st c="5142">Yıllardır Yeşilçam’da ağzı yanmış, parasal konuda endişeleri var. </st><st c="5208">Öger Prodüksiyon’un Yeşilçam dışında yeni bir şirket olduğunu, ardında Vural Öger gibi bir patron bulunduğunu, parasal konularda sorun çıkmayacağını dile getiriyorum. </st><st c="5375">Kadroyu soruyor.</st></p>
		<p><st c="5391">— Ben varım, Rasim var, İlkay Saran var... </st><st c="5435">Öbürleri de televizyon ünlüsüymüş ama daha isimlerini tam öğrenemedim, bugün tanıştık. </st><st c="5522">Daha tanışamadıklarım da var, provaya gelemediler!</st></p>
		<p><st c="5572">Zeki ağbi basıyor kahkahayı. </st><st c="5602">Telefon görüşmesi sonunda Küba’da birlikte olmamız fikri onun da hoşuna gidiyor:</st></p>
		<p><st c="5682">— Oğlum zaten seninle bir sürü projemiz var. </st><st c="5728">İstanbul’da görüşemiyoruz. </st><st c="5755">Havana’da oturur konuşuruz işte!</st></p>
		<p><st c="5787">— Sen ne diyorsun ağbi, ben oyunu uçakta yazarım, Havana’da provaya gireriz, sette dikilip inek gibi bekleyeceğimiz çok günlerimiz olucak...</st></p>
		<p><st c="5928">diyorum. </st><st c="5938">Gene kahkaha atıyor.</st></p>
		<p><st c="5958">— Tabii lan! </st><st c="5972">Kameranın açısı değişip ışık ayarlanana kadar, biz birinci perdeyi şöyle bir kabaca geçeriz!</st></p>
		<p><st c="6064">— Tayfun’a telefon edip Zeki ağbi müjdesini veriyorum. </st><st c="6120">Çocuk gibi seviniyor:</st></p>
		<p><st c="6141">— Allaaah, ben bu gece uyumam artık ağbi!</st></p>
		<p><st c="6183">Camcının listesinde dördüncülüğe kadar yükseldiğimiz devrisi günkü okuma provası çok geç başlayan basın toplantısından ötürü yapılamıyor.</st></p>
		<p><st c="6321">— Yol uzun, uçakta okuruz!</st></p>
		<p><st c="6348">deniliyor.</st></p>
		<p><st c="6359">— Uçakta bize bir okuma salonu açacaklarını sanmıyorum!</st></p>
		<p><st c="6415">dememle kimse ilgilenmiyor. </st><st c="6444">Güleryüzlü fotoğraflar çektiriyoruz ekip olarak. </st><st c="6493">Basın toplantısından sonra Tayfun’u çekiyorum bir kenara;</st></p>
		<p><st c="6550">— Asuman Dabak kim? </st><st c="6571">Fethi Kantarcı kim? </st><st c="6591">Dünkü provaya gelemeyen bu platin saçlı Ayça kim? </st><st c="6641">Niye gelememiş? </st><st c="6657">Necmi Yapıcı kim?</st></p>
		<p><st c="6674">Tayfun bu arkadaşların değişik televizyon dizilerinde oynadıklarını ve başarılı olduklarını söylüyor. </st><st c="6777">Pek televizyon izleyicisi değilim. </st><st c="6812">Arasıra haberlere bakıyorum, kimi zaman bir film, denk düşerse bir belgesel, sonra çat kapatıyorum ve ardından fransız şarkıcı Jacques Dutronc’un dediği gibi; saatlerce televizyona bakıyorum, kapalıyken! </st><st c="7016">Çok meşhur olan reklamların hiçbirini bilmiyorum. </st><st c="7066">Reklam izlemiyorum. </st><st c="7086">Reklam niye meşhur oluyor, onu da tam çakabilmiş değilim. </st><st c="7144">Dizileri ya da “Türkiye belâsını Arıyor ve Buluyor”, “Türkiye Anasının Örekesini Arıyor” ya da “Bakalım Bakalım Bu Gece Bizi Kaç Kişi Dikizliyor?” türünden programlan izlemiyorum. </st><st c="7324">Bu yüzden de yamuk camdan ünlü olan bu arkadaşların çoğunu tanımıyorum. </st><st c="7396">Ayıp mı?</st></p>
		<p><st c="7404">— Almanya’dan gelen Alev kim?</st></p>
		<p><st c="7434">— Öger Tours’un Avrupa genel koordinatörü.</st></p>
		<p><st c="7477">— Yok ya? </st><st c="7488">Çok genç... </st><st c="7500">Oyuncu mu? </st><st c="7511">Alman televizyonunda bir dizide mi oynuyor?</st></p>
		<p><st c="7554">— Hayır ağbi, bu onun ilk oyunculuk denemesi.</st></p>
		<p><st c="7600">— Olsun, n’olucak Tayfun. </st><st c="7627">Senin de ilk filmin zaten. </st><st c="7654">Sana bir şey söyliyeyim mi; aslında ilk filmi çekmemek lazım, direk ikinci filmle başlamak gerek yönetmenliğe.</st></p>
		<p><st c="7764">diyerek vuruyorum omzuna. </st><st c="7791">Tayfun buna uzun uzun gülüyor, sanki gülünç bir şey söylemişim gibi.</st></p>
		<p><st c="7859">Çıkıyoruz tiyatrodan, pis bakıyor ardımızdan duvarda asılı Kel Hasan Efendi. </st><st c="7937">Biz Beyoğlu’nun gecesinde kaybolurken, duvara asılmış fotoğrafa zum yapıyor kameraman. </st><st c="8024">Hasan Efendi’nin çok gereksiz yakın planı, sanki usta bu filmde oynuyormuş gibi.</st></p>
	</section>
<div id="charCountTotal" value="8104"></div></body>
</html>
