<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Hacı Komünist</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter25">
		<section>
			<h1><st c="0">25 / İGOŞ</st><span><st c="10">Devlet Konukevi / DışGün ~ İç-Gün</st></span></h1>
			<p><st c="44">Bütün gece bavul topladım. </st><st c="72">Chateau Miramar otelinden sabah erken ayrıldım, Marilin’le öpüşemeden, Deborrah’a şöyle bir doğru dürüst sarılamadan. </st><st c="190">Kabakıç Elizabet resepsiyondaydı, kabaca vedalaştık. </st><st c="243">Kübalog Hüseyin arabasıyla beni Cubanan semtinde, saray sahnelerinin çekileceği otele getirdi. </st><st c="338">Yol boyunca bağlantılı çilingirim Rolando’dan kurtulmuş olmanın sevinci içinde puro tüttürüyorken, Kübalog gittiğimiz yerin muhteşem, gerçekten saray gibi bir otel olduğunu, tarihi ve çok güzel bir binanın otele çevrildiğini, çok rahat edeceğimi, bize orada sadece yedi oda verildiğini, bütün oyuncu arkadaşların orada kalamayacağını, kendisinin de bir odası olduğunu anlattı.</st></p>
			<p><st c="714">Bir görevlinin her iki yana açtığı görkemli demir kapıdan giriyor arabamız, orman gibi bahçenin ortasındaki yoldan, klasik yunan heykeli taklitleri arasından taş yapının mermer sütunlu kapısına geliyoruz. </st><st c="920">Dev palmiyeler, tropikal ağaçlarla çevrili, sömürge döneminden kalma iki katlı bir saraycık. </st><st c="1013">Hüseyin içeri dalıyor. </st><st c="1036">Ben elimde bavul, çanta, peynir, zeytin, ekmek gibi şeyler içeren market naylon torbası, beklentideyim. </st><st c="1140">Bir an önce odama kavuşmanın derdindeyim. </st><st c="1182">Otel kapıcısı, bavul taşıyıcı falan yok ortada. </st><st c="1230">Bavulumu mermer merdivenlerden sürükleyerek giriyorum içeri, resepsiyon aranıyorum, yok. </st><st c="1319">Mermer zeminli, sütunlu, güzel bir giriş holü, bir kemer altından avluya açılıyor, sağ tarafta geniş bir mermer merdiven ikinci kata çıkıyor. </st><st c="1461">Sol tarafta şık bir salon. </st><st c="1488">Eşyalar tamamen antika. </st><st c="1512">Ortalıkta kimse yok. </st><st c="1533">Avluyu turalamış Hüseyin geliyor. </st><st c="1567">Resepsiyon soruyorum.</st></p>
			<p><st c="1588">— Yokmuş!</st></p>
			<p><st c="1598">diyor. </st><st c="1606">Avlu tarafından beyaz önlüklü, elinde tozbezi temizlikçi kadın geliyor. </st><st c="1678">Hüseyin ona odalarımızı soruyor. </st><st c="1711">Bir süre konuşuyorlar, sonra kadın önde, Hüseyin peşinde, ben onları, bavul beni izleyerek her biri farklı mermerden yapılmış sütunlarla çevrili, dört köşesinde binaya açılan büyük kapıların bulunduğu avlunun sağ dibindeki kapıdan geçerek üç nolu odanın kapısına ulaşıyoruz. </st><st c="1986">Kadın cebinden çıkardığı bir anahtar kümesinin içinden seçtiği anahtarla kapıyı açıyor, buyur oluyorum. </st><st c="2090">Oda çok güzel ve geniş, ahşap, çekmeceli bir çalışma masası, iki büyük yatak, pancurlu kocaman pencereler arka bahçeye bakıyor. </st><st c="2218">Banyo ferah fezâ, elbise dolabı ideal. </st><st c="2257">Keyifle yerleşiyorum. </st><st c="2279">Peynirimi, zeytinimi buzdolabına koyuyorum. </st><st c="2323">Giysilerimi asıyorum, çamaşırlarımı çekmecelere tıkıştırıyorum.</st></p>
			<p><st c="2386">Ekip avludaki çekim için hazırlık halinde. </st><st c="2430">Asistanlara beni taciz etmemelerini, odama yerleşme çalışmaları içinde bulunduğumu bildiriyorum. </st><st c="2527">Onların da daha fazlasını istedikleri yok zaten, burdayım, ellerinin altındayım. </st><st c="2608">Elimde ispanyolca sözlük, oda kapısını açan kadınla odamdaki eksikler konusunda görüşme halindeyim. </st><st c="2708">Şampuan yok, sabun yok! </st><st c="2732">Kadın bir yandan istediklerimi getirirken, bir yandan da geceyi burada geçiremeyeceğimi anlatmaya uğraşıyor. </st><st c="2841">Ona </st><strong><st c="2845">attore principale</st></strong><st c="2862"> olduğumu belirtiyorum. </st><st c="2886">Baş rol oyuncusu olmam kadını çok etkilemiyor. </st><st c="2933">Nasıl yani? </st><st c="2945">Küba’da kime söylesem çok şiddetli saygı uyandıran bir sıfatım bu benim. </st><st c="3018">Cahil kadın, </st><strong><st c="3031">attore principale</st></strong><st c="3048"> kavramını edinememiş. </st><st c="3071">Kübalog Hüseyin ortada yok. </st><st c="3099">Kadının cehaletinden şikâyetimi Güner’e açıklıyorum. </st><st c="3152">Konuyu irdelemeye koyuluyor.</st></p>
			<p><st c="3180">Avluda çekim başlıyor. </st><st c="3204">Avlunun ortasına bir büstüm yerleştirilmiş. </st><st c="3248">İlk kez görüyorum, oldukça başarılı, bana benziyor. </st><st c="3300">İlk planın ikinci tekrarında yağmur başlıyor. </st><st c="3346">Çekime ara veriliyor, yemek molası.</st></p>
			<p><st c="3381">Giderek anlattıklarının birbirini tutmaması, ve yakaladığımız kimi yalanlarından ötürü bu sabahtan itibaren ismi Yalan Rüzgârı Hüseyin olarak vaftiz edilen Kübalog yemek sırasında bana açıklamalarda bulunuyor. </st><st c="3592">Meğer burası onun sandığı gibi beş yıldız bir otel değil, Fidel’in önemli misafirlerini ağırladığı devlet konukeviymiş, örneğin bana verilen odada Yaser Arafat misafir olarak kalmış. </st><st c="3775">Öyle bir konuk olduğunda burada hizmet eden bir personel bulunuyormuş. </st><st c="3846">Bu gibi durumlar dışında, akşam belirli bir saatte kapanırmış, zaten burada akşam dokuzdan sonra çalışma şansımız yokmuş! </st><st c="3968">Biz burada Yaser Arafat konumunda değil de, film çekimi yapan ekibin kiraladığı mekanda bulunuyoruz. </st><st c="4069">Eski otele dönmem gerekiyor. </st><st c="4098">Bana gene Chateau Miramar’da bir oda ayırtılmasını söylüyorum. </st><st c="4161">Üç nolu odanın sadece çekimler boyunca bana verilen bir yer olduğunu algılıyorum. </st><st c="4243">Olsun bu da bir şey, sokak ortasında dikilmekten iyi. </st><st c="4297">Günlerce çalışacağız burada. </st><st c="4326">Sette böyle bir odam olması güzel. </st><st c="4361">Başka mekanlarda böyle bir şansım yoktu. </st><st c="4402">Kamera arkasında bir yere dikilip ya da bir sandalyeye çöküp rolünü düşünmek, söyleyeceğin sözleri düşünmek olası değil, mutlaka bir kafa konfeksiyonlayan bulunuyor. </st><st c="4568">Yardımcı yönetmen Yüksel bunların en tehlikelisi, beklenti sırasında yanaşıp, sigara paketini uzatarak;</st></p>
			<p><st c="4671">— Yak bi sigara ağbicim!</st></p>
			<p><st c="4696">diye, öbür elinde çakmak hazır, konuya girip kendi memleketi olan Muğla’nın Ula yöresinden gülünç olaylar anlatıyor, oranın şivesiyle.</st></p>
			<p><st c="4831">— Yüksel, niçin ütülüyorsun şimdi kafamı? </st><st c="4874">Bak birazdan çekime gireceğiz.</st></p>
			<p><st c="4904">— Ağbi, böyle boş boş bekliyorsunuz. </st><st c="4942">Ben canınız sıkılmasın, oyunculuğunuz düşmesin diye sizi eğlendirmeye uğraşıyorum.</st></p>
			<p><st c="5024">diye gülüyor.</st></p>
			<p><st c="5038">— Söyleyeceğim lafları düşünüyor, içimden onları tekrar ediyorum, rahat bırak beni Yüksel.</st></p>
			<p><st c="5129">cümlesiyle uzaklaştırmam, beş dakika sonra yepyeni bir Ula hikâyesiyle başıma çöreklenmesine engel olmuyor. </st><st c="5238">Bu bakımdan iyi oldu bu oda; Yüksel’siz bir alan. </st><st c="5288">Ayrıca burada gün boyu bir rolden bir role geçeceğim için çikolata renkli makyajımdan ötürü sürekli duş almam gerekiyor, böyle bir odanın zorunluluğu var. </st><st c="5443">Sinir bozucu olan saatlerce uğraşıp yaptığım bavulu, yeniden yapmak. </st><st c="5512">Sabah bir otelden çıkış yapıp buraya geliyorum, akşam buradan çıkış yapıp sabah ayrıldığım otele giriş yapacağım. </st><st c="5626">Ne kadar hıyarca. </st><st c="5644">Yalan Rüzgârı Hüseyin’in buranın otel olmadığını bilmeyerek, elimde bavulumla, zeytinimle, peynirimle beni buraya getirmesi de az salakça değil tabii.</st></p>
			<p><st c="5794">Şakır şakır yağmur yağıyor, dış çekimler yarına kaldı, iç sahneler çekilecek.</st></p>
			<p><st c="5872">— Bana Küba’da hiç yağmur yağmaz, dediler!</st></p>
			<p><st c="5915">diye, boş boş gökyüzüne bakıyor Tayfun.</st></p>
			<p><st c="5955">— Kim söyledi, Hüseyin mi?</st></p>
			<p><st c="5982">— Gayet tabii ağbicim.</st></p>
			<p><st c="6005">Havana’da aralık ayı hep yağmurlu olurmuş. </st><st c="6049">Her gün belirli saatlerde yağmur yağıyor. </st><st c="6091">Hüseyin’in bunu bilmemesi de acayip. </st><st c="6128">Hiç aralık ayında gelmemiş demek ki Küba’ya. </st><st c="6173">Bu ne biçim Kübaloji? </st><st c="6195">Filmimizin geri plandaki adı: Şans Kapıyı Zorlarken Kapı Gayet İddialı!</st></p>
			<p><st c="6266">Yemekten sonra odaya geldiğimde yatağın üstünde gezinen bir dev kertenkele ile karşılaşıyorum. </st><st c="6362">Dikkatle inceliyorum tipi, kertenkele değil, bu bir iguana. </st><st c="6422">Hayvan gibi bir şey! </st><st c="6443">Hayvan zaten. </st><st c="6457">Açtığım pencereden odaya girmiş. </st><st c="6490">Onu görünce geceyi burada geçirmeyeceğime seviniyorum. </st><st c="6545">Kendisini İgoş adıyla vaftiz ediyorum. </st><st c="6584">İgoş daha vaftiz töreni tamamlanmadan, kulağına üç kez İgoş diye fısıldanmadan kaçıp geniş yatağın altına saklanıyor. </st><st c="6702">Gözden ırak olması daha sinir bozucu.</st></p>
			<p><st c="6739">— İgoş, yavrum, gel buraya!</st></p>
			<p><st c="6767">gibi yaklaşımlarıma yanıt vermiyor. </st><st c="6804">Odadan çıkacağını ve yuvasına gideceğini umarak bütün pencereleri açıp sete dönüyorum.</st></p>
			<p><st c="6890">Öğleden sonra iki plan arası, yayıldığım odadaki eşyamı yeniden bavullamakla uğraşıyorum. </st><st c="6981">İgoş ortada yok. </st><st c="6998">Her odaya gelişimde sesleniyorum. </st><st c="7032">Yanıt vermiyor. </st><st c="7048">Çıkıp gitti mi acaba? </st><st c="7070">Yatağın üstüne bir not da bırakmamış. </st><st c="7108">Kimbilir ne hoş kadınlar gelip geçmiştir bu odadan, Yaser Arafat’tan ve benden önce. </st><st c="7193">Yaser’in böyle bir numara yaptığını sanmıyorum. </st><st c="7241">Benim de İgoş’tan başka vukuatım yok. </st><st c="7279">Ayrıca onunla aramızda bir ilişki olmadı, sadece arkadaşız. </st><st c="7339">Chateau Miramar oteline aynı akşam geri dönüşün tek teselli veren yanı aşkım Marilin ve hayatımın kadını Deborrah’a kavuşacak olmam. </st><st c="7472">Onların aşkıyla tutuşarak yeniden tıkıştırıyorum bavula herşeyi. </st><st c="7537">Bir tabağa peynir koyup bırakıyorum yatağın ayak ucuna, belki İgoş’un karnı açtır diye.</st></p>
		</section>
	<div id="charCountTotal" value="7624"></div></body>
</html>
