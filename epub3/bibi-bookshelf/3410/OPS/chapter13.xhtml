<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Hacı Komünist</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter13">
	<section>
		<h1><st c="0">13 / İNYO!</st><span><st c="11">Playas del Esta / Dış-Gün</st></span></h1>			
		<p><st c="37">Playas del Este’deyiz. </st><st c="61">Havana’nın doğu plajları. </st><st c="87">Okyanus rüzgârının uğultulu tokatlarından yamulmuş, sersemlemiş palmiyeler, hindistan cevizleri fışkırmış bembeyaz, toz gibi incecik bir kumun içinden, uçsuz bucaksız bir kumsal. </st><st c="266">Denizin rengi beyazdan türkuaza, maviye, lâciverte, giderek mora dönüyor ufukta.</st></p>
		<p><st c="346">Bulunduğumuz koy kübalıların denize giremediği bir bölgeymiş. </st><st c="409">Kübalıların denize giremediği kumsallar varmış. </st><st c="457">Denizler herkesin değil mi? </st><st c="485">Ya Miami’ye kaçarlarsa? </st><st c="509">Bırakınız kaçsınlar! </st><st c="530">Kaçan kaçsın, kalanların sorununu çöz be Fidel! </st><st c="578">Kaçmak niyetinde olanın bu ülkeye ne yararı var? </st><st c="627">Kaçmasının sakıncası ne? </st><st c="652">Ya herkes kaçarsa? </st><st c="671">Herkes kaçarsa ekonomik sorunu halledilmesi gereken insan sayısı sıfıra iniyor!</st></p>
		<p><st c="750">1980’lerde “memnuniyetsiz” kübalılara yurtdışına çıkma izni vermiş Comandante.</st></p>
		<p><st c="829">— Tamam güle güle! </st><st c="849">Memnun olmayan gitsin!</st></p>
		<p><st c="871">demiş. </st><st c="879">Yüzyirmibeşbin kişi yabancı elçiliklere başvurmuş. </st><st c="930">Hapistekilere de sormuş gitmek isteyip istemediklerini? </st><st c="986">Hepsi;</st></p>
		<p><st c="992">— İsteriz ağbi!</st></p>
		<p><st c="1008">demişler. </st><st c="1019">Kim istemez? </st><st c="1032">Hapis mi? </st><st c="1042">Miami mi? </st><st c="1052">Hapishaneler de boşalmış. </st><st c="1078">Amerikalılar bunu, gitmek isteyenlerden çok Fidel’in kendilerinden kurtulmak istediği kübalılar zorla sınırdışı edildi biçiminde yorumlamışlar. </st><st c="1222">Ancak amerikan gazeteleri olayı: “Yüzyirmibeşbin kişi elçiliklere saldırdı!” diye yazmış. </st><st c="1312">Amerikalıların en sevdiğim özelliği kendi yalanlarını kendilerinin ortaya çıkarması. </st><st c="1397">O kadar insanın elçiliklere saldırıp pasaport istemesi başka bir durum, bir gece karakola çağırılıp insanın eline pasaport tutuşturulması bambaşka bir konum. </st><st c="1555">Hangisi oldu yani Küba’da lan sayın amerikalılar? </st><st c="1605">Siz de bir karar verin. </st><st c="1629">Hapishanedekileri niye gönderdi? </st><st c="1662">Niye göndermesin, çoğu amerikan mafyasının adamlarıydı, alın mafyanızı bağrınıza lehimleyin!</st></p>
		<p><st c="1754">Kayık sahnesi çekilecek. </st><st c="1780">Filikamsı bir şey getirmişler. </st><st c="1811">Aslında kıçında motoru olan bir askeri sandalmış. </st><st c="1861">Motoru sökmüşler, ıskarmoz yerine beş milimlik suntadan Y harfi biçiminde el büyüklüğünde bir şey çakmışlar. </st><st c="1970">İki adet de yekpare olmayan, ortadan ekli askeri bot küreği. </st><st c="2031">Kürekler nasıl yerleşecek, nasıl çekilecek? </st><st c="2075">Hiç böyle bir düzenek görmedim. </st><st c="2107">Hayatta çok kürek çekmişliğim var. </st><st c="2142">Benim bildiğim kürek ıskarmoza iple bağlı olacak. </st><st c="2192">Bu kürek sapanın biraz büyüğü olan bu çatalın ortasında nasıl duracak? </st><st c="2263">Durması için sebep yok, koyuyorsun küreği fırt kayıp gidiyor kötü yapılmış sapanı andıran suntanın ortasından. </st><st c="2374">Konuyla sabahtan beri ilgiliyim, çünkü küreği ben çekeceğim.</st></p>
		<p><st c="2434">Yurt dışına kaçışı engellemek için alınan bir önlem de, kayık yasağı.</st></p>
		<p><st c="2504">— Küba’da kayık yokmuş ağbi!</st></p>
		<p><st c="2533">diyor Tayfun. </st><st c="2548">Bu kayıkımsı şeyi, Tragen Images Producciones ve ordu işbirliğiyle çekim için üretmişler. </st><st c="2638">Üretememişler yani, ülkede kırkbeş yıldır kürek çeken yok. </st><st c="2697">Konuyu bilen ihtiyar balıkçı çoktan ölmüş. </st><st c="2740">Küba’da balıkçılığı devlet adına askeri gemiler yapıyormuş.</st></p>
		<p><st c="2799">— Hadi balığa çıkalım ağbi!</st></p>
		<p><st c="2827">durumu yok yani, ancak deniz kıyısından oltayla balık tutmak serbest, denize açılmak yok.</st></p>
		<p><st c="2917">Kürekleri, sapan biçimi suntaların sapına iple bağlattırdım. </st><st c="2979">İlkay hanım, Asuman, Rasim, Alev, ben ve bumcu Okan kıyıdaki dalgalarda dingildeyen kayıkımsı şeye zar zor bindik. </st><st c="3094">Okan kayığın ortasına sırtüstü yatarak görüntüden kayboldu, fakat Okan’ın cüssesi ve göbeği itibarıyla sandalda oturulacak, ayak koyacak yer kalmadı. </st><st c="3244">Güvercin, Aziz, Beyto ve kübalı teknisyen Hiram, kayığı dalgaları aşarak açığa çekmeye uğraşıyorlar. </st><st c="3345">Başaramıyorlar. </st><st c="3361">İki karış ilerliyoruz, gelen dalga hemen karaya atıyor bizi. </st><st c="3422">Kayığın açık denizde olması gerekiyor. </st><st c="3461">Ekipte sandal işinden anlayan sadece Rasim ve ben varız. </st><st c="3518">Bizi dinleyen yok. </st><st c="3537">Her kafadan türkçe, ispanyolca sesler çıkıyor.</st></p>
		<p><st c="3583">— Kayığın burnunu dalgaya vermeyin!</st></p>
		<p><st c="3619">— No Beyto! </st><st c="3632">No!</st></p>
		<p><st c="3635">— Dümene ellemeyin!</st></p>
		<p><st c="3655">— Çekil ordan Beyto!</st></p>
		<p><st c="3676">— Yahu dalgayı yandan almak lazım!</st></p>
		<p><st c="3711">— Hayır, kıçtan almak lazım.</st></p>
		<p><st c="3740">Herkes kayığı değişik yönlere çekiyor. </st><st c="3780">Devrilmek üzereyiz. </st><st c="3800">Deniz yükseldi, sabahkinden çok daha güçlü dalgalar kıyıya savuruyor bizi. </st><st c="3875">Karadan uzaklaşamıyoruz. </st><st c="3900">Giysilerimiz sırılsıklam ıslanmış durumda, makyaj gövdeyi götürüyor.</st></p>
		<p><st c="3968">Tayfun ve kamera ekibi, çekim için denizin ortasına kurulmuş bir yükseltideler. </st><st c="4049">Bu yükseltinin iki saat sonra suya gömüleceğini bildirdiler, bu arada sahnenin çekilmesi gerek. </st><st c="4145">Tayfun elinde megafon bağırıyor. </st><st c="4178">Korkunç bir telâş var sette. </st><st c="4207">Kayığın bir deniz bisikletiyle açığa çekilmesine karar veriliyor. </st><st c="4273">İple bağlanıyoruz Sylvio’nun kullandığı deniz bisikletine. </st><st c="4332">Bir gıdım ilerliyoruz. </st><st c="4355">Sylvio var gücüyle bastırıyor pedallara, nihayet dalganın kırılma noktasını aşıyoruz. </st><st c="4441">Belirli bir yere kadar getiriyor bizi deniz bisikleti, sonra çözüyor ipimizi, gerisini kürekle benim ayarlamam gerek, fakat kürek çekmek olası değil. </st><st c="4591">Bir iki zorlama sonunda mucidini sevdiğim çatal suntalardan biri kırıldı, kürek aldı başını gitti. </st><st c="4690">Sylvio deniz bisikletiyle küreğin peşine düştü, yakaladı, getirdi. </st><st c="4757">Sandala hakim olunamıyor, suda o yana, bu yana savruluyoruz, denize düşmüş bir yaprak gibi. </st><st c="4849">Bu koşullarda çekim olası görünmüyor. </st><st c="4887">Zaten kameranın bulunduğu yükselti ufak ufak gömülüyor suya.</st></p>
		<p><st c="4947">Yandaki askeriyeden istenilen bir bota geçiyor Tayfun ve kamera ekibi. </st><st c="5019">Yeniden deneniyor çekim, fakat okyanusta fırtına patlamış durumda, her an alabora olabiliriz. </st><st c="5113">Hiç istememesine rağmen İlkay hanım, can yeleği giydirilerek denize atılıyor. </st><st c="5191">Daha suya belinin üstü girmeden de basıyor yaygarayı:</st></p>
		<p><st c="5244">— İmdaaaat! </st><st c="5257">Vurgun yedim!</st></p>
		<p><st c="5270">— Saçmalamayın İlkay hanım, beden tamamen suya girmeden vurgun yenildiği görülmemiştir. </st><st c="5359">Vurgun çok daha derinlerde olur!</st></p>
		<p><st c="5391">— Boğuluyorum, alın beni burdan!</st></p>
		<p><st c="5424">diye bağırıyor. </st><st c="5441">Bir boğulma durumu yok, can yelekli olarak suyun üstünde duruyor, biz salıncak gibi sallanıyoruz. </st><st c="5539">İlkay hanımın durumu hepimizden iyi, haybeden yaygara yapıyor. </st><st c="5602">Kamera bu arada hiç boş durmuyor zaten. </st><st c="5642">Deniz sahneleri tamamlanan İlkay hanım, havlulara sarılarak, deniz bisikletiyle kıyıya götürülürken bize:</st></p>
		<p><st c="5747">— Zatürre oldum ben çocuklar, elveda!</st></p>
		<p><st c="5785">diye sesleniyor.</st></p>
		<p><st c="5802">— Allah rahmet eylesin İlkay hanım. </st><st c="5839">Sizi Küba’ya gömeceğiz. </st><st c="5863">Mezarınızı şeker kamışından oyacağız!</st></p>
		<p><st c="5900">yanıtıyla el sallıyor ona Rasim. </st><st c="5934">Kayığı kameranın görmediği tarafına saklanarak, burnundan Beyto, kıçından Hiram tutuyorlar. </st><st c="6026">Beyto bir yandan da kayığın ipine asılıyor. </st><st c="6070">Görünmemesi gereken ip onun asılması sonucu gerilerek görüntüye giriyor.</st></p>
		<p><st c="6142">— Bıraksana şu ipi Beyto!</st></p>
		<p><st c="6168">— Yüzme bilmiyom ki ağbi. </st><st c="6195">İpnen kendimi tutuyom, bu elimden kayığı tutuyom.</st></p>
		<p><st c="6244">deyince hepimiz kalakaldık. </st><st c="6273">Yüzme bilmiyorsan ne işin var okyanusun derin sularında lan? </st><st c="6334">Birden nedense Hiram kayığa çıkma eğilimi gösterdi. </st><st c="6386">Ne yapmak istediğini anlamıyoruz. </st><st c="6420">Kendi tarafından abanıyor kayığa, o tarafa devrilmek üzereyiz.</st></p>
		<p><st c="6482">— Alın bu herifi burdan!</st></p>
		<p><st c="6507">diye yırtınıyoruz telsizle. </st><st c="6536">Hiram’a:</st></p>
		<p><st c="6544">— No! </st><st c="6551">No!</st></p>
		<p><st c="6554">diye bağırıyoruz. </st><st c="6573">Hiç oralı değil, kayığa çıkmaya uğraşıyor. </st><st c="6616">Bumcu Okan da debelenince iyice bozuluyor dengemiz. </st><st c="6668">Alev çığlıklar atıyor. </st><st c="6691">Asuman daha sakin, Rasim’le ikimiz, erkekliğe beşamel sos sürmemeye çalışıyoruz. </st><st c="6772">Devrildik devriliyoruz duygusunun hepimizi sarmaladığı bir anda Beyto Hiram’a, eliyle denizi göstererek:</st></p>
		<p><st c="6876">— İnyo!</st></p>
		<p><st c="6884">diye bağırdı. </st><st c="6899">Bunun üzerine Hiram kayığı bırakıp denize atladı. </st><st c="6949">Beyto ispanyolcayı sökmüş durumda. </st><st c="6984">Emir kipinin arkasına yo koyuyorsun, oluyor işte! </st><st c="7034">Hiram’ın bunu anlayıp denize atlaması daha acayip! </st><st c="7085">Bu arada çevremizde dolanan, kameranın bulunduğu teknenin kaptanı akıl almaz manevraları sonucu gelip bize çarpmayı başarıyor.</st></p>
		<p><st c="7211">— Paydos!</st></p>
		<p><st c="7221">diyor Tayfun, saçını başını yolarak. </st><st c="7259">Baştan beri şanssız gidiyor Şans Kapıyı Kırınca’nın çekimleri. </st><st c="7322">Filmin geri plandaki ismi: Şans Kapıyı Zorlarken!</st></p>
		<p><st c="7371">Kayıkta perişan olan bizleri tekneye almalarını söylüyoruz.</st></p>
		<p><st c="7431">— Alamıyoruz malesef ağbi. </st><st c="7459">Biz pasaportla bindik tekneye!</st></p>
		<p><st c="7489">diye boyun büküyor Tayfun.</st></p>
		<p><st c="7516">— Nasıl yani?</st></p>
		<p><st c="7530">— Denize açılıyoruz diye yurtdışına çıkış muamelesi yaptılar bize.</st></p>
		<p><st c="7597">Tekne uzaklaşıyor. </st><st c="7617">Sylvio deniz bisikletiyle, dalganın da yardımıyla ağır ağır karaya çekiyor kayığı. </st><st c="7700">Güneş batıyor, kıpkırmızı oluyor okyanus üstündeki bulutlar. </st><st c="7761">Tarafımdan İnyo olarak tescil ediliyor Beyto’nun adı.</st></p>
	</section>
<div id="charCountTotal" value="7814"></div></body>
</html>
