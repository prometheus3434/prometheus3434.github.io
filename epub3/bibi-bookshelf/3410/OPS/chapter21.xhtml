<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Hacı Komünist</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter21">
		<section>
			<h1><st c="0">21 / ÇİLİNGİR ROLANDO</st><span><st c="22">Otel / İç-gece</st></span></h1>			
			<p><st c="37">İki gündür odamın iskambil kağıdı biçim anahtarı kapıyı açmıyor. </st><st c="103">Sok, çıkar bir numara yok. </st><st c="130">Sürekli kırmızı ışık yanıyor, sanki ben yanlış odanın kapısını zorluyormuşum gibi.</st></p>
			<p><st c="212">— Todo Turquia me reconase. </st><st c="241">Pero, mi puerto ne me reconase!</st></p>
			<p><st c="272">biçiminde, “Bütün Türkiye beni tanıyor. </st><st c="313">Ama odamın kapısı beni tanımıyor” anlamlı, resepsiyonu eğlendiren cümlelerle, günde bir kaç kez burunlarına doğru sallıyorum iskambil kağıdımsı anahtar kartı. </st><st c="472">Her odama giriş için görevliler telsizle çilingir amigo Rolando’yu çağırıyorlar. </st><st c="553">Resepsiyonun karşısında oturup puro içiyorum, uzun bir zaman dilimi sonunda, elinde anahtarlıkla Rolando geliyor. </st><st c="667">Birlikte odaya çıkıyoruz. </st><st c="693">Kapının ayrıca, bildiğimiz gibi deliğe girerek içinde başarıyla ters takla atan madensel bir anahtarı var, onunla açıyor kapıyı, odama kavuşuyorum.</st></p>
			<p><st c="840">Oda kapısını açan düzeneğin bataryasında bir kerizlik olmuş. </st><st c="902">İki batarya uzmanı amigo bu sabahı, kapının önüne tezgâh kurup kilidi söküp batarya değiştirmekle geçirdiler, değişen bir şey yok. </st><st c="1033">Odamın kapısı beni tanımamak konusundaki ısrarını sürdürüyor. </st><st c="1095">Bilgisayarda bir zımbırtının değiştirilmesi gerekiyormuş, o işten anlayan görevli dijital amigo otelde yokmuş!</st></p>
			<p><st c="1205">Çekimden gelmişiz, yorgunum. </st><st c="1235">Odama çıkıp duş almak istiyorum. </st><st c="1268">Resepsiyonun karşısındaki üçlü koltukta gene anlamsız bir Rolando beklentisindeyim. </st><st c="1352">Niçin Rolando’daki anahtarı bana vermiyorlar? </st><st c="1398">O ona lazımmış! </st><st c="1414">Ona ne lazım, tamamen bana lazım! </st><st c="1448">Odada bir şey unutsan Rolando aranıyor. </st><st c="1488">Kendisi elinde anahtar silsilesiyle resepsiyonda nöbette değil ki! </st><st c="1555">Odana mı çıkıcan? </st><st c="1573">Önce resepsiyona Rolando gereksinimini bildireceksin ve bir puro yakacaksın. </st><st c="1650">Resepsiyon telsizle onu bulacak. </st><st c="1683">Bir telâş resepsiyona ulaşan Rolando, konuyu algılayıp anahtar silsilesini almaya gidecek, çeyrek puro içimi sonra gelecek. </st><st c="1807">Asansörün önünde bir iki puro fırtı bir beklentiye geçilecek. </st><st c="1869">Asansör çağırmaya yarayan düğmeler, basmalı değil, sıvazlamalı! </st><st c="1933">Basınca içine giren bir şey, yanan bir ışık durumu yok. </st><st c="1989">O noktayı sıvazlıyorsun. </st><st c="2014">İyi sıvazlıyabilmişsen bir iki puro fırtından sonra geliyor nazlı asansör. </st><st c="2089">İyi sıvazlıyamayıp asansör beklentisinde baba bir </st><strong><st c="2139">cohiba</st></strong><st c="2145"> puroyu yarılayan var. </st><st c="2168">Fakat otelin hakkını otele vermek lazım, asansör beklerken tam bir puroyu bitirip izmaritini asansör yanındaki küllüğe atanı hiç görmedim.</st></p>
			<p><st c="2306">Resepsiyonda nöbet değişti, benim çikolata renkli Marilin geldi. </st><st c="2372">Oda anahtarı sorunuma çok üzüldüğünü, istersem odayı değiştirebileceğimi söyledi. </st><st c="2454">Oniki gündür burdayız, odaya tamamen yayılmış durumdayım. </st><st c="2512">Toparlanmayı denemek bile saçma olur. </st><st c="2550">Üstelik üç gün sonra saray sahnelerinin çekileceği çok şık bir otele geçeceğim. </st><st c="2630">O toparlanmayı üç güne yaymışım kafamda. </st><st c="2671">Fransızca bileni bulmuşken Don Kişot bilet işini halledeyim, diye düşündüm. </st><st c="2747">Marilin not aldı, konuyla ilgileneceğini, tiyatronun, balenin parasız olduğunu, benim için yer bulabileceğini, bunu Deborrah’la konuşması gerektiğini ve beni sevdiğini söyledi. </st><st c="2924">Ben karşı aşkımı itiraf ettim. </st><st c="2955">Tam yakın plan öpüşmek üzereydik ki, Zeki Alasya:</st></p>
			<p><st c="3004">— Çok güzel bir yer burası ağbicim!</st></p>
			<p><st c="3040">diye girdi otele. </st><st c="3059">Marilin’i öpemeyerek Zeki ağbiyle öpüştüm. </st><st c="3102">Yıllardır görüşmüyoruz. </st><st c="3126">Yanındaki arkadaşı Jülide’yi tanıştırdı.</st></p>
			<p><st c="3166">— İyi ki geldik şu Küba’ya, hiç görüşemiyoruz yahu!</st></p>
			<p><st c="3218">dedi. </st><st c="3225">Cebinden çıkardığı, bizim tiyatro müdüriyetinden bana gelen ince dolar zarfını uzattı ve harçlık veren bir baba tavrıyla:</st></p>
			<p><st c="3346">— Al çocuğum buralarda parasız pulsuz kalmışsınız! </st><st c="3398">Güle güle harcayın!</st></p>
			<p><st c="3417">dedi. </st><st c="3424">Bavulunu öyle ortada bıraktı. </st><st c="3454">Neşeyle çöktük lobideki geniş koltuklara, Kübalog Hüseyin, Rasim, Necmi, Fethi, sardık etrafını, hem memleket, hem Zeki ağbi özlemiyle. </st><st c="3590">Tayfun geldi:</st></p>
			<p><st c="3603">— Hoşgeldiniz ağbi, geldiğiniz için teşekkür ederim. </st><st c="3657">Size kimi ek sahneler yazdım.</st></p>
			<p><st c="3686">— Saçmalama oğlum, ben bu rolü küçük diye kabul ettim. </st><st c="3742">İlk defa Küba’ya geliyorum, gezeceğim, göreceğim yerler var. </st><st c="3803">İşim gücüm var benim Havana’da! </st><st c="3835">Sakın rolümü büyütme, ne kadar küçültürsen o kadar memnun olurum.</st></p>
			<p><st c="3900">diye şarlıyor Zeki ağbi.</st></p>
			<p><st c="3925">Yemeğe geçiyoruz. </st><st c="3944">O çorba geliyor. </st><st c="3961">Çorbayı kuşbakışı inceleyen Zeki ağbi, takiben neler yiyeceğini soruyor, Margarita sinirle geri kalanı sayıyor. </st><st c="4073">Zeki ağbi daha değişik bir kayıntı düşündüğünü özetle açıklayarak, yemek listesi istiyor. </st><st c="4163">Ona, önümüze koyulan çorbayla başlayan mönünün prodüksiyon tarafından ödendiğini, özel yemek istendiğinde bunun bize geçirildiğini açıklıyorum.</st></p>
			<p><st c="4306">— Geçirsinler oğlum! </st><st c="4328">Biz buraya askerlik yapmaya gelmedik. </st><st c="4366">Bir bavul parayla geldik. </st><st c="4392">Daha demin sana zarf içinde kaç milyon dolar verdim. </st><st c="4445">Sen niçin bu anlamsız çorbamtrak şeyi içiyorsun?</st></p>
			<p><st c="4493">deyince ben de bir mönü rica ediyorum Margarita’dan. </st><st c="4547">Evet lan, iki kişilik paella, tek başıma yiyicem! </st><st c="4597">Rasim de mönü istiyor. </st><st c="4620">Necmi’nin başı kel mi? </st><st c="4643">Fethi kızılbaş zaten!</st></p>
			<p><st c="4664">— Menu por favor!</st></p>
			<p><st c="4682">Çok keyifli geçiyor akşam yemeği.</st></p>
			<p><st c="4716">— Küba’da çok güzel gecelerimiz olacak ağbi!</st></p>
			<p><st c="4761">diye bizi kandıran Kübalog Hüseyin, genelde hızla yemeğini yiyip arazi oluyor. </st><st c="4841">Atlıyor kiralık arabasına, doğru Havana. </st><st c="4882">Hiçbir gece beraber çıkmadık. </st><st c="4912">Devrisi sabah kahvaltıda soruşturuyoruz:</st></p>
			<p><st c="4952">— Geceleri sen nereye gidiyorsun Hüseyin?</st></p>
			<p><st c="4994">— Havana’da işlerim var ağbi.</st></p>
			<p><st c="5024">diye gülümsüyor. </st><st c="5042">Bu akşam aramıza katılan Zeki ağbiyle biraz ilgilendikten sonra, ona;</st></p>
			<p><st c="5111">— Yoldan geldiniz, yorgunsunuzdur. </st><st c="5147">Siz bu akşam istirahat edin, yarın gece dağıtırız!</st></p>
			<p><st c="5197">diyerek gene kayboldu. </st><st c="5221">Zeki ağbi devrisi gece dağıtacağından emin olarak dinlenmek üzere odasına çekildi. </st><st c="5304">Yemek sonunda sabah sıfıraltıda kalkış, sıfıryedi onbeş otelden hareket gibi bir sapıklık açıklandı.</st></p>
			<p><st c="5404">— Sıvazlattırmayın belânızı!</st></p>
			<p><st c="5433">diye bağırdım, derin sessizlik oldu. </st><st c="5471">Daha sakin devam ettim:</st></p>
			<p><st c="5494">— Ben sete gelip şaryo ve ışık hazırlanmasını beklemekten usandım. </st><st c="5562">Oyuncu olarak düşüyorum, oynayasım geçiyor. </st><st c="5606">Her bok hazır olunca otele telefon edin, gelirim. </st><st c="5656">Bir sefer de siz beni bekleyin!</st></p>
			<p><st c="5687">dedim. </st><st c="5695">İsyanım haklı bulundu. </st><st c="5718">Diğer oyuncu arkadaşlar da aynı şikâyette bulundular. </st><st c="5772">Set hazır olunca aldırılmamıza karar verildi. </st><st c="5818">O ana dek hiç söze karışmayan yardımcı yönetmen Yüksel bana:</st></p>
			<p><st c="5878">— Ağbimsin. </st><st c="5891">Saygı duyarım. </st><st c="5906">İstersen çıkar yukarı odaya, döv beni, elimi kaldırmam, ama belâma küfrettirmem. </st><st c="5987">Kimse benim belâmı sıvazlayamaz!</st></p>
			<p><st c="6019">gibi garip bir çıkış yaptı. </st><st c="6048">Herkes birbirine baktı. </st><st c="6072">Belâsı Yüksel’in nesi oluyor ki? </st><st c="6105">Anası değil, bacısı değil. </st><st c="6132">İyi bir şey değil ki zaten belâ, el sürdürtmem tavrı biraz garip. </st><st c="6198">Belâ tam tersine, görüldüğü yerde hemen sıvazlanması gereken bir şey değil mi?</st></p>
			<p><st c="6276">— Afedersin Yüksel, ben senin kişisel belândan söz etmedim, genel olarak belâ demek istedim. </st><st c="6370">Sen belânı çok mu seviyorsun?</st></p>
			<p><st c="6399">dedim.</st></p>
			<p><st c="6406">— Hayır ağbicim mevzu o değil...</st></p>
			<p><st c="6439">diyerek, bin dereden su naklederek, konuyu felsefi boyutuyla ele alarak uzun bir açıklamada bulunduysa da, onun neye içerlediği tam anlaşılamadı, muallakta kaldı.</st></p>
			<p><st c="6602">Odama gitmek üzere ayağa kalktığımda, Rolando konusunu hatırladım. </st><st c="6670">Resepsiyona gidip Marilin’e bağlılığımı bildirdim. </st><st c="6721">O da bana, benim için yanıp tutuştuğunu itiraf etti. </st><st c="6774">Telsizle Rolando araştırmasına koyuldu.</st></p>
			<p><st c="6813">— Rolando’yu beklerken sevişebileceğimiz bir yer var mı?</st></p>
			<p><st c="6870">dedim Marilin’e.</st></p>
			<p><st c="6887">— Sevişmek, Rolando’yu beklerken gibi bir zaman dilimine sıkıştırılmamak!</st></p>
			<p><st c="6961">diye yanıtladı.</st></p>
		</section>
	<div id="charCountTotal" value="6977"></div></body>
</html>
