<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Hacı Komünist</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter17">
		<section>
			<h1><st c="0">17 / İNYO’NUN AŞKI</st><span><st c="19">Otel / İç-Gece</st></span></h1>
			<p><st c="34">Resepsiyonda bir karmaşa. </st><st c="61">Fethi otelin telefonundan birisiyle konuşuyor, ingilizce. </st><st c="119">Resepsiyondaki Kabakıç Elizabeth konuyu pek algılayamamış bir müfettiş gibi, bir Fethi’ye, bir onun yanında dikilmiş, bankonun üstüne abanmış, sabırsız hareketlerle bedeni yaylanan Beyto’ya bakıyor. </st><st c="318">Beyto’nun elinde buruşuk bir kağıt parçası, üstünde yazılı bir telefon numarası, sanki çişi gelmiş gibi dingildiyor.</st></p>
			<p><st c="434">— Ne diyor?</st></p>
			<p><st c="446">diye soruyor Fethi’ye, heyecanla. </st><st c="481">Fethi:</st></p>
			<p><st c="487">— Bi dakka Beyto. </st><st c="506">Konuştuğum, kız değil, komşusu bir herif. </st><st c="548">Bu numara kızın numarası değilmiş, komşusunun telefonu. </st><st c="604">Herif kızı çağırmaya gitti. </st><st c="632">Buna biraz bozuluyor Beyto, bir sigara yakıyor.</st></p>
			<p><st c="679">— Herifin evine mi gelecek yani kız?</st></p>
			<p><st c="716">— Evet.</st></p>
			<p><st c="724">— Herif bekar mıymış?</st></p>
			<p><st c="746">— Ne bileyim ben Beyto?</st></p>
			<p><st c="770">Kızın telefonun öbür ucuna gelişi beklentisi sırasında Fethi, olup biteni algılamaya çalışan Kabakıç Elizabeth’e bir aşk hikâyesiyle karşı karşıya bulunulduğu açıklamasını yapıyor:</st></p>
			<p><st c="951">— It’s a love story!</st></p>
			<p><st c="972">Kabakıç gülüyor. </st><st c="990">Beyto:</st></p>
			<p><st c="996">— Yes!</st></p>
			<p><st c="1003">diye onaylıyor aşkını, ağzı kulaklarına varma konusunda Guiness rekorlar kitabına girmeye aday bir sevinçle. </st><st c="1113">Resepsiyon bankosunun ırzına geçme eğilimli sallantısı daha da hızlanıyor.</st></p>
			<p><st c="1187">— Sen nerde tanıştın bu kızla Beyto?</st></p>
			<p><st c="1224">diye soruyor Fethi.</st></p>
			<p><st c="1244">— Partagas fabrikasına geldiydi ya, figüran olaraktan. </st><st c="1300">Orda tanıştık, telefonunu aldıydım...</st></p>
			<p><st c="1337">— Nece konuştun sen kızla?</st></p>
			<p><st c="1364">— Konuşmadık. </st><st c="1379">El işaretiynen anlaştık. </st><st c="1404">Elimle telefon işareti yaptım, yaz bir kağıda işareti yaptım. </st><strong><st c="1466">Yor telefon nambır,</st></strong><st c="1485"> dedim. </st><st c="1493">Yazdı, verdi...</st></p>
			<p><st c="1508">Fethi’nin alaylı gülüşüne, çok ciddi yanıt veriyor Beyto:</st></p>
			<p><st c="1566">— Fakat öyle herkese telefon numarasını verecek tip bir kız değil yani...</st></p>
			<p><st c="1640">— Sana niye verdi peki?</st></p>
			<p><st c="1664">— Bizim aramızda herşey bi anda oldu. </st><st c="1703">Hani Veli ağbi duman sıkılmasını istemişti ya, hatta Asuman abla bana fırça çekmişti, ben de ondan uzak bir yerlere sıkmaya çaba gösteriyom, tam bunun önüne geldim, göz göze geldik. </st><st c="1885">Sıktım gözüne dumanı, şakacıktan, hani insan sevdiğine şaka yapar ya! </st><st c="1955">Gözüne kaçtı duman, ben de hemen elimnen dumanı şöyle bi dağıttım. </st><st c="2022">İşte o zaman, bir an böyle göz göze kalakaldık. </st><st c="2070">Ne olduysa o an oldu işte. </st><st c="2097">O an herşey belli oldu yani...</st></p>
			<p><st c="2127">diye iç geçirirken Beyto, telefonun öbür ucundan ses geliyor.</st></p>
			<p><st c="2189">— Yes!</st></p>
			<p><st c="2196">diyor Fethi. </st><st c="2210">Karşı taraf bir şeyler söylüyor.</st></p>
			<p><st c="2242">— No, he don’t speak spanish... </st><st c="2275">I speak english... </st><st c="2294">No, he don’t speak english, he speak turkish!... </st><st c="2343">The girl, don’t speak english?... </st><st c="2377">Only spanish!... </st><st c="2394">I understand... </st><st c="2410">Just a moment...</st></p>
			<p><st c="2426">diye kesiyor, özetle; “Bizimki ispanyolca bilmiyor... </st><st c="2481">Ben ingilizce konuşuyorum.. </st><st c="2509">Bizimki ingilizce de konuşamıyor, türkçeyi zar zor konuşuyor... </st><st c="2573">Kız ingilizce bilmiyor mu?... </st><st c="2603">Yalnız ispanyolca biliyor... </st><st c="2632">Anlıyorum... </st><st c="2645">Bi dakka...” demek isteyen telefon konuşmasını Fethi, Beyto’ya dönüyor:</st></p>
			<p><st c="2716">— Beyto, kız ispanyolcadan başka bir şey bilmiyor.</st></p>
			<p><st c="2767">— Biliyom.</st></p>
			<p><st c="2778">diyor Beyto üzgünce.</st></p>
			<p><st c="2799">— Sen söyleyeceğini bana söyleyeceksin, ben ingilizcesini herife söyliyicem, herif ispanyolcasını kıza söyleyecek.</st></p>
			<p><st c="2914">Beyto bu durumdan hafif tedirgin oluyor, kaşı kalkıyor, duralıyor.</st></p>
			<p><st c="2981">— Herif de bütün konuştuklarımızı bilecek yani?</st></p>
			<p><st c="3029">— Evet Beyto.</st></p>
			<p><st c="3043">— Kimmiş o herif?</st></p>
			<p><st c="3061">— Komşusuymuş.</st></p>
			<p><st c="3076">— Bu iyi olmadı işte.</st></p>
			<p><st c="3098">diyor Beyto, suratı ekşiyor, bir sigara yakıyor. </st><st c="3148">Fethi bu sırada telefona;</st></p>
			<p><st c="3173">— Just a moment...</st></p>
			<p><st c="3192">demeyi bir iki kez yineliyor, sonunda Beyto’ya:</st></p>
			<p><st c="3240">— Ne söyleyeceksen söyle oğlum, herif bekliyor.</st></p>
			<p><st c="3288">diyerek bu yeminsiz tercüman konumdan biraz da sıkıldığını belli ediyor.</st></p>
			<p><st c="3361">— Nasılmış?</st></p>
			<p><st c="3373">diye soruyor Beyto. </st><st c="3394">Fethi bunu ingilizce o herife soruyor, herif ispanyolca kıza soruyor, kız ispanyolca iyiyim, demiş olmalı ki, bunu herifin Fethi’ye ingilizce söylemesinden sonra, yani Beyto soruyu soralı beri sigarasından ikinci fırtını almışken Fethi ona:</st></p>
			<p><st c="3634">— İyiymiş!</st></p>
			<p><st c="3645">yanıtını veriyor. </st><st c="3664">Böylece, dilden dile çevrilen, incir çekirdeğine eziyet çok dilli telefon konuşması, diyaloglar arasına giren uzun suskunluklar, derin sigara çekişler ve Kabakıç Elizabeth’in meraklı bakışları arasında şöyle sürüp gidiyor:</st></p>
			<p><st c="3886">— Onu çok özledim.</st></p>
			<p><st c="3905">— O da seni özlemiş.</st></p>
			<p><st c="3926">— Sahi mi?</st></p>
			<p><st c="3937">— Sahiymiş.</st></p>
			<p><st c="3949">— Yarın ne yapıyormuş?</st></p>
			<p><st c="3972">— Çalışıyormuş.</st></p>
			<p><st c="3988">— Ben onu gene ararım.</st></p>
			<p><st c="4011">— İyi!</st></p>
			<p><st c="4018">— İyi geceler.</st></p>
			<p><st c="4033">— İyi geceler.</st></p>
			<p><st c="4048">Fethi kapatıyor telefonu, huzura eriyor, resepsiyondan uzaklaşıyor. </st><st c="4117">Beyto Kabakıç’a ispanyolca teşekkür ediyor, sağ elini yüreğinin üstüne koyarak:</st></p>
			<p><st c="4196">— Gracias!</st></p>
			<p><st c="4207">Resepsiyondan ağır adımlarla bara geliyor, en baştaki bar sandalyesine tünüyor, bir bira söylüyor, bir sigara yakıyor, dalıp gidiyor.</st></p>
			<p><st c="4341">Afyon’un köylüsü. </st><st c="4360">Oraya film çekmeye gelen bir ekibe yardım ederken çalışkanlığı ve becerikliliği ile dikkat çekiyor, ekibe alıyorlar. </st><st c="4477">İstanbul’a geliyor, Beytullah olan ismi Beyto olarak sünnet ediliyor, set işçisi olarak çalışmaya başlıyor. </st><st c="4585">Bütün derdi para biriktirip bir traktör almak, köyüne o traktörle dönmek. </st><st c="4659">Evli ve küçük bir bebeği var. </st><st c="4689">Ağ örmeyi seven kader onu Küba’ya sürüklüyor ve Beyto adını bilmediği kübalı figüran kıza her nedense sırılsıklam âşık oluyor. </st><st c="4816">Belki de hayatında karısından başka kadın bilmediği için. </st><st c="4874">Bu Karaib rüzgârı da püfür püfür çok acayip baştan çıkarıyor tabii adamı.</st></p>
		</section>
	<div id="charCountTotal" value="4947"></div></body>
</html>
