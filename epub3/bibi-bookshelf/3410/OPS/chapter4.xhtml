<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Hacı Komünist</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter4">
	<section>
		<h1><st c="0">4 / COMANDANTE</st><span><st c="15">Sinema / İç-Gece ~ Beyoğlu / Dış-Gece ~ Şarabi / İç-Gece</st></span></h1>
		<p><st c="72">Beyoğlu’nda bir ara sokakta göz içi kadar bir sinema. </st><st c="127">Artık Beyoğlu’ndaki bütün apartmanların kalorifer daireleri sinema oldu. </st><st c="200">Yedi kat yerin altına iniyorsun, oturma odası kadar bir yer!</st></p>
		<p><st c="260">— Ne lan burası böyle?</st></p>
		<p><st c="283">— Cep sineması ağbi!</st></p>
		<p><st c="304">— Cepten kasıt çakmak cebi herhalde!</st></p>
		<p><st c="341">Hem kalorifer dairesinden bozma, hem kaloriferi yanmıyor. </st><st c="400">Makine dairesini sığdırabilmek için kalorifer kazanını sökmek zorunda kalmışlar besbelli. </st><st c="490">Küçük yer, insan nefesiyle ısınır işte, diye düşünülmüş olmalı. </st><st c="554">Ancak benden başka bir tek adam var, beklenti holünde nefes alıp veren. </st><st c="626">Sigara içiyoruz. </st><st c="643">Üçüncü şahıs makinist aynı zamanda büfeci, kahve istiyorum. </st><st c="703">Üçüncü şahıs, bulunduğumuz holü daha da daraltan büfenin arkasına duvara sürtünerek, zar zor geçiyor, kahve yapıp veriyor. </st><st c="826">Üçüncü bir izleyici gelmiyor.</st></p>
		<p><st c="855">— Oynayacak mı film?</st></p>
		<p><st c="876">— Ağbi, aslında iki kişisiniz... </st><st c="910">Ama çok istiyorsanız oynatiim...</st></p>
		<p><st c="942">— Çok istiyoruz, oynat!</st></p>
		<p><st c="966">diyorum. </st><st c="976">O adam ve ben sigaralarımızı söndürüp kararlıca giriyoruz küçücük sinema salonuna. </st><st c="1059">Ben orta sıralara, adam en arka sıraya oturuyor ve başlıyor </st><strong><st c="1119">Comandante</st></strong><st c="1129"> filmi. </st><st c="1137">Fidel Castro üstüne bir belgesel.</st></p>
		<p><st c="1170">— Çekimler sırasında Castro’nun kameraya stop demek hakkı vardı ama film boyunca hiç stop demedi, stopları hep ben dedim...</st></p>
		<p><st c="1294">diye sırıtıyor kameraya, ünlü amerikalı yönetmen Oliver Stone. </st><st c="1358">Onun tarafından çekilmiş film. </st><st c="1389">Kendisi de filmin içinde Castro’ya sorular yöneten, arasıra onu sorularıyla sıkıştıran uyanık esprili amerikalı. </st><st c="1502">Castro altında kalmıyor lafın:</st></p>
		<p><st c="1532">— Sen Vietnam’da yaralandın mı?</st></p>
		<p><st c="1564">diye soruyor ona. </st><st c="1583">Bir an süngüsü düşüyor sayın amerikalının:</st></p>
		<p><st c="1625">— Evet!</st></p>
		<p><st c="1633">diyor süklüm püklüm. </st><st c="1655">Onun üzerine Comandante:</st></p>
		<p><st c="1679">— Madalya aldın mı bari? </st><st c="1705">Yoksa boş yere mi yaralandın?</st></p>
		<p><st c="1734">deyip basıyor kahkahayı, usta bir meddah gibi. </st><st c="1782">Müthiş bir kişilik, şakacı bir filozof, etkileyici bir lider. </st><st c="1844">Çocukluğumuzun sert fotoğrafı değil, yer yer ciddi, kimi zaman güleryüzlü bir adam. </st><st c="1928">Belli ki konuşmayı seviyor, uzun uzun cümleler kuruyor. </st><st c="1984">Onun anlatısı üstüne zaman zaman Küba devriminin siyah beyaz belgesel film görüntüleri düşüyor... </st><st c="2082">Ne kadar çok amerikan casusu var 1959’da Küba devrimini gerçekleştiren grubun içinde! </st><st c="2168">Aslında Amerika destekliyor Fidel’in halk hareketini, para ve silah yardımında bulunuyor. </st><st c="2258">Zaten Fidel o zaman komünist değil ki, kardeşi Raul komünist, Che Guevara komünist, başka arkadaşlar komünist, Fidel popülist, bir halk hareketinin önderi, başkaldıran Küba halkının sesi, kimi yoldaşlar CIA ajanı! </st><st c="2472">Amerika da para koyduğu işe tabii ki kendi adamlarını yerleştiriyor. </st><st c="2541">Şu an örneğin, hangi ülkede adamı yoktur Amerika’nın? </st><st c="2595">Öyle bir ülke olduğunu sanmıyorum. </st><st c="2630">ClA’nın duvarına asılı kocaman bir dünya haritası var, haritadaki tüm ülkelerin “masa”sı var. </st><st c="2724">Kimininki büyük, kimininki yuvarlak, kimisininki minicik. </st><st c="2782">Dünya haritasını monopoli oynadıkları bir oyuncak gibi görüyor amerikalılar. </st><st c="2859">Para bizde, güç bizde, dünyada anadil ingilizce. </st><st c="2908">İngiliz değiliz ama bu da bizim dilimiz işte! </st><st c="2954">Shakespeare’inki zaten hiç anlaşılmaz bir ingilizce. </st><st c="3007">Bizimkisi gayet </st><strong><st c="3023">simple! </st><st c="3031">Money is money!</st></strong></p>
		<p><st c="3046">— Orospularımız güzeldir!</st></p>
		<p><st c="3072">diye gülerek yanıtlıyor Stone’un, Küba’da ayyuka çıkan fuhuşla ilgili sorusunu.</st></p>
		<p><st c="3152">Erkekler bir kadınla yatmak için belirli bir para ödemek düşüncesini kafasından atmadan ve o kadın cinsel organının bir erkeğinkiyle kavuşmasının parasız olması gerektiğini algılıyamadan fuhuşun dibi yok. </st><st c="3358">Amerika’da fuhuş üst düzeyde! </st><st c="3388">Beyoğlu’ndaki fuhuştan n’aber? </st><st c="3419">Hangi milletten karı istesen anında bulursun Beyoğlu’nda... </st><st c="3479">Dön geri bak, tarih fuhuştan ibaret...</st></p>
		<p><st c="3517">Havana sokaklarında dolaşıyor, halkıyla kucaklaşıyor Comandante. </st><st c="3583">Deli gibi alkışlıyor onu halkı, “Fidel Fidel” diye tempo tutuyorlar. </st><st c="3652">Bunlar parayla tutulmuş figüranlar olamaz. </st><st c="3695">Zaten adaya babanın balonunu delmeye gelmiş amerikalı, paralı figüran tutsa, onlar “Kahrolsun Fidel” diye bağırırlardı.</st></p>
		<p><st c="3814">Babası niye ona Fidel ismini koymuş? </st><st c="3852">Fidel, sadık demek. </st><st c="3872">Neye sadık kalmasını bekliyormuş, yanında ırgatlar çalıştıran sınıf atlamış çiftlik çubuk sahibi babası? </st><st c="3977">Kime sadık kalmış Fidel? </st><st c="4002">Onüç yaşında babasının yanında çalışan ırgatları grev yapmak üzere dolduruşa getirmiş. </st><st c="4089">Damardan komünist, fakat farkında değil. </st><st c="4130">Çocuk işte. </st><st c="4142">Güzel olan bir şey var adamda, bu çocuk tarafını hep koruyabilmiş olması. </st><st c="4216">Ona yöneltilen genel eleştirilerden biri de romantikliği. </st><st c="4274">Dünyanın diktatör dediği son komünist liderin romantik olması ne kadar güzel! </st><st c="4352">Örneğin Fidel yüzelli yıl yaşarsa bu işi çözer. </st><st c="4400">Ayrıca yaşayabilir, kendine bakıyor; puroyu kesti, karıyı kesti, kitap okuyor. </st><st c="4479">Bana zaman zaman Ecevit’i anımsatıyor. </st><st c="4518">Dilerim ki o da yüzelli yıl yaşar ve işi çözer, biz de kurtuluruz.</st></p>
		<p><st c="4584">Havana Tıp Fakültesi’ni ziyaret ediyor Castro, bir bir elini sıkıyor öğrencilerin. </st><st c="4668">Çikolata renkli bir kız öğrenciye nereli olduğunu soruyor.</st></p>
		<p><st c="4726">— Amerikalıyım.</st></p>
		<p><st c="4742">diye yanıt veriyor, çikolata renkli kız. </st><st c="4784">Çikolata takıntımın nedeni, zenci dememek için, zenci demenin çok ayıp olduğunu öğrendim Amerika’da. </st><st c="4885">Nesi ayıpsa? </st><st c="4898">Zenci olmak ayıp değil ki, söylenmesi ayıp olsun! </st><st c="4948">Esmer vatandaş, desen ırkçı oluyorsun, ayıptır söylemesi! </st><st c="5006">Siyahlar denilecekmiş, formasına ikinci bir renk bulamamış yaratıcılığı sınırlı bir spor takımından söz eder gibi. </st><st c="5121">Üstelik tam siyah değiller ki! </st><st c="5152">Salak bu amerikalılar ve dünyayı yönetiyorlar, ne salakça bir durum. </st><st c="5221">Sezen Cumhur Önal yıllar önce çözmüş olayı: çikolata renkli! </st><st c="5282">Hem kulağa da çok tatlı geliyor, diabetik açıdan.</st></p>
		<p><st c="5331">— Bana burada okuma şansı verdiğiniz için çok teşekkür ederim.</st></p>
		<p><st c="5394">diye sürdürüyor sözünü çikolata renkli amerikalı zenci kız.</st></p>
		<p><st c="5454">— Niçin buraya geldin?</st></p>
		<p><st c="5477">— Çünkü Havana Tıp Fakültesi, dünyanın en iyi tıp okullarından biri.</st></p>
		<p><st c="5546">— Peki, öğrenimin bitince burada mı kalacaksın, Amerika’ya mı döneceksin?</st></p>
		<p><st c="5620">diye soruyor Comandante.</st></p>
		<p><st c="5645">— Amerika’ya döneceğim!</st></p>
		<p><st c="5669">diye yanıtlıyor amerikalı zenci, aynı zamanda çikolata renkli arap kız. </st><st c="5742">Babacanca omzunu okşuyor kızın, gülümsüyor Comandante.</st></p>
		<p><st c="5796">Üçüncü şahıs hem büfeci hem makinist çocuğa teşekkür edip çıkıyorum yeraltı sinemasından. </st><st c="5887">Galatasaray’a doğru yürüyorum eski bir anı defterini dolaşır gibi. </st><st c="5954">Tamamen Beyoğlu’nda geçmiş hayatım, ne garip! </st><st c="6000">Kasımın son günleri, hava soğuk. </st><st c="6033">Havana soğuk değildir şimdi.</st></p>
		<p><st c="6061">Güller uzatıyor mutsuz bir adamın IMF’ye çok borçlu hüzünlü eli. </st><st c="6127">Borç onun borcu değil, adamın elindeki kimin hüznü? </st><st c="6179">Küba’nın IMF’ye beş kuruş borcu yok. </st><st c="6216">Tanışmıyorlar. </st><st c="6231">Bizse akrabayız bu borçla, torunlarımız da ödeyecek. </st><st c="6284">Üstelik bu kadar borçlanırken yaşadığımız bir ferahlık da yok. </st><st c="6347">Enflasyon düşüyormuş, biz hiç hissetmiyoruz, ne acayip! </st><st c="6403">Maddecilik ipek mendil gibi takılır oldu üst cebe! </st><st c="6454">Artık kimse kimseye çiçek sunmuyor, çiçekçi bundan hüzünlü.</st></p>
		<p><st c="6513">— Çiçek alacaktım fakat ne işine yarar, ikiyüz eli gıram kıyma aldım size!</st></p>
		<p><st c="6588">yaklaşımı daha akılcıl, daha krizcil. </st><st c="6627">Herkes varoluş derdinde. </st><st c="6652">Bir şeyden kısmamız lazım, duygusu yaygınlaşmış durumda.</st></p>
		<p><st c="6708">— Fakat neden kısabiliriz şekerim?</st></p>
		<p><st c="6743">— Şekerden kısabilirsiniz şekerim! </st><st c="6779">Ayrıca kimi ampulleri söndürün, gözünüz kör olsun! </st><st c="6830">Ekmeği tamamen kesin, ekmek salak bir durum, biz milletçe sittin yıldır hayvan gibi ekmek yediğimiz için, böyle ebleh olduk! </st><st c="6955">İşe gitmeyin! </st><st c="6969">Yol parasını tamamen sıfırlamış olursunuz. </st><st c="7012">Şu an ortada iş yok ki! </st><st c="7036">Kriz var. </st><st c="7046">Siz de salak gibi iş yerine gidip;</st></p>
		<p><st c="7080">— N’olucak bu krizin sonu?</st></p>
		<p><st c="7107">dellenmesi yapıp iş yerinde gereksiz çay, kahve muhabbetine son verin. </st><st c="7179">Eğer iş yerine gitmiş bir gafletengiz konumdaysanız ve orda çok sıkılıyorsanız, hemen istifa edin, bu devlet size bakmak zorunda! </st><st c="7309">Küba’da öyle!</st></p>
		<p><st c="7322">Beyoğlu’nun kara sakallı şarap delisi yolumu kesiyor:</st></p>
		<p><st c="7376">— Baba! </st><st c="7385">Şarap içicem, param yok!</st></p>
		<p><st c="7409">Her zamanki delikanlı sarhoş haliyle dikiliyor önüme.</st></p>
		<p><st c="7463">— Senin artık şarap içicek halin yok ki! </st><st c="7505">Ayakta duramıyorsun!</st></p>
		<p><st c="7525">— Haklısın baba!</st></p>
		<p><st c="7542">diyerek bana yol veriyor, başka birine tebelleş oluyor. </st><st c="7599">Epeydir tanışıyoruz. </st><st c="7620">Ben onu eserlerinden, tiyatrodan, televizyondan tanıyorum. </st><st c="7679">O da benim şarapçı ve delikanlı bir serseri olduğumu biliyor. </st><st c="7741">Kafasında lâcivertken kirden siyaha dönmüş bir beyzbol şapkası, ayağında taba rengi bir plastik terlik, siyah çoraplar, pis bir kot pantalon kıçında, yıllarla yakası genişlemiş siyah atletinin üstüne, önden fermuarlı siyah kazak giyiyor. </st><st c="7979">Yazın açıyor fermuarı, kışın gırtlağına dek kapatıyor. </st><st c="8034">Mevsime göre kıyafet değişmiyor. </st><st c="8067">Sadece yazın, havaların çok sıcak olduğu dönemde, nereye zulalıyorsa, siyah kazağı devreden çıkarıyor. </st><st c="8170">Sıkı bir zulası olmalı, çünkü evi falan yok. </st><st c="8215">Gece bir saatten sonra, Balo sokakta tiyatronun arka duvarıyla, duvar dibine parketmiş arabanın arasında sızıyor. </st><st c="8329">Adresi orası kara sakallı şarap delisinin.</st></p>
		<p><st c="8371">Küba’ya giderayak bu filmi görmem iyi oldu. </st><st c="8416">Küba’daki film başarılı olmasa bile, benim bir kaybım olmaz, ama Küba’dan mutlaka bir kitapla döneceğim, bu kesin. </st><st c="8531">Yarın erkenden bir defter almam gerek. </st><st c="8570">Üç gün sonra gidiyoruz. </st><st c="8594">Belki Fidel ile tanışma şansımız da olacakmış, belki bizim filmin setine gelecekmiş, Vural Öger’in ve Kübalog Hüseyin’in Comandante ile yakın ilişkileri varmış. </st><st c="8755">Bir kaç kez görüşmüşler, turizm konusuyla ilgili.</st></p>
		<p><em><st c="8804">“Bence devrim kusursuzlaştırılmak isteyen bir yapıttır. </st><st c="8861">Kısaca devrim bir sanat eseridir!”</st></em><st c="8895"> diyen adamla tanışacak olmanın büyülü duygusuyla, heyecanla karışık bir sevinç içinde yürüyorum İstiklâl caddesinde. </st><st c="9013">Ayaklarım beni Şarabi’ye getiriyor. </st><st c="9049">Dördü beş geçiyor Çiçek Pasajı giriş kapısı üstündeki Cite de Pera saati. </st><st c="9123">Bu yıllardır böyle. </st><st c="9143">Kimbilir kaç yılında durmuş? </st><st c="9172">Ben Galatasaray Lisesi’ndeyken çalışıyor muydu? </st><st c="9220">Hangi yılın ne gününün dördü beş geçesi? </st><st c="9261">Şu an Beyoğlu’nda yerel saat yirmiüç onbeş. </st><st c="9305">Giriyorum Şarabi’ye, oturuyorum bir masaya. </st><st c="9349">Garson geliyor:</st></p>
		<p><st c="9364">— Hoşgeldiniz, ne alırdınız?</st></p>
		<p><st c="9393">Garsonun gözüne ürkütücü bakmaya uğraşarak yanıtlıyorum sorusunu:</st></p>
		<p><st c="9459">— Baba! </st><st c="9468">Şarap içicem, param yok</st></p>
	</section>
<div id="charCountTotal" value="9491"></div></body>
</html>
