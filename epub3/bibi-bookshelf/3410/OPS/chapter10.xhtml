<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Hacı Komünist</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter10">
	<section>
		<h1><st c="0">10 / PARANIZ DÜŞTÜ SENYÖR!</st><span><st c="27">Cardenas sokağı / Dış-Gün</st></span></h1>
		<p><st c="53">Havana’nın merkezine geldik minibüsle aile takımı ve Rasim. </st><st c="114">Hava güneşli ve ılıman. </st><st c="138">Eski Havana’da, kentin en yaşlı mahallelerinden biri. </st><st c="192">Geniş ve her iki yanındaki kaldırımlarının üstü kemer geçitli, kemer geçitlerin üstü balkonlu, balkonlarından insanlar sarkan taş yapılardan oluşan bir sokakta kurulmuş set. </st><st c="366">Bir ucu tren istasyonuna, öbür ucu Capitolio meydanına çıkan Cardenas isimli upuzun sokak ve kimi yan sokaklar bizim için kapatılmış. </st><st c="500">Yan sokaklarda kamyonlarımız, karavanlarımız var. </st><st c="550">Evler yaşlı, bir o kadar eski, camı çerçevesi kırık dökük, çok zamandır boyanmamış, sömürge döneminden kalma harap yapılar. </st><st c="674">Polis yolun altını, üstünü kesmiş. </st><st c="709">Kullanacağımız iki eski Chevrolet gelip parketmiş sokağa. </st><st c="767">Oyuncak bulmuş çocuk gibi arabalara saldırıyoruz. </st><st c="817">Kimimizin küçüklüğünden anımsadığı, kimimizin filmlerde gördüğü eski İstanbul taksileri işte! </st><st c="911">İçlerine biniyoruz. </st><st c="931">Salakça mutlu oluyoruz nedense! </st><st c="963">Çocukluğumuzda böyle bir amerikanlaşma yaşadığımızı unutarak, sanki bu amerikan arabaları İstanbul’un vazgeçilmez bir parçasıymış gibi düşünerek ve amerikan emperyalizmini hiç akla getirmeyerek. </st><st c="1158">Öndeki fıstık yeşili chevrolet’nin başında dikilen ve elinde arabanın anahtarını bulunduran uzun boylu amigo, kapıları yavaş kapamamız konusunda uyarıyor bizi. </st><st c="1318">Belli ki arabanın sahibi. </st><st c="1344">Kıl bir herif. </st><st c="1359">Nasıl sahibi olabiliyor? </st><st c="1384">Herşey devletin değil mi? </st><st c="1410">Arabadan sorumlu devlet memuru mu bu? </st><st c="1448">Kübalog Hüseyin aydınlatıyor bizi:</st></p>
		<p><st c="1482">— Devrimden önce araba sahibi olanların araçları, satmamak şartıyla çocuklarına bırakılmış. </st><st c="1575">Bu araba belki de bunun dedesinindi...</st></p>
		<p><st c="1613">Evler de öyleymiş. </st><st c="1633">Devrim kimsenin evini elinden almamış. </st><st c="1672">Evsizleri kaçanların evlerine yerleştirmiş. </st><st c="1716">Bulunduğumuz semtin Küba’nın en yoksul mahallesi olduğunu belirtiyor Kübalog. </st><st c="1794">Niçin daha yoksul ve daha zengin mahalleler var? </st><st c="1843">Kim bu mahallede oturanlar? </st><st c="1871">Niye öbürlerinden daha yoksullar? </st><st c="1905">Mahalle sakinleri genellikle çikolata renkli yoldaşlar.</st></p>
		<p><st c="1960">İlk plan için hazırlıklar sürüyor. </st><st c="1996">Kişiliklerimizi giyinmek üzere karavana gidiyoruz, karavanın girişinde bir ütü tahtasında kostüm ütülüyor kübalı teknisyen Ramon. </st><st c="2126">Yakışıklı, genç bir esmer adam. </st><st c="2158">Genelde kostüm grubuna yardımcı, ama o da her işe koşuyor, pantolan paçası kısaltıyor, düğme dikiyor, bana sürekli küllük buluyor. </st><st c="2289">Kaldırıma çay ocağını kurmuş Magalis’ten kahve alıp makyaj karavanına geçiyoruz. </st><st c="2370">Makyajcı Neriman sabah çok erken kaldırılarak set ekibiyle birlikte buraya getirilmekten dert yanıyor:</st></p>
		<p><st c="2472">— Burda şaryo kurulurken, ışık kurulurken benim ne işim var ağbicim? </st><st c="2542">Ben ışıkçıya makyaj yapmıyıcam ki... </st><st c="2579">Benim de oyuncularla birlikte gelmem lazım... </st><st c="2625">Sabahın köründe geldim, doğru dürüst kahvaltı edemedim... </st><st c="2683">İki saattir çay, sigara... </st><st c="2710">Olmaz ki ağbicim! </st><st c="2728">Sigarayı bırakmıştım, burda sigaraya başladım...</st></p>
		<p><st c="2776">diye söylenerek, İlkay hanım hariç hepimizin makyajını tamamlıyor. </st><st c="2844">İlkay hanımın dün de uzun sürdü makyajı. </st><st c="2885">Çünkü ikidebir ayna rica ederek yapılan makyaja müdahale ediyor. </st><st c="2950">Makyajını beğenmiyor. </st><st c="2972">Dudak boyasını değiştirttiriyor. </st><st c="3005">Saçının taranışından mutsuz, föncü kübalı kız çikolata renkli Celina’ya ve kuaför bembeyaz Yanai’ye türkçe fırça çekiyor. </st><st c="3127">Kızlar tırsmış durumdalar. </st><st c="3154">Neriman yarım paket sigarayı tükettiğinde onun da makyajı tamamlanmış oluyor, ancak set henüz hazır değil. </st><st c="3261">Magalis tropikal meyvalar tepsisiyle dolaşıyor. </st><st c="3309">Meyve kürüne geçiyoruz.</st></p>
		<p><st c="3332">— Ver bakalım Fethi bir küba sigarası!</st></p>
		<p><st c="3371">Fethi çıkarıp uzatıyor, lâcivert beyaz paketi. </st><st c="3419">Buranın Birinci’si filtresiz Monterey sigarası. </st><st c="3467">İlk nefesi çeker çekmez bir tatlanma oluyor dudaklarda. </st><st c="3523">Meğer sigaranın kağıdı da şeker kamışından yapılıyormuş.</st></p>
		<p><st c="3579">Bir evin duvarına çizilmiş Che portresi. </st><st c="3621">Altında aynı yazı: </st><strong><st c="3640">Hasta la Victoria siempre!</st></strong><st c="3666"> Zafere kadar daima çalışılması şart bu sokakta Ernesto. </st><st c="3723">Devrim gününden beri sanki hiçbir şey değişmemiş Calle Cardenas’da. </st><st c="3791">Che’nin portresinin de yer yer boyaları dökülmüş. </st><st c="3841">Resmin yapılışının üstünden de epey zaman geçtiği anlaşılıyor. </st><st c="3904">En yoksul mahallede olduğumuz için, kap kaçtan, hırsızlıktan ürkülüyor. </st><st c="3976">Herkes asistanlara emanet ediyor cep telefonunu, cüzdanını, çantasını. </st><st c="4047">İkidebir:</st></p>
		<p><st c="4056">— Cebim sende değil mi?</st></p>
		<p><st c="4080">diye kontrol ediyor. </st><st c="4102">Benim çantam kaldırımda, bir sütuna dayalı duruyor. </st><st c="4154">Tuvalet gereksinimimizi nerede giderebileceğimi soruyorum Güner’e. </st><st c="4221">Beni sokaktaki evlerden birinin kapısına götürüyor, kapıyı çalıyor. </st><st c="4289">Kapıyı açan kadına kibarca:</st></p>
		<p><st c="4316">— Banyo!</st></p>
		<p><st c="4325">diyor. </st><st c="4333">Kadın bana yolu gösteriyor. </st><st c="4361">Tuvalete banyo diyorlar! </st><st c="4386">Banyoya ne diyorlar acaba? </st><st c="4413">Kadının gösterdiği, kapısı kırık daracık küçücük bir merdiven altı. </st><st c="4481">Ortalık çok tozlu. </st><st c="4500">Banyo denilen yerde sifonsuz, kapaksız bir klozet var. </st><st c="4555">Duvarlara çakılmış çivilere asılı, tek bisiklet tekeri, dibi olmayan plastik kova, sapsız bir cezve gibi bir işe yarama olasılığı çok zayıf eşya dikkatimi çekiycdor. </st><st c="4721">Musluktan su akmıyor. </st><st c="4743">Sifon olmadığına göre çekilmesi söz konusu değil. </st><st c="4793">Pis tuvaleti daha da pis bırakmanın utancıyla çıkıyorum evden, kadına teşekkür edip.</st></p>
		<p><st c="4877">— Tuvalette sifon yok. </st><st c="4901">Ayrıca sular akmıyor.</st></p>
		<p><st c="4922">diyorum beni kapıda bekleyen Güner’e.</st></p>
		<p><st c="4960">— Bu mahallede su sorunu varmış. </st><st c="4994">Su arasıra verilebiliyormuş.</st></p>
		<p><st c="5022">— Nasıl ya? </st><st c="5035">Bu mahalle İstanbul Büyük Şehir belediyesine mi bağlı?</st></p>
		<p><st c="5089">soruma dudak büküyor Güner.</st></p>
		<p><st c="5117">Atilla ve Ömer Faruk çift koldan kamera arkası çekimler yapıyorlar. </st><st c="5186">Rasim bizim kamerayı otelde unutmuş. </st><st c="5223">Zaten bugün rolü var, kameramanlığı tamamen terketmiş durumda. </st><st c="5286">Sesci Serkan arabanın içine yaka mikrofonları yerleştiriyor, kabloları görünmemesi için bantlıyor. </st><st c="5385">Arabanın sahibi amigo oraya buraya bant yapıştırılmasına gıcık oluyor.</st></p>
		<p><st c="5455">— No! </st><st c="5462">No!</st></p>
		<p><st c="5465">diye olaya el koyuyor. </st><st c="5489">Nasıl no no? </st><st c="5502">Ses ne gibi bir yöntemle kaydedilecek amigo? </st><st c="5547">Amigo ofluyor, pufluyor, arabasını çekime getirdiğine bin pişman, sinirli yürüyüşlere geçiyor Cardenas sokağında.</st></p>
		<p><st c="5660">Öğlene doğru çekiliyor ilk plan. </st><st c="5694">Sonra bir kaç kez tekrar ediliyor. </st><st c="5729">Polis barikatının arkasına insanlar yığılmış, balkonlarda yoğunluk var. </st><st c="5801">Hepsi çekimleri izliyorlar. </st><st c="5829">Dilimizi anlamayarak, daha da meraklanıyorlar:</st></p>
		<p><st c="5875">— Hangi millet?</st></p>
		<p><st c="5891">— Turco.</st></p>
		<p><st c="5900">Şaşkınlıkla gülümsüyorlar.</st></p>
		<p><st c="5927">Çekim yavaş ilerliyor. </st><st c="5951">Kahvaltıdan sekiz buçuk saat sonra, saat onbeşte yemek molası veriliyor ve set yemeği gene gayet tatsız, sokaktaki evlerden birinin içine kurulmuş masalarda, kenarından didikliyoruz önümüze konulanları.</st></p>
		<p><st c="6153">Yemekten sonraki çekimler başladığında birden bulutlanıyor gök. </st><st c="6218">Korkuyla gökyüzüne bakıyor herkes. </st><st c="6253">Amacı pek algılanamayan endişeli bir koşuşturma başlıyor sette. </st><st c="6317">Herkes birbirine:</st></p>
		<p><st c="6334">— Hadi ağbicim!</st></p>
		<p><st c="6350">diyor. </st><st c="6358">Yardımcı yönetmen Yüksel, bir türlü susturamadığımız kübalı izleyicilere:</st></p>
		<p><st c="6431">— Az biraz </st><strong><st c="6443">silencio</st></strong><st c="6451"> be kardeşim!</st></p>
		<p><st c="6464">diye megafonla bağırıyor.</st></p>
		<p><st c="6490">Kaportayı açıp içine bakma sahnesi çekilecek. </st><st c="6537">Bir kaç kez prova yapıyoruz, sonra çekim başlıyor. </st><st c="6588">Her çekimdeki değişik aksilikler yüzünden bir türlü olmuyor bu plan. </st><st c="6657">Kaportayı açıp içine bakan Rasim, Necmi ve ben bezmiş durumdayız. </st><st c="6723">İlk başlardaki oyunumuz düşmüş durumda. </st><st c="6763">Çekilsin de bitsin, sıçtığımın planı duygusuna erişmişiz, arabanın motorunu ve diğer parçalarını inceliyoruz. </st><st c="6873">1949 model olan arabanın motoru özgün; ellibeş yıllık fabrika çıkışı motoru! </st><st c="6950">Kimi diğer parçalar “Dolapdere yaratıcılığıyla” ilgisiz demirlerden, tenekelerden üretilmiş, araba çalışıyor! </st><st c="7060">Çaresizlikler karşısında yoktan vareden şaşırtıcı bir yaratıcılıkları var kübalıların. </st><st c="7147">Bu anlamda bize benziyorlar.</st></p>
		<p><st c="7175">Bumcu bumunu, zumcu zumunu ayarlıyor yeniden çekiliyor aynı plan. </st><st c="7242">Gene istenildiği gibi olmuyor ve şakırdıyor yağmur. </st><st c="7294">Tayfun umutsuzlukla gökyüzüne bakıyor. </st><st c="7333">Daha çekmesi gereken planlar var, sahne bitmiş değil, ama paydos!</st></p>
		<p><st c="7398">— Böyle giderse bitmez bu film ağbicim.</st></p>
		<p><st c="7438">diyor Kübalog Hüseyin.</st></p>
		<p><st c="7461">— Bitmemiş film yoktur Hüseyin. </st><st c="7494">Başladıktan sonra bitirmek zorundasın.</st></p>
		<p><st c="7532">Herkes çantasına, cüzdanına, cep telefonuna kavuşuyor. </st><st c="7588">Ben kaldırımdaki çantamı sırtlıyorum. </st><st c="7626">Yoksul Cardenas sokağında o gün hiçbir şeyimiz çalınmıyor. </st><st c="7685">Üstelik giyinirken cebimden yere düşen Oniki doları koşarak peşimden yetiştiriyor sokak sakini çikolata renkli kahraman bir amigo:</st></p>
		<p><st c="7815">— Paranız düştü Senyor!</st></p>
	</section>
<div id="charCountTotal" value="7839"></div></body>
</html>
