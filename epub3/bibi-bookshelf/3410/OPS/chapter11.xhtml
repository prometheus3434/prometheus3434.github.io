<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Hacı Komünist</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter11">
	<section>
		<h1><st c="0">11 / CASA PARTICULAR</st><br /><span><st c="21">Floriditas Bar / İç-Gece ~ Austriana Meydanı / Dış-Gece</st></span></h1>			
		<p><st c="77">Bir Küba aşığı Hemingway. </st><st c="104">“İhtiyar Adam Ve Deniz” romanını burada, okyanus kıyısında bir köyde yazmış. </st><st c="181">Fidel de bir Hemingway âşığı. </st><st c="211">Sıkı dostlar. </st><st c="225">Üstat yıllarca burada yaşamış, Havana’da evi var, sürekli kaldığı otel odası var, artık bir sürü yerde heykeli var. </st><st c="341">Duyduk ki, ağbimin sık gittiği bir lokanta varmış. </st><st c="392">Necmi ve Rasim’le akşam yemeğinde </st><strong><st c="426">sopa</st></strong><st c="430"> yerine doğru dürüst bir şeyler yemek üzere oraya gitmeye karar verdik.</st></p>
		<p><st c="501">Set sonrası kübalı prodüksiyon asistanı Johanna ve ne işe baktığını pek çakamadığımız Adolfo, bizi alışveriş edebileceğimiz bir markete getirdiler. </st><st c="650">Johanna kumral, kısa saçlı, mavi gözlü, kıçında blucin, sabahları sete giderken minibüste kendi kendine şarkılar mırıldanan, işi dışında pek konuşmayan bir kız. </st><st c="811">Aslında dişçiymiş ama sinema sektöründe daha iyi para kazandığı için bu işi yapıyormuş. </st><st c="899">Kübalı olarak onların içeri girmeleri yasakmış, bizi buyur edip kapıda beklemeye koyuldular. </st><st c="992">Kapıdaki amigo onların kübalı olduğunu nerden anlıyor? </st><st c="1047">Kapıda kimlik sorulmuyor. </st><st c="1073">Alınlarında damga yok ya! </st><st c="1099">Tipten desen, haydi çikolata renkliler tamam, peki örneğin Johanna? </st><st c="1167">İngiliz, amerikalı ya da bir kuzey avrupalı sanılabilir, kübalı olduğu aklın ucundan geçmez. </st><st c="1260">Adolfo da çok rahat italyan ya da fransız sanılabilir.</st></p>
		<p><st c="1314">— Biz kübalıyız, buraya girmeyeceğiz ağbicim!</st></p>
		<p><st c="1360">gibi bir özdenetim var demek ki. </st><st c="1394">Biz olsak;</st></p>
		<p><st c="1404">— Nasıl girebilirim o markete ağbicim?</st></p>
		<p><st c="1443">düşüncesine kafa yorarız. </st><st c="1470">Johanna ve Adolfo’nun markete girememekten ötürü yüksündükleri yok. </st><st c="1538">Güleryüzle bekliyorlar bizi kapıda. </st><st c="1574">Yalnız turistlerin girebildiği markette herşey var gibi. </st><st c="1631">İthal malı ürünlerin fiyatları oldukça pahalı. </st><st c="1678">Kübalılar neden giremiyor bu marketlere? </st><st c="1719">Buradaki yiyecekleri görüp imrenmesinler, bir yerleri şişmesin diye mi? </st><st c="1791">Peynir, zeytin, yoğurt, tost ekmeği, grissini, kraker gibi şeyler aldık, odalarımızın buzdolaplarına istifledik. </st><st c="1904">Yarın, zeytinli, peynirli adam gibi kahvaltı edeceğiz. </st><st c="1959">Odadaki tartı konusunu çözdüm, 143’ten kaça düştüm konusu kapandı. </st><st c="2026">Tartının altına çok iyi gizlenmiş, sonradan keşfettiğim bir sürgülü düğme var, onu KG noktasına getirince kilogram olarak tartmaya başladı, 64 kilo 800 gram olduğum görüldü. </st><st c="2200">İstanbul’dan çıkışta 67 kiloydum.</st></p>
		<p><st c="2233">Resepsiyoncu Marilin’e Hemingway’in lokantasını sordum. </st><st c="2290">Yeri biliyor, fakat tam adını çıkaramıyor. </st><st c="2333">Taksi şoförünün bileceğini söylüyor. </st><st c="2370">Bir taksi çağırıyoruz, biner binmez:</st></p>
		<p><st c="2406">— Ernest Hemingway Restoran!</st></p>
		<p><st c="2435">diyoruz. </st><st c="2445">Taksici anlamadığımız bir şeyler söylüyor.</st></p>
		<p><st c="2487">— Ernest Hemingway’i biliyor musun?</st></p>
		<p><st c="2523">— Si senyor!</st></p>
		<p><st c="2536">— Tamam. </st><st c="2546">Restoran nedir biliyor musun?</st></p>
		<p><st c="2575">— Si senyor!</st></p>
		<p><st c="2588">— Güzel! </st><st c="2598">Ernest Hemingway Restoran!</st></p>
		<p><st c="2624">Gözünden, ifadesinden ve gülüşünden anladığını özümsedik. </st><st c="2683">Anlamadığımız bir şeyler söyleyerek bastı gaza sürücü amigo. </st><st c="2744">Kent merkezinde Floridita isimli bir yere getirdi bizi. </st><st c="2800">Kapıdan girdik, güzel ve kocaman bir bar. </st><st c="2842">Barın en başında, Hemingway’in birebir büyüklükte bara yaslanmış bronz heykeli. </st><st c="2922">Gülümsüyor. </st><st c="2934">Etkileyici. </st><st c="2946">Bir süre bakakalıyoruz bize gülümseyen heykele.</st></p>
		<p><st c="2993">Havana’yı 1928’lerde iki günlük bir tatille keşfedip bu adaya âşık olan yazar, hayatının 22 yılını Küba’da geçirmiş, 1954’te nobel ödülünü, mükemmel konuştuğu ispanyol dilinde bir söylevle alırken, ödülü Küba’ya bağışladığını açıklamış, devrimi, o sıralar zaten müzeye dönüşmüş olan, Havana’ya onbeş kilometre uzaklıkta La Vijia’daki evinde sükûnetle karşılamış, adayı terketmemiş, Amerika’nın Küba’ya saldırısı üzerine bir amerikalı gazeteciyle yaptığı söyleşide:</st></p>
		<p><em><st c="3458">— Bu savaşı biz, kübalılar kazanacağız!</st></em></p>
		<p><st c="3498">demiş, kübalıların ve Fidel’in gönlünü fethetmiş. </st><st c="3549">Şu an kendi beden ölçülerinde gülümseyerek duruyor barda, elinde bir kadeh </st><strong><st c="3624">daiquiri</st></strong><st c="3632">, kendisinin dünyaya tanıttığı küba içkisi.</st></p>
		<p><st c="3675">Bar ve barın karşısındaki masalar turist ağırlıklı neşeli gruplarla dolu. </st><st c="3750">Smokinli bir garson bize yanaştı. </st><st c="3784">Yemek için geldiğimizi belirttik. </st><st c="3818">Barın sağ tarafında üç basamak çıkılıp bir kapıdan geçtikten sonra ulaşılan yemek salonuna buyur etti bizi.</st></p>
		<p><st c="3925">— Tipin smokin acayip, gacırt bir yere geldik galiba!</st></p>
		<p><st c="3979">diye söylendi Rasim, daha masaya oturmadan. </st><st c="4024">Puro satan bir senyorita dolaşıyor ortalıkta, hemen puro alıyoruz ve yakıyoruz. </st><st c="4104">İnsan eline büyük gelen, masaya sığmayan, deri kaplı üç tane yemek listesi getirdi bize smokin amigo. </st><st c="4206">Puro tüttürerek derin incelemelere koyulduk listede. </st><st c="4259">Uzun isimli, deniz ürünü ağırlıklı yemeklerin ne olduğunu çözemiyoruz, çağırıyoruz smokin amigoyu.</st></p>
		<p><st c="4357">— Biftek yemek istiyoruz. </st><st c="4384">Yanında sıkı garnitür istiyoruz. </st><st c="4417">Günlerdir açız. </st><st c="4433">Hapisten kaçtık!</st></p>
		<p><st c="4449">diyoruz. </st><st c="4459">Şarap listesinden şarap beğeniyoruz. </st><st c="4496">Uzun bir süre bizimle hiç ilgilenmiyor smokin amigo. </st><st c="4549">El edip çağırıyoruz.</st></p>
		<p><st c="4569">— N’oldu bizim şarap amigo?</st></p>
		<p><st c="4597">— Geliyor!</st></p>
		<p><st c="4608">Aradan purolar geçiyor, neyse geliyor şarap. </st><st c="4654">Yemekler, artık gelmeyeceğine inandığımız sırada geliyor. </st><st c="4712">Hiç beklediğimiz gibi değil. </st><st c="4741">Porsiyonlar küçük ve tatsız.</st></p>
		<p><st c="4769">Kuru kaknem kadın şarkıcısı arasıra esneyen, dört gitarcı heriften oluşan bir beşli birdenbire çevreliyor masamızı. </st><st c="4886">Küba şarkıları söylüyorlar, gayet ruhsuz. </st><st c="4928">Hemingway olmayınca pek tadı yok buranın. </st><st c="4970">Gacırt bir hesap geliyor. </st><st c="4996">Kredi kartı uzatıyoruz. </st><st c="5020">Pasaport istiyorlar. </st><st c="5041">Yanımızda değil, nakit ödeyerek kalkıyoruz. </st><st c="5085">Koluna girip birer fotoğraf çektiriyoruz bardaki bronz Hemingway’le. </st><st c="5154">Çıkıyoruz, yazarın takıldığı 1940’lı yıllardaki havasından mutlaka çok uzak, tamamen turistikleşmiş Floridita’dan.</st></p>
		<p><st c="5268">Austriana meydanında yürüyoruz. </st><st c="5301">Ufak tefek genç bir kadın duruyor karşı kaldırımda. </st><st c="5353">Bize bakıyor. </st><st c="5367">Ona yanaştığımızda saati soruyor. </st><st c="5401">Kolunda saati var. </st><st c="5420">Saatimi onunkinin yanına yaklaştırıp gösteriyorum:</st></p>
		<p><st c="5470">— Seninkiyle aynı.</st></p>
		<p><st c="5489">Kikirdiyor ispanyolca. </st><st c="5513">Kikirdemesi;</st></p>
		<p><st c="5525">— Bir barda içki içelim mi?</st></p>
		<p><st c="5553">sorusuna dönüşüyor. </st><st c="5574">Rasim ve Necmi’yle bakışıyoruz.</st></p>
		<p><st c="5605">— Takılalım mı?</st></p>
		<p><st c="5621">— N’olcak ki?</st></p>
		<p><st c="5635">— Bi şey olacağından değil. </st><st c="5664">Bakalım olay nasıl gelişecek? </st><st c="5694">Onu merak ediyorum.</st></p>
		<p><st c="5713">Karşıda güzel bir bar var, orayı işaret ediyorum kadına. </st><st c="5771">Oraya kendisinin giremeyeceğini anlatıyor, onun yanındaki floresan lambalı kafeteryamsı yeri gösteriyor.</st></p>
		<p><st c="5875">— Lan senyorita, orası bar değil ki!</st></p>
		<p><st c="5912">— Bar! </st><st c="5920">İçki var!</st></p>
		<p><st c="5929">diyor. </st><st c="5937">Düşüyoruz peşine. </st><st c="5955">Biz caddeyi aşıp karşı kaldırıma ulaşamadan Necmi’nin yanında başka bir genç kadın beliriyor ve ona iyi geceler dileyerek gruba katılıyor. </st><st c="6094">Beşimiz kafeteryamsı yere giriyoruz. </st><st c="6131">Pek kalabalık değil. </st><st c="6152">Bir iki masada oturanlar var. </st><st c="6182">Bir masaya oturmaya niyetleniyoruz, daha kıçımızı sandalyelere koyamadan, kapıdan hızla giren ve çinli olduğu hemen anlaşılan üçüncü genç kadın bir sandalye çekerek Rasim’in yanına oturuyor, Rasim’e sevgilisiymiş gibi davranıyor. </st><st c="6412">Artık altı kişiyiz. </st><st c="6432">İşin bu derece hızlı gelişmesi üçümüzü birdenbire gülme krizine sokuyor. </st><st c="6505">Rasim’in çinli sevgilisinin adı Yani.</st></p>
		<p><st c="6542">— E yani!</st></p>
		<p><st c="6552">diyor Rasim, ne desin? </st><st c="6576">Necmi Necmininki’yle hiç ilgilenmiyor. </st><st c="6615">Onu tanımıyormuş gibi yapıyor! </st><st c="6646">Senyoritalar hemen </st><strong><st c="6665">cuba libre</st></strong><st c="6675"> istiyorlar. </st><st c="6688">Altı tane söylüyoruz. </st><st c="6710">Henüz adını bilmediğim benimki nerede kaldığımızı soruyor. </st><st c="6769">Otelde kaldığımızı söylüyorum. </st><st c="6800">O otele gelemeyeceğini, yakında </st><strong><st c="6832">casa particular,</st></strong><st c="6848"> yani özel evler olduğunu, oraya gidebileceğimizi dile getiriyor. </st><st c="6914">Böyle bir derdimiz olmadığını, sadece onunla birer içki içmek isterken hızla altılı bir gruba dönüştüğümüzü, sabah erkenden işimiz olduğunu söylüyoruz.</st></p>
		<p><st c="7065">— Ne iş yapıyorsunuz?</st></p>
		<p><st c="7087">diyorlar.</st></p>
		<p><st c="7097">— Ticaret.</st></p>
		<p><st c="7108">diyerek kapatıyorum konuyu. </st><st c="7137">Biz fuhuşa yanaşmayınca bir türlü adını öğrenemediğim benimki, altı aylık çocuğuna süt alması gerektiği konusuna giriyor.</st></p>
		<p><st c="7258">— Sütü devlet vermiyor mu?</st></p>
		<p><st c="7285">— Veriyor, ama yetmiyor...</st></p>
		<p><st c="7312">biçiminde kem küme geçiyor, belki de çocuğu olmayan, hiçbir zaman adını bilemeyeceğim bu genç kadın ya da Yakalarsam Veririm hanım. </st><st c="7445">Hesabı ödeyip hızla çıkıyoruz ordan. </st><st c="7482">Kadınlar Austriana meydanının loşluğunda görev noktalarına dağılıyorlar. </st><st c="7555">Biz eski bir Chevrolet taksiye biniyoruz.</st></p>
		<p><st c="7596">— Çinliler ne arıyor ağbi burda?</st></p>
		<p><st c="7629">diye soruyor Rasim.</st></p>
		<p><st c="7649">— Sömürge döneminde kölelerden istedikleri randımanı alamayan ispanyollar, köle olarak adaya Afrika’dan, Güney Amerika’dan ve Çin’den insanlar getirmişler, onlar da kübalı olmuş.</st></p>
		<p><st c="7828">— Burda bir çin mahallesi varmış zaten!</st></p>
		<p><st c="7868">diyor Necmi.</st></p>
		<p><st c="7881">— Nerde çin mahallesi yok ki?</st></p>
		<p><st c="7911">Malecon’dan geçiyor Chevrolet, okyanus dalgaları duvarları aşıp taksiye ulaşıyor, emektar amerikan arabasının artık kapanamayan camından içeri girip puromu söndürüyor.</st></p>
	</section>
<div id="charCountTotal" value="8079"></div></body>
</html>
