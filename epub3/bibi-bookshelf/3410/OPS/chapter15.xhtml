<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Hacı Komünist</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter15">
	<section>
		<h1><st c="0">15 / FATURAVERİR AMİGO</st><span><st c="23">Partagas puro fabrikası / İç-Gün</st></span></h1>
		<p><st c="56">Günlüğümü yazdığım defter bitmek üzere. </st><st c="97">Hemen bir defter bulmam gerek. </st><st c="128">Defterlerimi gittiğim yerlerden almak gibi bir saplantım var. </st><st c="190">Havana’da defter satan bir yer bulabilmiş değilim. </st><st c="241">Giderek ön plana çıkıyor defter krizi, hangi gece kaç sayfa yazacağım belli değil. </st><st c="324">Kırtasiye sözcüğünü buluyorum sözlükten, gösteriyorum her derdimi dert edinen kübalı prodüksiyon asistanı Johanna’ya. </st><st c="442">İlk kez karşılaştığı bir kelime gibi inceliyor, dudak büküyor, boş bakıyor bana açık mavi gözleri. </st><st c="541">Sözlükten defter, kalem gibi sözcükleri bulup gösteriyorum. </st><st c="601">Onların satıldığı dükkanı soruyorum. </st><st c="638">Soruyu anlıyor bu kez, bir an düşünüyor:</st></p>
		<p><st c="678">— Öyle dükkan yoktur burda!</st></p>
		<p><st c="706">diyor.</st></p>
		<p><st c="713">— Nasıl yani? </st><st c="728">Deften, kalemi nerden alıyorsunuz?</st></p>
		<p><st c="762">— Devlet veriyor. </st><st c="781">Okul açılınca öğrencilere, şirketlere, kağıt, kalem, defter, silgi, herşey ücretsiz olarak verilir. </st><st c="881">Bunlar satılmaz.</st></p>
		<p><st c="897">— Ben nerden defter bulabilirim Johanna?</st></p>
		<p><st c="938">— Bilmiyorum, hiç böyle bir sorunla karşılaşmadım!</st></p>
		<p><st c="989">diyerek kalakalıyor kız.</st></p>
		<p><st c="1014">— Sizin şirkette fazla boş defter yok mudur?</st></p>
		<p><st c="1059">— Frank’a sormam gerek.</st></p>
		<p><st c="1083">diye boynunu büküyor, kolyesiyle oynuyor.</st></p>
		<p><st c="1125">Minibüsümüz Partagas puro fabrikasının önünde duruyor. </st><st c="1181">Günlerden pazar. </st><st c="1198">Küba’nın en eski puro fabrikası, tatil gününde çekim için bize verilmiş. </st><st c="1271">Denilene göre, burada çekim yapan ilk film ekibi bizmişiz! </st><st c="1330">Kimseyi sokmazlarmış buraya. </st><st c="1359">Bizi niye bu kadar seviyorlar, onu da tam anlamış değilim.</st></p>
		<p><st c="1417">Üçüncü kata çıkıyoruz. </st><st c="1441">Bir puro sarma atölyesi. </st><st c="1466">Kadın erkek işçiler var, figüran olarak bulunuyorlar. </st><st c="1520">Ön sıradaki altı kız tiyatro oyuncusuymuş. </st><st c="1563">Puro tezgâhlarının karşısında iki basamakla çıkılan sahnemsi bir yükselti üstünde, geniş uzun bir masa var. </st><st c="1671">Biz oyuncuları, oraya alıyorlar. </st><st c="1704">Çay, kahve veriyorlar. </st><st c="1727">Sardıkları purolardan sunuyor, tezgâhlarda çalışan figüran amigolar, senyoritalar. </st><st c="1810">Aslında hepsi bu fabrikanın işçileri, tatil günlerinde figüranlık yapıyorlar. </st><st c="1888">Henüz çekim başlamamış olmasına rağmen, harıl harıl puro sarıp, önlerine istif ediyorlar. </st><st c="1978">Alışmışlar, tezgâha oturunca sarmadan duramıyorlar herhalde, diye düşünüyorum. </st><st c="2057">Oturduğumuz, masanın arkasındaki duvarda Che’nin, Camilo Cienfuegos ve tanımadığım bir devrim şehidinin yağlı boya portreleri asılı. </st><st c="2190">Masanın ortasında üç ayaklı büyük bir mikrofon var.</st></p>
		<p><st c="2241">— Bu masa ne masası, bu mikrofon neyin nesi? </st><st c="2287">Ustabaşı burdan fırça mı çekiyor işçilere?</st></p>
		<p><st c="2329">diyorum bana kahve getiren Güner’e.</st></p>
		<p><st c="2365">— Hayır ağbi. </st><st c="2380">Ben de merak edip öğrendim. </st><st c="2408">İşçiler burada puro sararken, bir görevli bu mikrofondan onlara kitap okuyormuş!</st></p>
		<p><st c="2488">diyor Güner. </st><st c="2502">Hassiktir! </st><st c="2513">Gene lüzumsuz bir saygı duymaya başlamıyor muyum ben Fidel’e! </st><st c="2575">Fabrikada tütün sarıyorken birisi sana, işi hızlandırıcı müzik çalmıyor, Dostoyevski okuyor. </st><st c="2668">Ağır ağır sar amigo, Dostoyevski de sindirerek. </st><st c="2716">Güzel sar o puroyu, Dostoyevski aşkına!</st></p>
		<p><st c="2755">Atölyeye giriş sahnemizle başlıyacak çekim. </st><st c="2800">Teknisyenler kimi buhurdanlıklardan dört bir yana duman sıkıyorlar? </st><st c="2868">Nedir? </st><st c="2875">Veli bey duman istiyor! </st><st c="2899">Niye? </st><st c="2905">Görüntü daha güzel olacakmış! </st><st c="2935">Boğulacak haldeyiz.</st></p>
		<p><st c="2954">Sinemada en sinirlendiğim şey, oyuncunun hangi koşullarda, nasıl daha iyi oynayacağı hiç hesaba katılmıyor, bütün teknik koşulların bir araya gelmesi için saatlerce uğraşılıyor, sonunda da, oynayası tamamen geçmiş oyuncuya, kendisine ayrılan bir iki dakika içinde kıçıyla kuş tutması öneriliyor. </st><st c="3251">Oyuncu olmayanların sinemada başarılı olmasının nedeni bu herhalde. </st><st c="3319">Tip oyuncu olmadığı için oynama kaygısı yok, denileni yapıyor. </st><st c="3382">Resim güzel, çerçeve güzel, plan muhteşem! </st><st c="3425">Oyun tamam, zaten arkadaş da oyuncu değil!</st></p>
		<p><st c="3467">Asuman duman konusuna şarlıyor. </st><st c="3500">Yeni bir ameliyat geçirmiş, bu yüzden sigarayı bırakmış, böyle dumansal bir ortamda çalışamayacağını söylüyor.</st></p>
		<p><st c="3610">— Tamam Asuman hanım, tam çekerken sıkarız!</st></p>
		<p><st c="3654">diyorlar. </st><st c="3665">Duman şart yani! </st><st c="3682">İlk kez iç mekanda çalışıyoruz. </st><st c="3714">Yağmurdan, su sıkılmasından kurtulduk derken, dumanla karşı karşıyayız.</st></p>
		<p><st c="3785">— İç mekanlarda dumansız plan çekmez bu Veli!</st></p>
		<p><st c="3831">diyor, daha önceki filmde de onunla çalışmış olan Rasim.</st></p>
		<p><st c="3888">— Yapma yahu?</st></p>
		<p><st c="3902">Tezgâhların arasındaki orta boşluğa şaryo için ray döşeniyor. </st><st c="3965">İkinci kamera asistanı İvan da şaryonun üstünde, kimi ayarlarla ilgili. </st><st c="4037">Igor ve Vladimir şaryo iticiler. </st><st c="4070">Küba’nın Rusya’ya yaklaştığı dönemde buraya gelip yerleşmiş rus teknisyenlerin çocukları. </st><st c="4160">Veli pencerelerden birinden ışık gelmesini istiyor. </st><st c="4212">O işle uğraşılıyor. </st><st c="4232">Sıkılarak dolanmaya başlıyoruz bu tarihi fabrikada.</st></p>
		<p><st c="4283">Atölyenin dibinde, giriş kapısının karşısında özel bir masada puro saran ve içen yaşlıca bir adam var. </st><st c="4387">Atölye şefiymiş. </st><st c="4404">Puro satın almak istediğimizi söylüyoruz. </st><st c="4446">Günlerden pazar olduğu için girişteki satış dükkanı kapalıymış, ama kendisi bize satabilirmiş. </st><st c="4541">Arkada bir odaya götürüyor bizi şef amigo, kilitli bir dolap açıyor, içi silme puro dolu. </st><st c="4631">Dükkandakinden daha ucuza verebileceğini söylüyor. </st><st c="4682">Fiyatları soruyoruz, çok da ucuz değil. </st><st c="4722">İndirimli gibi. </st><st c="4738">Duraksıyoruz. </st><st c="4752">Çekime çağırıyorlar, yarım kalıyor puro pazarlığı.</st></p>
		<p><st c="4802">Gayet dumanlı bir iki plan çekildikten sonra yemek molası veriliyor. </st><st c="4872">Bir kat aşağıdaki fabrika yemekhanesine geçiyoruz. </st><st c="4923">Asuman öksürükten ölmek üzere:</st></p>
		<p><st c="4953">— Bu böyle devam edemez!</st></p>
		<p><st c="4978">diyor sinirle. </st><st c="4994">Yemek sırasında figüran kübalı işçilerle sohbet ediyoruz. </st><st c="5052">Tütün fabrikalarında kitap okunmasının, çok eski bir Küba hikâyesi olduğunu öğreniyoruz. </st><st c="5141">1865’te başlamış bu âdet. </st><st c="5167">Bir yıl kadar sürmüş, 1866’da iktidara gelen General Lersundi, yasaklamış bu okumaları. </st><st c="5255">Devrimden sonra yeniden başlatılmış.</st></p>
		<p><st c="5291">Elinde büyük bir naylon torbayla Necmi gelip oturuyor yanımıza.</st></p>
		<p><st c="5355">— Puro olayını çökerttim ağbi!</st></p>
		<p><st c="5386">diyerek naylon torbadan değişik büyüklüklerde puro kutuları çıkarıyor. </st><st c="5458">Fabrika girişinde tanıştığı bir amigonun iki sokak arkada evi varmış, orada satıyormuş. </st><st c="5546">Söylediği fiyatlar oldukça ucuz.</st></p>
		<p><st c="5578">— Sahici mi?</st></p>
		<p><st c="5591">— Evet ağbi. </st><st c="5605">Fatura veriyor.</st></p>
		<p><st c="5620">— Hemen oraya gidelim Necmi!</st></p>
		<p><st c="5649">— Derhal ağbi, zaten ben amigoyla başka arkadaş getirirsem avanta puro isterim, biçiminde anlaştım.</st></p>
		<p><st c="5749">diye sevinçle düşüyor önüme Necmi, Faturaverir amigonun evine gidiyoruz. </st><st c="5823">İzbe bir yer, küçücük bir oda. </st><st c="5854">Bir yatak, minik bir buzdolabı, üstünde küçük bir televizyon, üç kırık dökük sandalye, bir plastik tabure. </st><st c="5961">Amigo, onun bir amigosu, iki kadın, bir çocuk oturuyorlar. </st><st c="6020">Sevinçle karşılıyor bizi Faturaverir amigo. </st><st c="6064">Kadınlara ve çocuğa dışarı çıkmalarını söylüyor, çıkıyorlar. </st><st c="6125">Yatağın altından siyah bir bavul çekiyor, içinde kutu kutu </st><strong><st c="6184">cohiba</st></strong><st c="6190"> purolar. </st><st c="6200">Faturası, hologramı, bandrolü, herşeyi hazır ve nizami. </st><st c="6256">Necmi’nin sıkı pazarlığı sonucu, faturada toplamı altıyüzkırk dolar görünen puroları ve faturada görünmeyen elli küçük </st><strong><st c="6375">partagas</st></strong><st c="6383"> puroyu yüzaltmış dolara aldım. </st><st c="6415">Necmi satıştan ötürü bir kutu küçük </st><strong><st c="6451">partagas</st></strong><st c="6459"> kazanırken, Faturaverir amigo olaydan yüzaltmış dolar kazanıyor. </st><st c="6525">Aslında maaşı oniki dolar. </st><st c="6552">Necmi oraya daha sonra Fethi’yi, Rasim’i ve Asuman’ı da götürdü, adamın günlük hasılatı bin doları geçti. </st><st c="6658">Her satıştan avanta puro alan Necmi’nin durumu da hiç fena değil. </st><st c="6724">Herkes bir dümenini bulmuş Küba’da. </st><st c="6760">Bu ülkede bir tek gariban var; maaşı otuz dolar olan Fidel Castro! </st><st c="6827">O çalmıyor, katakulli yapmıyor, gerçekleştirdiği devrime inanıyor ve onu savunmaya uğraşıyor. </st><st c="6921">Küba’nın tek garibanı Fidel.</st></p>
		<p><st c="6949">Yemek molasından sonra gene sis, duman içinde başladı çekimler. </st><st c="7014">Asuman öksürüyor, tıksırıyor.</st></p>
		<p><st c="7043">— Asuman hanımın tarafına sıkmayın!</st></p>
		<p><st c="7079">deniliyor. </st><st c="7091">Zaten Asuman gözüne duman sıkmaya gelen Beyto’yu sıkı fırça çekerek uzaklaştırıyor. </st><st c="7175">Barbunyaca sözlerinin hiçbirini ezberlememiş olan Rasim;</st></p>
		<p><st c="7231">— Zozo... </st><st c="7242">modo...</st></p>
		<p><st c="7249">biçiminde şeyler uydurarak barbunyacaya yeni sözcükler kazandırıyor. </st><st c="7319">Giderek özgün ve zengin bir dil haline gelmeye başlıyor barbunyaca. </st><st c="7387">Asıl sorun kübalı oyunculara ispanyolcayı bozarak uydurduğumuz sözcükleri söyletmek. </st><st c="7472">Birine “zula” dedirtebilmek için bir plan yirmisekiz kez çekildi.</st></p>
		<p><st c="7537">Bu arada sabahtan beri, bize aksesuar olarak verilen bir kaç balya tütünden deli gibi puro saran amigolar ve senyoritaların işe hız verdiklerini farkettik. </st><st c="7694">Daha sonra anladık ki, sarılan purolar iple demet halinde bağlanıp, elden ele geçirilerek, en sağdakine ulaştırılıyor, çikolata renkli, şişman, figüran getirici mama kılıklı kadın demetleri toparlayarak atölyenin sağ tarafına çekim için gerilmiş siyah fon perdesinin arkasında kayboluyor. </st><st c="7983">Bir sigara molasında gidip bakıyorum fon perdesinin arkasına, yarı aralık bir pencere var. </st><st c="8074">Ortada puro muro yok! </st><st c="8096">Demek ki kadın camdan atıyor, aşağıda bir amigo tutuyor. </st><st c="8153">Kutusuna yerleştirip bize satıyor!</st></p>
		<p><st c="8187">Devrime ihanet etmiş bir puro kaçakçısı gibi, çantam purolarla dolu döndüm otele. </st><st c="8270">Yüreğim sızlamadı değil. </st><st c="8295">Ancak herkes bu yöntemle puro satın alırken, benim Küba devrimine saygımdan ötürü o puroları altıyüzkırk dolara satın almamın saçma olduğunu düşünerek huzura erdim.</st></p>
		<p><st c="8459">Peki, Fidel ülkesinde olup biteni bilmiyor mu? </st><st c="8507">Elbette biliyor. </st><st c="8524">Belki de, tüm vadettiklerini veremediği halkına göz yumuyor.</st></p>
	</section>
<div id="charCountTotal" value="8584"></div></body>
</html>
