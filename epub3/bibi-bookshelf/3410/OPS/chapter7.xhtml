<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Hacı Komünist</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter7">
	<section>
		<h1><st c="0">7 / HAVANA’DA YAĞMUR </st><span><st c="22">Otel / İç-Gün doğuşu</st></span></h1>
		<p><st c="42">Bir korsan filminde miyim, neyim? </st><st c="77">Okyanusta fırtına. </st><st c="96">Uzun uzun ıslık çalıyor rüzgâr </st><strong><st c="127">“Comandante Che Guevara”</st></strong><st c="151"> diyerekten. </st><st c="164">Belki de bana öyle geliyor. </st><st c="192">Tiz ıslıktan, bas bariton uğultuya yatay geçiş yapıyor ürkütücü okyanus rüzgârı. </st><st c="273">Ne masallar anlatıyor kimbilir? </st><st c="305">Hangi batık gemilerin, hangi hüzünlü şarkılarını söylüyor? </st><st c="364">Hangi dilde? </st><st c="377">İntizamla geçiyor meksikalı bulutlar düzenli bir koro gibi, hep bir ağızdan: “</st><strong><st c="455">Viva Zapata!</st></strong><st c="468">”... </st><st c="474">Sanırım bana öyle geliyor. </st><st c="501">Kökünden ayrılmak istercesine savruluyor, bükülüyor yaşlı başlı palmiyeler, anlaşılmaz uğultular çıkararak. </st><st c="609">Dalgalardan sırılsıklam olmuş deniz kıyısındaki mavi boyalı evler. </st><st c="676">Sulu sepken yağmur başlıyor birden, dalgaların ulaşamadığı terası ve sürgülü camlı kapısını ıslatıyor. </st><st c="779">Sabahın altı buçuğu. </st><st c="800">Bana mı öyle geliyor? </st><st c="822">Hayır, kol saatim ve cep telefonu saati ve odadaki dijital saat aynı kanıdalar, Havana’da sabah oluyor. </st><st c="926">Okyanusa bakıyor geniş, kocaman, önü teraslı odam. </st><st c="977">Otelimiz deniz kıyısında, kent merkezinden biraz uzakça, Miramar denilen semtteyiz. </st><st c="1061">Öyle kalakalmış bakıyorum okyanusa. </st><st c="1097">Uyku hak getire! </st><st c="1114">İstanbul’da vakit ikindi. </st><strong><st c="1140">La tarde</st></strong><st c="1148"> uyku saati değil ki, tamamen beyaz şarap zamanı.</st></p>
		<p><st c="1197">Dün akşam sekizi yirmi geçe indik Havana Jose Marti havalimanına, Türkiye’de gece güne dönerken. </st><st c="1295">Uçaktan iner inmez bizi bir doktor, iki hemşireden oluşan beyaz önlüklü sağlık ekibi karşıladı. </st><st c="1391">Önlerinde tansiyon ölçücü ve kimbilir daha neler neler ölçücü aygıtlardan, ilâçlardan oluşan bir set var.</st></p>
		<p><st c="1496">— Küba’ya hoşgeldiniz! </st><st c="1520">Bir sağlık sorununuz, bir gereksiniminiz var mı?</st></p>
		<p><st c="1568">diye soruyorlar güleryüzle. </st><st c="1597">Amerika’ya ya da Avustralya’ya girerken hiç böyle bir şeyle karşılaşmadım. </st><st c="1672">Okyanus aşmışsınız, iner inmez ana konu, gümrük, polis, bavul değil; sağlığınız. </st><st c="1753">Ne kadar insanca! </st><st c="1771">İnsana değer verilen bir ülkeye ayak bastığımızı şıp diye algılıyoruz. </st><st c="1842">Küba düzenini eleştiren antikomünist arkadaşları bile etkiliyor bu durum. </st><st c="1916">Bir ülkeye ilk adımını atarken azgın köpekli polisler yerine, beyaz önlüklü ilk yardım ekibinin güleryüzüyle karşılaşmak hoş bir şey, insan olduğun aklına geliyor. </st><st c="2080">Herkes cep telefonunu açıyor. </st><st c="2110">Mesaj alıyor, mesaj gönderiyor. </st><st c="2142">Bütün türkler sigara yakıyorlar. </st><st c="2175">Polis kuyruğuna giriyoruz. </st><st c="2202">Sıra bana geliyor. </st><st c="2221">Çikolata renkli, kocaman kara gözlü, çok güzel bir genç kadın polisle karşı karşıyayım. </st><st c="2309">Ona güzel olduğunu belirtmeden edemiyorum:</st></p>
		<p><st c="2351">— Ti es bello! </st><st c="2367">Muchos bello!</st></p>
		<p><st c="2380">Gülerek teşekkür ediyor, hoşgeldiniz, diyor ispanyolca, üstüne adımı yazdığım küçük bir kağıt parçasına giriş damgası vuruyor, pasaportumun arasına koyup uzatıyor. </st><st c="2545">Pasaporta hiçbir kayıtta bulunmuyor. </st><st c="2582">Küba damgalı bir pasaportla Amerika’ya girilemiyormuş. </st><st c="2637">Amerikan polisi, Küba damgasını görünce, suratını ekşitip, bir kaşını kaldırıp;</st></p>
		<p><st c="2716">— Niye gittin lan sen Küba’ya? </st><st c="2748">Komünist misin yoksa?</st></p>
		<p><st c="2769">diyerek gümrükten geri çeviriyormuş adamı. </st><st c="2813">Amerika’ya gitme özgürlüğümü sınırlamamak için pasaporta damga vurmuyor terbiyeli küba polisi.</st></p>
		<p><st c="2907">— Bas damgayı n’olucak, bir daha Amerika’ya gitmeyi düşünmüyorum canımın içi polis abla!</st></p>
		<p><st c="2996">diyerek sarılıp öpesim geliyor çikolata renkli dünyanın en güzel, en sevimli kadın polisini. </st><st c="3090">İspanyolcam o kadar uzun boylu değil, ona kısaca teşekkür edip giriyorum ülkesine gelenden vize istemeyen Küba’ya.</st></p>
		<p><st c="3204">Çok keyifli Tayfun ve teknik ekip karşılıyor bizi havalimanının küçük, şirin barında. </st><st c="3291">Onlar on gündür buradalar.</st></p>
		<p><st c="3317">— Burası çok iyi ağbi! </st><st c="3341">Mekanlar acayip!</st></p>
		<p><st c="3357">diyor ilk filmini çekmenin heyecanındaki genç yönetmen. </st><st c="3414">Don, şort, tişort kılıktalar, ellerinde içinde nane yaprakları bulunan </st><strong><st c="3485">cuba libre</st></strong><st c="3495"> adlı içkiler. </st><st c="3510">Neredeyse hepsi sarhoşlar. </st><st c="3537">Hemen bize de söylendi birer tane. </st><st c="3572">Rom, kokakola, limonsuyu ve buzdan oluşuyor ulusal içki. </st><st c="3629">İçimi güzel, kafası hoş. </st><st c="3654">Güleryüzlü, neşeli insanlar kübalılar. </st><st c="3693">Biz zaten eğlenmeye yer arıyoruz. </st><st c="3727">Hemen kaynaşıyoruz.</st></p>
		<p><st c="3746">— N’aber </st><strong><st c="3756">amigo?</st></strong></p>
		<p><st c="3762">— İyidir </st><strong><st c="3772">amigo!</st></strong></p>
		<p><st c="3778">— Ayol bana da yaptırın şu küba bişey’den!</st></p>
		<p><st c="3821">diyerek oturuyor masamıza İlkay hanım neşeyle, gayet ince uzun filtresi çiçek desenli bir sigara yakıp, derin bir nefes çekiyor, ne kadar derin çeksen neye yarar, ultra layt bin sentetik karışımlı tütüncül şeyden. </st><st c="4036">O da onu sigara sanıyor işte. </st><st c="4066">Kübalog Hüseyin havalimanı personeliyle ispanyolca şakalaşıyor, akıcı bir ispanyolcası var. </st><st c="4158">Önce Vural Öger ile, sonra başka birileriyle ispanyolca cep telefonu görüşmeleri yapıyor. </st><st c="4248">Nihayet esas kız Alev çıkıyor gümrük kapısından sevinçle. </st><st c="4306">Hüseyin, bir generalle görüşüldüğünü, Alev’in filmin önemli oyuncularından biri olduğunun dile getirildiğini, generalin gümrüğe bir yazı yazdığını, açıklıyor bize. </st><st c="4470">Böylece elini kolunu sallayarak Almanya’dan çıkan esas kız, aynı el kol hareketleriyle Küba’ya giriş yapıyor şen şakrak. </st><st c="4591">Barda kısa bir muhabbetten sonra bizi bekleyen otobüse binip ilerliyoruz Havana’ya doğru. </st><st c="4681">Hava henüz kararmış değil. </st><st c="4708">Otobüsün hostes koltuğunda oturan Kübalog Hüseyin, sittin yıldır turist gruplarına yaptığı söylevine girişiyor, eline mikrofonu alarak:</st></p>
		<p><st c="4843">— Sağda inekler görüyorsunuz. </st><st c="4874">Küba’da hayvancılık yeni bir olay...</st></p>
		<p><st c="4910">diye başlıyor. </st><st c="4926">Hava bulutlu, yağmur çisentili ve sandığımızdan serin. </st><st c="4981">Tropikal tatil kılıklarımızla üşümekteyiz. </st><st c="5024">Otobüs penceresinden keşfetmeye uğraşıyoruz ayak bastığımız bu özgün ülkeyi. </st><st c="5101">Trafik sakin, herşey düzenli görünüyor. </st><st c="5141">Otomobiller, 1950’İ yılların amerikan arabaları, devrimden arta kalanlar. </st><st c="5215">Zaman zaman eski bir türk filminde gibi hissediyorum kendimi. </st><st c="5277">Şehir merkezine ulaşıyoruz, gerçekten İzmir’in Kordonboyu’nu andıran Malecon’a geliyoruz. </st><st c="5367">Kıyıda oltayla balık tutanlar, öpüşen âşıklar var. </st><st c="5418">Denize nâzır çok güzel taş evler, önleri kemerli geçitli, kemer üstü balkonlu eski ispanyol yapıları, ama sanki dün savaştan çıkmış, bombalanmış gibi. </st><st c="5569">Kimi kemer sütunları yıkılmış gitmiş, kimi evlerin balkonları yıkılmasın diye direklerle desteklenmiş.</st></p>
		<p><st c="5671">— Bunlar devrim öncesi burada oturan kübalı ve amerikalı zenginlerin evleriymiş. </st><st c="5753">Fidel bunları özellikle onartmamış ve en yoksul işsiz güçsüzleri bu evlere yerleştirmiş!</st></p>
		<p><st c="5841">diye bilgi veriyor Kübalog Hüseyin. </st><st c="5878">Kent merkezi Capitolio meydanında bir tur atıp otelimize yöneliyor otobüs, Kübalog Hüseyin sol tarafta yüksek, tepesinde güzel bir kule olan binayı gösteriyor:</st></p>
		<p><st c="6037">— Eski Hilton! </st><st c="6053">Devrimin ilk günlerinde Fidel, Che ve arkadaşları orada kalmışlar ve otelin adını özgür Havana anlamına gelen </st><strong><st c="6163">Havana Libre</st></strong><st c="6175"> olarak değiştirmişler...</st></p>
		<p><st c="6200">Fidel’in halkın alkışları arasında Havana’ya girdiği, 1959’un 8 Ocak gününü düşünüyorum. </st><st c="6290">O gece, Fidel ve Che ve bütün arkadaşlarının Hilton’un tüm şampanyalarını, şaraplarını içtiklerinden eminim. </st><st c="6399">Fidel’in yirmidördüncü kattaki süit odası hâlâ duruyordur herhalde. </st><st c="6467">Müze mi olmuştur, Fidel’in alman kızı Marita ile çılgın aşkını yaşadığı oda? </st><st c="6544">Küba devrimiyle ilgili okuyarak öğrendiğim herşey film şeridi gibi geçiyor otobüsün penceresinden, arkada dalgaları kıyıyı döven okyanus, otobüsün camında yağmur damlacıkları...</st></p>
		<p><st c="6721">— Aranızda ekonomist var mı?</st></p>
		<p><st c="6750">diye sormuş Fidel. </st><st c="6770">Che Guevara el kaldırmış ve hemen ekonomiden sorumlu olarak ulusal bankanın başına getirilmiş. </st><st c="6865">Daha sonra Fidel ona:</st></p>
		<p><st c="6886">— Senin ekonomi konusunda böyle bir uzmanlığın olduğunu bilmiyordum.</st></p>
		<p><st c="6955">der. </st><st c="6961">Che’nin yanıtı gülümseyerek olur:</st></p>
		<p><st c="6994">— Yok zaten. </st><st c="7008">Ben soruyu “Aranızda komünist var mı?” diye anladım ve benden başka hiç kimsenin el kaldırmamasına da çok şaşırdım.</st></p>
		<p><st c="7123">Deniz kıyısını terkedip sağı solu bahçeli köşklerle bezeli bir bulvara giriyor otobüs. </st><st c="7211">Bu binaların büyük bir bölümü elçilikler, kapılarında bayrakları dalgalanıyor, sol tarafta bayrağımızın dalgalandığı şirin büyükelçilik binamızı görüyoruz.</st></p>
		<p><st c="7366">— Büyükelçimiz Vefa bey çok güzel bir insan. </st><st c="7412">Bizimle ve filmimizle yakından ilgilendi. </st><st c="7454">Bize çok yardımcı oldu.</st></p>
		<p><st c="7477">diyor Hüseyin. </st><st c="7493">Büyükelçinin ve eşinin çok şeker insanlar olduğunu İstanbul’da Erol Günaydın anlatmıştı, dost imişler.</st></p>
		<p><st c="7595">— Telefonla konuştum. </st><st c="7618">Vefa sizi bekliyor, çok heyecanlı. </st><st c="7653">Çok seveceksin onu!</st></p>
		<p><st c="7672">demişti Erol ağbi. </st><st c="7692">O öyle diyorsa kıyak bir adamdır diye düşünmüştüm, Erol ağbi kolay kolay kimseyi sevmez ki...</st></p>
		<p><st c="7785">Kübalog Hüseyin, burada kredi kartlarının yalnızca turistik lokantalarda geçtiğini, genelde nakit kullanıldığını belirtiyor. </st><st c="7911">Herkes endişeleniyor birden. </st><st c="7940">Yanımızda destelerle nakit yok ki! </st><st c="7975">Hepimiz cebimizdeki dolarları hesaplamaya koyuluyoruz.</st></p>
		<p><st c="8029">— Ayrıca yüz dolarlık banknotları otel resepsiyonunda bozdurun, yüzlük banknotu kolay kolay bozmazlar!</st></p>
		<p><st c="8132">diyerek daha da sinirimizi dingildetiyor rehberimiz. </st><st c="8186">Niye bunu bize Türkiye’de söylemiyorsunuz?</st></p>
		<p><st c="8228">— Prodüksiyondan avans isteriz!</st></p>
		<p><st c="8260">diyor Rasim, bütün otobüsün duyabileceği bir biçimde. </st><st c="8315">Öger Prodüksiyon temsilcisi esas kız Alev gülümseyerek yanıtlıyor onu:</st></p>
		<p><st c="8385">— Merak etme, hallederiz Rasim ağbicim!</st></p>
		<p><st c="8425">Tekrar huzurumuza kavuşup çevreyi incelemeyi sürdürüyoruz. </st><st c="8485">Hiç görmediğimiz garip ağaç türleri. </st><st c="8522">Gövdeleri çok kalın, başları göğe ermiş. </st><st c="8563">Kimi ağacın yere sarkan dalları toprağa gömülmüş, az ileriden yeni bir ağaç olarak çıkmış. </st><st c="8654">Birbiriyle sarmaş dolaş dev palmiyeler, hindistan cevizleri. </st><st c="8715">Yöredeki hindistan cevizlerini görünce mi burayı Hindistan sandı Kolomb? </st><st c="8788">Niye bu ağacın adı hindistan cevizi? </st><st c="8825">Gavurcası hindistan cevizi değil ki! </st><st c="8862">Zaten Kristof türkçe bilmiyordu, ikimiz aramızda hep fransızca konuşmuşuzdur.</st></p>
		<p><st c="8939">— Fidel nerde oturuyor Hüseyin?</st></p>
		<p><st c="8971">— Bizim büyükelçinin konutu yakınında bir evi var.</st></p>
		<p><st c="9022">— </st><strong><st c="9025">Comandante</st></strong><st c="9035"> filminde gördüğümüz ev?</st></p>
		<p><st c="9059">— Bilmiyorum, ben filmi görmedim, herhalde orasıdır. </st><st c="9113">Bilinen evi yani. </st><st c="9131">Ama başka evleri de var... </st><st c="9158">Ne zaman nerde kaldığını kimse bilmez!</st></p>
		<p><st c="9196">Bir kırmızı ışıktan sağa dönüyor otobüs, okyanus kıyısındaki Chateau Miramar oteline ulaşıyoruz. </st><st c="9294">Beş yıldızlı, palmiyeler arasında, güzel bir otel. </st><st c="9345">Resepsiyon kapının hemen karşısı. </st><st c="9379">Girer girmez buz gibi bir serinlikle karşılaşıyoruz. </st><st c="9432">Var gücüyle çalışıyor otelin soğutucusu. </st><st c="9473">Dışarda hava soğuk, otel buz kesiyor. </st><st c="9511">İki çikolata renkli, genç güzel kadın var resepsiyonda, gülerek karşılıyorlar bizi. </st><st c="9595">Biri orta boylu minyon, öbürü neredeyse benden uzun. </st><st c="9648">İkisi de birbirinden güzel. </st><st c="9676">Uzun boylu olan fel fecir gözlü, haydi yatalım bakışlı bir âfet, göğsünde ismi yazıyor: Deborrah. </st><st c="9774">Ünlü manken, tüm dünya erkeklerinin içini geçiren Naomi Campell’ın az biraz uzunu, az biraz daha güzeli. </st><st c="9879">Öbürünün adı Marilin. </st><st c="9901">Hiç Y harfi falan kullanmadan okuduğumuz gibi yazıyorlar Marilin’i, aferin Kübalılar! </st><st c="9987">Ekipbaşı Güner işlemimin yapılması için, pasaportumu uzatıyor onlara. </st><st c="10057">Meğer resepsiyoncu her iki fıstık da fransızca konuşuyorlar. </st><st c="10118">Hemen fransızcaya geçiyoruz, şakalaşmalar başlıyor aramızda, sanki uzun bir süredir tanışıyormuşuz gibi. </st><st c="10223">Otelin lobisi çok geniş, dip tarafta bir bar, barın ardında lokanta. </st><st c="10292">Palmiyeler ve okyanus görünüyor lobiyi çevreleyen duvar boyu pencerelerden. </st><st c="10368">Lobinin ortasında küçük bir havuz var. </st><st c="10407">Havuzun arkası televizyonlu oturma bölümü. </st><st c="10450">Havuz karşısında bir masa üstünde müşterilerin internet takıntısı için kurulmuş bilgisayar düzeneği. </st><st c="10551">Duvara dayalı cam dolaplar içinde satılık antika eşyalar... </st><st c="10611">Deborrah ve Marilin, aralarında çok hızlı bir ispanyolca konuşuyorlar, bizimki gibi tane tane kelime heceliyerek değil, hiçbir şey anlaşılmıyor. </st><st c="10756">Kikirdeyerek, fingirdeyerek, bilgisayar tıklıyarak tamamlıyorlar otele giriş tantanamı, uzatıyorlar iskambil kağıdı biçim oda anahtarımı. </st><st c="10894">Kapıda dikilen üniformalı amigo kapıyor bavulumu. </st><st c="10944">Deborrah ve Marilin’e öpücüklerle teşekkür ederek, uzun uzun iyi akşamlar dileyerek, gece düşümde onları göreceğimi belirterek, zar zor ayrılıyorum resepsiyondan. </st><st c="11107">Bavulumu taşıyan amigoyla üçüncü kattaki 310 nolu odaya ulaşıyoruz. </st><st c="11175">İspanyolca teşekkür edip, beş dolar sıkıştırıyorum eline. </st><st c="11233">Birden yüzü gülüyor amigonun, çok teşekkür ediyor:</st></p>
		<p><st c="11283">— Muchos gracias Senyor!</st></p>
		<p><st c="11308">— De nada amigo!</st></p>
		<p><st c="11325">Bavulu atıyorum odaya, ekiple buluşmak üzere çatıdaki lokantaya çıkıyorum. </st><st c="11401">Bütün koridorlarda yağlı boya tablolar var, satılık. </st><st c="11454">Üstlerinde dolar olarak fiyatları belirlenmiş. </st><st c="11501">Kübalı sanatçıların tabloları. </st><st c="11532">İçlerinde güzelleri var, uyduruk olanlar da var. </st><st c="11581">Fiyatlar uçuk değil. </st><st c="11602">Ufak ufak toparlanıyor ekip beşinci kattaki lokantada kurulu upuzun masanın çevresinde. </st><st c="11690">Önce, sade suya kaynatılmış kemik suyu hercümercinden oluşan gayet duru bir çorbamsı şey geldi. </st><st c="11786">Nedir?</st></p>
		<p><st c="11792">— Sopa!</st></p>
		<p><st c="11800">Bunun ispanyolca çorba demek olduğu anlaşıldı ve fakat söz konusu duru ve ılık suyun ne çorbası olduğu anlaşılamadı. </st><st c="11918">İçinde çorbaya adını verebilecek gözle görülür bir malzeme yok.</st></p>
		<p><st c="11981">— Bu çorba değil ki! </st><st c="12003">Hiçbir şeyli çorba olmaz ki!</st></p>
		<p><st c="12031">diye şarlayanlar oldu. </st><st c="12055">Daha sonra gelen yemekler de görmediğimiz, bilmediğimiz türden şeyler. </st><st c="12126">Hiç de bize göre değil bu küba mutfağı. </st><st c="12166">Pilavları pilava benzemiyor, pirinç ziyanlığı. </st><st c="12213">Tadı tuzu yok yemeklerin. </st><st c="12239">Masada tuzluk var, karabiberlik yok.</st></p>
		<p><st c="12275">— Karabiberin ispanyolcası neydi Hüseyin?</st></p>
		<p><st c="12317">— Pimiente negro!</st></p>
		<p><st c="12335">Rica ediyoruz. </st><st c="12351">Yok diyor garson kız.</st></p>
		<p><st c="12372">— Pahalı olduğu için, her yerde bulunmaz!</st></p>
		<p><st c="12414">diye açıklama getiriyor Kübalog.</st></p>
		<p><st c="12447">— Olmaz ki, zeytinyağlılar hariç hiçbir şeyi karabibersiz yiyemem.</st></p>
		<p><st c="12514">— Markette vardır, yarın alırız ağbi!</st></p>
		<p><st c="12552">Ekmeğe verdik ağırlığı, pek de doyamadan kalktık sofradan. </st><st c="12612">Herkes vakitlice odasına çekildi.</st></p>
		<p><st c="12645">Saat sabahın yedisi oldu. </st><st c="12672">Gün ağardı. </st><st c="12684">Duş aldım, tıraş oldum. </st><st c="12708">Banyoda bir tartı var. </st><st c="12731">Çıktım üstüne 143 gösteriyor. </st><st c="12761">Ne ölçüsü kullanıyorlar? </st><st c="12786">Kilo kullanmadıkları belli. </st><st c="12814">Bir amerikan ölçüsü herhalde, iki virgül bilmem kaça bölüp kilonu bulacaksın. </st><st c="12892">Onunla mı uğraşacağım, 143 kilo olduğumu yazdım ajandama, bakalım yarın 144 müyüm, 142 mi?</st></p>
		<p><st c="12982">Kahvaltıya indim. </st><st c="13001">Otuzüç kişilik ekibimiz gayet dinç ve neşeli görülüyor. </st><st c="13057">Sanat grubunu oluşturan Zafer, Saçı belinde Ahmet ve boyu ve cüssesiyle bir basketçiyi andıran 13. </st><st c="13156">Dev Adam Yavuz otelin kapısını havalimanı çıkışına dönüştürmek için hummalı çalışmadalar. </st><st c="13246">Hava yağışlı olduğu için yağmurlu olarak çekilecek ilk sahne, Tayfun buna göre diyalogları değiştirmiş. </st><st c="13350">Yağmurlu bir havada iniyor ailemiz Barbunya adasına. </st><st c="13403">Yeni diyalogları çalışıyoruz. </st><st c="13433">Kahvaltı; muz, ananas, mango biçimi tropikal meyva ağırlıklı, peynir yok gibi, çırpılmış yumurta. </st><st c="13531">Türkler için pek kahvaltıya benzemiyor. </st><st c="13571">Ekmekleri sarı, garip ve tatlı. </st><st c="13603">Doyamayan türkler olarak hepimiz ekmeğe abandık, herkesin şekeri zirveye çıktı. </st><st c="13683">Meğer şeker kamışından yapılıyormuş o sarı ekmek. </st><st c="13733">Tek kaşı sürekli havada, kısa boylu, uzun topuklu ayakkabılı, kıçını sürekli gündeme getiren daracık etekli, tanıştığınız an; bu lokanta ve bar bölümünün allahı benim tavrını net olarak koyan, orta yaşlı, güzelce denilebilecek şef garson Margarita, bizi şöyle bir süzdü ve:</st></p>
		<p><st c="14006">— Siz çok ekmek yiyorsunuz, o kadar ekmek yenmez!</st></p>
		<p><st c="14056">dedi, ingilizce olaraktan, biz ona ispanyolca kem küm kelime oyunları yapmaya uğraşırken.</st></p>
	</section>
<div id="charCountTotal" value="14146"></div></body>
</html>
