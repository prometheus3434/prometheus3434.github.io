<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Hacı Komünist</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter32">
		<section>
			<h1><st c="0">32 / KAPISAL SORUNLAR</st><span><st c="22">Otel / İç-Gece</st></span></h1>
			<p><st c="37">Setten otele geldim. </st><st c="59">Otelin kapısından içeri girmeye uğraşan İnyo’nun kucağında iki büyük malzeme sandığı var, dayanmış kapının önüne, sandıkların ardında kaybolmuş, çenesi üstteki sandığa dayalı, sadece kafası görünüyor, kaşıyla gözüyle kapıcı amigoya kapıyı işaret ederek:</st></p>
			<p><st c="312">— Open the close!</st></p>
			<p><st c="330">dedi. </st><st c="337">Kapıcı kapıyı açtı, İnyo ingilizce teşekkür etti. </st><st c="387">İngilizce konusunu da kendine göre çözmüş bulunduğunu düşünerek sırıttı. </st><st c="460">Aslında herşeyi çok güçlü beden diline borçlu. </st><st c="507">Elinde iki kasayla kapıya dayanıp kapıcıya o kaş göz işaretlerini ettikten sonra, adamın kapıyı açmaktan başka bir şey düşünmesi söz konusu değil. </st><st c="654">Üstelik amigo kapıcı zaten, işi kapıyı açmak. </st><st c="700">İnyo’nun ingilizcenin sınırlarını zorlayan cümlesinin hiçbir işlevi yok, kapının açılışında. </st><st c="793">Ayrıca kapıcı amigo ingilizce biliyor mu bakalım? </st><st c="843">Hepimiz ispanyolca girişçıkışıyoruz onunla. </st><st c="887">Muhabbetimiz sabahları;</st></p>
			<p><st c="910">— Buenos dias!</st></p>
			<p><st c="925">geceleri;</st></p>
			<p><st c="935">— Buenos noches!</st></p>
			<p><st c="952">kıvamında. </st><st c="964">Göğsünde yazmadığı için adı bilinmiyor, onun adı kapıcı amigo.</st></p>
			<p><st c="1026">Kapı açılınca derdini ingilizce anlatmış olmanın gururuyla dalıyor otele İnyo. </st><st c="1106">Özünde çok da yanlış değil, ingilizceye yeni ufuklar açacak cümlesi; kapalıyı aç!</st></p>
			<p><st c="1187">Lobi acayip soğuk, delicesine çalışıyor soğutucular. </st><st c="1241">Klima nezlesinden devrim şehidi olacağız bu Küba’da. </st><st c="1294">Resepsiyonda fransızca anlayıp ispanyolca yanıt veren Maria var. </st><st c="1359">İspanyolca iyi akşamlarlaştık. </st><st c="1390">Çantamı bırakmak üzere beşinci kattaki odama çıktım. </st><st c="1443">Odayı açacak kart anahtarı daha deliğine sokamadan, hamlemle açılıverdi kapı. </st><st c="1521">Açıkmış yani. </st><st c="1535">Temizlikçi kadın açık unutmuştur diye düşünerek girdim içeri, kapattım kapıyı, kapanmıyor! </st><st c="1626">Kilit dili yuvasına girer girmez hızla geri çıkıyor. </st><st c="1679">Kilidin dili ile yuvası arasında cinsel bir uyumsuzluk söz konusu. </st><st c="1746">Gidip elbise dolabındaki şifreli kasayı açtım, pasaportum, kredi kartlarım yerinde. </st><st c="1830">Çekmeceleri kurcaladım, kaybolan bir şeyim yok. </st><st c="1878">Üstüme bir kazak giyindim. </st><st c="1905">Kapıyı açık bırakarak yemeğe indim. </st><st c="1941">Resepsiyonda sıkıntıyla dikilen, fransızca anlayıp ispanyolca cevap veren Maria’ya, odamın kapısının kapanmadığını anlattım, önce anlamadı, sonra algıladı. </st><st c="2097">İlgileneceğini söyledi.</st></p>
			<p><st c="2120">— Ben yemeğe geçiyorum Maria, kapımın sorununu halledin ya da başka bir kattan açılan ve kapanan bir kapı sökün, 503’ün kapısına takın, beşinci kattaki odamın 213 numaralı olmasının ne benim için, ne otel için ne de kapı için bir sorun olacağını sanmıyorum. </st><st c="2379">Ben odamın beşinci katta olduğunu biliyorum, resepsiyon 213’e 503 muamelesi yapabilir, 213’ün kapısı da birden üç kat yükselmenin haklı ve gururlu sevincini yaşar!</st></p>
			<p><st c="2542">Kafasını epey bulandıran bu öneriyi tuhaf bir sessizlikle karşıladı Maria, bir köşede dikilmekte olan Rolando’yu çağırdı, ona bir şeyler söyledi, Rolando söylenerek, başını sallayarak asansöre yöneldi, ben lokantaya. </st><st c="2760">Fethi, Rasim ve Asuman’lı masaya oturdum. </st><st c="2802">Neredeyse boyundan büyük bir puroyu içmekte olan Fethi, Ricardo’nun purolarımızı getirdiğini bildirdi gururla:</st></p>
			<p><st c="2912">— Purolarınız benim odada, istediğiniz zaman getirebilirim.</st></p>
			<p><st c="2972">— Teşekkür ederim, çıkarken alırım. </st><st c="3009">Odam tekin değil, kapısı kapanmıyor.</st></p>
			<p><st c="3045">— Açılmıyordu, şimdi kapanmıyor mu?</st></p>
			<p><st c="3081">dedi Asuman, mesaj çalışmalarını sürdürdüğü cep telefonundan başını kaldırmadan.</st></p>
			<p><st c="3162">— Açılmayan eski odam. </st><st c="3186">Bu yenisi kapanmıyor. </st><st c="3208">Kapanmadığı için açılıp açılmama gibi bir sorunu yok. </st><st c="3262">Soruyu laf olsun diye sorduğu için yanıtı da dinlemedi, cep telefonuna gelen mesajı okuyarak gülümsedi, yanıt yazmaya koyuldu.</st></p>
			<p><st c="3388">Margarita ılıman çorba ve piliç getirdi. </st><st c="3430">Rasim bugün gene değişik tablolar almış, çok mutlu. </st><st c="3482">Resim galerisi konusunu ciddiye aldı galiba. </st><st c="3527">Fethi’ye zorla bir sürü tablo aldırmış.</st></p>
			<p><st c="3566">— Sen niye o kadar çok aldın?</st></p>
			<p><st c="3596">diye soruyorum.</st></p>
			<p><st c="3612">— Rasim ağbi istedi!</st></p>
			<p><st c="3633">diyor.</st></p>
			<p><st c="3640">— Türkiye’de hepsini satın alıcam ondan. </st><st c="3682">Galerinin kimi nakliye işlerini Fethi’ye yaptırıyorum.</st></p>
			<p><st c="3736">diye sırıtıyor Rasim.</st></p>
			<p><st c="3758">— Kim? </st><st c="3766">Hiçbirini satmam valla. </st><st c="3790">Ben de galeri açmayı düşünüyorum.</st></p>
			<p><st c="3823">diye boyundan büyük purosundan fırt alıyor Fethi, puronun ucundan tüten dumanın oluşturduğu halkaların içinden üflüyor ağzındaki dumanı. </st><st c="3961">İnsanı imrendirerek içiyor puroyu;</st></p>
			<p><st c="3995">— Biz burda puro içiyoruz kardeşim!</st></p>
			<p><st c="4031">dercesine.</st></p>
			<p><st c="4042">— Bu oklava boyut purolardan da geldi bana, değil mi?</st></p>
			<p><st c="4096">diye soruyorum Fethi’ye.</st></p>
			<p><st c="4121">— Tabii ağbi, odamda, hemen takdim edebilirim.</st></p>
			<p><st c="4168">— Birlikte çıkalım, ben de ordan odama çıkarım.</st></p>
			<p><st c="4216">diye kalkıyorum tatsız tutsuz yemeği yarım bırakıp. </st><st c="4269">Rasim ve Asuman’a iyi geceler diliyoruz. </st><st c="4310">Asuman başını cep telefonundaki mesaj çalışmasından kaldırmadan, iyi geceler diliyor Fethi’yle bana, ve bizle kalkıp gittiğini zannettiği, yanında oturan Rasim’e. </st><st c="4473">Fethi’nin üçüncü kattaki odasına uğrayıp üç kutu puromu aldım, beşinci kata çıktım. </st><st c="4557">Odamın önüne geldiğimde, kapımın kilitlenmiş olduğunu gördüm, soktum anahtarı, açmıyor! </st><st c="4645">Resepsiyona indim elimde üç kutu puroyla. </st><st c="4687">Maria yeni anahtar yaptı, asansör başına geldim, bir iki sıvazladım, hiç oralı değil. </st><st c="4773">Alışılmıştan uzun süre beklenti sonucu Rolando’ya haber verildi, o gelip asansör düğmesini bir iki sıvazladıktan sonra küfür olduğunu sandığım bir şeyler söylendi, telsizle başka birini aradı. </st><st c="4966">Bana, ikinci asansörün de bozulduğunu, bir süre beklemem gerektiğini anlattı. </st><st c="5044">Bara geçip bir kahve söyledim, elimde üç kutu puro. </st><st c="5096">Kutulardan birini açıp upuzun puroyu yaktım. </st><st c="5141">Dışardan gelip asansör deneyenler bozuk olduğunu öğrenince bara yöneldiler, barda birikmeye başladık. </st><st c="5243">Sıkılanlar ufak ufak merdivenden çıktılar. </st><st c="5286">İkinci katta kalan var, üçüncü katta kalan var, ben hıyar gibi beşinci kattayım. </st><st c="5367">Bir süre kerizce asansör onarımını bekledikten sonra, otelimizde bozulan hiçbir şeyin onarılmadığını düşünerek, ağır ağır merdivenlerden çıkmaya karar verdim. </st><st c="5526">Ancak yeni verilen anahtar da kapıyı açmazsa ne yapacağım? </st><st c="5585">Yeniden geri inilecek. </st><st c="5608">İnmesi bir şey değil, yeniden beş kat çıkılacak. </st><st c="5657">Gayet sinir dingildetici bir durum. </st><st c="5693">Barda otursam içkiye başlayacağım, hiç niyetli değilim, gidip yatmak istiyorum. </st><st c="5773">Bir süre lobide dolandım, sonunda çaresiz yazıldım merdivenlere elimde üç kutu puro, yavaş yavaş çıktım beş katı, kapıma ulaştım, umutsuzca soktum anahtarı yatay deliğine, tabii ki açmıyor! </st><st c="5963">Hassiktir! </st><st c="5974">Niye açsın zaten? </st><st c="5992">Yeniden aşağı inmek çok saçma olacak. </st><st c="6030">Kat koridorunun ucundaki çatı lokantadan sesler geliyor. </st><st c="6087">Oraya girdim bir puro satıcısı gibi elimde bir açık iki kapalı kutu puroyla, birileri yemek yiyor. </st><st c="6186">Barda Helena var. </st><st c="6204">Ona durumu anlattım, resepsiyonu aramasını rica ettim. </st><st c="6259">Aradı.</st></p>
			<p><st c="6265">— Şimdi geliyor birisi.</st></p>
			<p><st c="6289">dedi. </st><st c="6296">O birisinin gelmeyişi yirmi dakika sürdü. </st><st c="6338">Anlamsızca dolandım kapımın önünde, purolarımı gezdirdim koridorda. </st><st c="6406">Tekrar bara gittim, kimsenin gelmediğini belirttim. </st><st c="6458">Helena bir kez daha resepsiyonu aradı. </st><st c="6497">Neden sonra, zaman zaman otel girişinde koyu gri takım elbiseyle gezinen, kulağında telsiz alıcısı bulunan, polis olduğu söylenen, koyu çikolata renkli amigo geldi, yeni bir anahtar uzattı. </st><st c="6687">Hayret o anahtar kapıyı açtı. </st><st c="6717">İki saatlik bir çaba sonucu odama girebildim. </st><st c="6763">Yarın hiç mi çıkmasam acaba odadan, girmek bayağı sorun oluyor.</st></p>
		</section>
	<div id="charCountTotal" value="6826"></div></body>
</html>
