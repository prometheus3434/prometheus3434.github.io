<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Hacı Komünist</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter20">
		<section>
			<h1><st c="0">20 / GİSELE</st><span><st c="12">Otel / İç-Gece</st></span></h1>
			<p><st c="27">Don Kişot okudum odamda bir süre. </st><st c="62">Uykum yok. </st><st c="73">Vakit gece yarısı. </st><st c="92">Kapattım Cervantes’i, bara indim. </st><st c="126">Oldukça kalabalık. </st><st c="145">Ortada bir tek boş koltuk var. </st><st c="176">Tünedim. </st><st c="185">Sol başı kimi ispanyolca konuşan adamlar tutmuş, Madrid’den, Barcelona’dan konuşuyorlar, ispanyollar. </st><st c="287">Gitarcı yazılmış yanlarına, onlarla muhabbette. </st><st c="335">Amigolar necilerse, şişe viski açmışlar, gitarcı da bırakmış gitarı, onların şişesinden sebepleniyor. </st><st c="437">Çok kötü gitar çalan bu herif, kimi akşamlar otel lobisinde müzik yapıyor. </st><st c="512">Anfisini, kolonlarını evden getiriyor, bir köşeye düzeneğini kuruyor ve sıkı kafa ütülüyor. </st><st c="604">Subay emeklisi kılıklı, iki metre boyunda, oldukça zayıf, gözlüklü, takım elbiseli, boyunbağlı gitarcı beyaz tenli, mavi gözlü. </st><st c="732">Eskiden sarışınmış, şimdi kel, arta kalan yan tüylerden anlıyoruz saç rengini. </st><st c="811">Onların da bir bölümü beyaza dönmüş zaten. </st><st c="854">Neşeli bir tip, ota boka gülüyor.</st></p>
			<p><st c="887">Barın öbür köşesinde, ekibimizin pek ortalıkta görünmeyen tipi Birol, etrafına toplanmış teknik ekibe, dün akşam gittiği gece klübünde görüştüğü, tanıştığı değişik kübalı genç kızların fotoğraflarını gösteriyor cep telefonunun fotoğraf albümünden. </st><st c="1136">Her fotoğraf değiştiğinde, teknik ekipten:</st></p>
			<p><st c="1178">— Uf!</st></p>
			<p><st c="1184">— Üf!</st></p>
			<p><st c="1190">— Vay be!</st></p>
			<p><st c="1200">— Biz de hayatımızda karı gördük sanıyoruz!</st></p>
			<p><st c="1244">gibi inleme titreşimli sesler çıkıyor. </st><st c="1284">Bar görevlisi Yollukvermez Clara da izliyor olayı. </st><st c="1335">Onun şaşkınlığı, fotoğraflar değil; daha önce hiç görmediği fotoğraf çeken cep telefonu. </st><st c="1424">Bizimkiler karılara şaşırırken kübalı kadın teknolojiye şaşırıyor. </st><st c="1491">Teknik ekip o gece klübünün yerini soruyor. </st><st c="1535">Yollukvermez Clara telefonun markasını soruyor, fiyatını soruyor.</st></p>
			<p><st c="1600">Küba’da aşk yok mu? </st><st c="1621">Var elbette. </st><st c="1634">Hummalı aşklar yok belki. </st><st c="1660">Cinsellik daha önde. </st><st c="1681">Sevişmeyi seviyorlar. </st><st c="1703">Kaç, göç yok. </st><st c="1717">Fuhuş yaparsan cehennemde cayır cayır yanarsın korkusu yok. </st><st c="1777">İşin adı fuhuş değil zaten; sevişmek! </st><st c="1815">Yemek, içmek, yüzmek gibi gündelik yaşamsal bir fiil. </st><st c="1869">Bedensel bir gereksinim. </st><st c="1894">Cehennem yok. </st><st c="1908">Cennet var, cennet burası işte, yaşa yaşayabildiğin kadar ve sakin ol, insan ömrü çok uzun değil yoldaş!</st></p>
			<p><st c="2012">— Sevişmek için para istemiyorlar. </st><st c="2048">Sen onların giriş parasını ödeyip gece klübüne sokuyorsun. </st><st c="2107">İçkisini ödüyorsun. </st><st c="2127">İsterseniz yatıyorsunuz. </st><st c="2152">Kız ille sevişeceğiz diye zorlamıyor ama genelde sevişiliyor, çünkü çok güzeller! </st><st c="2234">Sen ona bunun için para da vermek istiyorsan, eyvallah!</st></p>
			<p><st c="2289">diyor Birol.</st></p>
			<p><st c="2302">— Peki kızları otele getirebilir miyiz?</st></p>
			<p><st c="2342">diye soruyor teknik ekip, neredeyse koro halinde.</st></p>
			<p><st c="2392">— Evet, ama otelin kapıcısı yirmi dolar alıyor. </st><st c="2441">Yoksa kızı otele sokmuyor. </st><st c="2468">Aslında kübalıların bu otele girmesi yasak.</st></p>
			<p><st c="2511">diye yanıtlıyor Her Boku Bilen Birol. </st><st c="2550">Kendisi bizden on gün önce geldi Havana’ya. </st><st c="2594">Barda müşteri gibi durmuyor, barın iç bölümüne, barmen kızların yanına geçiyor, icabında müşteriye barmen olarak servis yapıyor. </st><st c="2723">Prodüksiyonla ilgili fakat sette pek görülmüyor, set dışı işleri bitiriyor herhalde. </st><st c="2808">Zaman zaman bizlere kibarca;</st></p>
			<p><st c="2836">— Bir emriniz var mı?</st></p>
			<p><st c="2858">diye yanaşıyor. </st><st c="2875">Bir isteğimiz varsa anında yerine getiriyor.</st></p>
			<p><st c="2919">— Otel personeliyle ilişki yasak mıdır?</st></p>
			<p><st c="2959">diye soruyorum.</st></p>
			<p><st c="2975">— Deborrah’ın haberi olmazsa, olabilir.</st></p>
			<p><st c="3015">diye yanıtlıyor Her Boku Bilen Birol.</st></p>
			<p><st c="3053">— Onun haberi olmaması çok zor, personel derken ben tamamen Deborrah’ı düşünüyorum.</st></p>
			<p><st c="3137">deyince bir an durakladı.</st></p>
			<p><st c="3163">— Hımm... </st><st c="3174">Onu bilemem.</st></p>
			<p><st c="3186">dedi.</st></p>
			<p><st c="3192">— Niye? </st><st c="3201">Her boku biliyorsun ya Birol!</st></p>
			<p><st c="3230">deyince de, açıklamada bulundu. </st><st c="3263">Meğer Deborrah otelde partinin görevlisiymiş. </st><st c="3309">Herşey devletin olduğu için, devlet sahibi olduğu yerlerin başına yönetici ve denetçi olarak bir adamını koymuş. </st><st c="3422">Öyle ya, personel kurumun para kazanması derdinde değil ki, her dükkanın bir patronu olması lazım. </st><st c="3521">Buranın patronu Deborrah imiş! </st><st c="3552">Ona kavuşmamın sandığımdan daha da zor olacağı anlaşılıyor. </st><st c="3612">Sanırım önce partiden izin almam gerekecek.</st></p>
			<p><st c="3655">— Peki, diyelim kapıcıya yirmi doları verdik, resepsiyoncu falan bir şey demez mi?</st></p>
			<p><st c="3738">biçiminde başka sorular yöneltiyor Her Boku Bilen Birol’a zamparalığa kararlı teknik ekip.</st></p>
			<p><st c="3829">— Hayır. </st><st c="3839">Çünkü yirmi doları o geceki nöbetçi personel kırışıyor. </st><st c="3895">Şirketler!</st></p>
			<p><st c="3905">diyor uzman doktor Birol. </st><st c="3932">Böyle bir serüven için kimi dolarları gözden çıkarmış teknik ekip, Birol önderliğinde hızla o gece klübüne gidiyor, bar ferahlıyor.</st></p>
			<p><st c="4063">Yollukvermez Clara, nihayet benimle ilgilenerek içkimi sunuyor, hemen adıma bir fiş açıp üstüne ezbere bildiği oda numaramı yazıyor. </st><st c="4197">Öğretemedik şu kadına yolluk raconunu. </st><st c="4236">Yolluk istiyoruz, hemen hesaba yazıyor. </st><st c="4276">İlk içkiyi yaz, İkinciyi yaz, tamam, yolluğu niye yazıyorsun? </st><st c="4338">Senin cebine mi giriyor? </st><st c="4363">Kübalıların büyük bir bölümü elele vermiş düzenin ırzına geçerek Küba’yı soyuyorken senin bu gayretkeşliğinin anlamı ne? </st><st c="4484">Ayrıca bu akşam bizim teknik ekibin vukuatı münasebetiyle şirkete giriş yapacak yirmi dolarlardan sen de payını alacaksın. </st><st c="4607">Üstelik çok kararlı gitti bizimkiler, hiçbiri yalnız dönmez. </st><st c="4668">Hasılatınız iyi yani bu akşam. </st><st c="4699">Versene şurdan bir yolluk, en azından bu durumun şerefine, göt kadın!</st></p>
			<p><st c="4768">Clara’nın aptal suratına bakıp bunları düşünüyorken, pat diye genç güzel bir kadın geldi bara. </st><st c="4864">Bakındı. </st><st c="4873">Gülümseyerek arkamdan geçti, Birol’lardan boşalan sağ tarafa, ortamızda bir koltuk boş bırakarak oturdu. </st><st c="4978">Aramızdaki koltuğa çantasını koydu. </st><st c="5014">Bakıştık. </st><st c="5024">İspanyolca iyi gecelerleştik. </st><st c="5054">Çikolata renkli, iri dudaklı hoş bir kadın. </st><st c="5098">Oldukça kısa bir mini etek giymiş. </st><st c="5133">Bara tünediğinde etek giymemiş gibi oldu. </st><st c="5175">Bir kokakola söyledi. </st><st c="5197">Biraz sonra kolayı sunan Yolluksevmez Clara, içeceği kendisine barın öbür ucunda oturan kel beyin ısmarladığını belirtince;</st></p>
			<p><st c="5320">— O zaman, bira!</st></p>
			<p><st c="5337">dedi ispanyolca, etek giymiş de giymemiş kadın. </st><st c="5386">Clara kolayı geri aldı, ısmarlayıcı kel beye gidip sipariş değişikliğini belirtti. </st><st c="5469">Kel bey uzun kahkahalar atarak;</st></p>
			<p><st c="5500">— Ne isterse içsin!</st></p>
			<p><st c="5520">dedi. </st><st c="5527">Son veremediği kahkahalar içinde durumu, iki arkadaşı ve gitarcıya anlattı. </st><st c="5603">Gitarcı at gibi olmak üzere, hepsi birden gülmeye başladılar.</st></p>
			<p><st c="5664">Beleş birasına kavuşan kadın çantasından sigara çıkardı, benden ateş istedi. </st><st c="5742">Çakmağımı uzattım. </st><st c="5761">Yaktı sigarasını, çakmağı geri verdi. </st><st c="5799">Teşekkür etti, ispanyolca bir şey değil, dedim. </st><st c="5847">Sigarasından bir iki nefes, birasından bir fırt aldıktan sonra saati sordu. </st><st c="5923">Geceyarısını aşmış bulunuyor Havana’da zaman. </st><st c="5969">Kolumu uzatıp saatimi gösterdim. </st><st c="6002">Tekrar teşekkür ve bi şey diilleşen muhabbetimiz, ismin nedire ulaştı. </st><st c="6073">Adının Gisele olduğu ve ispanyolcadan başka bir dil bilmediği anlaşıldı. </st><st c="6146">İş kaldı bizim turfanda, kem küm ispanyolcaya. </st><st c="6193">Memleket neresi? </st><st c="6210">İçinden mi? </st><st c="6222">Ne iş? </st><st c="6229">Gisele’in Havanalı olup havalimanında bilgisayar operatörü olduğu ortaya çıktı. </st><st c="6309">O nasıl girebiliyor peki bu otele, kübalı olarak?</st></p>
			<p><st c="6358">Barın öbür tarafındaki ispanyol amigolar, bira ısmarladıkları kadının onlarla değil de benimle muhabbete girmesini hiç dert edinmediler. </st><st c="6496">Ben olsam bozulurum. </st><st c="6517">Birayı biz ısmarladık, bak karının yediği naneye! </st><st c="6567">Bizde olsa böyle bir olay, çekip vuran olur valla. </st><st c="6618">Önce beni vururlar yani. </st><st c="6643">Olayın bizim memlekette geçmemesine şükrettim.</st></p>
			<p><st c="6689">Birden Gisele bana doğru eğilerek, memelerinin neredeyse ucunu göstererek, daha alçak sesle, daha özel şeyler olduğunu kavradığım gizemli bir anlatıma koyuldu. </st><st c="6850">Dediğinden hiçbir şey anlamadığımı belirttim. </st><st c="6896">Gisele kalktı, lokantadan geçerek, barın arkasındaki kasa bölümüne gitti, yanında bir garson amigoyla geldi. </st><st c="7005">Amigo ingilizce çevirmen olarak aramıza girdi ve Gisele’in benimle yatmak istediğini, onu alıp odama götürmemin yerinde bir davranış olacağını söyledi. </st><st c="7157">Ben pek oralı olmayınca konuyu kavramadığımı düşünerek aynı sözleri daha yavaşça ve tane tane yineledi. </st><st c="7261">Duraklamam üzerine:</st></p>
			<p><st c="7280">— Beğenmedin mi? </st><st c="7298">Baksana, ne güzel kız!</st></p>
			<p><st c="7320">dedi. </st><st c="7327">Sabah altıda kalkacağımı, bu gece istesem de böyle bir maceraya takılamayacağımı anlattım. </st><st c="7418">Gisele ısrarlı:</st></p>
			<p><st c="7433">— Daha sabaha çok var!</st></p>
			<p><st c="7456">diyor gözümün içine seks bakarak.</st></p>
			<p><st c="7490">— Evet.</st></p>
			<p><st c="7498">diye destekliyor onu pezevenk garson amigo. </st><st c="7543">Onun derdi işi bitirmek ve avantasına kavuşmak. </st><st c="7591">Odaya kadın atmak için kapıcıya yirmi dolar verilecek. </st><st c="7646">Bu yirmi dolardan pezevenk garson amigo da payını alacak. </st><st c="7704">Personel odalara karı atılmasından çok memnun. </st><st c="7751">Garson bizi anlaşmamız üzere başbaşa bıraktı. </st><st c="7797">Gisele gülümsüyor. </st><st c="7816">Saçma bir durumla karşı karşıyayım. </st><st c="7852">Ne yapacağımı bilemiyorum. </st><st c="7879">Gisele bir ara tuvalete gitti, o sırada hızla odama kaçarak kurtardım, Deborrah’a sakladığım iffetimi.</st></p>
		</section>
	<div id="charCountTotal" value="7981"></div></body>
</html>
