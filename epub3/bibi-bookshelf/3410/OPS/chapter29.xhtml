<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Hacı Komünist</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter29">
		<section>
			<h1><st c="0">29 / ŞEKER KAMIŞINDAN DEFTER</st><br /><span><st c="29">Havana / Dış-Gün</st></span></h1>
			<p><st c="46">Tatil günü, Malecon’daki sanat pazarındayım. </st><st c="92">Kıvır zıvır şeyler almaktayım. </st><st c="123">Pazarın dip tarafındaki sahafları dolaştım. </st><st c="167">İspanyolca bilmediğine sinirleniyor insan, ama gene de kitap almadan edemem. </st><st c="244">Çocuklar için hazırlanmış, resimli bir “Don Kişot” kitabı buluyorum, 1960 baskısı. </st><st c="327">Okuyamasam da resimlerine bakarım. </st><st c="362">Che’nin hiç rusça bilmediği halde, rus elçisinden rusça kitaplar istemesi geliyor aklıma. </st><st c="452">Hiç pazarlıksız alıyorum kitabı. </st><st c="485">Küba devriminin çizgi romanları, 1860 baskı kitaplar arasında kaybolmuşken, birden bir tezgâhta değişik boylarda üç tane defterimsi şey görüyorum. </st><st c="632">Bana mı öyle geliyor? </st><st c="654">Bunlar da mı kitap? </st><st c="674">Hemen saldırıyorum kapağı küba bayraklı defterimsi şeye, açıyorum içini, evet boş sayfalar! </st><st c="766">Bu bir defter. </st><st c="781">Ne biri, üç defter! </st><st c="801">Hemen üçünü birden alıyorum. </st><st c="830">Kapağı şeker kamışının daha kalın bir yerinden, yaprakları şeker kamışının ince kıyım tarafından üretilmiş defterler bunlar. </st><st c="955">Dünyalar benim oluyor. </st><st c="978">Defterim biteli bir kaç gün olmuştu. </st><st c="1015">Resepsiyondan aldığım dosya kağıtlarına yazıyor, onları ikiye katlayıp defterin arka iç kapağına iğneliyordum. </st><st c="1126">Bu ayrıca resepsiyondan sürekli topluiğne rica etmeyi gerektiriyordu. </st><st c="1196">Kabakıç Elizabet en son iğne talebimi hiç hoş karşılamayıp bir kaşını kaldırarak;</st></p>
			<p><st c="1277">— N’apıyorsunuz bu kadar iğneyi?</st></p>
			<p><st c="1310">diye nerdeyse azarlamıştı beni.</st></p>
			<p><st c="1342">— Kıçıma batırıyorum. </st><st c="1365">Sen de dene, çok zevkli oluyor. </st><st c="1397">Hatta sen yorgan iğnesi de deneyebilirsin, kıçın çok müsait. </st><st c="1458">Ne demişler, iğneyi müşteriye, çuvaldızı kendine!</st></p>
			<p><st c="1507">diye yanıt vermek istemiştim ona, ancak bunu söyleyebilecek ispanyolca nerde? </st><st c="1586">Sadece:</st></p>
			<p><st c="1593">— Lazım!</st></p>
			<p><st c="1602">diyebilmiştim.</st></p>
			<p><st c="1617">Kızlarıma deniz ürünlerinden, palmiye ve başka tropikal meyva çekirdeklerinden yapılmış kolyeler almak üzere, incik boncukculara doğru yürürken, Mehmet Güvercin’e rastlıyorum. </st><st c="1794">Yanında sözünü ettiği çikolata renkli kübalı kız. </st><st c="1844">Havana’yı dolaşıyorlar elele. </st><st c="1874">Ona hediyeler almış ve almayı sürdürüyor. </st><st c="1916">Çocuk gibi mutlu. </st><st c="1934">Kız daha da mutlu. </st><st c="1953">Güvercin, büyükelçimizle görüşmüş, evlilik işlemleri için başvuru yapmış. </st><st c="2027">Kız kağıtlarını hazırlıyormuş.</st></p>
			<p><st c="2057">— Evleniyoruz!</st></p>
			<p><st c="2072">diyor ağzı kulaklarında.</st></p>
			<p><st c="2097">— Sadece arkadaşız, diyordun.</st></p>
			<p><st c="2127">— Aşık olduk ağbi!</st></p>
			<p><st c="2146">diyor, bütün bir aileye ve o mahalleye bakmayı iş edinmiş Güvercin. </st><strong><st c="2215">La Paloma</st></strong><st c="2224"> ailesini kutluyorum, mutluluklar dileyip, kızlarıma kolyeler alıp caddeye çıkıyorum pazar yerinden. </st><st c="2325">Malecon’dan bir “limon” a binerek Devrim Müzesi’nin yolunu tutuyorum. </st><st c="2395">Mobiletin üstüne yarım limon biçimi bir korunak yapılmış, mobilet faytonumsu bir hal almış, golf sahalarında golfcüyü vurduğu topun gittiği yere taşıyan arabamsı taşıtlara benzer, iki kişilik ucuz taksiler bunlar, ismi limon!</st></p>
			<p><st c="2620">Eski başkanlık sarayı devrim müzesine dönüştürülmüş. </st><st c="2674">1918’de yapılmış, kemerli, kubbeli, üç katlı bir saray. </st><st c="2730">Olduğu gibi korunmuş, pırıl pırıl. </st><st c="2765">1956’da Batista’yı devirmek amacıyla buraya saldıran genç öğrenci grubunun attığı kurşunların izleri var duvarlarda. </st><st c="2882">Müze bugüne dek bu konuda okuduklarımın görsel, belgesel gezintisi.</st></p>
			<p><st c="2949">Meksika’dan yola çıkan bu bir avuç genç, sanki muhteşem bir devrime ulaşacaklarından emin ve bütün bu serüvenin ilerde bir müzede belgeleriyle sergilenmesi gerekeceğini biliyormuş gibi, Küba’nın tarihini yazdıklarının bilinciyle kare kare fotoğraflamışlar devrimi. </st><st c="3215">Bütün bu fotoğrafları ve belgeleri sık sık yer değiştirdikleri dağlarda, o savaş curcunasında nasıl koruyabilmişler? </st><st c="3332">Che’nin fotoğrafçı olmasından ötürü mü? </st><st c="3372">Hepsini o çekmemiş ki. </st><st c="3395">Duvarın tavana yakın bölümünde kırmızı bez üstüne kabartma kocaman beyaz harflerle </st><strong><st c="3478">El Triunfo De La Revolucion</st></strong><st c="3505"> yazılmış. </st><st c="3516">Devrimin Zaferi. </st><st c="3533">Yazının altında neredeyse duvarı kaplayan, devrimcilerin bir grup fotoğrafı. </st><st c="3610">Fidel, Che, Raul Castro, kovboy şapkalı Camilo Cienfuegos ne kadar gençler! </st><st c="3686">Fotoğrafın sağında devrim sırasında kullanılan değişik bayraklar, solunda bugünkü Küba bayrağı.</st></p>
			<p><st c="3781">25 Kasım 1956’da Meksika’dan yola çıkıyor küçücük bir yat. </st><st c="3841">Güvertede sekseniki kişiler. </st><st c="3870">Devrim yapmaya gitmek için oldukça küçük bir ordu, ama o tekne için fazla kalabalıklar. </st><st c="3958">Ya batsaydı Granma? </st><st c="3978">Küba devrimi diye bir şey yok. </st><st c="4009">Allah yardım etmiş işte bu allahsız yoldaşlara! </st><st c="4057">2 Aralık’ta Granma teknesiyle Küba’ya ayak basıyorlar, silahlı olarak. </st><st c="4128">Batista’nın askerleriyle yapılan çarpışmaların ardından hayatta kalan onaltı kişi diktatörlüğe karşı savaş sürdürdükleri Sierra Maestra dağlarına geri çekilmişler. </st><st c="4292">Önce dağ köylüleri, sonra bütün Küba katılıyor onlara. </st><st c="4347">Yirmibeş ay sonra gerçek oluyor devrim. </st><st c="4387">Bir masal sanki. </st><st c="4404">Gerek Che’nin, gerek Fidel’in söylediği gibi kimi zaman şansın, rastlantıların da yardımı olmuş devrimin ateşlendiği günlerde. </st><st c="4531">Bu uzun savaş boyunca ön saflarda savaşan Fidel, hiç yaralanmamış bile. </st><st c="4603">Onu tanrı korumuş olamaz, adamın öyle bir inancı yok. </st><st c="4657">Nedir bu kafiri koruyan gizil güç peki? </st><st c="4697">Yoksa tanrı, eğer varsa, namaz kılanı koruyorken, kılmayanı da o derece koruyacak denli adil mi? </st><st c="4794">Belki de tanrı, eğer varsa, bizleri kollarken namaz kılan ya da kılmayan biçiminde değil de, iyi insan, kötü insan diye tasnif ediyor olabilir. </st><st c="4938">Kafir fakat iyi insan, beş vakit namaz kılar fakat namussuzun biri!</st></p>
			<p><st c="5005">Devrimi başarmış ve Havana Hilton’u karargah edinmiş takımdan çatlak sesler de çıkıyor.</st></p>
			<p><st c="5093">— Ne zaman seçim olacak?</st></p>
			<p><st c="5118">diyen var. </st><st c="5130">Demokrasi isteyen var, Comandante’nin silah arkadaşları arasında.</st></p>
			<p><st c="5195">— Şimdilik seçim olmayacak. </st><st c="5224">Demokrasi denilen şeyin inanılmaz dev bir aldatma olduğunu düşünüyorum.</st></p>
			<p><st c="5295">diyor Fidel.</st></p>
			<p><st c="5308">— Karşı devrimcilerin hepsini idam edelim.</st></p>
			<p><st c="5351">diyor pratik çözümcü, şair doktor Che Guevara,</st></p>
			<p><st c="5398">— Menemen’i yakın!</st></p>
			<p><st c="5417">diyen Atatürk gibi.</st></p>
		</section>
	<div id="charCountTotal" value="5437"></div></body>
</html>
