<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Hacı Komünist</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter8">
	<section>
		<h1><st c="0">8 / DİPTEKİ SİNEK SESİ</st><span><st c="23">Otel önü / Dış-Gün</st></span></h1>
		<p><st c="42">Kahvaltıdan sonra rollerimizin kılıklarını giyinip, makyajımızı yaptırıp otelin bahçesine yayıldık. </st><st c="143">Fırtına dinmiş gibi, rüzgârın senfonisi bitti ama deli okyanus dalgalarının öfkesi geçmiş değil, sille tokat dövüyorlar kayaları. </st><st c="273">Otel girişinin, havaalanı çıkışına benzetilmesi çalışmaları sürüyor. </st><st c="342">Giriş kapısının üstündeki otel isminin önüne kocaman bir </st><strong><st c="399">Aeropuerto</st></strong><st c="409"> yazısı asılıyor. </st><st c="427">İnceden yağmur atıyor, hava bulutlu ve beklenilenden oldukça serin, onbir derece... </st><st c="511">Bu sahnede, İlkay hanım, Asuman, Alev, Necmi, Fethi ve ben varız. </st><st c="577">Giysilerimiz çok ince, film icabı. </st><st c="612">Krem ile taba rengi arasında kararsız, rengini bulamamış, kişiliksiz, sağı solu kocaman cepli bir uzun şortum var. </st><st c="727">Ayağımda sandalet, mavi gri çizgili bir tişort, kafamda kadın şapkasını andırır bir hasır şapka. </st><st c="824">Necmi’nin şortu daha kısa, sırtında kısa kollu mavi gömlek, başında bez bir şapka, sandaleti benimkinden de dekolte! </st><st c="941">Alev blucinli, lastik pabuçlu, kolsuz bir tişort giymiş, Fethi paçaları sıvalı kırmızı kot pantalon, sandalet ve üstünde Beko yazan bir Beşiktaş formasıyla, İlkay hanım kahverengi ve taba desenli bir yazlık elbise, sırtında yeşil bir şal, Asuman mor eteklik, pembe bluz halinde, ayağında mantar topuk terlikler... </st><st c="1255">Plaja gitmek üzere giyinmiş bulunuyoruz.</st></p>
		<p><st c="1295">Hepimizin burnu akıyor. </st><st c="1320">Makyajcı yard Besey bize kağıt mendil koşturuyor, her burnunu silenin burnuna yeniden makyaj yapıyor. </st><st c="1422">Zaman zaman o makyaj tazelerken de burun akabiliyor ve fırçaya sümük bulaşıyor, sümük fondötene karışıyor, Besey sümüklü fırçayı yüzümüze gözümüze sürüyor. </st><st c="1578">O bırakıyor ustası ele alıyor işi. </st><st c="1613">Makyajcı Neriman bunalımını gezdirmeye çıkmış bir kadın. </st><st c="1670">Genelde cümleleri:</st></p>
		<p><st c="1688">— Olmaz ki ağbicim!</st></p>
		<p><st c="1708">diye ve gayet sinirli başlıyor. </st><st c="1741">Sonra sakinleşiyor, bir iki espri yapıyorsun, hemen kahkah kihkih eğlenmeye başlıyor. </st><st c="1827">Güne günaydın deyişi sinirli. </st><st c="1857">Yoksa çok şeker kadın.</st></p>
		<p><st c="1879">Setin birinci günü, bir tür tanışma. </st><st c="1917">Ekipte ismini bilmediğimiz bir sürü insan var. </st><st c="1964">Kimse kimseyi tanıştırmış değil. </st><st c="1997">Ben Frankfurt uçağında omuzumdan kuyuya karpuz sarkıtarak günlüğümü okuyan herifin bizim ekipten olduğunu aklımdan geçiremem, gel dikiz ki ismi Beytullah olup, kendisine özetle Beyto denilen bu tip setin ortasında koşuşturmakta. </st><st c="2226">Bir de kübalı teknik ekip girdi işin içine, herkes birbirine bir şeyler anlatmaya uğraşıyor. </st><st c="2319">Ciddi bir karmaşa. </st><st c="2338">Sylvio kim? </st><st c="2350">İgor kim? </st><st c="2360">İvan kim? </st><st c="2370">Vladimir kim? </st><st c="2384">Niçin rus isimli bu kübalı arkadaşlar? </st><st c="2423">Ayrıca hiç birbirine benzemiyor bu kübalılar, esmeri var, sarışını var, kumralı var, çikolata renklisi var. </st><st c="2531">Hoş biz birbirimize benziyor muyuz sanki? </st><st c="2573">Fethi kızıl, Asuman esmer sarı saçlı, Necmi karaşın, İlkay hanım kumral, onlardan tek farkımız çikolata renkli arkadaşımız yok. </st><st c="2701">Ülkemizde yok değil, bu ekipte yok... </st><st c="2739">Anadolu, Osmanlı karmakarışık bir coğrafya elbette ve fakat bunlar 16. </st><st c="2810">yüzyılda ispanyolların ayak bastığı bu adada nasıl bu kadar karışabilmişler? </st><st c="2887">Çay kahve işiyle ilgilenen çiçekli entarili Magalis’in gözleri menekşe rengi!</st></p>
		<p><st c="2964">Bir Hollywood setini andırıyor durumumuz. </st><st c="3007">Kamyonlar, makyaj ve kostüm karavanları, aksesuar kamyonları, sürekli meyva, çay, kahve, sandviç servisi yapan kamyonet... </st><st c="3130">Hepsinin üstünde Tragen Images Producciones yazıyor. </st><st c="3183">Küba’daki ortak yapımcı, devlete ait firma. </st><st c="3227">Burada film çekenlere hizmet veriyormuş. </st><st c="3268">Şirketi temsilen uzun boylu, geniş omuzlu, biracı göbekli bir alman var: Frank! </st><st c="3348">Her bok ondan soruluyor. </st><st c="3373">Niye alman? </st><st c="3385">Bu sabah tanıştık onunla. </st><st c="3411">Bana ingilizce hoşgeldiniz, iyi şanslar, dedi. </st><st c="3458">Ben de ona almanca hoşbulduğumu belirtip teşekkür ettim.</st></p>
		<p><st c="3514">Çay, kahve içiyoruz. </st><st c="3536">Çoğunluk elinde cep telefonuyla okyanus kıyısında dolanıyor. </st><st c="3597">Her yerden çekmiyor telefonlar. </st><st c="3629">Herkes Türkiye’yle görüşebilmek derdinde. </st><st c="3671">Pek başarılı olunamıyor. </st><st c="3696">Küba’da çok yeni bir uygulama imiş cep telefonu. </st><st c="3745">Prodüksiyondan Birol, fotoğraf çekmeyi de beceren bin hünerli cep telefonuyla mesaj çekmeyi başarıyor, hemen ekibe müjde veriyor:</st></p>
		<p><st c="3874">— Arkadaşlar, mesaj gidiyor!</st></p>
		<p><st c="3903">Herkes mesaj çekmeye koyuluyor. </st><st c="3936">Bir türlü başlayamıyor çekim. </st><st c="3966">Asistanlar koşuşturuyorlar. </st><st c="3994">Birinci asistan Defne yaradılıştan sinirli bir kız, öyle doğmuş. </st><st c="4059">Bu sinirsel konumu, hızlı hızlı konuşmasında, sizinle konuşurken kimi zaman gözünüze bakmayarak, kaşını kaldırıp ilgisiz bir yere bakmasında, yürürken sanki iki memesini birbirine çarpmaya uğraşır biçimde omuzlarını dingildetmesinde de gözümleniyor. </st><st c="4309">Defne siniriyle evlenmiş. </st><st c="4335">Mutlu mu? </st><st c="4345">Hayır. </st><st c="4352">İşini iyi biliyor ve fakat ilk gün hâlâ motor denilememesinin paniği içinde, ilk filmini çeken bir yönetmenin asistanı olmanın sıkıntısında, anlamsızca koşuşturuyor. </st><st c="4518">İlk planını çekmenin telâşı ve heyecanı içindeki Tayfun’la, deneyimli yardımcı yönetmen Yüksel ve kameraman Veli birbirlerine işaret ve orta parmaklarını göstererek, çok yatay ve yamuk zafer işaretleri yaparak açı tartışıyorlar. </st><st c="4747">İkinci asistan Çiğdem oldukça sakin bir kız. </st><st c="4792">Bir tatil kasabasında, deniz kıyısında, espadrilin topuğuna basmış geziniyor, blucinin paçasından dalgalar geçiyor bir havası var, ama koşturmuyor değil, işini yapıyor. </st><st c="4961">Sadece zaman zaman gözü okyanusa dalıp, üf bi de bu film işi çıktı şu tatilin ortasında, duygusunu kısa bir an yaşıyor, ardından hızla geri dönüyor gözleri setin curcunasına. </st><st c="5136">Tamamen bir piknik havası egemen, Chateau Miramar otelinin bahçesine sorumsuzca yayılmış durumdayız. </st><st c="5237">Asuman cepten mesaj konusuna yoğunlaşmış, İlkay hanım bahçenin ortasında bir koltukta çay ve grissini kompozisyonunda. </st><st c="5356">Bana upuzun bir puro sunan Kübalog Hüseyin çok neşeli, espriler yaparak dolaşıyor ortalıkta.</st></p>
		<p><st c="5448">— Filmimiz çok güzel olacak ağbicim! </st><st c="5486">Baksana şu güzelliğe!</st></p>
		<p><st c="5507">diyerek okyanusu gösteriyor. </st><st c="5537">Burada çekeceğimiz planlarda okyanus hiç görünmeyecek. </st><strong><st c="5592">Aeropuerto</st></strong><st c="5602"> yazısı görünecek.</st></p>
		<p><st c="5620">Tartışmalar, görüşmeler, koşuşturmalar uzun sürdü, her şey hazır olduğunda yağmur şakırdadı. </st><st c="5714">Hemen çekime girildi. </st><st c="5736">Ve ilk plan yağmurlu olarak çekildi. </st><st c="5773">Ancak istenilen gibi olmadı. </st><st c="5802">Sette üç dilden komut veriliyor. </st><st c="5835">Türkçe komutu, asistan Defne ingilizce olarak yineliyor, kübalı asistan ispanyolcasını ünlüyor. </st><st c="5931">Şaryoyu itecek kübalılar komutu aldıklarında çekim başlamış oluyor, şaryo geç kalıyor. </st><st c="6018">Simültane çevirili, çok dilli komuttan vazgeçilerek, dünya dili ingilizcede karar kılındı. </st><st c="6109">Herkes için tek komut: </st><strong><st c="6132">Action!</st></strong><st c="6139"> Ancak çevrede sessizliği sağlayabilmek için ispanyolca sessizlik komutu verilmesinin de şart olduğu anlaşıldı. </st><st c="6251">Tayfun bu komutu hemen öğrendi, elinde megafon, önce:</st></p>
		<p><st c="6304">— Silencio!</st></p>
		<p><st c="6316">diye bağırıyor, sonra motor! </st><st c="6346">Sonunda kavga dövüş çekilebildi ilk plan ve onu çekmenin huzuruyla öğle yemeği arası verildi.</st></p>
		<p><st c="6439">Biz yemeğe otururken yağmur dindi, güneş açtı. </st><st c="6487">Öğleden sonrası için yapay yağmur yapmak üzere su sıkıcı tim çağırıldı. </st><st c="6559">Set yemeği otelinkinden de beter. </st><st c="6593">Aşırı yağlı ve ne yağıysa kullandıkları garip bir kokusu var, tüm yemeklere sinmiş bu ağır koku.</st></p>
		<p><st c="6689">— Ne yağı kullanıyorlar?</st></p>
		<p><st c="6714">diye soruyorum Kübalog Hüseyin’e.</st></p>
		<p><st c="6748">— Palmiye yaprağından elde edilen bir sıvı yağ.</st></p>
		<p><st c="6796">diyor. </st><st c="6804">Sabahtan ikindiye kadar bir tek plan çekilebilmiş olmasından kaygılı:</st></p>
		<p><st c="6873">— Hep böyle ağır mı yürür bu iş?</st></p>
		<p><st c="6906">diye soruyor.</st></p>
		<p><st c="6920">— İlk gün biraz böyle olur, sonra hızlanır. </st><st c="6965">Aslında ilk gün çekimlerini yapmayıp direk ikinci günden başlamak lazım çekimlere!</st></p>
		<p><st c="7047">diyorum.</st></p>
		<p><st c="7056">— Kaç kere çekilir bir plan?</st></p>
		<p><st c="7085">diye soruyor.</st></p>
		<p><st c="7099">— Yönetmen tamam, diyene kadar.</st></p>
		<p><st c="7131">Otelin bahçesine kurulmuş bir servis masasından tabaklarımıza aldığımız yemeklerle, elde tabak otelin bahçesinde gezinerek kokteyl havasında yiyoruz yemeği. </st><st c="7289">Yemekten sonra çekilen yağmurlu planlar boyunca, üstümüze su sıkıldı. </st><st c="7359">Su sıkıcı kübalılarla da dil sorunu yaşandı. </st><st c="7404">Kamera komutundan önce;</st></p>
		<p><st c="7427">— Yağmur!</st></p>
		<p><st c="7437">komutu veriliyor. </st><st c="7456">Kübalı hiç oralı değil. </st><st c="7480">Su, anlamına gelen;</st></p>
		<p><st c="7499">— Agua!</st></p>
		<p><st c="7507">sözcüğünün bağırılmasını bekliyor. </st><st c="7543">Olur olmaz yerde su sıkıyor. </st><st c="7572">Kamera stop ettikten sonra da üstümüze ısrarla su sıkmayı sürdürüyor. </st><st c="7642">Defalarca çekiliyor her plan. </st><st c="7672">Yoldan geçerken birikmiş halk ve otel kapısına çıkmış personel bize bakıp gülüyorlar. </st><st c="7758">Sırılsıklamız.</st></p>
		<p><st c="7772">— Yeter ayol sıkmayın. </st><st c="7796">Donuyoruz!</st></p>
		<p><st c="7806">diye isyan ediyor İlkay hanım.</st></p>
		<p><st c="7837">— Evet kardeşim, niye bu kadar sıkıyorsunuz, yangın söndürür gibi? </st><st c="7905">İç organlarımızın ıslanması şart değil!</st></p>
		<p><st c="7944">diye ben de şarlıyorum. </st><st c="7969">Haksız sayılmayız. </st><st c="7988">Yapay yağmur, doğal yağmur gibi değil, anında içimize işliyor. </st><st c="8051">Yüzümüze gözümüze hortumla su sıkılırken bir oyunculuk marifeti göstermemiz söz konusu değil, akan makyajımız gözümüze giriyor, gözümüzü açamıyoruz. </st><st c="8200">Neriman ve Besey koşup makyaj tazeliyorlar. </st><st c="8244">Kostümcü Ebru plan aralarında üstümüze fön makinası tutuyor, bize havlular, bornozlar koşturuyor, bütün kostümlerin yedekleri var, ikidebir değiştiriyoruz. </st><st c="8400">Ebru muntazaman kurutuyor, ütülüyor, yeni plana yeni kostüm yetiştiriyor. </st><st c="8474">İşinin ustası tam bir profesyonel, yardımcısı Zuhal’le it gibi koşturuyorlar. </st><st c="8552">O koşturdukça ardından bakıp iç geçiriyor kübalı teknisyenler, hepsinin gözü Ebru’nun kıçında. </st><st c="8647">Kübalı erkeklerin ekibimizdeki türk kadınları içinde en beğendikleri Ebru. </st><st c="8722">Kameraman Veli ince ayar seven cinsten. </st><st c="8762">İstenilen çekime hazırlanması kendi sandığından da uzun sürüyor. </st><st c="8827">Üşüyoruz, hava gayet serin, üstümüze sürekli su sıkılıyor, donumuz sırılsıklam, Veli reflektör ayarı düzeltiyor. </st><st c="8940">İyi tamam, n’apalım, film güzel olsun da biz zatürbişey olalım. </st><st c="9004">Kamera asistanı, netçi Cüneyt sevimli, güleryüzlü bir çocuk. </st><st c="9065">Bir de çok önemli konulardan “cillop geyt” işine bakıyor. </st><st c="9123">Plan çekildikten sonra kameranın içine neredeyse kafasını sokarak büyüteçle, el feneriyle az önce çekilen planın son karelerini inceliyor, toz var mı, çizik var mı, kıl var mı, tüy var mı? </st><st c="9312">Bunların hiçbiri yoksa Cüneyt, yönetmenin çekip beğendiği plandan sonra ünlediği:</st></p>
		<p><st c="9393">— Tamam! </st><st c="9403">Çek di geyt!</st></p>
		<p><st c="9415">komutuna sevinçle yanıt veriyor:</st></p>
		<p><st c="9448">— Cillop geyt!</st></p>
		<p><st c="9463">Bu cümle işin tamam olduğunu gösteriyor. </st><st c="9505">Sen istediğin kadar iyi oyna, kamera güzel çeksin, yönetmen memnun olsun, Cüneyt:</st></p>
		<p><st c="9586">— Cillop geyt!</st></p>
		<p><st c="9601">demedikçe çekilmiş sayılmıyor o plan. </st><st c="9640">Stop diyor yönetmen, duruyor kamera. </st><st c="9677">Hepimizin gözü Cüneyt’in ağzında:</st></p>
		<p><st c="9710">— Cillop mu lan Cüneyt? </st><st c="9735">Aferin geyt lan Cüneyt!</st></p>
		<p><st c="9758">Bu konuda anlamadığım bir şey var. </st><st c="9794">Son bir kaç karenin temiz olması o planın daha önceki karelerinin temiz olduğunu göstermez. </st><st c="9886">Ya Cüneyt’in bakamadığı önceki karelerde böyle bir bokluk varsa?</st></p>
		<p><st c="9950">— Ona bir şey yapamayız!</st></p>
		<p><st c="9975">diyor Cüneyt. </st><st c="9990">İstanbul havalimanından itibaren sürekli video çekimi yapan, fotoğraf çeken kamera arkası Atilla, esas kameradan iddialı, sanki filmi o çekiyor da, esas kamera onun arkasıymış gibi davranıyor. </st><st c="10183">Esas filmden daha iyi bir film çekme iddiasında, motor denildi denilecekken hâlâ çerçevenin içinde. </st><st c="10283">Aslında çok mülayim ve güleryüzlü olmasına karşın, ortadan kaybolması için kendisini uyaranları sert bir biçimde azarlıyor:</st></p>
		<p><st c="10406">— Ben ne zaman yok olacağımı bilirim!</st></p>
		<p><st c="10444">Ömer Faruk da ayrıca bir el kamerasıyla daha uzaklardan bir set arkası filmi çekiyor. </st><st c="10531">Bugün işi olmayan Rasim benim kamerayla kimi görüntüler alıyor. </st><st c="10595">İlerleyen dakikalarda, kendi çekimini paydos edip kamerayı kapatarak Havana şehir merkezini gezmeye gidiyor. </st><st c="10704">Ortalıktaki en telâşlı tip sabahtan beri ona buna:</st></p>
		<p><st c="10754">— Haydi arkadaşlar!</st></p>
		<p><st c="10774">diye çığırırak koşturan yardımcı yönetmen Yüksel. </st><st c="10825">Uzun saçları yerçekimine aykırı olarak yukarı doğru ve kıvırcığı andıran bir karmaşıklık biçiminde yükseliyor. </st><st c="10936">Sanırım ismi de ordan geliyor. </st><st c="10967">Uzun saçlarını yıkadıktan sonra hiç taramamasının da etkisi var bunda. </st><st c="11038">Suratı aşağı doğru sakal ve bıyık olarak devam ediyor. </st><st c="11093">Yüksel’in adını öğrenemeyen çay işleri müdürü Magalis onu tarif etmek için sağ elini elektrik prizine sokar gibi yapıp öbür eliyle saçlarının ucunu havaya kaldırıyor. </st><st c="11260">Magalis’in tarifi çok güzel, sanki adama elektrik vermişler de saçları karikatürlerdeki gibi dimdik olmuş. </st><st c="11367">Televizyon dizilerinde, yönetmen ve yardımcı yönetmen olarak çalışmış, deneyimli. </st><st c="11449">Açı, karşı açı, kameranın neresine bakılması ve aman ağbicim aks atlamayalım, montajda mahfoluruz gibi konularla derinden ilgili. </st><st c="11579">Tayfun bu konulara pek takılmıyor, o kafasındaki resimleri çekmenin derdinde. </st><st c="11657">Başı sıkışınca da Yüksel ve Defne ile bir kenara çekilip, ayaküstü toplantı yapıp açıya karar veriyorlar.</st></p>
		<p><st c="11762">Set teknisyenleri, laz burunlu olup laz olmayan Mehmet Güvercin, Aziz ve kıçlarında koşturan Beyto, kübalı teknik ekiple anlaşamıyorlar, ortak dilleri el kol işaretleri. </st><st c="11933">Aziz, deli gibi çalışkan, güçlü kuvvetli, pes etmeyen cinsten. </st><st c="11996">Pamuk balyası gibi taşıyor üstüste koyduğu demir ağırlıkları. </st><st c="12058">Pek konuşkan değil. </st><st c="12078">Her kamera stop, komutunda koşarak gelip elimdeki bavulları alıyor, planın başlangıcındaki ilk noktasına götürüyor.</st></p>
		<p><st c="12193">— Tamam Aziz, sağol, ben taşırım.</st></p>
		<p><st c="12227">derken, kapıyor elimden bavulları:</st></p>
		<p><st c="12262">— Siz yorulmayın ağbi.</st></p>
		<p><st c="12285">Sadece soyadıyla hitap edilen Güvercin, acayip iş bitirici. </st><st c="12346">Seti çekip çevirirken, oyunculara çay taşımayı da ihmal etmiyor, işin çok deneyimlisi olduğu belli. </st><st c="12446">Sesci Serkan çok titiz, kulağında kulaklık sadece sesi dinliyor bizi izlemiyor. </st><st c="12526">Hiç sesi çıkmıyor. </st><st c="12545">Sesci olduğu için herhalde. </st><st c="12573">Ses kayıtçı Hasan ve yardımcısı bumcu Okan birbirlerine kardeş gibi benzeyen iki tombul piknik tipler. </st><st c="12676">Yemeği sevdikleri ilk günden anlaşılıyor. </st><st c="12718">Bu konuda birbirlerini kolluyorlar da. </st><st c="12757">Örneğin en telâşlı anda, Magalis sırıtarak sette muz dağıtırken, kimsenin muza bakacak durumu yokken, Hasan hızla bir kendisi, bir de Okan için iki muz kapıp, ses düzeni masasının bir köşesine zulalarken, Okan bir yandan bum denilen uzun saplı mikrofonu tutmasına rağmen, boş eliyle bir kendisi, bir de Hasan için iki muz kapıp indiriyor cebe. </st><st c="13101">Muzun cebe indirilme operasyonu sırasında, bum çerçeveye giriyor en başarılı çekimde. </st><st c="13187">Olmadı baştan! </st><st c="13202">Niye? </st><st c="13208">Bum girdi!</st></p>
		<p><st c="13218">— Girmesene lan bum!</st></p>
		<p><st c="13239">— E o zaman biz muzu nasıl alıcaz ağbi?</st></p>
		<p><st c="13279">Kimi zaman muz telâşı olmayan planlarda da yaşanıyor bum sorunu. </st><st c="13345">Okan göbeği ve cüssesi itibarıyla kimi dar alanlara sığamıyor. </st><st c="13408">Ya bumun ucu çerçevede, ya Okan’ın göbeği. </st><st c="13451">Göbeği içeri doğru çekince bumun ucu giriyor, bumu biraz geri çekse, göbeği giriyor çerçeveye. </st><st c="13546">Aşağı tükürsen göbek, yukarı tükürsen bum. </st><st c="13589">Bu durumlarda ipincecik olan Serkan kapıyor onun elinden uzun saplı mikrofonu. </st><st c="13668">Ses kayıtçı Hasan’ın kulağı radar kulağı. </st><st c="13710">Üstelik kullanılan mikrofon aşırı duyarlı. </st><st c="13753">Her başarılı çekimden sonra Hasan:</st></p>
		<p><st c="13787">— Ses girdi ağbi!</st></p>
		<p><st c="13805">diyor. </st><st c="13813">Ortalıkta çıt yok. </st><st c="13832">Ne sesi? </st><st c="13841">Biz hiçbir şey duymuyoruz, Hasan Jamaika üstünden geçen uçağın, Miami şehir merkezinde dolaşan motosikletin sesini duyabilir durumda. </st><st c="13975">Onun yüzünden bir çok kez çekiliyor aynı plan. </st><st c="14022">Kimisinde her şey cuk oturuyor, oyun güzel, şaryo hareketi tamam, Cüneyt;</st></p>
		<p><st c="14095">— Cillop!</st></p>
		<p><st c="14105">diyor. </st><st c="14113">Tayfun;</st></p>
		<p><st c="14120">— Bravo arkadaşlar!</st></p>
		<p><st c="14140">diyerek kutluyor herkesi ve fakat Hasan, gayet gıcık bir ifadeyle kaşlarını kaldırıp, olumsuzca iki yana baş sallıyor:</st></p>
		<p><st c="14259">— Dipte bir sinek sesi var ağbi!</st></p>
		<p><st c="14292">Tayfun çıldırmış vaziyette:</st></p>
		<p><st c="14320">— Bul o sineği, yakın planını çekicem, bu planın arkasına ekliyicem!</st></p>
		<p><st c="14389">diye inlerken,</st></p>
		<p><st c="14404">— Aaaa!</st></p>
		<p><st c="14412">diye isyan ediyor işi bozan sinek sesine, her tekrara giderek sinirlenen Kübalog Hüseyin, Black Jack’te 21’ine, kasanın 21 çıkardığı bir kumarbaz gibi. </st><st c="14565">Sinirle iki elini birbirine çarpıyor.</st></p>
		<p><st c="14602">Araba sesi girdi, sinek sesi girdi, bum girdi, arkadaki aptal herif kameraya baktı, şaryo gecikti gibi aksiliklerden ötürü her plan defalarca çekildi, hava karardı kurtulduk üstümüze su sıkılmasından. </st><st c="14804">Yağmurlu sahne tamamlanamadan birinci gün bitti. </st><st c="14853">Daha devamı var yani üstümüze su sıkılmasının...</st></p>
	</section>
<div id="charCountTotal" value="14901"></div></body>
</html>
