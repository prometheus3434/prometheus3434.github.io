<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Hacı Komünist</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter22">
		<section>
			<h1><st c="0">22 / ARABIN İNTİKAMI</st><span><st c="21">Playas del Este / Dış-Gün Minibüs / İç-Gün</st></span></h1>
			<p><st c="64">Dublörüm Osvaldo ile ilk karşılaşmamız. </st><st c="105">Ben Kuddusi olunca o Carlos olacak, ben Carlos’ken o öbürü. </st><st c="165">Herif bana oldukça benziyor. </st><st c="194">Nerden bulmuşlar? </st><st c="212">Gözü benimkinden biraz daha maviye çalıyor, saç rengi, ten rengi tamamen aynı. </st><st c="291">Küba’da da Çarşambalılar mı var yoksa? </st><st c="330">Benden daha genç, elleri benimkinden biraz daha küçük, parmakları daha ince. </st><st c="407">Saçını benimki gibi tıraş ediyorlar. </st><st c="444">Bıyığı yok, Neriman aynen benim bıyıktan yaptırtmış, pıt yapıştırıyor. </st><st c="515">Kostümü de giyince bayağı benzedi herif. </st><st c="556">Bir ara Asuman onu arkadan gördüğünde, ben zannederek, omzuna dokunup türkçe bir şeyler sormuş. </st><st c="652">Tiyatro oyuncusuymuş Osvaldo. </st><st c="682">Bir Dario Fo oyunu prova etmektelermiş. </st><st c="722">Çat ispanyolca, pat ingilizce muhabbet ediyoruz. </st><st c="771">Havana’da izleyebileceğim tiyatro oyunu soruyorum. </st><st c="822">Şu an pek bir şey yokmuş, prova edilen oyunlar varmış. </st><st c="877">Tiyatrolar sürekli oynamazlarmış burda. </st><st c="917">Yılda ikiyüzelli kez sahneye çıktığımı söyleyince gözü dönüyor. </st><st c="981">İnanamıyor. </st><st c="993">Sayıyı yanlış anladığını sanarak tekrar ettiriyor.</st></p>
			<p><st c="1043">— Nasıl oynuyorsunuz ikiyüzelli oyunu?</st></p>
			<p><st c="1082">— Matine, suare, turne... </st><st c="1109">Deli gibi oynuyoruz işte Osvaldo!</st></p>
			<p><st c="1142">— Çok mu izleyici var?</st></p>
			<p><st c="1165">— Hayır. </st><st c="1175">Hepsi ayrı günlerde, ayrı saatlerde gelmeyi seviyorlar.</st></p>
			<p><st c="1230">Playas del Este’deyiz gene, okyanus kıyısında düğün sahnesi çekilecek. </st><st c="1302">Hava günlük güneşlik, Okyanus sakin bugün. </st><st c="1345">Dün akşamki isyanım sonucu bu sabah dokuz otuzda aldılar bizi otelden. </st><st c="1416">Elli kadar kadınlı, erkekli figürasyon var. </st><st c="1460">Ayrıca hepsi birbirinden güzel, karnaval giyimli, kıç baş ortada oniki dansçı kız. </st><st c="1543">Orkestra da var. </st><st c="1560">Set karmakarışık. </st><st c="1578">Çikolata rengine boyanıp Carlos olmam gerek. </st><st c="1623">Neriman makyaja girişme derdinde ancak sette öyle hazır bir durum yok. </st><st c="1694">İlkay hanım kumsaldaki bir koltukta çay içiyor, yanında başka bir koltukta Asuman cep telefonuyla mesaj alıp mesaj veriyor. </st><st c="1818">Gelen uzun mesajları yer yer gülümseyerek, arasıra kahkaha atarak okuyor, yepyeni bir uzun mesaj yazılımına koyuluyor. </st><st c="1937">Rasim denizde, yüzüyor. </st><st c="1961">Düğün sahnesinin çekileceği yerde hummalı hazırlık sürüyor. </st><st c="2021">Zafer, Saçı belinde Ahmet ve 13. </st><st c="2054">Dev Adam Yavuz eksik tamamlıyorlar. </st><st c="2090">Yeni edindiği hasır fötr şapkasının altında, yüzünde her zamanki tebessümü, kameraman Veli fazla gelen ışığı kesmek için palmiyeler arasına bezler gerdiriyor, İnyo bir palmiyenin tepesine ulaşmaya uğraşıyor. </st><st c="2298">Güvercin hindistan cevizi ağacının tepesine erişmiş bile, bir yandan kendi yerken, ona buna da ağaçtan kopardığı hindistan cevizleri atıyor, öte yandan ona atılan ipi tutma çabasında. </st><st c="2482">Yemek molasından önce pek bir şey çekilebilecek gibi görünmüyor. </st><st c="2547">Zeki ağbi, bir köşede Fethi ve Necmi’ye bir şeyler anlatıyor, çok gülüyorlar. </st><st c="2625">Sinan Çetin, elinde çok işlevli İsviçre çakısı, hindistan cevizinin suyunu içme çalışmalarında. </st><st c="2721">Arasıra okyanusa bakıyor. </st><st c="2747">Sanırım şu an kafasından geçen şey; Miami’ye kaçmış bir kübalı ailenin, buradaki fertleriyle bir televizyon programında buluşacağı, kendisinin Miami’den smokinle sunacağı salya sümük bir canlı yayın. </st><st c="2947">Küba’ya kaçmışlarla, Küba’dan getirilmişler şaşkın birbirlerine bakıyorlar stüdyoda. </st><st c="3032">Kucaklaşın bakiim şöyle, diyerek omuzlarına vuruyor Sinan... </st><st c="3093">Böyle şeyler düşündüğünden eminim, hindistan cevizinin suyunu içişinden belli. </st><st c="3172">Hatta bu film olur lan, fikrine erişmiştir. </st><st c="3216">Akşam yemeğinde bana bunu senaryo olarak yazmamı önerebilir. </st><st c="3277">Hindistan cevizinin bedava oluşu, tüm bu yemişlerin herkesin oluşu konusuyla hiç ilgili değil.</st></p>
			<p><st c="3371">— Herşey hazır olunca boyarsın beni Neriman.</st></p>
			<p><st c="3416">diyerek yürüyüşe çıkıyorum sahilde. </st><st c="3453">Kumsalın arka tarafında bir derenin üstündeki küçücük köprüden geçerek ulaşılan, göl kıyısında bir açık hava kahvesine ulaşıyorum. </st><st c="3584">Amigonun biri göl kıyısındaki iskeleyi onarıyor. </st><st c="3633">İskeleye bağlı iki tane kano var. </st><st c="3667">Dev bir keçiboynuzu ağacı sarkıyor gölün üstüne, keçiboynuzlarının boyu elli, altmış santim. </st><st c="3760">Sanki keçi değil de, geyik boynuzu. </st><st c="3796">Bir ekspresso kahve söylüyorum.</st></p>
			<p><st c="3827">Türk kahvesi gibi ufak bir cezveyle pişirdiği kahveyi getirip fincana boca eden senyorita:</st></p>
			<p><st c="3918">— Pelicula?</st></p>
			<p><st c="3930">diye soruyor, heyecanla. </st><st c="3956">Film yerine bu sözcüğü kullanıyorlar. </st><st c="3994">Onaylıyorum. </st><st c="4007">Çekimi izleyip izleyemeyeceğini soruyor.</st></p>
			<p><st c="4047">— Si senyorita!</st></p>
			<p><st c="4063">Çok seviniyor. </st><st c="4079">Dev keçiboynuzlarına dalmış, keyifle puro tüttürürken asistan Defne gelip beni buluyor, sete davet ediyor. </st><st c="4186">El ediyorum kahveci senyoritaya, o da takılıyor peşimize. </st><st c="4244">Defne olağan sinirli yürüyüşüyle bizden epey önde gidiyor, senyoritayla biz daha Akdeniz, gayet rahvan bir ahenkteyiz. </st><st c="4363">Senyorita türkçe bilmediği için af diliyor. </st><st c="4407">Ben türk olduğum için özür diliyorum. </st><st c="4445">Ulaşıyoruz çekim yerine.</st></p>
			<p><st c="4469">Zeki ağbinin hiçbir lafı yok bu sahnede, düğünde nikah kıyan papazı jest ve mimikle oynuyor, hepimizi güldürüyor, halinden memnun. </st><st c="4601">Sinan’ın da lafı yok. </st><st c="4623">Yanımda oturuyor. </st><st c="4641">Kravatıyla madalyalarımı siliyor, sürekli rolünü büyütüyor. </st><st c="4701">Fakat bugün dünden başarılı, gelecek vadediyor; aferin Sinan! </st><st c="4763">Aslında hiçbirimizin lafı yok, hepimizin bulunduğu genel ve kalabalık düğün sahnesi çekilecek.</st></p>
			<p><st c="4857">Veli ışık düzeltiyor, reflektör düzeltiyor, gene gayet ağır ilerliyor iş. </st><st c="4932">Prova yapıyoruz. </st><st c="4949">Kübalı figürasyon sürekli kıkırdıyor. </st><st c="4987">Bir şişman senyora gülme krizine giriyor.</st></p>
			<p><st c="5028">Kübalılar bile güldüğüne göre filmimiz çok komik ağbicim!</st></p>
			<p><st c="5086">diye seviniyor Tayfun. </st><st c="5110">Daha sonra anlaşılıyor ki, prova edilmekte olan sahneye değil, figürasyon grubunun arasında oturan, filmde fulbol takımının antrenörünü oynayan, onların ünlü komiği, televizyon starı Hilario Pena’nın fısır fısır yaptığı esprilere gülüyorlar. </st><st c="5352">Kıvırcık kır saçlı, orta yaşlı, fıldır gözlü bir adam. </st><st c="5407">Ne söylese, gülüyorlar.</st></p>
			<p><st c="5430">Güneş batmadan tamamlanıyor çekim. </st><st c="5466">Herkes toparlanıyor, benim makyajımın silinmesini bekliyor oyuncularla dolu minibüs. </st><st c="5551">Neriman bir yandan, Besey bir yandan, ben ortadan, sil sil çıkmıyor bu çikolata rengi fondöten.</st></p>
			<p><st c="5646">— Çok zor çıkan bir malzeme bu...</st></p>
			<p><st c="5680">diyor Neriman. </st><st c="5696">Kulağımın içine, parmak aralarıma kadar boyanmışım. </st><st c="5748">Arkadaşları bekletmemek için, bir tomar makyaj silme mendili alarak atlıyorum minibüse. </st><st c="5836">Havana’ya kadar siliniyorum.</st></p>
			<p><st c="5864">— Duş almadan kolay kolay çıkmaz o!</st></p>
			<p><st c="5900">diyor Neriman.</st></p>
			<p><st c="5915">— Bu kadar özel bir fondötenin özgün bir silicisi yok mu Neriman?</st></p>
			<p><st c="5981">— Vardır, ama bizde yok.</st></p>
			<p><st c="6006">— Yani birine sürülecek ve bir daha hiç silinmeyecek diye mi düşündün?</st></p>
			<p><st c="6077">sorumu yanıtsız bırakıyor.</st></p>
			<p><st c="6104">— Çok zor işmiş bu Rasim ağbi. </st><st c="6136">Ben bir daha hayatta filmde oynamam!</st></p>
			<p><st c="6172">diye yeni başladığı oyunculuktan şikâyet ediyor, yorgunluktan bezmiş Alev, yanında oturan Rasim’e.</st></p>
			<p><st c="6271">— Haklısın Alev. </st><st c="6289">Gelecek yıl resim sanatını dene, güçlüklerini şöyle bir elekten geçir, olmadı öbür yıl heykeli denersin!</st></p>
			<p><st c="6393">biçiminde yanıtlıyor Rasim, onun açık farkla auta giden sözlerini.</st></p>
			<p><st c="6460">Minibüsün radyosunda çalan küba şarkısına yer yer eşlik eden Rebekka’yı neredeyse azarlıyor Sinan:</st></p>
			<p><st c="6559">— Ne anlıyorsun şu küba müziğinden, hiç anlamıyorum Rebekka!</st></p>
			<p><st c="6620">Sonra bana dönüp:</st></p>
			<p><st c="6638">— Evde de var bu küba müziklerinden. </st><st c="6676">Devamlı alıyor. </st><st c="6692">O evde yokken ben kırıyorum o CD’leri!</st></p>
			<p><st c="6730">diye dert yanıyor.</st></p>
			<p><st c="6749">Deli gibi silinmeyi sürdürüyorum. </st><st c="6784">Sil sil bitmiyor fondöten. </st><st c="6811">Bu çikolata rengi makyajın film boyunca başıma belâ olacağını algılıyorum.</st></p>
			<p><st c="6885">— Hişşt arap!</st></p>
			<p><st c="6899">diye dalga geçiyorlar benimle.</st></p>
			<p><st c="6930">— Arabın İntikamı’nı biliyorsunuz değil mi?</st></p>
			<p><st c="6974">diyorum, rahat bırakıyorlar beni.</st></p>
			<p><st c="7008">— Neymiş arabın intikamı?</st></p>
			<p><st c="7034">diye soruyor, meraklı Neriman.</st></p>
			<p><st c="7065">— Shakespeare’in Otello’su. </st><st c="7094">Otello’yu filmde oynayan herif bu makyaja çok gıcık olarak, yatırıyor makyajcıyı yere ve setin ortasında saatlerce ırzına geçiyor!</st></p>
			<p><st c="7224">deyince ben, Neriman’ı şuh bir gülme alıyor, Havana’ya kadar durup durup gülüyor bu işe.</st></p>
			<p><st c="7313">— Makyajcı yardımcısına bir şey yapmıyor mu?</st></p>
			<p><st c="7358">diye sorunca Besey, minibüste herkesin siniri bozuluyor, toplu gülme krizi.</st></p>
		</section>
	<div id="charCountTotal" value="7434"></div></body>
</html>
