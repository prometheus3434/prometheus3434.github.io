<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p>&nbsp;</p>

  <h2 style="text-align: center;">15</h2>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <blockquote style="margin-left:45%">
    <p class="ilk">... işçi sınıfına gelince, bir önceki neslin yarı vahşi tavırları gitti, yerine bütün dünyada kendini gösteren bir kösnüllük geldi...</p>

    <p style="text-align: right;"><span style="font-style:italic;">Maden Bölgesi Raporu</span> (1850)</p>

    <p>&nbsp;</p>

    <p class="ilk">Derin gözlerin ışıltısında Uçup giden bir gülüş vardır.</p>

    <p style="text-align: right;">TENNYSON, <span style="font-style:italic;">In Memoriam</span> (1850)</p>
  </blockquote>

  <p>&nbsp;</p>

  <p>Ertesi sabah olup da Charles, Sam’in kenar mahalleli kalbini amansızca deşmeye başladığında, Ernestina’ya ihanet ediyor sayılmazdı aslında, hem de Bayan Poulteney’in evinde geçenlere rağmen. Yukarıda anlatılan konuşmadan hemen sonra kalkmışlardı,&nbsp;Ernestina Broad Sokağı’na inen yol boyunca çok sessizdi. Eve vardıklarında Charles’la baş başa kalana kadar beklemişti ve teyzesi kapıyı arkasından kapatır kapatmaz hıçkırıklara boğulmuş (her&nbsp;zamanki gibi özürler sıralamadan), sonra da kendini Charles’ın kollarına atmıştı. Bu aşklarının üzerine kara bir gölge gibi çöken ilk anlaşmazlıklarıydı ve onu çok korkutmuştu; sırf kendi huysuzluğu&nbsp;yüzünden sevgili, tatlı Charles’ının o korkunç yaşlı kadın tarafından&nbsp;hor görülmesi olacak iş miydi? Charles üstüne düşeni yaparak sırtını&nbsp;okşayıp gözlerini kurulayınca bütün bunları ona da söyledi. Charles&nbsp;intikam almak için iki ıslak gözkapağına küçük birer öpücük kondurduktan sonra onu derhal bağışladı.</p>

  <p>“Ah benim şirin, sersem Tina’m, bizim ikimizi böyle mutlu eden bir şeyi başkalarından niye esirgeyelim? Şu hınzır hizmetçi ile benim&nbsp;üçkâğıtçı Sam’im birbirlerine âşık olmuşlarsa ne olmuş? Onları taşlayacak mıyız?”</p>

  <p>Ernestina oturduğu yerden ona gülümsedi: “İşte olgun biri gibi davranmaya çalışmanın sonu...”</p>

  <p>Charles yanında diz çöküp elini avcuna aldı: “Tatlı çocuk. Benim için hep böyle kalacaksın.” Ernestina eğilip eline bir öpücük kondurdu, o da karşılığında kızı alnından öptü.</p>

  <p>Ernestina mırıldandı: “Seksen sekiz gün. Düşüncesine bile dayanamıyorum.”</p>

  <p>“Hadi kaçıp Paris’e gidelim.”</p>

  <p>“Charles... çok kötüsün!”</p>

  <p>Tina kafasını kaldırdı, Charles onu dudaklarından öptü. Buğulu gözlerle koltuğun arkasına bıraktı kendini, kızarmıştı, kalbi o kadar&nbsp;hızlı çarpıyordu ki bayılmaktan korkuyordu; böylesi ani duygu değişikliklerine dayanamayacak kadar narindi. Charles elini tutup şakacıktan sıktı.</p>

  <p>“Pek kıymetli Bayan Poulteney bizi böyle görseydi ne derdi?”</p>

  <p>Tina yüzünü elleriyle kapatıp katıla katıla gülmeye başladı, kendisi de gülmek üzere olan Charles ağırbaşlılığını koruyabilmek için kalkıp pencerenin önüne gitti; ama dönüp bakmadan edemedi ve&nbsp;Tina’nın parmakları arasından baktığını gördü. O da kendini bırakıp katıla katıla gülmeye başladı. İkisi de aynı şeyi hissediyordu; çağlarının getirdiği yeni özgürlükler ne kadar harikaydı, tam anlamıyla&nbsp;modern iki genç insan olmak ne kadar muhteşemdi, hem de tam&nbsp;anlamıyla modern bir espri duygusuyla, çevrelerinden yüzyıllarca&nbsp;ileride gibi...</p>

  <p>“Charles... Charles... Erken Tebeşir Hanımını hatırlıyor musun?”</p>

  <p>Yine makaraları koyverdiler; onların kavga edeceğini düşünerek dışarıda diken üstünde bekleyen Bayan Tranter'ı da epeyce şaşırttılar. En sonunda aralarını düzeltmek için içeri girme cesareti toplayabildi, Tina hâlâ gülüyordu, ona koşup iki yanağından birden&nbsp;öptü.</p>

  <p>“Sevgili, sevgili teyzeciğim. Aslında sen yufka yürekli değilsin. Ben çekilmez, şımarık bir çocuğum da ondan oluyor bunlar. Yeşil&nbsp;elbisemi de artık istemiyorum. Onu Mary’ye verebilir miyim?”&nbsp;</p>

  <p>Böylece günün ilerleyen vakitlerinde Ernestina gerçekten de Mary’nin hayır dualarını aldı. Ama bu duaların kabul olup olmadığını bilemeyeceğim; çünkü, bütün iyi duacıların yapması gerektiği&nbsp;gibi ayağa kalktıktan sonra hemen yatağa girmek yerine kendini tutamayıp yeşil elbiseyi bir kez daha giydi. Kendini yalnızca mum ışığında görebiliyordu; ama mum ışığı hangi kadını çirkin göstermiştir&nbsp;ki? Sarı bir bulut gibi dökülen o altın saçlar, o canlı yeşil, titreyen&nbsp;gölgeler, o utangaç, sevinçli, şaşkın yüz... Eğer Tanrısı onu izlemişse,&nbsp;bu Düşük Kadını arzu etmiştir herhalde.</p>

  <p>&nbsp;</p>

  <p>“Sam, artık sana ihtiyacım olmadığına karar verdim.” Charles, Sam’in yüz ifadesini göremezdi; çünkü gözleri kapalıydı. Tıraş oluyordu. Ama usturanın birden duralayışı bu haberin istediği şaşkınlığı yarattığını gösteriyordu. “Kensington’a dönebilirsin.” Bu kadar&nbsp;sadist olmayan her efendinin yüreğini yumuşatacak bir sessizlik&nbsp;oldu. “Bir şey söylemeyecek misin?”</p>

  <p>“Evet efendim. Ben bu, 'alimden memnunum.”</p>

  <p>“Senin hiçbir işe yaramadığına karar verdim. Mizacın gereği böyle olduğunun gayet iyi farkındayım. Ama senin Londra’da hiçbir&nbsp;işe yaramamanı tercih ederim. Ne de olsa orası hiçbir-işe-yaramayanlarla dolup taşıyor.”</p>

  <p>“Ben, 'içbir şey yapmadım Bay Charles!”</p>

  <p>“Aynı zamanda seni Bayan Tranter’ın o münasebetsiz hizmetçisiyle karşılaşmak külfetinden de kurtarmak istiyorum.” Sam rahat bir nefes aldı. Charles bir gözünü sakınarak açtı: “Ne kadar düşünceliyim değil mi?”</p>

  <p>Sam taş kesmiş gibi efendisinin kafasına bakıyordu. “Benden özür diledi. Ben de kabul ettim.”</p>

  <p>“Ne! Basit bir köylü kızının özrünü kabul mu ettin? İnanamıyorum.”</p>

  <p>Yüzüne gaddarca sürülen köpüklerden korunmak için gözlerini hemen kapatmak zorunda kaldı.</p>

  <p>“Cayillikten Bay Charles. Sırf cayillikten.”</p>

  <p>“Anlıyorum. O zaman işler düşündüğümden de kötüymüş. Hemen eşyalarını toplamaya başla.” Ama artık Sam’in canına tak etmişti. Köpükleri oldukları yerde bırakıp Charles’ın ne olduğunu anlamak için gözlerini açmasını bekledi. Olan şuydu, Sam bir karış&nbsp;suratla ona bakıyordu; en azından ona benzer bir ifadeyle.</p>

  <p>“Ne oldu şimdi?”</p>

  <p>“Şu kız efendim.”</p>

  <p>“Şimdi gerçeği bilmek istiyorum. Dün yüzüne bile bakmam diyordun değil mi? Bunu inkâr mı ediyorsun?”</p>

  <p>“Beni tahrik etmişti.”</p>

  <p>“<span style="font-style:italic;">Primum mobile</span><sup><a href="../Text/62.xhtml#a28" id="k28">28</a></sup> kim peki? İlkönce kim kışkırtmıştı?”</p>

  <p>Ama Charles çok ileri gittiğini anladı. Sam’in usturayı tutan eli titriyordu; onu öldürmeye niyetlendiğinden değil de öfkesini zar zor&nbsp;bastırdığından. Charles uzanıp usturayı elinden aldı ve ona doğru&nbsp;uzattı.</p>

  <p>“Yirmi dört saatte mi Sam? Yirmi dört saatte mi?”</p>

  <p>Sam, Charles’ın yanaklarına koyması gereken havluyla lavaboyu silmeye başladı. Bir sessizlik oldu; sonra boğuk bir sesle konuştu:&nbsp;</p>

  <p>“Biz 'ayvan değiliz efendim. İnsanız.”</p>

  <p>Bunun üzerine Charles gülümseyerek adamının yanına gitti ve omzundan tutup kendisine çevirdi:</p>

  <p>“Özür dilerim, Sam! Ama kabul edersin ki cinsi latifle bundan önce kurduğun ilişkiler beni buna hazırlamamıştı.” Sam küskün&nbsp;küskün yere bakıyordu; eski bir alay konusu yine karşısına çıkmıştı.&nbsp;“Bak şimdi bu kız... adı neydi? -Mary mi?- bu güzeller güzeli Bayan Mary ile cilveleşmek sana çok hoş gelebilir -dur da bitireyim- ama bana onun iyi kalpli, insanlara kolay inanan biri olduğunu söylediler. Onun kalbinin kırılmasını da hiç istemem doğrusu...”</p>

  <p>“İki gözüm kör olsun ki kırmam Bay Charles!”</p>

  <p>“Çok güzel! Gözlerinin kör olmasına gerek yok, sana inanıyorum. Ama ben Bayan Tranter’la konuşup da senin onunla ilgilenmene izin verip vermediğini öğrenene kadar o eve gitmek ya da genç hanımla sokaklarda konuşmak yok, tamam mı?”</p>

  <p>Yere bakmakta olan Sam bunu duyunca gözlerini kaldırdı; sonra bir savaş alanında komutanının ayakları dibinde son nefesini veren&nbsp;bir asker gibi huşu içinde gülümsedi:“Ben bir Derby ördeğiyim,&nbsp;efendim. Kahrolası bir Derby ördeği!”</p>

  <p>Şunu eklemek lazım ki Derby ördeği bir yemeğin adıdır; yani bu ördeğin kurtulma umudu yoktur.</p>
</body>
</html>
