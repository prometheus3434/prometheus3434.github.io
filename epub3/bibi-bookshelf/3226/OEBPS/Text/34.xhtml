<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p>&nbsp;</p>

  <h2 style="text-align: center;">34</h2>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <blockquote style="margin-left:45%">
    <p>Ve kurumuş sarmaşık gülü sökülüp alındı duvardan.</p>

    <p style="text-align: right;">HARDY,</p>

    <p style="text-align: right;">“Rüzgâr ve Yağmur Sırasında”<br /></p>
  </blockquote>

  <p>&nbsp;</p>

  <p>Yürüyüşe çıkmışsın sen.</p>

  <p>Böylece Charles’ın kıyafet değiştirmesinin boşa gittiği anlaşılmıştı.</p>

  <p>“Biraz kafam yerine gelsin istedim. Dün akşam pek uyuyamadım.”</p>

  <p>“Ben de!” Hemen ekledi: “Oysa yorgunluktan öldüğünü söylüyordun.”</p>

  <p>“Öyleydim.”</p>

  <p>“Ama bütün gece ayaktaydın.”</p>

  <p>Charles biraz sertçe pencereye döndü. “Düşünmem gereken çok şey vardı.”</p>

  <p>Bu gergin görüşme sırasında Ernestina’nın söylediklerinden anlaşıldığı kadarıyla geceleyin kendine çekidüzen verme konusunda aldığı kararı pek uygulayamıyor gibiydi. Ama Sam, Mary ve şaşkına&nbsp;dönen Tranter Teyze yoluyla Charles’ın yürüyüşe çıkmış olmakla&nbsp;kalmayıp, o gün Lyme’dan ayrılmayı düşündüğünü de biliyordu. Bu&nbsp;ani karar değişikliği yüzünden bir açıklama yapmasını istemeyecekti ondan; beyefendi paşa gönlü ne zaman isterse o zaman söylesindi.</p>

  <p>Derken, Charles neden sonra, saat on bire doğru geldiğinde, kendisi arka odada soğuk soğuk onu beklerken, büyük bir kabalık&nbsp;yapıp holde Tranter Teyze’yle uzun uzun konuşmuştu, hem de işin&nbsp;kötüsü, fısıltıyla. Tina bu yüzden için için köpürmüştü.</p>

  <p>Onu belki de en çok sinirlendiren şey, o sabah tuvaletine büyük özen göstermiş olmasına rağmen Charles’ın bu konuda hiç iltifat etmemesiydi. Bol kollu, gülpembesi bir “kahvaltı” kıyafeti giymişti;&nbsp;narin koltukaltında dar başlayan kollar, iyice genişleyip bollaşarak&nbsp;bilekte büzülüyordu. Bu onun çıtkırıldımlığını çok güzel ortaya çıkarıyordu; yumuşak saçlarındaki beyaz kurdeleler ve baştan çıkarıcı&nbsp;lavanta kokusu da üstlerine düşeni yapıyorlardı. Gözleri biraz şiş&nbsp;olsa da bembeyaz keten çarşaflardan fışkırmış şekerden bir Afrodit’e&nbsp;benziyordu. Charles o sabah kolaylıkla acımasız davranabilirdi.&nbsp;Ama gülümsemeyi başardı ve yanına oturup elini avcuna alarak okşamaya başladı.</p>

  <p>“Bir tanem, beni bağışla! Kendimde değilim. Korkarım Londra’ya gitmem gerekiyor.”</p>

  <p>“Yo, Charles!”</p>

  <p>“Böyle olmasaydı keşke. Ama olayların böyle gelişmesi beni Montague’yü bir an önce görmeye mecbur ediyor.” Muhasebecilerin olmadığı o günlerde, Charles’ın mali işlerini yürüten bir avukattı Montague.</p>

  <p>“Ben dönene kadar bekleyemez misin? Sadece on gün.”</p>

  <p>“Seni geri götürmek için geleceğim.”</p>

  <p>“Bay Montague buraya gelse olmuyor mu?”</p>

  <p>“Ne yazık ki hayır, bir sürü belge var. Hem yapmam gereken tek iş bu değil. Babana da son durumu haber vermeliyim.”</p>

  <p>Ernestina elini onun kolundan çekti.</p>

  <p>“Ama bunun onunla ne ilgisi var?”</p>

  <p>“Sevgili çocuğum, başka kiminle ilgisi olacak ki? Seni bana emanet etti. Gelirimde böyle ciddi bir değişiklik olması...”</p>

  <p>“Ama hâlâ kendi gelirin var!”</p>

  <p>“Şey... tabii öyle, bu benim rahatça geçinmemi sağlıyor. Ama başka şeyler var. Unvan...”</p>

  <p>“Ben onu unutmuştum. Öyle ya! Sıradan biriyle evlenmem olanaksız.” Sözlerine uygun düşen alaycı bir sertlikle ona baktı.</p>

  <p>“Hayatım, sabırlı ol! Bunların konuşulması lazım; sen beraberinde yüklü miktarda para getireceksin. Elbette birbirimize olan sevgimiz her şeyden önemli. Ama evliliğin... yasal ve akdi bir yanı da vardır ki bu...”</p>

  <p>“Saçmalıktır!”</p>

  <p>“Sevgili Tina...”</p>

  <p>“Eğer istersem annemle babamın Hottentolu bir zenciyle evlenmeme bile izin vereceklerini gayet iyi biliyorsun.”</p>

  <p>“Öyle olabilir. Ama en müsamahakâr anne babalar bile bazı şeylerden haberdar olmayı...”</p>

  <p>“Belgravia’daki evde kaç oda var?”</p>

  <p>“Bilmem.” Durakladı, sonra ekledi: “Sanırım yirmi kadar.”</p>

  <p>“Bir keresinde yıllık gelirinin iki bin beş yüz olduğunu söylemiştin. Benim getireceğim para da eklenince...”</p>

  <p>“Değişen durumumuzun geçinmemize yetip yetmeyeceği değil ki mesele!”</p>

  <p>“Peki! Diyelim ki babam sana benimle evlenemeyeceğini söyledi. O zaman ne olacak?”</p>

  <p>“Beni yanlış anlamakta ısrar ediyorsun. Görevimi biliyorum. İnsan böyle bir yol ayrımında ne kadar titiz davransa azdır.”</p>

  <p>Bütün bu konuşma sırasında birbirlerinin yüzüne bakmaya cesaret edememişlerdi. Ernestina bu fikirde olmadığını açıkça gösteren bir hareketle başını eğdi. Charles ayağa kalkıp arkasına geçti.</p>

  <p>“Bu sadece bir formalite. Ama böyle formaliteler önemlidir.”&nbsp;</p>

  <p>Ernestina inatla yere bakıyordu.</p>

  <p>“Lyme’dan bıktım. Seni şehirdeyken daha sık görüyordum.”&nbsp;</p>

  <p>Charles gülümsedi. “Saçma!”</p>

  <p>“Bence öyle...”</p>

  <p>Ağzının kenarında küskün bir kıvrım oluşmuştu. Yumuşamaya niyeti yoktu. Charles şöminenin yanına gidip ona gülümseyerek kolunu rafa dayadı; ama neşesiz bir gülümsemeydi bu, bir maske. Dik&nbsp;kafalılık ettiği zamanlar Tina’dan hoşlanmıyordu; evin dışında tam&nbsp;bir yetersizlik havası verecek şekilde tasarlanmış cafcaflı kıyafetleriyle tam bir zıtlık oluşturuyordu bu tavrı. Aklı başında giysilere geçiş konusunda ilk adımı, sözünü ettiğim yıldan on on beş sene önce&nbsp;o münasebetsiz Bayan Bloomer atmıştı; ama bu ilk pantolon etek&nbsp;girişimi, kasnaklı etek tarafından alt edilmişti: Viktorya çağı insanlarını anlamamızı sağlayacak önemli bir ipucu. Onlara makul bir şey&nbsp;önerilmişti; onlar gidip dünyada eşine benzerine rastlanmamış bir&nbsp;aptallığı seçtiler.</p>

  <p>Ama takip eden sessizlikte Charles modanın saçmalığı üzerine değil de daha fazla lakırdı dinlemeden önce nasıl kaçacağı üzerine&nbsp;düşünüyordu. Neyse ki Tina da aynı anda kendi durumunu düşünüyordu; bu kadar kısa bir ayrılık için böyle tantana yapmak tam&nbsp;hizmetçilere göreydi (Tranter Teyze, Mary’nin çalan zile neden cevap vermediğini ona söylemişti). Dahası, erkek kendisine boyun&nbsp;eğilmesinden gurur duyardı; kadınsa uysallığını kullanarak zaferi&nbsp;kazanmaktan. Zamanı gelecek, Charles bu acımasızlığının hesabını&nbsp;verecekti. Pişman olmuşçasına ona gülümsedi.</p>

  <p>“Her gün yazacak mısın?”</p>

  <p>Charles uzanıp yanağına dokundu: “Söz veriyorum.”</p>

  <p>“En kısa zamanda dönecek misin peki?”</p>

  <p>“Montague’yle işleri yoluna koyar koymaz.”</p>

  <p>“Babama yazıp seni hemen geri yollamasını isteyeceğim.”</p>

  <p>Charles fırsatı hemen değerlendirdi: “Hemen yazarsan mektubu ben kendi elimle götürürüm. Bir saat içinde yola çıkıyorum.”</p>

  <p>Bunun üzerine ayağa kalkıp ellerini Charles’a uzattı. Öpülmek istiyordu. Charles kendini zorlasa da dudaklarından öpemedi onu. Omuzlarından tutup onu kendine çekti ve şakaklarını usulca onun şakaklarına değdirdi. Sonra gitmeye yeltendi. Ama nedendir bilinmez, kıpırdayamadı. Ernestina uysalca başını eğmiş, Charles’ın üzerinde inci iğnesi olan koyu mavi kravatına bakıyordu. Charles’ın&nbsp;neden gidemediği ilk başta anlaşılmıyordu; iki el yeleğinin ceplerinden sıkıca kavramıştı. Özgürlüğün bedelini ödemesi gerektiğini anladı ve ödedi. Ne dünyalar yıkıldı, ne içinden bir kükreme yükseldi&nbsp;ne de bir karanlık kulaklarıyla gözlerini dağladı, dudaklarını onunkilere bastırmış öylece dururken. Ama Ernestina çok güzel giyinmişti; Charles’ın zihninde küçük, beyaz, narin bir gövde belirdi.&nbsp;Ernestina başını omzuna dayamış, ona yaslanmıştı; onu okşayıp aptalca şeyler söylerken birden çok utandı. Belden aşağısında bir kımıldanma hissetti. Ernestina’nın alaycılığını, o saçma duygusal&nbsp;kaprislerini, içinde gömülü bir tutkuya bağlamıştı hep... sapkın şeyleri öğrenmeye, günün birinde yasak meyveyi ürkek ürkek ama iştahla yemeye duyulan bir istek. Charles’ın bilinçdışı olarak hissettiği&nbsp;şey belki de sığ kadınların o ezeli cazibesiydi; yani erkeklerin onları&nbsp;istedikleri biçime sokabileceklerine olan inancı. Ama bilinçli olarak&nbsp;bir kirlenmişlik hissediyordu: Daha o sabah başka bir kadının dudaklarından öpmüşken şimdi cinsel istek duymuştu!</p>

  <p>Ernestina’yı aceleyle alnından öptü, ellerini kavrayan parmakları da usulca açıp öptü ve dışarı çıktı.</p>

  <p>Daha çekilecek çilesi varmış ki Mary, Charles’ın şapkası ve eldivenleriyle kapıda bekliyordu. Gözlerini yere indirmişti ama yanakları kırmızıydı. Eldivenlerini giyerken çıktığı odanın kapalı kapısına bakıyordu Charles.</p>

  <p>“Sam bu sabahki durumu anlattı mı?”</p>

  <p>“Evet, efendim!”</p>

  <p>“Sen... anladın mı!”</p>

  <p>“Evet, efendim!”</p>

  <p>Eldivenlerini çıkarıp elini yeleğinin cebine attı. Mary geri adım atmadı ama başını daha da eğdi.</p>

  <p>“Yo, efendim, istemem...”</p>

  <p>Ama almıştı bile. Charles çıkar çıkmaz kapıyı kapadı. Yavaş yavaş küçük -ve korkarım biraz kırmızı- elini açarak avcundaki küçük altın paraya baktı. Sonra dişlerinin arasına koyup ısırdı, babası kalp olup olmadığını anlamak için hep böyle yapardı; bildiğinden değil&nbsp;ama ısırmak paranın altın <span style="font-style: italic;">olduğunu</span> bir şekilde kanıtlamıştı; tıpkı&nbsp;Yamaçaltı’na gitmenin günahı kanıtladığı gibi.</p>

  <p>Masum, bir taşra bakiresi günahtan ne anlar? Bu soruya bir cevap vermek gerek. Bu arada Charles da Londra’ya kendi başına gidebilir.</p>
</body>
</html>
