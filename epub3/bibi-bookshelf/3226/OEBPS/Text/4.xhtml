<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p>&nbsp;</p>

  <h2 style="text-align: center;">4</h2>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <blockquote style="margin-left:45%">
    <p class="ilk">Ne yapılmışsa o kalır! Ne mutlu</p>

    <p class="ilk">Aşkını tamama erdirenlere, öyle bir aşk ki bu,</p>

    <p class="ilk">Kalıp sessizce yankılayacaktır onları, öldükleri halde,&nbsp;</p>

    <p class="ilk">Yaşamları bir şey uğrunaydı, Yaşam uçup gitse de.&nbsp;</p>

    <p style="text-align: right;">BAYAN NORTON, <i>La Garaye’lı Kadın</i> (1863)</p>

    <p>&nbsp;</p>

    <p class="ilk">Orta ve yüksek sınıftan birçok İngiliz ailesi kendi lağımlarının üzerinde yaşıyordu...</p>

    <p style="text-align: right;">E. ROYSTON PİKE,</p>

    <p style="text-align: right;"><i>Viktorya Altın Çağından İnsan Belgeleri</i></p>
  </blockquote>

  <p>&nbsp;</p>

  <p>Bayan Poulteney’in, sosyal statüsünün zarif ve açık teşbihi gibi, Lyme Regis’in ardındaki dik yamaçlardan birinde kasabaya hükmeder vaziyette duran büyük Rajans evinin bodrum katındaki mutfağı işlevsel yetersizlikleri yüzünden bugün kuşkusuz katlanılmaz gelirdi insana. Her ne kadar 1867’de orada oturanlar hayatlarındaki zorbanın kim olduğunu iyice bilseler bile, bizimki gibi bir çağda gerçek canavar, büyük ve kötü aydınlatılmış odanın bir duvarını boydan boya kaplayan devasa mutfağın fırını olurdu kuşkusuz. Bu fırının içinde günde iki kere beslenmesi ve iki kere karıştırılması gereken üç ateş yanardı; ev düzeninin pürüzsüz işlemesi buna bağlı olduğundan ateş asla sönmemeliydi. İster baygınlık verici bir yaz günü olsun, ister her güneybatı rüzgârında canavar, boğucu siyah bulutlar üflesin; amansız fırının beslenmesi gerekirdi. Ya o duvarların rengi! Biraz açık renk, biraz beyaz badana isteriz diye bağırıyorlardı. Oysa kurşuni safra yeşiliydiler; orada oturanların (adil davranmak gerekirse, yukarı kattaki zorbaların da) bilmedikleri bir şey vardı ki o da bu boyanın arsenik bakımından zengin olduğuydu. Belki de odanın nemli olması ve canavarın duman ve yağ püskürtmesi hayırlı bir şeydi. En azından ölümcül arsenik tozu bastırılmış oluyordu.</p>

  <p>Bu cehennemi bölgenin başçavuşu Bayan Fairley’ydi, ince, ufak tefek bir kadındı, hep siyah giyerdi; ama dulluğundan çok mizacını yansıttığı için. Mutfağından akıp giden bitmez tükenmez aşağılık ölümlüler ırmağını izlemekten kaynaklanıyordu belki derin melankolisi. Uşaklar, ayak işlerine bakanlar, bahçıvanlar, seyisler, üst kat hizmetçileri, alt kat hizmetçileri; hepsi de Bayan Poulteney’in istek ve kurallarına bir süre katlanıyor, sonra çekip gidiyorlardı. Bu çok kaba ve ödlekçe bir davranıştı. Ama sizin de sabah altıda kalkmanız, altı buçuktan on bire kadar çalışmanız, sonra on bir buçuktan dört buçuğa kadar tekrar çalışmanız ve sonra yine beşten ona kadar çalışmanız ve bunu her gün, yani bir haftada yüz saat yapmanız gerekseydi, kibarlık ve cesaret stoklarınız pek dayanmayabilirdi.</p>

  <p>Sondan dördüncü kâhyanın Bayan Poulteney’e söylediği şu sözler uşakların hislerini çok iyi ifade ettiği için efsane haline gelmişti: “Hanımefendi, bu çatının altında bir hafta daha yaşamaktansa bütün hayatımı düşkünler evinde geçiririm daha iyi.” Bazıları, onun gibi etrafına dehşet salan bir hanıma bu lafların söylenebileceğinden ciddi olarak şüphe etmişti. Ama adam çantalarıyla aşağı inip de söylediğini iddia edince, kelimelerin ardında yatan duygu anlaşıldı.</p>

  <p>Adı kötüye çıkmış Bayan Fairley’nin kendisinin hanımına nasıl bu kadar uzun süre katlanabildiği de yöre halkının merak konularından biriydi. Büyük olasılıkla, şansı yaver gitseydi kendisi de kendi çapında bir Bayan Poulteney olacağı için katlanabiliyordu. Onu orada kıskançlığı tutuyordu; aynı zamanda evin üzerine ikide bir çöken felaketlerden aldığı karanlık haz. Kısacası iki kadın da içten içe sadistti; birbirlerine tahammül etmek de kendi yararlarınaydı.</p>

  <p>Bayan Poulteney’in iki saplantısı vardı: Ya da aynı saplantının iki farklı yüzü. Birincisi Pislik -mutfak bir istisnaydı; çünkü, orada sadece uşaklar yaşıyordu- diğeri de Ahlaksızlıktı. Bu alanların herhangi birinde aksayan bir şey oldu mu, kartal gibi keskin gözünden kaçmazdı.</p>

  <p>Bitmez tükenmez boş zamanında, durmadan halkalar çizen tombul bir akbaba gibiydi ve toz, parmak izi, yeterince kolalanmamış çamaşır, kokular, lekeler, kırıklar ve bir evin gebe olabileceği her türlü felaket konusunda mucizevi bir altıncı his ihsan edilmişti kendisine. Ellerindeki toprağı silmeden eve girdiği görülen bir bahçıvan; boyunbağında şarap lekesi olan bir kâhya; yatağının altında toz yumağı birikmiş bir hizmetçi hemen işten kovulurdu.</p>

  <p>Ama en iğrenci evin dışında bile otoritesine sınır tanımamasıydı. Pazar günleri hem sabah hem de akşam ibadetlerinde kilisede bulunmakta kusur etmek en kötü ahlaki bozukluğun kanıtı sayılırdı. Pek ender olan izin günlerinde -ayda bir lütfen izin veriliyordu- genç bir adamla yürürken görülme gafletinde bulunan hizmetçi kızın vay haline! Randevusuna sadık kalarak gizlice Marlborough Malikânesi’ne yaklaşmaya çalışacak kadar âşık genç adamın da vay haline: Bahçe insancıl adam tuzaklarıyla dolu bir ormandı adeta; “insancıl” kelimesi bu bağlamda, her ne kadar bir adamın bacağını kıracak kadar güçlü olsalar da kapanların dişsiz olduğuna işaret ediyor. Bu demir uşaklar Bayan Poulteney’in gözdeleriydi. <span style="font-style:italic;">Onları</span> asla gözden çıkarmazdı.</p>

  <p>Bu sayın bayan, Gestapo’da çok başarılı olurdu herhalde; öyle sorgulama yöntemleri vardı ki en dirençli kızı bile beş dakikada gözyaşlarına boğardı. Yükselen İngiliz imparatorluğunun en çiğ ve küstah yönleri bu kadının kişiliğinde toplanmıştı sanki. Adaletten anladığı yegâne şey, kendisinin haklı olduğuydu; yönetmekten de münasebetsiz uyruklarını öfkeyle topa tutmayı anlıyordu.</p>

  <p>Yine de kendi sınıfında, çok sınırlı bir çevre içinde iyilikseverliğiyle ün salmıştı. Eğer bu üne karşı çıkarsanız onu savunanlar size o inkâr edilemez kanıtı gösterirlerdi: Sevgili tatlı Bayan Poulteney, Fransız Teğmenin Kadınını yanına almamış mıydı? O sıralarda sevgili, tatlı hanımefendinin, yanına aldığı genç kadını, sadece Grekçe kökenli diğer takma adıyla tanıdığını eklememe hiç gerek yok sanırım.</p>

  <p>&nbsp;</p>

  <p>Bu ilginç olay 1866 baharında meydana gelmişti, kitabın başında anlattığım tarihten tam bir yıl önce; Bayan Poulteney’in büyük sırrıyla da yakından ilintiliydi. Çok basit bir sırdı bu. Kadın cehenneme inanıyordu.</p>

  <p>O zamanki Lyme papazı dini görüşleri açısından nispeten daha açık fikirli biriydi; ama aynı zamanda kaz gelecek yerden tavuğu esirgemezdi. Lyme gibi geleneksel Küçük Kilise cemaatlerine çok iyi uyum sağlamıştı. Vaazlarında ateşli hitabet sanatının ustalıklarını sergiliyor; kilisesini de Katoliklik kanserinin göstergesi olan haçlar, heykeller, süslemeler ve diğer nesnelerden uzak tutuyordu. Bayan Poulteney ona öbür dünya hakkındaki teorilerini anlattığında hiç sesini çıkarmadı; çünkü, pek de parlak geliri olmayan papazlar cemaatlerine mensup zenginlerle tartışmaz. Bayan Poulteney’in kesesinin ağzı yanında çalıştırdığı on üç kişiye karşı ne kadar kapalıysa, papazın isteklerine karşı o kadar açıktı. Bir önceki yılın kışında (Viktorya çağı Britanya’sında dördüncü kolera salgınının çıktığı kış) Bayan Poulteney biraz hastalanmıştı, doktorlar onu dehşetengiz şark illetinden değil de basit bir mide hastalığından mustarip olduğuna inandırmaya uğraşırken papaz da düzenli olarak onu ziyaret etmişti.</p>

  <p>Bayan Poulteney aptal bir kadın değildi; hatta pratik konularda kafası çok iyi işlerdi ve öbür dünyadaki yeri de rahatıyla ilgili diğer bütün konular gibi, oldukça pratik bir kaygıydı. Tanrı’yı gözünde canlandırmaya kalktığında, yüzünü Wellington Dükü’nünkü gibi tasavvur ederdi; ama karakteri, kurt bir avukatın karakterine benzerdi; Bayan Poulteney avukatlara çok saygı duyardı çünkü. Yatak odasında yatarken onu gittikçe daha çok rahatsız eden o matematiksel sorun üzerine kafa yorardı: Acaba Tanrı iyiliği insanın vermiş olduklarıyla mı yoksa verebilecek olduklarıyla mı ölçüyordu? Bu konuda papazdan daha fazla bilgiye sahipti. Kiliseye hatırı sayılır bağışlar yapmıştı; ama bunun, cennete gitmeye cidden aday olanlara şart koşulan onda birden az olduğunu biliyordu. Mirasını öyle ayarlamıştı ki ölümünden sonra hesap dengelenecekti; ama Tanrı o belgenin okunuşunda hazır bulunmayabilirdi. Dahası tesadüfen, o hastayken akşamları ona İncil okuyan Bayan Fairley “az veren candan, çok veren maldan” kıssasını seçti bir gün. Bu kıssa Bayan Poulteney’e hep çok adaletsiz gelmişti; artık kalbinde, bağırsaklarındaki enteritis basilinden daha da derinlere inmişti. Nekahet döneminde bir gün, endişeli papazın ziyaretlerinden birini fırsat bilip temkinle vicdanını gözden geçirdi. İlk başta papaz onun ruhani endişelerini hafife alma eğilimindeydi.</p>

  <p>“Sevgili hanımcığım, sizin ayaklarınız sağlam basıyor. Yaradan her şeyi görür ve her şeyi bilir. Onun esirgeyiciliğinden şüphe etmek haddimize düşmez; ne de adaletinden.”</p>

  <p>“Ama ya bana vicdanımın rahat olup olmadığını sorarsa?”</p>

  <p>Papaz gülümsedi: “Ona rahat olmadığını söylersiniz. O da sonsuz şefkatiyle...”</p>

  <p>“Ama ya yapmazsa?”</p>

  <p>“Sevgili Bayan Poulteney, böyle konuşursanız sizi azarlamak zorunda kalacağım. <span style="font-style:italic;">Onun</span> hoşgörüsünden şüphe etmek bizim haddimize düşmez.”</p>

  <p>Bir sessizlik oldu. Papaz yanındayken Bayan Poulteney kendini iki kişiyle birlikteymiş gibi hissediyordu. Birisi sınıfça kendinden aşağı olan biri, öyle ki bu kişi sofrasını renklendirmek, kilisesinin masraflarının büyük bir bölümünü karşılayabilmek ve fakirler arasında dini olmayan vazifelerini mutlulukla yerine getirebilmek için ona muhtaçtı; diğeriyse önünde metaforik olarak diz çökmesi gereken Tanrı’nın temsilcisi. Bu yüzden ona karşı davranışları genellikle tuhaf ve tutarsızdı. Bir an <span style="font-style:italic;">de haut en bas</span><sup><a href="../Text/62.xhtml#a6" id="k6">6</a></sup> oluyor, hemen sonra <span style="font-style:italic;">de bas en haut</span><sup><a href="../Text/62.xhtml#a7" id="k7">7</a></sup> oluyordu; hatta bazen iki tavrını da tek bir cümlede ortaya koymayı beceriyordu.</p>

  <p>“Keşke zavallı Frederick ölmemiş olsaydı. Bana akıl verirdi.”</p>

  <p>“Kuşkusuz. Onun nasihati de benimkine benzerdi. Bundan emin olabilirsiniz. Onun gerçek bir Hıristiyan olduğunu biliyorum. Benim söylediğim de katıksız Hıristiyan doktrini.”</p>

  <p>“Onun ölümü bana bir uyarıydı. Bir ceza.”</p>

  <p>Papaz ona vakarla baktı: “Dikkat edin sevgili hanımcığım, dikkat edin. Hüküm vermek Tanrı’nın imtiyazıdır. Yaradanın imtiyazlarını kullanmaya kalkan cezasız kalmaz.”</p>

  <p>Bayan Poulteney konuyu değiştirdi. Dünyadaki bütün papazlar bile gelse ona kocasının erken ölümünü açıklayamazdı. Bu onun ile Tanrı arasında bir şeydi; arada bir kara bir kehânet gibi parlayan, arada bir hâlâ ödemesi gereken kefaretin büyük bölümünü karşılayan yüklü bir bedel gibi duran, siyah opal benzeri bir gizem.</p>

  <p>“Verdim. Ama iyi şeyler yapmadım.”</p>

  <p>“Vermek yapılabilecek en iyi şeydir.”</p>

  <p>“Lady Cotton gibi değilim.”</p>

  <p>Bayan Poulteney’in böyle birdenbire dünyevi alana dönmesi papazı şaşırtmadı. Daha önceki konuşmalardan, Bayan Poulteney’in kendisini dindarlık yarışında Lady Cotton’dan fersahlarca geride gördüğünü biliyordu. Lyme’ın birkaç kilometre ötesinde oturan Lady Cotton hayatını fanatikçe hayır işlerine adamış olmasıyla ün salmıştı. Yoksul evlerine ziyaretlerde bulunuyor, bir misyoner topluluğunu yönetiyordu, düşmüş kadınlar için bir ev kurmuştu; ama burada öyle yıldırıcı bir sertlik vardı ki Magdalen Kurumu’ndan faydalananların çoğu en kısa zamanda geldikleri günah çukuruna kendilerini geri atıyordu ve tabii ama Trajedi’nin daha kaba olan takma adı gibi bundan da habersizdi Bayan Poulteney.</p>

  <p>Papaz öksürdü. “Lady Cotton hepimiz için örnek teşkil ediyor.” Bu ateşe körükle gitmek gibiydi, gerçi papaz da bunun farkındaydı galiba.</p>

  <p>“Ben de yoksulları ziyaret etmeliyim.”</p>

  <p>“Bu harika olur.”</p>

  <p>“Ama ziyarete hiç tahammülüm yok.” Papaz ne diyeceğini bilemedi. “Biliyorum, bu çok kötü.”</p>

  <p>“Hadi yapmayın...”</p>

  <p>“Yok, yok! Çok kötü biriyim ben.”</p>

  <p>Uzun bir sessizlik oldu, bu sırada papaz bir saat sonraki yemeği, Bayan Poulteney de kendi kötülüğü üzerinde kafa yordular. Sonra Bayan Poulteney, hiç âdeti olmayan bir ürkeklikle içinde bulunduğu açmazdan çıkmasını sağlayacak bir orta yol önerdi:</p>

  <p>“Eğer bir hanım tanıyorsanız, kötü duruma düşmüş nezih biri...”&nbsp;</p>

  <p>“Ne kastettiğinizi tam olarak anlayamadım.”</p>

  <p>“Bir arkadaş almak istiyorum yanıma. Artık yazmakta güçlük çekiyorum. Bayan Fairley de çok kötü okuyor. Böyle birine evimi açmaktan memnun olurum.”</p>

  <p>“Çok güzel. Madem istiyorsunuz. Araştırma yaparım.”</p>

  <p>Bayan Poulteney kendisini çılgınca Hıristiyanlığın kollarına atan bu teklifi yaptıktan sonra şöyle bir silkindi: “Ahlak yönünden kusursuz olmalı. Düşünmem gereken uşaklarım var.”</p>

  <p>“Sevgili hanımcığım, elbette, elbette...” Papaz ayağa kalktı.</p>

  <p>“Akrabası olmamasını tercih ederim. İnsanın eline bakan kişilerin akrabaları hiç çekilmiyor.”</p>

  <p>“İçiniz rahat olsun, size uygun olmayan birini getirmem.”</p>

  <p>Bayan Poulteney’in elini sıktı ve kapıya doğru yürüdü.</p>

  <p>“Bay Forsythe, pek o kadar genç de olmasın.”</p>

  <p>Papaz selam vererek odadan çıktı. Ama giriş katına inen merdivenlerin ortasında durdu. Aklına bir şey geldi. Düşündü. Yas timsali Bayan Poulteney’in yanında geçirdiği o uzun saatler boyu gösterdiği ikiyüzlülüğün -en azından tam dürüst olamamanın- ürünü, biraz hınzırca bir duygu ya da bir itki onu geri dönüp çalışma odasına gitmeye zorladı. Kapıda durdu.</p>

  <p>“Aklıma bir aday geldi. Adı Sarah Woodruff.”</p>
</body>
</html>
