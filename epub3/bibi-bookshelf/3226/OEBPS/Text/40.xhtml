<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p>&nbsp;</p>

  <h2 style="text-align: center;">40</h2>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <blockquote style="margin-left:45%">
    <p>Dudaklarına, ah, kimlerin&nbsp;</p>

    <p>O dudak öyle değdi,</p>

    <p>Benden önce kim bilir kim&nbsp;</p>

    <p>O sinede dinlendi...</p>

    <p style="text-align: right;">MATTHEW ARNOLD,&nbsp;</p>

    <p style="text-align: right;">“Ayrılış” (1853)</p>
  </blockquote>

  <p>&nbsp;</p>

  <p>Tottenham Mahkeme Sokağı’nın doğusunda dar bir yan sokağın üzerindeki evin önüne yanaştı araba. Hemen aşağıya atlayan kız biraz ilerideki basamakları çıkarak kapıyı açıp içeri girdi. Arabacı çok yaşlı bir adamdı, kat kat pelerinli sürücü paltosunu ve kalın&nbsp;bantlı şapkasını o kadar uzun zamandır giyiyordu ki vücudunun bir&nbsp;parçası gibi duruyorlardı. Kamçısını yerine koyup ağzındaki kürdanı çıkardıktan sonra, parayı almak için kirli elini çukurlaştırarak&nbsp;uzattı. Bu sırada, sanki Charles’ı tekrar görmeye tahammülü yokmuş gibi gözlerini karanlık sokağın öteki ucuna dikmişti. Charles bakılmamaktan memnundu; arabacının büyük bir kararlılıkla ona hissettirmeye çalıştığı kadar iğrenç hissediyordu kendini. Bir an kararsız kaldı. Kız gözden kaybolduğuna göre arabaya binip gidebilirdi... ama sonra inadı tutup parayı ödedi.</p>

  <p>Fahişeyi, loş antrede sırtı dönük onu beklerken buldu Charles. Kız dönüp bakmadı ama kapıyı kapadığını duyar duymaz merdivenleri çıkmaya başladı. Evde yemek kokusu vardı, arkada bir yerlerden belli belirsiz sesler geliyordu.</p>

  <p>Havasız merdiven boşluğunda iki kat çıktılar. Kız bir kapı açıp Charles içeri girene kadar bekledi; sonra da dönüp sürgüyü çekti.&nbsp;Sonra gidip ateşin üzerindeki gaz lambasını yaktı. Ateşi canlandırıp&nbsp;içine biraz daha kömür attı. Charles etrafına bakıyordu. Yatak dışında odadaki her şey rüküş ama tertemizdi. Yatak başları demir ve pirinçten yapılmıştı, pirinçler o kadar iyi parlatılmıştı ki altın gibi&nbsp;duruyordu. Yatağın karşısındaki köşede ardından lavabonun göründüğü bir paravan vardı. Birkaç ucuz süsleme, duvarlarda birkaç&nbsp;ucuz resim. Yıpranmış muare perdeler çekilmişti. Odanın hangi&nbsp;amaç uğruna kullanıldığını belli eden hiçbir şey yoktu.</p>

  <p>“Kusura bakmayın, efendim. Kendinizi evinizde bilin. Ben hemen gelirim.”</p>

  <p>Bir başka kapıdan, evin arka tarafına bakan bir odaya geçti. İçerisi karanlıktı, Charles kızın kapıyı usulca kapadığını fark etti. Sırtını ateşe verip öylece dikildi. Kapalı kapının ardından uyandırılan bir&nbsp;çocuğun hafif zırıltısını, onu susturmak için söylenen birkaç kelimeyi duydu. Kapı tekrar açıldı ve fahişe geri döndü. Şalını ve şapkasını&nbsp;çıkarmıştı. Sinirli sinirli Charles’a gülümsedi.</p>

  <p>“Küçük kızım, efendim. Hiç sesini çıkarmaz. Kuzu gibidir.” Charles’ın hoşnutsuzluğunu sezerek telaşla konuşmayı sürdürdü:&nbsp;“Eğer acıktıysanız hemen şuracıkta bir et lokantası var, efendim.”</p>

  <p>Aç değildi Charles; ama cinsel bir açlık da çekmiyordu. Ona bakmakta güçlük çekiyordu.</p>

  <p>“Lütfen sen ne istiyorsan ısmarla. Ben bir şey istemiyorum... yani... belki, varsa şarap olabilir.”</p>

  <p>“Fransız mı yoksa Ren mi efendim?”</p>

  <p>“Beyaz Alman şarabı: Ne dersin?”</p>

  <p>“Teşekkür ederim, efendim. Çocuğu yollarım şindi.”</p>

  <p>Yine ortadan kayboldu. Sert bir sesle aşağı bağırdığını duydu.</p>

  <p>“ ‘Arry!”</p>

  <p>Mırıltılar duyuldu, ön kapı çarpıldı. Geri döndüğünde Charles kıza para isteyip istemediğini sordu. Ama anlaşılan ücrete bu da dahildi.</p>

  <p>“Oturmaz mısınız, efendim...”</p>

  <p>Charles’ın hâlâ elinde tuttuğu paltosu ve şapkasını almak için uzandı kız. Charles elindekileri kıza verip, frakının kuyruğunu iki&nbsp;tarafa atarak ateşin yanına oturdu. Kızın ateşe attığı kömür daha&nbsp;alev almamıştı. Kız ateşin ve Charles’ın önüne diz çöküp ateşi tekrar&nbsp;karıştırdı.</p>

  <p>“Bunlar en iyi cins, bu kadar uğraştırmamaları lazım. Hep kömürlük yüzünden. Çok nemli.”</p>

  <p>Ateşten yayılan kırmızı ışıkta onun profiline baktı. Güzel bir yüz değildi bu; ama sağlıklı, sakin, tasasız bir yüzdü. Göğsü iri, bilekleri&nbsp;ve elleri şaşırtıcı ölçüde narindi. Bunlar ve gür saçları bir an isteğini&nbsp;alevlendirdi. Neredeyse elini uzatıp ona dokunacaktı ama vazgeçti.&nbsp;Biraz daha şarap içerse kendini daha iyi hissedecekti. Bir süre daha&nbsp;öyle kaldılar. En sonunda kız ona baktı, o da gülümsedi. Sabahtan&nbsp;beri ilk defa uçucu bir huzur duydu içinde.</p>

  <p>Gözlerini tekrar ateşe çevirip mırıldandı kız: “İki dakikada gelir. Hemen şuracığa gitti.”</p>

  <p>Yine sessizliğe gömüldüler. Ama böylesi anlar Viktorya çağında yaşayan bir erkek için çok tuhaftı; karı koca arasındaki samimiyet&nbsp;bile geleneğin demir kurallarına bağlıydı. Yine de Charles buradaydı&nbsp;işte, bir saat önce varlığından bile haberdar olmadığı bu kadının ateşinin yanında oturuyordu, kıpkırmızı...</p>

  <p>“Küçük kızının babası?..”</p>

  <p>“Askerdi, efendim.”</p>

  <p>“Asker mi?”</p>

  <p>Kız ateşe baktı: Anılara gömülmüştü.</p>

  <p>“Şimdi Hindistan’da.”</p>

  <p>“Seninle evlenmeyecek mi?”</p>

  <p>Charles’ın bu masumiyetine gülerek başını salladı: “Doğum için bana para verdi.” Sanki adam, kendinden beklenen her şeyi yapmış&nbsp;gibi konuşuyordu.</p>

  <p>“Geçinmek için başka bir iş yapamaz mısın?”</p>

  <p>“İş var. Ama sabahtan akşama kadar. Küçük Mary’ye bakmak için bir kadın tutmaya kalksam...” omzunu silkti. “Hepsi laf, bir kere&nbsp;kötü yola düştün mü bir daha çıkamıyosun. Geri dönüş yok, mecburen başının çaresine bakıcaksın.”</p>

  <p>“Sence bunu yapmanın en iyi yolu bu mu?”</p>

  <p>“Ben artık başka bir yol bilmiyom, efendim.”</p>

  <p>Sesinde ne utanç ne de pişmanlık vardı. Kaderi belirlenmişti ve değiştirecek hayal gücü yoktu onda.</p>

  <p>Merdivenlerde ayak sesleri duyuldu. Kalkıp kapıya gitti ve daha çalınmadan açtı. Dışarıda on üç yaşlarında bir çocuk gördü Charles,&nbsp;belli ki bakmaması tembihlenmişti; çünkü kız tepsiyi masaya koyup&nbsp;cüzdanıyla geri dönene kadar gözlerini yerden kaldırmadı. Bozuklukların şıngırtısı duyuldu, sonra kapı kapandı. Bir bardağa şarap&nbsp;koyup Charles’a getirdi, sonra sanki bütün şarapların ısınması lazımmış gibi şişeyi ocağın yanına koydu. Sonra oturup tepsinin üzerindeki bezi kaldırdı. Charles göz ucuyla, küçük bir börek, patates ve&nbsp;bir bardak su gördü; ama lokantadan bardakla su getirilmeyeceğine&nbsp;göre cin filandı herhalde. Kendi şarabı asit gibiydi ama hislerini köreltir ümidiyle içti.</p>

  <p>Canlanmış olan ateşin hafif çıtırtıları, gaz musluklarından çıkan tıslamalar, tabak çatal şangırtısı; buraya gelişinin esas amacını nasıl&nbsp;gerçekleştireceğini bilemiyordu. Sirkeye benzeyen şaraptan bir bardak daha içti.</p>

  <p>Ama kız çok geçmeden yemeğini bitirdi. Tepsi dışarı çıkarıldı. Sonra küçük kızın uyuduğu karanlık odaya geçti. Hemen geri döndü. Önünü kapalı tuttuğu beyaz bir <span style="font-style:italic;">peignoir</span> vardı üzerinde. Saçlarını açıp omuzlarına dökmüştü; sabahlığın önünü, altında çıplak&nbsp;olduğunu göstermeye yetecek kadar sıkı tutuyordu. Charles ayağa&nbsp;kalktı.</p>

  <p>“Acele etmeyin, efendim. Şarabınızı bitirin.”</p>

  <p>Sanki daha önce farkına varmamış gibi yanında duran şişeye baktı Charles; sonra başını sallayarak yerine oturup kendine bir bardak şarap koydu. Kız bir eliyle <span style="font-style:italic;">peignoir</span>’ı sıkı sıkı tutarak, uzanıp&nbsp;diğer eliyle gaz lambasını kıstı. Alevlerin ışığı onu sarmalıyor, genç&nbsp;hatlarını yumuşatıyordu; yine yüzünü ateşe dönerek Charles’ın&nbsp;ayakları dibine oturdu. Biraz sonra iki elini de ateşe uzatınca sabahlığın önü azıcık açıldı. Yarı örtülü, beyaz bir meme gördü gölgede&nbsp;Charles.</p>

  <p>Kız ateşe doğru konuştu: “Dizlerinize oturmamı ister miydiniz efendim?”</p>

  <p>“Evet... lütfen!”</p>

  <p>Charles şarabını bir dikişte bitirdi. Kız sabahlığın önünü yeniden kapatarak ayağa kalktı, sonra sağ kolunu Charles’ın omzuna atarak&nbsp;gergin bacaklarının üzerine rahatça oturdu. Charles sol kolunu&nbsp;onun beline doladı ama sağ kolu gülünç bir doğallıkla koltuğun kenarında duruyordu. Bir süre sol eliyle sabahlığın önünü tutmayı&nbsp;sürdürdü kız, sonra sabahlığını bırakıp Charles’ın yanağını okşadı.&nbsp;Bir an bekleyip diğer yanağını öptü. Gözleri karşılaştı. Sanki utanıyormuş gibi dudaklarına baktı ama işini hiç utanmadan yapıyordu.</p>

  <p>“Siz çok yakışıklı bir beyefendisiniz.”</p>

  <p>“Sen de hoş bir kızsın.”</p>

  <p>“Bizim gibi kötü kızları seviyosun, ha?”</p>

  <p>Kızın “efendim”li, sizli bizli konuşmayı bıraktığının farkına vardı Charles. Sol kolunu daha da sıktı.</p>

  <p>Kız uzanıp Charles’ın inatçı sağ elini tuttu ve sabahlığın altındaki çıplak memesine bastırdı. Avcunda kızın meme ucunun sertliğini&nbsp;duydu Charles. Kız onun başını kendine çekti, Charles, yasak kadın&nbsp;teninin, ipeksi, gergin yuvarlaklarını, o unutulmuş şiiri hatırlayarak&nbsp;önce memeyi kavrayıp, sonra da sabahlığın derinlerindeki bel kıvrımlarına inerken öpüştüler. Kız çıplaktı ve ağzı biraz soğan kokuyordu.</p>

  <p>İlk bulantı dalgasına neden olan belki de buydu. Saklamaya çalıştı, iki ayrı insan gibiydi: İçkiyi fazla kaçırmış birisi ve artık iyice şehveti kabarmış birisi. Sabahlık utanmazca açılıp düşerek, kızın ince belini, o karanlık kuyuyu, hem görünüşleri hem de uyguladıkları&nbsp;baskıyla onu tahrik eden beyaz kalçaları ortaya çıkardı. Charles’ın&nbsp;eli kızın belinden daha aşağı inmiyordu; yukarıda, açık memelere,&nbsp;boyna, omuzlara dokunarak dolaşıyordu. İlk başta elini yönlendirmek dışında hiçbir şey yapmadı kız; onun pasif kurbanıydı, başını&nbsp;omzuna dayamıştı, sıcak bir mermer, çıplak bir Etty heykeli, mutlu&nbsp;sona ulaşmış Pygmalion miti. Charles’ın yine midesi bulandı. Kız&nbsp;bunu hissetti ama yanlış yorumladı.</p>

  <p>“Ağır mı geldim kuca’na?”</p>

  <p>“Yo... bu şey...”</p>

  <p>“Güzel bir yataktır bu. Yumuşak.”</p>

  <p>Yatağın yanına gidip çarşafları özenle katladı, sonra dönüp Charles’a baktı. Sabahlığı iyice kaydırdı omuzlarından. Biçimli bir&nbsp;vücudu vardı, kalçaları güzeldi. Bir an bekledikten sonra yatağa oturup ayaklarını çarşafların altına kaydırdı, sonra gözlerini kapayarak&nbsp;uzandı, bu pozu hem kibar hem de kışkırtıcı bulduğu belliydi. Kömürlerden biri alev almış, duvara koyu, titrek gölgeler düşürüyordu;&nbsp;yatağın demirleri bir kafes gibi kızın arkasındaki duvarda dans ediyordu. Charles midesine hâkim olmaya çalışarak ayağa kalktı. Şarap&nbsp;yüzünden olmuştu; onu içmesi çılgınlıktı. Kızın gözlerini açıp ona&nbsp;baktığını gördü. Kız bir an durakladı, sonra o narin beyaz kollarını&nbsp;uzattı. Charles frakını işaret etti.</p>

  <p>Birkaç dakika sonra kendini daha iyi hissediyordu, ciddi ciddi soyunmaya başladı; elbiselerini, kendi odasında asla yapmadığı kadar düzenli olarak sandalyenin arkasına koyuyordu. Botlarını çözmek için yine oturması gerekti. Pantolonunu ve o zamanın modası&nbsp;olduğu üzre dizlerinin altına kadar inen iç çamaşırlarını gözlerini&nbsp;ateşe dikerek çıkardı. Ama gömleğini bir türlü çıkaramadı. Bulantı&nbsp;geri dönmüştü. Gözlerini kapayıp kendini kontrol etmeye uğraşarak, dantelli şömine rafına tutundu.</p>

  <p>Bu seferki gecikmesini utangaçlığına yoran kız üzerindeki çarşafları fırlatıp yanına gidip onu yatağa çekecekmiş gibi doğruldu. Charles ona doğru yürümeye zorladı kendini. Kız kendini tekrar yatağa bıraktı, bu sefer gövdesini örtmemişti. Charles yatağın kenarında durup ona baktı. Kız kollarını uzattı. Charles hâlâ bakıyordu.&nbsp;Yalnızca başının döndüğünü hissediyordu; midesinde hepsi birden&nbsp;ayaklanmış olan sütlü punç, şampanya, bordo şarabı, porto şarabı&nbsp;ve o kahrolası beyaz şarabın tatları ağzına geliyordu...</p>

  <p>“Senin adını bilmiyorum.”</p>

  <p>Kız ona gülümseyerek ellerini tuttu ve kendine çekti.</p>

  <p>“Sarah, efendim.”</p>

  <p>Charles’ın içi dayanılmaz bir çalkantıyla altüst oldu. Kendini yana atıp kızın şaşkınlıkla geri çektiği başının yanında yastığın üzerine kusmaya başladı.</p>
</body>
</html>
