<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p>&nbsp;</p>

  <h2 style="text-align: center;">38</h2>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <blockquote style="margin-left:45%">
    <p class="ilk">Er ya da geç elimde olmadan basılacak damgası üzerime</p>

    <p class="ilk">Altın çağın: Neden olmasın? Ne umudum kaldı ne güvenim;&nbsp;</p>

    <p class="ilk">Kalbimi bir değirmentaşı, yüzümü bir kaya kılabilirim,&nbsp;</p>

    <p class="ilk">Aldatıp aldanabilir, ölebilirim: Kim bilir? Toz ve külden ibaret bu gövde.</p>

    <p style="text-align: right;">TENNYSON, <span style="font-style:italic;">Maud</span> (1855)</p>
  </blockquote>

  <p>&nbsp;</p>

  <p>Charles sonunda kendini Freeman’ların şehirdeki evinin geniş basamaklarında bulduğunda alacakaranlık çökmeye başlamıştı bile, sokak lambaları yanmış, hava serinlemişti. Yolun karşısındaki&nbsp;parktan yükselen taze bahar kokusu ve tanıdık kurum kokusuyla karışık hafif bir sis vardı. Charles derin derin içine çekti bu kokuyu,&nbsp;kekre ve elzem Londra havası ve yürümeye karar verdi. Onun için&nbsp;çağrılmış olan araba geri gönderildi.</p>

  <p>Belli bir amacı olmaksızın St. James’teki kulübüne doğru yürümeye başladı; başta Hyde Park’ın parmaklıklarının yanından yürüyordu, üç hafta kadar sonra bu heybetli parmaklıkların bir halk yığını tarafından (muhatabının gözleri önünde) yerle bir edilmesi büyük Reform Paketinin parlamentodan geçişini hızlandıracaktı.&nbsp;Sonra Park Lane’e saptı. Ama trafik karışıklığı hiç hoş değildi. Viktorya zamanının trafik sıkışıklıkları şimdiki kadar kötüydü ve çok&nbsp;daha gürültülü; çünkü arabaların demir tekerlekleri granit taşlar&nbsp;üzerinde çok ses çıkarıyordu. Bunun üzerine kestirme olduğunu&nbsp;sandığı bir yola sapınca kendini Mayfair’in göbeğinde buldu. Her&nbsp;şeyi gözlerden saklayacak kadar olmasa bile her şeye düşteymiş gibi&nbsp;bir görünüm verecek kadar yoğunlaşmıştı sis; sanki başka bir dünyadan gelmiş gibiydi, net açıklamalardan başka bir şey anlamayan&nbsp;bir Candide, mizah duygusu aniden elinden alınmış bir adam.</p>

  <p>Karakterin böylesi temel bir özelliğinden yoksun olmak çıplak olmak gibi bir şeydir; Charles da kendini tam böyle hissediyordu.&nbsp;Kendisini Ernestina’nın babasına gitmeye zorlayan şeyin ne olduğunu artık tam olarak bilemiyordu; her şeyi bir mektupla da halledebilirdi. Bu titizliği kadar, o yoksulluk lafları, insanın parasını idareli&nbsp;harcaması konusundaki konuşmalar da saçma geliyordu. O günlerde, hele sisin bastıracağının belli olduğu böylesi bir akşamda hali&nbsp;vakti iyi olanlar gidecekleri yere arabayla giderdi; yayaların hepsi&nbsp;fakirdi. Bu yüzden Charles’ın karşılaştığı insanların hepsi daha aşağı&nbsp;sınıftandı; büyük Mayfair malikânelerinde çalışan hizmetkârlar,&nbsp;kâtipler, tezgâhtarlar, dilenciler, sokak temizleyicileri (atların hükmü sürerken çok yaygın bir meslekti), işportacılar, yetimler, bir iki&nbsp;fahişe. Yılda yüz poundun hepsi için servet sayılacağını biliyordu;&nbsp;oysa biraz önce bu paranın yirmi beş katıyla geçinmek zorunda olduğu için teselli edilmişti.</p>

  <p>Charles ilk sosyalistlerden değildi. İmtiyazlı ekonomik konumu yüzünden ahlaki bir kaygı gütmezdi; çünkü başka yönlerden hiç de&nbsp;imtiyazlı olmadığını düşünüyordu. Bunun kanıtı çevresindeydi. İşleri gereği kötü görünmek zorunda olan dilenciler dışında herkes&nbsp;halinden memnun gibiydi. Ama o <span style="font-style:italic;">mutsuzdu</span>; yalnız ve mutsuz;&nbsp;mevki, bir beyefendinin çevresine devasa bir set çekmesini gerektiriyordu ki bu, birçok eski zırhlı hayvan türünün neslinin tükenmesine&nbsp;neden olan o ağır zırha benziyordu. Bu soyu tükenmiş canavarı düşünürken adımları yavaşladı. Kendini zavallı, yaşayan bir fosil gibi görüyordu, durdu, bir sıra dükkân boyunca, mikroskop altında incelenen göl amibine benzeyen hareketli, canlı yaşam biçimleri önünden akıp geçiyordu.</p>

  <p>İki laternacı birbirleriyle, bir banjocu da ikisiyle birden rekabet halindeydi. Patates püresi satan adam, paçacı (“paçalar bir peni, beğenmezsen ye beni”), kestaneci. Yaşlı bir kadın kibrit satıyor; bir diğeri nergis. Sucular, vanacılar, şapkasını ters giymiş bacacılar,&nbsp;çantalarında aletleri; merdivenlerde, kaldırım taşlarında oturan, direklere yaslanan, küçük akbabalara benzeyen bir sürü baldırıçıplak.&nbsp;Isınmak için hafif hafif koşmakta olan böyle bir çocuk -diğerleri gibi&nbsp;yalınayaktı- durup resim satan çocuğa sert bir ıslık çaldı, o da elindeki bir tomar renkli baskıyı sallayarak, bu hareketli sahnenin kenarında duran Charles’a koştu.</p>

  <p>Charles telaşla dönüp daha karanlık bir sokak aradı. Haşin bir çocuk sesi o yıl moda olmuş kaba bir baladın alaycı dizelerini söyleyerek ardından yetişti.</p>

  <p><span style="font-style:italic;"><br /></span></p>

  <p><span style="font-style:italic;">Hey Lord Marmaduke, neden gelip</span></p>

  <p><span style="font-style:italic;">Bir kadeh şarap yuvarlamıyorsun benimle</span>?</p>

  <p><span style="font-style:italic;">Şişenin dibine geldiğimizde</span></p>

  <p><span style="font-style:italic;">Mercimeği fırına veririz beraberce.</span></p>

  <p>&nbsp;</p>

  <p>Sonunda bu sesten ve ona eşlik eden alaylı kahkahalardan salimen uzaklaştığında Charles, Londra havasının bir başka bileşenini daha hatırladı -fiziksel değildi ama kurum gibi keskindi bu koku- günah kokusu. Onu davet etmeden izleyen (bir beyefendi olduğu&nbsp;aşikârdı ve onlar da daha küçük avlar peşindeydiler) sokak kadınlarından ziyade büyük şehrin anonimliğinden geliyordu bu günah kokusu; burada her şeyin gizlenebileceği, kimseler görmeden her şeyi&nbsp;yapabileceği hissinden.</p>

  <p>Lyme keskin gözlülerin kasabasıydı; burası körlerin şehri. Kimse dönüp ona bakmıyordu. Neredeyse görünmez gibiydi, yoktu, bu da&nbsp;ona özgürlük duygusu veriyordu ama korkunç bir duygu; çünkü aslında onu kaybetmişti: Tıpkı Winsyatt gibi. Yaşamındaki her şeyi&nbsp;kaybetmişti ve her şey ona bunu hatırlatıyordu.</p>

  <p>Yanından hızla geçen bir adam ve bir kadın Fransızca konuşuyorlardı; Fransızdılar. Charles birden Paris’te olmak istediğini fark etti; yani uzaklarda... seyahatte. Yine! <span style="font-style:italic;">Bir kaçabilsem, bir kaçabilsem..</span> diye mırıldandı kendi kendine, defalarca; sonra bu kadar beceriksiz, romantik, sorumsuz olduğu için kendi kendine kızdı.</p>

  <p>Henüz küçük şık evlere dönüştürülmemiş olan, gürültülü bir telaş içindeki ahırları geçti; atlar kaşağılanıp temizleniyordu, üzerlerinden koşumları çıkarılıyor, bölmelere sokulan hayvanların toynakları yeri dövüyordu, bir arabacı arabasının yanlarını yıkarken&nbsp;neşeli bir ıslık tutturmuştu, her şey akşam için hazırlanıyordu. Sersemletici bir teori geldi Charles’ın aklına: Alt-sınıflar üst-sınıflardan&nbsp;daha mutluydu. Radikallerin iddia ettiği gibi, zenginlerin pahalı çılgınlıklarının yükü altında inleyen zavallı bir altyapı değillerdi; daha&nbsp;çok mutlu asalaklara benziyorlardı. Birkaç ay önce Winsyatt bahçelerinde rastladığı bir kirpiyi hatırladı. Onu bastonuyla dürtükleyince&nbsp;hemen dertop olmuştu; dikilen dikenleri arasında bir sürü rahatı&nbsp;kaçmış pire gördü. Dünyalar arasındaki bu ilişkiye tiksintiyle değil&nbsp;merakla bakmıştı; çünkü biyologdu ama artık kimin kirpi olduğunu&nbsp;gayet iyi görebiliyordu: Tek savunması ölü gibi durup, dikenlerini&nbsp;kaldırmak olan bu hayvanın, dikenleri de aristokratik duyarlılığıydı.</p>

  <p>Biraz sonra bir hırdavatçının önüne geldi ve pencerenin önünde durup içerideki tezgâha baktı, on yaşlarında küçük bir kız, elinde&nbsp;hazır ettiği parayı kaldırmış, alacağı mumları sayan, melon şapkalı&nbsp;ve önlüklü hırdavatçıya bakıyordu.</p>

  <p>Ticaret. Alışveriş. Kendisine önerilen şeyi hatırlayınca kızardı. Bu önerinin altında bir hakaret, kendi sınıfına yöneltilmiş bir aşağılama olduğunu ancak şimdi görebiliyordu. Freeman onun asla iş&nbsp;hayatına atılıp, dükkân sahibini oynayamayacağını biliyor olmalıydı. Daha sözü edilir edilmez bu öneriyi büyük bir soğuklukla reddetmeliydi; ama bütün serveti o kapıdan umarken bunu nasıl&nbsp;yapabilirdi ki? İşte şimdi Charles’ın tedirginliğinin gerçek nedenine&nbsp;geldik: Artık satın alınmış bir koca, kayınpederinin kuklası olduğunu hissediyordu. Böyle evliliklerin onun sınıfında geleneksel kabul&nbsp;edilmesine bakmayın; evliliğin karı ve kocaya para karşılığında mevkiden başka hiçbir yükümlülük getirmeyen, herkesçe kabul gören bir mukaveleden ibaret olduğu zamanlardan kalma bir gelenekti bu. Ama evlilik artık iffetli ve kutsal bir birleşmeydi, saf çıkardan çok saf&nbsp;aşkı yaratmak için yapılan dini bir tören. Kendisi böyle bir şeye kalkışacak kadar sinsi davransa bile, Ernestina evliliklerinde aşkın ikinci plana itilmesine asla izin vermezdi. Onu sevdiğini, sadece onu&nbsp;sevdiğini anlamak için Charles’ı durmadan sınayacaktı. Bunu diğer&nbsp;gereklilikler takip edecekti: Onun parasına duyduğu minnettarlık,&nbsp;ortak olması için yapılan ahlaki şantaj...</p>

  <p>Sanki zalim, alaycı bir büyünün etkisindeymiş gibi bir köşeye geldi. Karanlık bir yan sokağın ucundan yüksek bir binanın aydınlatılmış yüzü görünüyordu. Piccadilly yakınlarında olduğunu düşünmüştü; ama karanlık bir boşluğun sonundaki bu altın saray onun&nbsp;kuzeyine düşüyordu, demek ki yönünü şaşırıp Oxford Caddesi’ne&nbsp;çıkmıştı... ve evet, zalim felek, alaycı felek, tam da Oxford Caddesi’nin&nbsp;Bay Freeman’ın dükkânıyla kaplı olan bölümüne. Sanki hipnotize&nbsp;olmuş gibi ona doğru yürüyerek Oxford Caddesi’ne çıktı, böylece&nbsp;sarı çizgili devi bir uçtan bir uca görebilecekti (pencereleri yenilerde&nbsp;değiştirilip yerine tek camlar konmuştu). Kumaşlar, danteller, elbiseler, çamaşırlar üst üste yığılmıştı. Yeni çivitrengi kumaş toplan&nbsp;çevrelerindeki havayı lekeler gibiydi; o kadar çiğ, o kadar <span style="font-style:italic;">nouveau&nbsp;riche</span>'di<sup><a href="../Text/62.xhtml#a51" id="k51">51</a></sup> renkleri. Her malın üzerinde fiyatını belirten beyaz etiket&nbsp;vardı. Mağaza hâlâ açıktı ve insanlar kapılarından girip çıkıyordu.&nbsp;Charles kendini onların arasında hayal etmeye zorladı ama başaramadı. Yanındaki kapının kenarına kıvrılıvermiş o dilenci olmayı&nbsp;tercih ederdi.</p>

  <p>Eskiden çok daha farklı gözükürdü mağaza gözüne: buruk bir şaka, Avustralya’da bir altın madeni, gerçekte var olmayan bir yer.&nbsp;Şimdi bütün gücüyle karşısındaydı; büyük bir makine, yanına gelenleri yutup midesine indiren bir gulyabani. Bu dev bina ya da benzerlerinin yakınında bulunmak, saçtığı altının ve gücün elinin altında&nbsp;olduğunu hissetmek o zamanlar bile kendini cennette gibi hissettirirdi birçok adama. Oysa Charles karşı kaldırımda durup, sanki onu&nbsp;ortadan kaldırmayı umuyormuş gibi gözlerini kapadı.</p>

  <p>Bu inkârın bayağı bir yönü yok değildi: tam bir züppelik, kendini tümüyle atalarının yargısına ve güdümüne bırakma. Tembelce bir&nbsp;şey; işten, rutinden, ayrıntılar üzerine yoğunlaşmaktan korku. Ödlekçe bir şey de vardı; çünkü Charles’ın, sanırım sizin de fark ettiğiniz gibi diğer insanlardan, özellikle de aşağı sınıftakilerden ödü&nbsp;kopardı. Camların önünden gölge halinde geçen, kapılardan girip&nbsp;çıkan insanlarla ilişki içinde olma fikri midesini bulandırıyordu.&nbsp;Olacak iş değildi bu.</p>

  <p>Ama inkârının soylu bir yönü de vardı: Para kazanmanın insanın hayatının amacı olmaya yetmediğini düşünüyordu. Ne Darwin gibi büyük bir bilim adamı ne de Dickens gibi büyük bir sanatçı olabilirdi; olsa olsa bir meraklı, bir aylak, diğerleri çalışırken kendisi&nbsp;hiçbir şey üretmeyen artık ne derseniz o olabilirdi. Ama bir an, bir&nbsp;hiç olduğu için kendine tuhaf bir biçimde saygı duydu, hiçbir şey&nbsp;olmayı seçmenin bir beyefendinin son çaresi olduğunu hissediyordu: kirpinin dikenleri gibi; hatta son özgürlüğü. Birden fikir kafasında netleşti: Oraya adım atarsam işim biter.</p>

  <p>Bu ikilem size çok eski görünebilir; Charles’ın karanlık hayal gücüyle bile çok eskilerde kalmış o nisan akşamında öngördüğünden çok daha hızlı bir biçimde, bugün yani 1969’da nesli tükenen bir tür&nbsp;haline gelen Beyefendi’yi savunmak bana düşmez. Ölüm nesnelerin&nbsp;doğasında değildir; onların doğasıdır. Ama ölen biçimdir. Madde&nbsp;ölümsüzdür. Varoluş dediğimiz, birbirinin yerine geçen bu biçimler&nbsp;silsilesinin içinden bir tür yeniden doğuş geçer. Viktoryen beyefendisinin iyi özelliklerinin izini ortaçağ <span style="font-style:italic;">preux chevalier’</span>lerine<sup><a href="../Text/62.xhtml#a52" id="k52">52</a></sup> kadar&nbsp;sürebiliriz; oradan da modern beyefendiye, bilim adamı dediğimiz o&nbsp;türe uzanabiliriz; çünkü kuşkusuz onlar devraldı bu mirası. Kısacası,&nbsp;ister antidemokratik olsun, ister eşitlikçi olsun her kültür kendisini&nbsp;sorgulayan etik bir elite ihtiyaç duyar. Bu elit grup birtakım davranış&nbsp;kurallarıyla bağımlıdır ki bu kurallardan bazıları savundukları etiğe&nbsp;çok aykırı düştüğü için sonunda grubun bütün iyi niyetine rağmen&nbsp;ortadan silinmesine yol açarlar.</p>

  <p>Fransızlardan yeni ödünç aldığı iffet kavramıyla Kutsal Kadeh’in peşine düşen 1267’nin Charles’ı, ticaretten tiksinen 1867’lerin Charles’ı ve kendi gereksizliklerinin farkına varmaya başlamış olan duyarlı hümanistlerin çığlıklarına kulak tıkayan bir bilgisayar mühendisi olan bugünün Charles’ı arasında bir bağ göremiyorsunuz&nbsp;belki de. Ama var: Hepsi bir yaşam amacı olarak <span style="font-style: italic;">sahip olmayı</span> reddediyorlar, sahip olunacak şey ister bir kadının gövdesi olsun, ister&nbsp;her şeye rağmen yüksek kâr olsun, ister ilerleme hızını tayin etme&nbsp;hakkı. Bilim adamı da bu biçimlerden biri sadece ve onun yerini&nbsp;başka bir biçim alacak.</p>

  <p>Bütün bunlar, İncil’deki Çölde Baştan Çıkma mitinin hâlâ ne kadar geçerli olduğunu, hep de geçerli olacağını gösteriyor. Kendisini tanıyan ve eğitilmiş herkes kendini kendi çölünde bulur; yaşamlarının bir yerinde de baştan çıkarlar. İnkârları aptalca olabilir ama asla&nbsp;kötü değildir. Bilimin ticari amaçlar için kullanılmasını gerektiren&nbsp;çok cazip bir teklifi, sırf akademide öğretmenlik yapmak için geri mi&nbsp;çevirdiniz? Yeni serginizde bir önceki kadar çok tablo alınmadı ama&nbsp;hâlâ yeni stilinizde kararlı mısınız? Kişisel çıkarlarınızı, bir şeylere&nbsp;sahip olma fırsatını umursamadan yeni bir karar mı verdiniz? O zaman Charles’ın düşüncelerine basit bir züppelik deyip geçmeyin.&nbsp;Onu olduğu gibi görün: Tarihi yenmeye çalışan bir adam. Hem bunun farkında bile değil.</p>

  <p>Charles’ın üzerinde baskı yapan tek şey, bütün insanlara özgü o kimliğini koruma içgüdüsü değildi; düşünmekle, düşündüklerini&nbsp;tartmakla, kendini tanımakla geçmiş onca yıl vardı arkasında. Ondan ödemesi istenen bedel bütün geçmişiydi, geçmişinde iyi bildiği&nbsp;her şey; gerçekliği düşleriyle bağdaştırmayı her ne kadar becerememiş olsa da olmak istediği şeyin değersiz olduğuna inanamıyordu.&nbsp;Hayatın anlamını bulmaya çalışmıştı, hatta zaman zaman onu yakaladığına -zavallı budala- inanmıştı. Bunları başka insanlara iletme&nbsp;yeteneğinden yoksun olması kendi suçu muydu? Dışarıdan bakan&nbsp;birine aylağın teki, ümit vaat etmeyen bir amatör gibi görünmesi?&nbsp;En azından hayatın anlamını Freeman’ın mağazasında bulamayacağını idrak etmişti.</p>

  <p>Ama hepsinin altında, en uygun olanın hayatta kalması doktrini yatıyordu. En azından Charles için, özellikle de doktrinin o gece&nbsp;Lyme’da Grogan’la tartıştıkları cephesi: Yani insanın kendini çözümleme gücü, uyum sağlama kavgasında sahip olduğu önemli bir ayrıcalıktır. İki adam da insanoğlunun özgür iradesinin tehlikede&nbsp;olmadığının kanıtını bunda görüyorlardı. Eğer hayatta kalmak için&nbsp;değişmek gerekiyorsa -Freeman bile bu sonuca varmıştı- en azından bunu hangi yöntemle yapacağını seçmek insanın kendisine kalmıştı. Bütün bunlar teoriydi; Charles’ın üzerine boşanan pratikse&nbsp;çok farklı.</p>

  <p>Kapana kısılmıştı. Olacak iş değildi ama olmuştu işte.</p>

  <p>Bir an, çağının bitmez tükenmez baskıları karşısında öylece durdu; sonra üşüdüğünü hissetti, Bay Freeman ve Freemanizm’e duyduğu buz gibi öfke iliklerini titretmişti.</p>

  <p>Bastonunu kaldırıp geçen bir arabayı durdurdu. İçeri girince nemli, deri koltuğa gömülüp gözlerini kapadı; kafasında onu teselli&nbsp;eden bir imge belirdi. Umut mu? Yoksa Cesaret mi? Kararlılık mı?&nbsp;Korkarım hiçbiri. Gözlerinin önünde bir kâse sütlü punç ve bir şişe&nbsp;şampanya belirmişti.</p>
</body>
</html>
