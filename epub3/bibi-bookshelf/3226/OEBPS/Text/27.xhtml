<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p>&nbsp;</p>

  <h2 style="text-align: center;">27</h2>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <blockquote style="margin-left:45%">
    <p>Oturduğum yerde dalıp gittim nice zaman</p>

    <p>O tuhaf, çarpık gençliğime,</p>

    <p>Boşunaydı geçmişimde aramam</p>

    <p>Tek bir duygu inandığım gerçekliğine...</p>

    <p>Vefalı olsaydı şu gönlüm keşke,</p>

    <p>Daldan dala konmak yerine,</p>

    <p>Ama pek hoş geldi bana ve herkese</p>

    <p>Yaz tozu gibi kupkuru haliyle.</p>

    <p>Heyecanlar yaşadım, hararetli konuşmalar</p>

    <p>Hiç eksik değildi: Ama yo,</p>

    <p>Ne başka bir şey erişebildi ne de onlar</p>

    <p>Derinlerde gömülü o dünyaya.</p>

    <p style="text-align: right;">A. H. CLOUGH, Şiir (1840)</p>
  </blockquote>

  <p>&nbsp;</p>

  <p>Kapıyı kâhya kadın açtı. Anlaşılan doktor dispanserdeymiş; ama Charles yukarıda beklemek isterse... bunun üzerine şapkasını ve pelerinini ona bırakan Charles, kendini o gece sıcak şarap içtiği ve Darwinciliğini ilan ettiği o odada buldu. Şöminede ateş yanıyordu; denize bakan cumbalı pencerenin önündeki yuvarlak masada, kâhyanın hemen toplamaya başladığı, doktorun tek başına yemek yediğinin kanıtı artıklar duruyordu. Charles çok geçmeden merdivendeki ayak seslerini duydu. Grogan neşeyle odaya girip elini ona doğru uzattı.</p>

  <p>“Sizi görmek büyük bir zevk Bay Smithson. Şu aptal kadın size içinizi ısıtacak bir şeyler vermedi mi?”</p>

  <p>“Teşekkür ederim...” Charles doktorun ikram ettiği brandy’yi geri çevirecekti ki fikrini değiştirdi. Eline bardağı alır almaz hemen konuya girdi: “Sizinle özel ve çok kişisel bir şey tartışmak istiyorum. Sizin fikrinize ihtiyacım var.”</p>

  <p>Bunun üzerine doktorun gözleri şöyle bir parladı. Evlenmeden hemen önce ona fikir danışmaya gelen ilk delikanlı Charles değildi. Bazen belsoğukluğu, bazen frengi olurdu dertleri; bazen sadece korku, mastürbasyon fobisi olurdu; o zamanlar çok yaygın olan bir teoriye göre kendi kendini tatmin etmenin sonu iktidarsızlıktı. Ama genellikle bilgisizlikten gelirlerdi; daha bir yıl önce çocuksuz ve mutsuz bir baba Dr. Grogan’ı görmeye gelmişti, doktor zavallı adama göbek deliğinden hamile kalınmadığını ve çocuk doğurulmadığını anlatmak için akla karayı seçmişti.</p>

  <p>“Fikrimi mi soracaksınız? Valla bende akıl fikir kalmadı; bugün o kadar çok kişiye fikrimi söyledim ki... Özellikle de Marlborough Malikânesi’ndeki şu yaşlı, kahrolası sofu hakkında. Ne yaptığını duydunuz mu?”</p>

  <p>“Ben de sizinle tam bu konuda konuşmak istiyordum.”</p>

  <p>Doktor içinden rahat bir nefes aldı ve yine yanlış bir sonuca vardı:</p>

  <p>“Anlıyorum... Bayan Tranter endişelendi değil mi? Ona söyleyin yapılabilecek her şeyi yapıyoruz. Bir grup onu aramaya çıktı. Onu getirecek adama beş pound vereceğimi duyurdum...” Sesi buruklaştı: “...ya da zavallı yaratığın cesedini bulana.”</p>

  <p>“Yaşıyor. Ondan biraz önce bir not aldım.”</p>

  <p>Charles doktorun şaşkın bakışlarıyla karşılaşmamak için gözlerini indirdi. Sonra, elindeki brandy bardağına bakarak Sarah’yla karşılaşmalarını olduğu gibi anlattı: Bir eksikle; çünkü kendi gizli duygularından söz etmedi. Suçu biraz da Dr. Grogan’a ve onunla yaptıkları konuşmaya atmaya çalıştı; böylece kendine bilimsel bir statü kazandırıyordu ki bu, karşısındaki zeki, küçük adamın gözünden kaçmadı. Yaşlı doktorların ve yaşlı rahiplerin ortak bir noktaları vardır: Yalanın kokusunu hemen alırlar, ister bile isteye söylenmiş olsun, isterse Charles’ın durumundaki gibi utangaçlıktan kaynaklansın. Charles itiraflarını sürdürürken Dr. Grogan’ın burnunun ucu metaforik olarak seğirmeye başladı; bu görünmez seğirme Sam’in dudak büzmesine benziyordu. Doktor şüphelerini açığa vurmadı. Ara sıra sorular soruyordu; ama genellikle, sonlara doğru iyice kekelemeye başlayan Charles’ın konuşmasını kesmiyordu. Sonra ayağa kalktı.</p>

  <p>“Hemen işe koyulalım. Önce kızı arayan şu zavallı iblisleri geri çağıralım.” Gök gürültüleri iyice yakınlaşmıştı ve perdeler kapalı olmasına rağmen arkalarında çakan beyaz ışık kumaşın arasından içeri sızıyordu.</p>

  <p>“Notu alır almaz buraya geldim.”</p>

  <p>“Evet, senin suçun yok. Dur bakalım...” Doktor odanın arka tarafındaki küçük masasına oturmuştu bile. Bir iki dakikalığına kaleminin çıkardığı seri hışırtıdan başka bir şey duyulmadı. Sonra yazdıklarını Charles’a okudu:</p>

  <p>“ ‘Sevgili Forsyth, şu anda Bayan Woodruff’ın güvende olduğu haberini aldım. Nerede bulunduğunun bilinmesini istemiyor, ama sizin içiniz rahat etsin. Yarın ondan haber alacağımı umuyorum. Lütfen bu parayı aramaya çıkanlar arasında bölüştürün.’ Bu iyi mi?”</p>

  <p>“Mükemmel. Ama parayı ben vermek istiyorum.” Charles Ernestina’nın işlemiş olduğu küçük kesesini çıkarıp içinden aldığı üç altın lirayı yeşil örtülü masanın üzerine, Dr. Grogan’ın yanına koydu. Doktor paraların ikisini geri itti ve gülümseyerek ona baktı:</p>

  <p>“Bay Forsyth alkol canavarını ortadan kaldırmaya çalışıyor. Sanırım bir tanesi yeterli olur.” Notu ve parayı bir zarfa koyup mühürledi ve sonra mektubun bir an önce yerine ulaşması için işe koyuldu.</p>

  <p>Geri döndüğünde hemen konuşmaya başladı: “Ya kız ...onun için ne yapacağız? Onun şu anda nerede olduğunu biliyor musunuz?”</p>

  <p>“Hiç fikrim yok. Ama eminim yarın sabah sözünü ettiği yerde bulunacaktır.”</p>

  <p>“Ama tabii siz gidemezsiniz. Kendinizi daha fazla riske atmamanız iyi olur.”</p>

  <p>Charles ona baktı, sonra gözlerini halıya dikti.</p>

  <p>“Siz ne derseniz onu yaparım.”</p>

  <p>Doktor düşünceli düşünceli Charles’a baktı. Misafirinin kafasından geçenleri anlamak için onu küçük bir sınava tabi tutmuştu. Bu da umduğu şeyi ortaya çıkarmıştı. Dönüp masasının yanındaki kitap raflarına gitti ve elinde daha önce Charles’a göstermiş olduğu ciltle geri döndü: Darwin’in büyük yapıtı. Ateşin yanına, onun karşısına oturdu; sonra hafif bir gülümsemeyle gözlüklerinin üzerinden bakarak sanki İncil’e el basıyormuş gibi elini <span style="font-style:italic;">Türlerin Kökeni</span>’nin üzerine koydu.</p>

  <p>“Bu odada söylenen ya da söylenecek hiçbir şey bu duvarların dışına çıkmayacak.” Sonra kitabı bir kenara koydu.</p>

  <p>“Sevgili Doktor, buna hiç gerek yoktu.”</p>

  <p>“Tıbbın yarısı hastanın doktora olan güvenidir.”</p>

  <p>Charles donuk donuk gülümsedi: “Ya diğer yarısı?”</p>

  <p>“Doktorun hastasına olan güveni.” Ama Charles’ın ağzını açmasına fırsat bırakmadan ayağa kalktı: “Evet... benim fikrimi almaya gelmiştiniz değil mi?” Sanki biraz sonra bir boks maçı yapacaklarmış gibi baktı Charles’a; o şakacı İrlandalı gitmiş, yerine kavgacı İrlandalı gelmişti. Sonra, ellerini yeleğinin altına sokarak küçük odasını arşınlamaya başladı.</p>

  <p>“Ben çok zeki ve biraz da eğitim almış genç bir kadınım. Hayatta haksızlığa uğradığımı düşünüyorum. Duygularıma tam anlamıyla hâkim değilim. Kendimi yoluma çıkan ilk yakışıklı sahtekârın kucağına atmak gibi aptalca şeyler yapıyorum. Daha da kötüsü, kader kurbanı olmak çok hoşuma gidiyor. Melankolik gözükmede üstüme yok. Trajik gözlerim var. Durup dururken ağlıyorum. Falan filan. Derken...” Ufak tefek doktor büyü yapıyormuşçasına elini kapıdan yana salladı: “... içeri genç bir Tanrı girer. Zeki. Yakışıklı. Eğitimimin bana hayran olmayı öğrettiği sınıfın mükemmel bir örneği. Benimle ilgilendiğini görüyorum. Ne kadar üzgün görünürsem benimle o kadar ilgileniyor. Onun önünde diz çöküyorum, beni ayağa kaldırıyor. Bana bir hanımefendi gibi davranıyor. Yo, daha da fazla. Hıristiyanca bir kardeşlik duygusu içinde beni bu mutsuz durumumdan kurtarmayı vaat ediyor.”</p>

  <p>Charles lafa girmeye çalıştı; ama doktor onu susturdu:</p>

  <p>“Çok fakirim. Daha şanslı hemcinslerimin erkekleri etkileri altına almak için kullandıkları taktiklerin hiçbirini kullanamam.” Parmağını kaldırdı: “Tek bir silahım var. Bu iyi yürekli adamda uyandırdığım acıma hissi. Ama acıma doymak bilmez bir şeydir. Ben de bu iyilik perisine geçmişimi sundum, yalayıp yuttu. Öyleyse ne yapabilirim? Onun şu anki halime de acımasını sağlamalıyım. Bir gün, gitmem yasaklanan bir yerde yürürken bir fırsatını yakaladım. Bu suçuma asla göz yummayacak birine gidip bunu yetiştirecek birine kendimi gösteriyorum. Kendimi işimden kovduruyorum. Kendimi en yakın uçurumdan atacakmış izlenimi bırakarak ortadan kayboluyorum. Sonra da <span style="font-style:italic;">in extremis</span> ve <span style="font-style:italic;">de profundis</span> -hatta <span style="font-style:italic;">de altis</span><sup><a href="../Text/62.xhtml#a42" id="k42">42</a></sup><span style="font-style:italic;">-</span> kurtarıcımdan yardım dileniyorum.” Sonra uzun bir ara verdi ve Charles’ın gözleri ağır ağır ona çevrildi. Doktor gülümsedi. “Bunların çoğu bir hipotezden ibaret tabii.”</p>

  <p>“Ama onu suçladınız; kendi kendini işten...”</p>

  <p>Doktor ateşi karıştırıp canlandırdı. “Bu sabah erkenden Marlborough Malikânesi’ne çağrıldım. Neden olduğunu bilmiyordum; sadece Bayan Poulteney’in çok rahatsız olduğunu söylediler. Bayan Fairley -kâhya- bana olanları anlattı.” Durdu ve dik dik Charles’ın mutsuz gözlerine baktı. “Bayan Fairley dün Ware Cleeves’te Mandıra’daymış. Kız burnunun dibinde ağaçların arasından çıkıvermiş. Şimdi bu kadın hanımına çok benzer, eminim büyük bir iştahla üzerine düşen vazifeyi yerine getirmiştir. Ama sevgili Bay Smithson bunu yapmaya davet edildiğine ikna oldum.”</p>

  <p>“Yani...” Doktor başını salladı. Charles ona korkunç bir bakış fırlattıktan sonra isyan etti: “Buna inanamıyorum. Böyle bir şey yapması imkânsız...”</p>

  <p>Cümlesini yarım bıraktı. Doktor mırıldandı: “Bu mümkün. Ne yazık ki...”</p>

  <p>“Ama insanın bunu yapabilmesi için...” Charles, “zihninin çarpık olması lazım” diyecekti, ama birden ayağa kalkıp pencereye gitti ve perdeyi aralayıp görmeyen gözlerle yağmurlu geceye baktı. Bembeyaz çakan bir şimşek Cobb’u, kumsalı ve uyuşuk denizi aydınlattı. Charles yine doktora döndü.</p>

  <p>“Demek beni parmağının ucunda oynatmış.”</p>

  <p>“Evet, sanırım öyle. Ama sizin cömertliğinizden kaynaklanıyor bu. Hem unutmayın çarpık bir zihin, kötü niyetli bir zihin değildir. Bu gibi durumlarda umutsuzluğu bir hastalık olarak görmelisiniz. Bu kızın zihinsel yetilerine kolera ya da tifo bulaşmış, Smithson. Onu böyle düşünün. Şeytani bir düzenbaz olarak değil.”</p>

  <p>Charles yerine döndü: “Peki gerçek amacı ne sizce?”</p>

  <p>“Bunu kendisinin bile bildiğini sanmıyorum. Günlük yaşıyor. Zaten buna mecbur. İleriyi düşünen biri onun gibi davranmazdı.”</p>

  <p>“Ama benim durumumdaki birinin kendisiyle...”</p>

  <p>“Yani nişanlı birinin mi?” Doktor acı acı güldü. “Çok fahişe tanıdım ben. Hemen ekleyeyim ki onların değil, kendi mesleğimle ilgili olarak. Kurbanlarının evli barklı, aile babası olmasından böbürlenenlerden birer altın alsaydım şimdi zengin olmuştum.” Ateşe, geçmişine baktı. “ ‘Toplum dışına itildim. Ama intikamımı alacağım.’ ”</p>

  <p>“Onu bir şeytan gibi gösteriyorsunuz; aslında öyle değil.” Heyecanla konuşup hemen arkasını dönmüştü. “Onunla ilgili söylediğiniz bu sözlere inanamam.”</p>

  <p>“Babanız yaşta biri olarak gerçeği söylemem gerekirse, siz ona yarı yarıya âşık olmuşsunuz da ondan inanamıyorsunuz.”</p>

  <p>Charles dönüp doktorun serinkanlı yüzüne baktı.</p>

  <p>“Sizi bunu söylemekten menederim.” Grogan başını eğdi. Sessizlikte Charles hemen ekledi: “Bu Bayan Freeman’a hakaret etmek olur.”</p>

  <p>“Zaten öyle! Ama hakareti eden kim?”</p>

  <p>Charles yutkundu. Onun suçlayan gözlerine katlanamıyordu, sanki gidecekmiş gibi dar uzun odaya baktı. Ama o daha kapıya ulaşmadan Grogan kolunu tutup onu geri döndürdü ve diğer kolunu da tuttu; bakışları vahşiydi, sanki Charles’ın şeref bekçisiymiş gibi.</p>

  <p>“Evladım, ikimiz de bilime inanmıyor muyuz? Gerçeğin temel ilke olduğunu kabul etmiyor muyuz? Sokrates ne için ölmüştü? Elalemin diline düşmemek için mi? Toplum kurallarına sadakatinden mi? Kırk yıllık doktorum ben, bir adamın sıkıntıda olduğunu anlayamaz mıyım sence? Hem de gerçeği kendisinden sakladığı için. Kendini bil, Smithson, kendini <span style="font-style:italic;">bil</span>!”</p>

  <p>Grogan’ın ruhundaki eski Yunan ve Gal ateşi, Charles’ı dağladı. Doktora bakarak öylece kalakaldı, sonra gözlerini kaçırıp ateşin yanına gitti ve işkencecisine arkasını döndü. Uzun bir sessizlik oldu. Grogan onu dikkatle izliyordu.</p>

  <p>Sonunda Charles konuştu:</p>

  <p>“Ben evlilik için yaratılmamışım. En büyük talihsizliğim bunu çok geç anlamam.”</p>

  <p>“Malthus’u okudun mu?” Charles hayır anlamında başını salladı. “Ona göre <span style="font-style:italic;">Homo sapiens</span>’in trajedisi, yaşama şansı en az olanların çok fazla üremeleridir. Yani evlilik için yaratılmadığını söyleme, oğlum. O kıza âşık olduğun için de kendini suçlama. O Fransız denizcinin neden kaçtığını biliyorum sanırım. İnsanın o gözlerde boğulabileceğini anlamıştı.”</p>

  <p>Charles acı içinde kıvranıyordu: “Şerefim üzerine yemin ederim ki aramızda uygunsuz hiçbir şey geçmedi. Buna inanmalısınız.”</p>

  <p>“Size inanıyorum. Ama bırakın eskilerin o ince sorgusundan geçireyim sizi: Onun sesini duymak istiyor musunuz? Onu görmek istiyor musunuz? Ona dokunmak istiyor musunuz?”</p>

  <p>Charles yine arkasını dönüp koltuğa kendini bıraktı, elleriyle yüzünü kapamıştı. Bu bir cevap değildi; ama her şeyi anlatıyordu. Bir süre sonra kafasını kaldırıp ateşe baktı.</p>

  <p>“Ah Grogan, hayatımın ne kadar berbat durumda olduğunu bilseydiniz... ne kadar boş... ne kadar faydasız. Hiçbir ahlaki amacım yok, hiçbir şeye karşı kendimi sorumlu hissetmiyorum. Yirmi birime bastığım gün dün gibi aklımda; umut doluydum... hep hayal kırıklığına uğradım. Şimdi de bu sefil işe bulaştım...”</p>

  <p>Grogan yanına gidip elini omzuna koydu. “Doğru kadını seçip seçmediğinden şüphe eden ilk erkek sen değilsin.”</p>

  <p>“Benim gerçek kişiliğimi hiç anlamıyor.”</p>

  <p>“Ama o senden on on iki yaş daha küçük değil mi? Hem seni sadece altı aydır tanıyor. Seni nasıl anlasın ki? Daha dünkü çocuk.”</p>

  <p>Charles hüzünle başını salladı. Doktora Ernestina hakkındaki gerçek fikrini söyleyemiyordu; yani onun kendisini asla anlayamayacağını. Kendi zekâsının oyununa gelmiş gibi hissediyordu kendini. Onu hayat arkadaşını seçerken yalnız bırakmıştı; çünkü Viktorya çağında, hatta daha yakın zamanlarda yaşayan birçok erkek gibi Charles da bütün yaşamını bir idealin peşinde geçiren tiplerdendi. Bazı erkekler kendi karılarından daha az çekici kadınlar bulunduğunu düşünerek kendilerini avuturlar; diğerleriyse daha çekici kadınlar olduğunu düşünerek işkence çekerler. Charles şimdi kendisinin hangi sınıfa dahil olduğunu gayet iyi görüyordu.</p>

  <p>Mırıldandı: “Bu onun hatası değil. Olamaz da zaten.”</p>

  <p>“Bence de öyle. Onun gibi tatlı, masum, genç bir kız.”</p>

  <p>“Ona verdiğim söze sadık kalacağım.”</p>

  <p>“Elbette.”</p>

  <p>Sessizlik oldu.</p>

  <p>“Bana ne yapmam gerektiğini söyleyin.”</p>

  <p>“Önce bana diğerine karşı gerçek duygularınızı söyleyin.”</p>

  <p>Charles umutsuzlukla başını kaldırdı; ateşe bakarak nihayet gerçeği anlatmaya çalıştı:</p>

  <p>“Söyleyemem Grogan. Onunla ilgili bütün duygularım benim için de bir bilmece. Onu sevmiyorum. Nasıl sevebilirim ki? Böyle adı çıkmış bir kadın, bana zihinsel bozuklukları olduğunu söylediğiniz bir kadın. Ama... sanki... kendi iradesi dışında birinin etkisine girmiş bir insan gibiyim; kişiliğimin bütün iyi tarafları onun karşısında yok oluyor sanki. Şimdi bile sizin bütün dediklerinizi inkâr eden yüzü beliriyor gözlerimin önünde. Onda bir şeyler var. Kötülükle de delilikle de ilgisi olmayan bir bilgi, soylu şeylere dair bir kavrayış. Görünüşünün altında... nasıl anlatacağımı bilemiyorum.”</p>

  <p>“Ben de ona bir kötülük kondurmadım ki, sadece umutsuzluktan bahsettim.”</p>

  <p>Doktor yürürken tahtaların gıcırdaması dışında hiç ses yoktu. Sonunda Charles tekrar konuştu.</p>

  <p>“Ne öneriyorsunuz?”</p>

  <p>“Bu meseleyi tümüyle benim ellerime bırakmanızı.”</p>

  <p>“Onu görmeye gidecek misiniz?”</p>

  <p>“Yürüyüş botlarımı ayağıma geçireceğim. Ona, sizi aniden çağırdıklarını söyleyeceğim. Gerçekten gitmelisiniz, Smithson.”</p>

  <p>“Sahiden de Londra’da acele bir işim var.”</p>

  <p>“Gayet iyi. Gitmeden önce Bayan Freeman’a her şeyi anlatmanızı öneririm.”</p>

  <p>“Zaten buna çoktan karar verdim.” Charles ayağa kalktı. Ama o yüz hâlâ gözlerinin önündeydi. “Ya o ...ne yapacaksınız?”</p>

  <p>“Her şey onun ruh haline bağlı. Bu dönüm noktasında onun aklını kaçırmamasını sağlayan tek şey ona karşı yakınlık -ya da daha tatlı bir şey- duyduğunuza inanması olabilir. Sizin gitmemeniz daha derin bir melankoliye yol açabilir korkarım. Ne yazık ki böyle bir şey mümkün.” Charles yere baktı: “Kendinizi suçlamayın. Siz olmasaydınız başka biri olacaktı. Bir bakıma, böylesi bir durum işleri kolaylaştıracak. Ben duruma göre davranırım.”</p>

  <p>Charles gözlerini halıya dikmişti. “Tımarhane.”</p>

  <p>“Sözünü ettiğim meslektaşım bu gibi vakalarda uygulanacak tedavi konusundaki fikirlerimi paylaşıyor. Elimizden gelenin en iyisini yaparız. Biraz masraf yapmaya hazır mısınız?”</p>

  <p>“Ondan kurtulmak için her şeyi yaparım; tabii ona zarar vermeden.”</p>

  <p>“Exeter’de özel bir tımarhane biliyorum. Dostum Spencer’ın orada hastaları var. Hastane yöneticileri akıllı, ileri görüşlü kimseler. Bu aşamada bir devlet kurumunu önermem.”</p>

  <p>“Allah korusun. Onlar hakkında korkunç şeyler duydum.”</p>

  <p>“Rahat olun. Sözünü ettiğim örnek bir yerdir.”</p>

  <p>“Onu oraya temelli kapatmayacaksınız değil mi?”</p>

  <p>Çünkü Charles’ın içini bir kurt kemirmeye başlamıştı; Sarah hakkında böyle soğuk bir dille tartışmak, onu küçük bir odaya kilitlenmiş düşünmek...</p>

  <p>“Kesinlikle hayır. Ruhundaki yaraların tedavi edileceği, özenle bakılacağı, istediği işle meşgul olabileceği bir yer; hem Spencer’ın mükemmel deneyimi ve ilgisinden de yararlanacak. Elinden benzer vakalar geçmiş. Ne yapacağını biliyor.”</p>

  <p>Charles duraksadı, sonra ayağa kalkıp elini uzattı. O anda emirlere ve reçetelere ihtiyaç duyuyordu; bunları alır almaz kendini daha iyi hissetmişti.</p>

  <p>“Hayatımı kurtardınız.”</p>

  <p>“Bu çok saçma, sevgili dostum.”</p>

  <p>“Yo, saçma değil. Hayatım boyunca size borçlu kalacağım.”</p>

  <p>“O zaman bu borç senedinin üzerine alacağınız gelinin ismini yazmama izin verin.”</p>

  <p>“Bu borca sadık kalacağım.”</p>

  <p>“O tatlı yaratığa da biraz zaman tanıyın. En güzel şaraplar en uzun zamanda olgunlaşır, değil mi?”</p>

  <p>“Sanırım ben kendim de pek iyi bir mahsul sayılmam.”</p>

  <p>“Hah, saçmalık!” Doktor, Charles’ın sırtını sıvazladı: “Bu arada, Fransızca biliyorsunuz değil mi?”</p>

  <p>Charles şaşkınlıkla onayladı. Grogan raflarını altüst ederek bir kitap çıkardı ve misafirine vermeden önce bir bölümü kurşun kalemle işaretledi.</p>

  <p>“Bütün duruşmayı okumanıza gerek yok. Ama davalı tarafın sunduğu bu tıbbi kanıtı okumanızı istiyorum.”</p>

  <p>Charles elindeki cilde baktı: “İçim rahatlasın diye mi?”</p>

  <p>Doktor zekice güldü:</p>

  <p>“Öyle bir şey...”</p>
</body>
</html>
