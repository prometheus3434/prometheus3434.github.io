<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p>&nbsp;</p>

  <h2 style="text-align: center;">37</h2>

  <p>&nbsp;</p>

  <blockquote style="margin-left:45%">
    <p class="ilk">Saygınlık o kurşun pelerinini bütün ülkenin üzerine örtmüştü... ve bu yüce tanrıçaya en derin sadakatle tapan yarışı kazanıyordu.</p>

    <p style="text-align: right;">LESLIE STEPHEN,&nbsp;</p>

    <p style="text-align: right;"><span style="font-style:italic;">Cambridge’den Notlar</span> (1865)</p>

    <p>&nbsp;</p>

    <p class="ilk">Burjuvazi... yok olma korkusunu sömürerek bütün milletleri burjuvazinin üretim tarzını benimsemeye zorluyor; onları, kendisinin uygarlık dediği şeyi içlerine almaya zorluyor, yani burjuva&nbsp;olmaya. Tek kelimeyle kendi imgesine göre bir&nbsp;dünya yaratıyor.</p>

    <p style="text-align: right;">MARX, <span style="font-style:italic;">Komünist Manifesto</span> (1848)</p>
  </blockquote>

  <p>&nbsp;</p>

  <p>Charles’ın Ernestina’nın babasıyla yaptığı ikinci resmi görüşme birincisinden çok daha tatsız geçti ama suç Bay Freeman’da değildi.&nbsp;Aristokrasi konusundaki gizli düşüncelerine -hepsinin miskinler&nbsp;ordusu olduğunu düşünüyordu- rağmen dıştan bakılınca kendisi de&nbsp;bir snobdu. Her açıdan bir beyefendi gibi görünmeyi kendine iş&nbsp;edinmişti; buna da gittikçe ilerleme kaydeden diğer işi kadar özen&nbsp;gösteriyordu. Bilinçli olarak tam bir beyefendi olduğuna inanıyordu; bu konuda içten içe bir şüphe duyduğunu belli eden tek şey, belki de o saplantılı beyefendi gibi görünme kararlılığıydı.</p>

  <p>Onun gibi orta-sınıfın üst basamaklarına henüz tırmanmış olanlar sıkıntılı bir durumdaydılar. Kendilerini sosyal açıdan acemi gibi hissetseler de, kendi ticaret gemilerinin güçlü kaptanları olduklarını&nbsp;biliyorlardı. Bazıları da başka bir tarzı seçiyor ve gayet akla yatkın&nbsp;bir biçimde (Bay Jorrocks gibi) gerçek bir taşra beyefendisi pozuna&nbsp;bürünüyorlardı. Diğerleri -Bay Freeman gibi- bu terimi yeniden tanımlamaya çalışıyordu. Bay Freeman, Surrey’deki çam ormanlarında kendine yeni bir ev yaptırmıştı; ama karısı ve kızı oraya ondan&nbsp;daha çok gidiyorlardı. Zamanımızın zengin banliyö sakinlerinin öncüsüydü bir bakıma, ancak orada sadece hafta sonlarını geçirirdi;&nbsp;genellikle de yazları. Onun modern karşılığı nasıl golfe, güllere, içkiye ya da zinaya düşkünse o da dürüstlüğe düşkündü.</p>

  <p>Zaten Kâr ve Dürüstlük (bu sırayla) onun düsturuydu. 1850 ve 1870 arasında meydana gelen büyük sosyoekonomik değişiklik sırasında yükünü tutmuştu; yani ağırlığın fabrikadan dükkâna, üreticiden müşteriye kayması sırasında. O ilk göze çarpan tüketim dalgası&nbsp;hesap defterlerinin yüzünü güldürmüştü; bunu telafi edebilmek için&nbsp;de -günah avlamayı tilki avlamaya tercih eden bir önceki neslin Püriten vurguncularını taklit ederek- özel hayatında son derece dürüst&nbsp;ve iyi bir dindar olmuştu. Tıpkı zamanımızın sanat eserleri toplayarak, harika bir yatırımı hoş bir insanseverlik cilasıyla kaplayan kodamanları gibi Bay Freeman da Hıristiyanlığı Yayma Topluluğu’na ve&nbsp;benzer militan hayır derneklerine hatırı sayılır bir yardım yapıyordu. Yanında çalışan işçiler, çıraklar ve diğerleri bizim ölçülerimize&nbsp;göre fazlasıyla sömürülüyor ve berbat yerlerde oturuyorlardı; ama&nbsp;1867 yılının ölçüleri dikkate alındığında Freeman’ın ticarethanesi&nbsp;çok gelişmiş bir kuruluştu, türünün en iyi örneği. Cennete gittiğinde&nbsp;arkasında mutlu bir emekçi kesimi bırakacaktı; vârisleri de bunun&nbsp;keyfini sürecekti.</p>

  <p>Biraz okul müdürlerini andıran ciddi bir adamdı, koyu gri gözlerinin keskin bakışları sahaları içine giren herkese kendisini hatalı bir Manchester mamulü gibi hissettirirdi. Ama Charles’ın haberini&nbsp;duygularını hiç belli etmeden dinledi ve açıklamanın sonunda ciddiyetle başını salladı. Bir sessizlik oldu. Konuşma Bay Freeman’ın&nbsp;Hyde Park’a bakan çalışma odasında cereyan ediyordu. Gerçek mesleğinin ne olduğu konusunda hiçbir ipucu vermiyordu bu oda. Bütün duvarlarda, gerektiği gibi ciddi görünüşlü kitaplar sıralanmıştı;&nbsp;Marcus Aurelius’un bir büstü raftaydı (yoksa banyo havlusuna sarınmış Lord Palmerston muydu bu?); bir karnavalı mı yoksa bir savaşı mı resmettikleri anlaşılmayan iki kocaman gravür vardı, kesin&nbsp;olan tek şey bu ortamın çok uzağında, iptidai bir topluma ait olduklarıydı.</p>

  <p>Bay Freeman boğazını temizleyerek gözlerini masasının kırmızı ve altın yaldızlı maroken kaplamasına dikti; bir şey söyleyecek gibiydi ama fikrini değiştirdi.</p>

  <p>“Bu çok şaşırtıcı. Çok şaşırtıcı...”</p>

  <p>Bunu yine sessizlik takip etti, Charles hem sinirlenmişti hem içinden gülmek geliyordu. Bu ciddi baba tavırlarına bir süre katlanmak zorunda olduğunun farkındaydı. Ama kendisi arandığı için bu&nbsp;sessizliğe katlanmak ve bu tatmin edici olmaktan uzak tepkiyi yutmaktan başka çaresi yoktu. Bay Freeman’ın tepkisi içten içe bir beyefendiden çok bir işadamına yaraşır şekildeydi aslında; çünkü ilk&nbsp;aklına gelen Charles’ın drahomayı artırması için ricaya geldiği olmuştu. Bunu kolaylıkla yapabilirdi; ama aynı anda aklına korkunç&nbsp;bir olasılık gelmişti: Charles’ın amcasının olası evliliğini baştan beri&nbsp;bildiği. En nefret ettiği şey bir iş anlaşmasında enayi yerine konmaktı; hem bu hayatta en çok sevdiği şeyi ilgilendiriyordu.</p>

  <p>Sonunda Charles sessizliği bozdu: “Amcamın bu kararının benim için de çok büyük sürpriz olduğunu söylememe gerek yok herhalde.”</p>

  <p>“Tabii, tabii...”</p>

  <p>“Ama bunu bir an önce şahsen size haber vermenin görevim olduğunu düşündüm.”</p>

  <p>“Çok iyi ettiniz. Ya Ernestina... o biliyor mu?”</p>

  <p>“İlk önce ona anlattım. Benimle nişanlanma şerefini bana bahşetmiş olduğu için bu konu doğal olarak onu da etkiliyor.” Charles duraklayıp elini cebine attı. “Size ondan bir mektup getirdim.” Ayağa kalkıp mektubu masaya bıraktı, Bay Freeman o kurnaz gri gözleriyle dalgın dalgın baktı, başka şeyler düşündüğü belliydi.</p>

  <p>“Hâlâ hatırı sayılır özel bir geliriniz var, değil mi?”</p>

  <p>“Beş kuruşum kalmadığını söyleyemem.”</p>

  <p>“Amcanızın bir vâris sahibi olma mutluluğuna erişemeyebileceği ihtimalini de unutmamak lazım.”</p>

  <p>“Öyle!”</p>

  <p>“Tabii Ernestina da size eli boş gelmiyor.”</p>

  <p>“Çok cömert davrandınız.”</p>

  <p>“Zaten bir gün ben de ebedi uykuma yatacağım.”</p>

  <p>“Aman efendim, ben...”</p>

  <p>Beyefendiliği kazanmıştı. Bay Freeman ayağa kalktı: “Aramızda böyle şeylerden söz edebiliriz. Sizinle çok açık konuşacağım, sevgili&nbsp;Charles. Benim tek isteğim kızımın mutlu olması. Size onun mali&nbsp;açıdan ne kadar iyi durumda olduğunu söylememe gerek yok.&nbsp;Onunla evlenmek için benden izin istediğinizde, bana verdiğiniz güvencelerin en büyüğü bu birlikteliğin karşılıklı sevgi ve saygıya dayanacağıydı. Bana durumunuzun aniden değiştiğini söylüyorsunuz.&nbsp;Sizin dürüstlüğünüze yabancı olmayanların çirkin bir amacınız olduğunu düşünmeleri olanaksız. Benim tek düşündüğüm de bu.”&nbsp;</p>

  <p>“Kesinlikle benim de öyle efendim!”</p>

  <p>Yine sessizlik oldu. İkisi de gerçekte neyin söylendiğinin farkındaydı: Artık bu evliliği kötü bir dedikodu sarmalayacaktı. Charles’ın evlenme teklifinden önce mirastan olacağını sezdiği söylenecekti;&nbsp;Ernestina, istese kolayca satın alabileceği böylesi bir unvanı kaybettiği için küçük görülecekti.</p>

  <p>“Mektubu okusam iyi olacak. İzninizle!”</p>

  <p>Som altından kâğıt bıçağını alıp mektubu açtı. Charles pencereye gidip Hyde Park’ın ağaçlarını seyretmeye başladı. Orada, Bayswater Sokağı’nda bekleyen arabaların arkasında bir kız gördü -görünüşüne bakılırsa bir tezgâhtar ya da hizmetçiydi- parmaklıkların önündeki&nbsp;bir sırada oturmuş bekliyordu; tam o sırada kırmızı ceketli bir asker&nbsp;geldi. Asker seslendi; kız ona doğru döndü. Yüzünü göremeyecek kadar uzaktaydı; ama kızın hevesle dönüşünden ikisinin sevgili olduğu&nbsp;anlaşılıyordu. Asker kızın elini tutup bir an kalbine bastırdı. Bir şeyler söylendi. Sonra kız onun koluna girdi ve birlikte Oxford&nbsp;Caddesi’ne doğru yürümeye başladılar. Charles bu sahneye dalıp gitmişti; Bay Freeman elinde mektupla yanına gelince irkildi. Gülümsüyordu.</p>

  <p>“Mektuba eklediği notta ne dediğini size okusam iyi olacak.” Gümüş çerçeveli gözlüğünü düzeltti. “ ‘Eğer Charles’ın saçmalıklarını dikkate alırsan onunla birlikte Paris’e kaçarım!’ ” Kaşlarını kaldırarak Charles’a baktı: “Sanırım hiç seçeneğimiz yok.”</p>

  <p>Charles hafifçe gülümsedi: “Ama biraz daha düşünmek isterseniz...”</p>

  <p>Bay Freeman elini bu ince eleyip sık dokuyan adamın omzuna koydu. “Kızıma nişanlısını bu haliyle eskisinden daha çok beğendiğimi söyleyeceğim. Sanırım Lyme’a ne kadar çabuk dönerseniz o&nbsp;kadar iyi olacak.”</p>

  <p>“Çok iyisiniz.”</p>

  <p>“Esas siz benim kızımı mutlu etmekle bana iyilik yapmış oluyorsunuz. Mektubu baştan sona bu kadar uçarı değil.” Charles’ın kolundan tutup onu pencerenin önünden çekti. “Hem sevgili Charles...” bu lafı söylemek Bay Freeman’a özel bir zevk veriyordu,&nbsp;“... insanın ilk evlendiğinde biraz hesap kitap yapması pek de o kadar kötü bir şey değil. Ama eğer gerekirse... ne demek istediğimi anlamışsınızdır.”</p>

  <p>“Çok naziksiniz...”</p>

  <p>“Bu kadar yeter!”</p>

  <p>Bay Freeman anahtarlığını çıkarıp masanın çekmecesini açtı ve kızının mektubunu içine koydu, sanki kıymetli bir resmi evrakmış&nbsp;gibi; belki de hizmetkârları o çağdaki çoğu işverenden daha iyi tanıyordu. Çekmeceyi tekrar kilitlerken, kendini bir işçi gibi hissetmeye&nbsp;başlayan Charles’a baktı; gözde bir işçiydi kuşkusuz ama bir şekilde bu ticari devin emrindeydi. Daha da kötüsü; Bay Freeman’ın bu kadar kibar davranmasının tek nedeni içindeki beyefendi değildi.</p>

  <p>“Şimdi sırası geldiğine göre, Ernestina’yla ikinizi ilgilendiren bir başka konuda içimi açabilir miyim size?”</p>

  <p>Charles kibarca başını eğdi ama Bay Freeman bir an doğru kelimeleri bulmakta güçlük çekti. Uzun uzadıya kâğıt bıçağını yerine yerleştirdi, sonra biraz önce yanından ayrıldıkları pencereye gitti.&nbsp;Sonra döndü.</p>

  <p>“Sevgili Charles, kendimi her açıdan şanslı bir adam sayıyorum. Bir şey dışında.” Halıya baktı. “Hiç oğlum yok!” Yeniden durdu,&nbsp;sonra damadına yoklayıcı bir bakış fırlattı: “Ticaretin sana çok itici&nbsp;geldiğini biliyorum. Bir beyefendinin yapacağı iş değil.”</p>

  <p>“Bu çok saçma, efendim! Siz bir beyefendinin bu işi yapabileceğinin canlı örneğisiniz.”</p>

  <p>“Gerçekten böyle mi düşünüyorsun? Yoksa numara mı yapıyorsun?”</p>

  <p>Demir grisi gözler birden dimdik baktı. Charles bir an ne diyeceğini bilemedi. Ellerini açtı. “Aklı başında her adamın görmesi gereken bir şey bu; milletimiz için ticaret çok gerekli...”</p>

  <p>“Hı, evet! Bütün politikacılar böyle söylüyor. Böyle demek zorundalar; çünkü ülkemizin kalkınması buna bağlı. Ama insanların sizin ticarete atıldığınızı söylediğini duymak hoşunuza gider miydi?”</p>

  <p>“Hiç böyle bir durum olmadı.”</p>

  <p>“Ya olsaydı?”</p>

  <p>“Demek istediğiniz... benim...”</p>

  <p>En sonunda kayınpederinin nereye varmak istediğini anlamıştı; yüzündeki şaşkınlığı gören kayınpederi hemen içindeki beyefendiyi&nbsp;öne sürdü:</p>

  <p>“Bütün gün benim işlerimle uğraşmanız gerektiğini söylemiyorum tabii. Bu müdürlerimin, kâtiplerimin ve diğerlerinin görevi. Ama işim büyüyor, Charles. Gelecek yıl Bristol ve Birmingham’da&nbsp;iki büyük ticaret merkezi açacağız. Bu sadece başlangıç. Sana coğrafi ya da politik bir imparatorluk öneremem. Ama şundan kesinlikle&nbsp;eminim ki bir gün sana ve Ernestina’ya neredeyse bir imparatorluk kalacak.” Bay Freeman bir aşağı bir yukarı yürümeye başladı: “Gelecekte amcanın mülkünü yönetmen kesin gibi göründüğü için önceleri hiç sesimi çıkarmadım. Ama enerjin var, okumuşsun, yeteneklisin...”</p>

  <p>“Ama sözünü ettiğiniz konu hakkında... neredeyse hiçbir şey bilmiyorum.”</p>

  <p>Bay Freeman elinin bir hareketiyle bu itirazı bertaraf etti: “Dürüstlük, saygı telkin etme, insanları doğru yargılama gibi konular çok daha önemli. Senin bunlardan nasibini almadığına inanmıyorum.”</p>

  <p>“Sizin tam olarak ne önerdiğinizi anladığımı sanmıyorum.”</p>

  <p>“Şimdilik hiçbir şey önermiyorum. Zaten önümüzdeki bir-iki sene evliliğinle uğraşacaksın. Böyle bir zamanda başka şeylerle uğraşmak istemeyeceksin. Ama gün gelip de... Ernestina yoluyla sahip&nbsp;olacağın büyük ticaret mülküyle ilgilenmeye başlarsan, ben... ya da&nbsp;eşim... bu ilgini genişletmekten büyük zevk duyarız.”</p>

  <p>“Nankörlük yapmak istemem ama... bu, benim doğal eğilimlerime hiç uygun görünmüyor, sahip olduğum sınırlı yeteneğime de...”</p>

  <p>“Ben sadece ortaklık teklif ediyorum. En basitinden, yönetim bürosuna ara sıra uğrayıp neler olup bittiğine şöyle bir bakacaksın. Sanırım sorumluluk isteyen işlerde çalıştırdığım adamlar seni şaşırtacak. İnsanın tanımaktan utanç duymayacağı kişiler.”</p>

  <p>“Emin olun çekinmemin nedeni sosyal mevkiyle ilgili kaygılar değil.”</p>

  <p>“Öyleyse alçakgönüllülüğün. İşte, bu açıdan kendini yanlış tanıyorsun genç adam. Sözünü ettiğim o gün geldiğinde ben artık burada olmayacağım. Benim kurmak için bütün hayatımı verdiğim bu işi dağıtabilirsiniz kuşkusuz. Senin adına işi yürütecek iyi yöneticiler&nbsp;bulabilirsin. Ama ben ne dediğimi biliyorum. Nasıl iyi bir ordunun&nbsp;bir generale ihtiyacı varsa, başarılı bir işin de etkin bir patrona ihtiyacı vardır. Savaşı yönetecek bir <span style="font-style:italic;">general</span> yoksa dünyanın bütün askerleri bir araya gelse işe yaramaz.”</p>

  <p>Bu çekici benzetmenin etkisi altında Charles kendini, Şeytan tarafından aklı çelinen Nasıra’lı İsa gibi hissetti. O da günlerce ıssız çöllerde kaldığı için bu teklif daha da baştan çıkarıcı geliyordu. Ama o bir beyefendiydi; bir beyefendi ticarete atılamazdı. Bunu söylemenin bir yolunu aradı ama bulamadı. Bir iş görüşmesinde kararsızlık&nbsp;zaaf kabul edilir. Bay Freeman bu fırsatı kaçırmadı:</p>

  <p>“Hepimizin maymun soyundan geldiğimiz konusunda beni asla ikna edemeyeceksin. Bu fikri zındıkça buluyorum. Ama geçen seferki anlaşmazlığımız sırasında söylediğin bazı şeyleri çok düşündüm.&nbsp;Bu evrim teorisinin amacı konusunda dediklerini tekrar etmeni istiyorum. Bir tür değişmelidir ki?..”</p>

  <p>“Hayatta kalabilsin. Kendisini çevresindeki değişikliklere uydurmalıdır.”</p>

  <p>“Tamam! Bak buna inanırım. Ben senden yirmi yaş daha büyüğüm. Dahası, insanın zamanın zevkine uyacak şekilde -ve akıllıca-değişmezse yaşamını sürdüremeyeceği bir ortamda geçirdim yaşamımı. Hemen iflas edersin. Zaman değişiyor, biliyorsun. Büyük&nbsp;bir ilerleme çağındayız. İlerleme de huysuz bir ata benziyor. Ya sen&nbsp;ona binersin ya da o seni çiğner. Beyefendi olmanın boş bir iş olduğunu söylemek aklımdan bile geçmez. Asla böyle olamaz. Ama bu iş&nbsp;yapma çağı Charles, <span style="font-style:italic;">büyük</span> iş. Bunların seni ilgilendirmediğini söyleyebilirsin; şanına <span style="font-style:italic;">yakışmadıklarını</span>. Ama kendi kendine sor bakalım,&nbsp;ilgilendirmemeli mi? Sadece bunu yapmanı istiyorum. Bu konuyu&nbsp;düşün. Hemen karar vermene gerek yok. Hem de hiç.” Durakladı.&nbsp;“Ama bu fikri elinin tersiyle bir kenara itmeyeceksin değil mi?”</p>

  <p>Charles kendini kötü dokunmuş bir peçete numunesi gibi hissediyordu, tam bir evrim kurbanı. Varoluşunun boşunalığı konusundaki o eski kuşkular hemencecik canlanıvermişti. Bay Freeman’ın kendisi hakkında gerçek düşüncesini artık tahmin edebiliyordu:&nbsp;boş gezenin boş kalfası. Kendisine ne önerdiğini de: Karısının getireceği drahomayı hak etmeliydi. İçinden mesafeli ve soğuk davranmak geliyordu ama Bay Freeman’ın sesindeki telaşın ardında bir&nbsp;sıcaklık vardı, bir akraba yakınlığı. Sanki hayatı boyunca hoş tepelerde dolaşmış ve şimdi uçsuz bucaksız bir can sıkıntısı ovasına gelmiş gibi hissediyordu kendini Charles -o meşhur hacının aksine&nbsp;önünde sadece Görev ve Aşağılanma görüyordu- kesinlikle Mutluluk ve İlerleme değil.</p>

  <p>O içine işleyen, ticari gözlere bakmayı başarabildi.</p>

  <p>“İtiraf etmeliyim ki aklım karıştı.”</p>

  <p>“Sadece bu konuyu düşünmeni rica ediyorum.”</p>

  <p>“Elbette... Tabii... Ciddiyetle düşüneceğim.”</p>

  <p>Bay Freeman gidip kapıyı açtı. Gülümsedi. “Korkarım seni bekleyen zor bir görev daha var. Bayan Freeman bizi bekliyor, Lyme’ın son dedikodularını duymak için can atıyor.”</p>

  <p>Birkaç dakika sonra iki adam koridordan geçerek evin büyük holüne bakan ferah sahanlığa çıktı. İçindeki her şey çağın zevkine uygundu. Yine de aşağıda onları bekleyen uşağa doğru basamakları inerken Charles itibarının düştüğünü hissetti; kafese kapatılmış bir&nbsp;aslandı sanki. Hiç beklenmedik bir biçimde Winsyatt’a duyduğu&nbsp;sevgi içinde yanıp söndü; o “rezil” eski resimlerine ve mobilyalarına;&nbsp;eskiliğine, verdiği güvene, <span style="font-style:italic;">savoir-vivre’</span>sine<sup><a href="../Text/62.xhtml#a50" id="k50">50</a></sup> duyduğu sevgi. Soyut&nbsp;evrim fikri insanı baştan çıkarıyordu; ama pratiği, işkencecisinin&nbsp;girmeden önce bir an durakladığı -“Bay Smithson, madam”- eşiğin&nbsp;üzerindeki kapıyı çevreleyen henüz yaldızlanmış Korint sütunları&nbsp;gibi cakalı bir bayağılıkla yüklüydü.</p>
</body>
</html>
